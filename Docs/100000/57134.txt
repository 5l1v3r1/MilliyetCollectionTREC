<DOC>
<DOCNO> 57134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yasam/yas02.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl barınak 
</HEADLINE>
<TEXT>

Mendirek ters, inşaat yanlış... Girişi kumla kapanan Karaburun’daki barınak, balıkçılara hapishane oldu 
     BÜLENT ÖZDEMİR İstanbul 

     Son yılların en büyük balık akınının yaşandığı şu günlerde, Karaburun Balıkçı Barınağı’nda 20 gündür mahsur kalan 150 teknenin kaptanı ve tayfası, yeniden denize açılabilmenin yolunu bekliyor. Sığındıkları limanın girişi, dalgaların biriktirdiği kumlar nedeniyle tamamen kapanınca balıkçılar, bayramı "İmralı" dedikleri barınakta geçirmeye hazırlanıyor. 
     20 yıldır teknesini Karaburun Barınağı’nda demirlediğini söyleyen Habip Keleş, "Eylül’den bu yana kum yığılması yüzünden limanın girişi beş kez kapandı. Yetkililerden yardım istedik, kimse ilgilenmeyince de kendi cebimizden para harcayıp temizlettik. Daha önce burada kum kosterleri çalıştığı için böyle bir sorun yaşamıyorduk. Köylüler çok gürültü oluyor’ diye şik yet edince ayrıldılar" dedi. Barınağın yanlış inşa edildiğini ve mendireğin ters tarafa açıldığını söyleyen Keleş, şöyle konuştu "20 gün önce gördüklerimize inanamadık. Limanın girişi kapanmıştı. Yıllardır kullandığımız barınak bir gecede göl oldu. Burada 15’in üzerinde büyük tekne var. Yaklaşık bir aydır cepten yiyoruz." 
     



 YAŞAM 





















</TEXT>
</DOC>
