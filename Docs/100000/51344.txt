<DOC>
<DOCNO> 51344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sontur18.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Berna Yılmaz, Kemal Derviş'e destek çıktı... 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz'ın eşi Berna Yılmaz, Türkiye'nin nüfusunda yarı yarıya kadın ve erkek eşitliği bulunduğunu belirterek, ''Ben, aynı eşitliğin tüm platformlarda gösterilmesini diliyorum. Bunun başında Parlamento ve Bakanlar Kurulu da var'' diye konuştu. 
     Berna Yılmaz, Dedeman Oteli'nde düzenlenen Dünya Yönetici Kadınlar Forumu'na verilen arada gazetecilerin, Devlet Bakanı Kemal Derviş'in bugün bir gazetede yer alan ''Kabinede kadın bakan görmek istiyorum'' sözlerine ilişkin sorularını yanıtladı. 
     Bakan Derviş'e katıldığını belirten Yılmaz, ''Türkiye'nin nüfusunda yarı yarıya kadın ve erkek eşitliği var. Ben, aynı eşitliğin tüm platformlarda gösterilmesini diliyorum. Bunun başında Parlamento ve Bakanlar Kurulu da var'' dedi. 
     Yılmaz, ''2001 yılının, ekonomik kriz nedeniyle kadınlar için zor geçtiğini'' belirten bir gazeteciye de ''bir anne olarak, kadınların yaşadığı sıkıntıları hissettiğini, ama en kısa zamanda Türkiye'nin refaha çıkacağına inandığını'' söyledi. 
     Foruma katılan, Cumhurbaşkanı Ahmet Necdet Sezer'in eşi Semra Sezer ise Kemal Derviş'in sözleriyle ilgili soruya ''Yorum yok'' yanıtını verdi. 
     






</TEXT>
</DOC>
