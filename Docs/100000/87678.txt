<DOC>
<DOCNO> 87678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sondun32.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveçli Bakan "Türkiye'de insan haklarının yerinde sayıyor" 
</HEADLINE>
<TEXT>

     İsveç Dışişleri Bakanı Anna Lindh, Türkiye'de insan haklarının ''yerinde saydığını'', bunun da Türkiye'nin Avrupa'nın geri kalanıyla bütünleşmesi önünde engel oluşturduğunu savundu. 
     İsveç haber ajansı TT'nin haberinde, İsveç parlamentosunda konuşan Lindh'in, ''Türkiye insan hakları konusunu ciddiye aldığını somut şekilde göstermezse AB'ye üyelik sürecinde daha fazla ilerleyemez'' dediği belirtildi. 
     ''Türkiye'nin artık AB'ye aday olmaması gerektiği'' düşüncesini bir kenara attığını belirterek, Türkiye'nin üyeliğin reddinin ülkedeki demokrasi ve reform karşıtlarını güçlendireceğini söyledi. 
     Lindh, Türkiye'nin aday ülke statüsünde olduğunu ve dolayısıyla insan haklarına saygılı olup olmadığının sürekli izlenmesi gerektiğini kabul etmesi gerektiğini belirtti. 
     Dışişleri Bakanı, kısa süre önce adını KADEK olarak değiştiren terör örgütü PKK'nın, Avrupa'da terör örgütleri listesine alınmasıyla ilgili kararı İsveç'in de onaylamasını eleştiren solcu bir milletvekiline cevaben de, İsveç'in bu karara itirazının, ülkenin Türkiye'deki imajına zarar vereceğini ve insan haklarına daha fazla saygı duyulmasının sağlanması ihtimalini azaltacağını söyledi. 
     





</TEXT>
</DOC>
