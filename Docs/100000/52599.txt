<DOC>
<DOCNO> 52599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sondun03.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Müslümanların Ramazan ayını kutladı 
</HEADLINE>
<TEXT>

     ABD Başkanı George Bush, İslam dünyasına seslenerek, tüm Müslümanların Ramazan ayını kutladı. 
     Bush, yaptığı açıklamada, ''Mübarek Ramazan ayının sinyalini veren yeni ay ile birlikte, ABD'deki ve dünya genelindeki tüm Müslümanları içten dileklerimle kutluyorum'' dedi. 
     Açıklamasında, ABD halkının, Afganistan'a insani yardımda bulunduğunu hatırlatan Bush, ABD'nin, yapılan yardıma öncelik etmekten gurur duyduğunu ifade etti. 
     ''Bizim bildiğimiz İslam, Kuran'da açıklandığı gibi, tek bir Allah'a ibadet edilmesini emreden bir dindir. Fakirlere yardım etmenin, merhametli olmanın ve barışın değerini öğretir. ABD'de, milyonlarca inananıyla, en hızlı büyüyen dinlerden biridir'' diyen Bush, ABD ordusunda da Müslümanlar bulunduğunu hatırlattı. 
     






</TEXT>
</DOC>
