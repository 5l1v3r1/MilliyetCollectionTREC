<DOC>
<DOCNO> 77739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sondun01.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpekbalığını anlatırken köpekbalığı tarafından ısırıldı 
</HEADLINE>
<TEXT>

     Bahama'daki Walker's Cay Adası açıklarında bir Amerikalı bilimadamı, köpekbalıklarının davranışları konusunda ders verdiği sırada bir köpekbalığı tarafından ısırıldı. 
     Polis, Floridalı Erich Ritter'ın 43 , bel boyuna gelen sularda dört öğrencisiyle birlikte ayakta durduğu sırada, bacağının bir köpekbalığı tarafından ısırıldığını söyledi. 
     Sol baldırından büyük bir parça kopan ve şoka giren Ritter'ın, hızla havaalanına götürüldükten sonra Florida'daki bir hastaneye kaldırıldığı bildirildi. 
     Dalgıç öğretmeni olduğu ve Zürih Üniversitesi ve Hofstra Üniversitesi'nde profesör olarak görev yaptığı belirtilen Ritter'ın, saldırıya uğradığı sırada, adanın kuzey kıyısında turistlerin köpekbalıklarını beslemek için sıkça geldiği bir dalış bölgesinde ders verdiği kaydedildi. 
     






</TEXT>
</DOC>
