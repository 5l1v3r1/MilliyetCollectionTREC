<DOC>
<DOCNO> 85556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/ekonomi/eko04.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’nin süpermarketleri Taç’lanıyor 
</HEADLINE>
<TEXT>

Zorlu Grubu’nun Taç markası ile ürettiği ev tekstili ürünleri Avrupa’dan sonra ABD’deki süpermarketlerde de satılıyor 
     EVRİM ERGİN 

     Zorlu Holding Yönetim Kurulu Başkanı Ahmet Nazif Zorlu, dünya pazarlarında tutunabilmek için kalite ve markalaşılmaya önem vermek gerektiğini söyledi. 
     CNR Fuar Merkezi’nde düzenlenen 8. Ev Tekstili Fuarı’na katılan Zorlu, Pakistan, Hindistan ve Çin’in işgücü maliyetinde Türkiye’den çok daha avantajlı olduğunu, rekabet şansını artırmak için mutlaka markalaşmak gerektiğini söyledi. "Bu anlamda kendi markamız olan Taç’ı artık yavaş yavaş dünya pazarlarında tutuyoruz" diyen Zorlu, Avrupa’nın yanı sıra ABD’de de ürünlerini artık süpermarketlerde sattıklarını kaydetti. 
     2001 yılında tekstil alanındaki ihracatlarının 250 milyon dolar olduğunu belirten Zorlu bu yılki tekstil ihracatı hedeflerinin 270 milyon dolar, grup olarak toplam ihracat hedeflerinin ise 1 milyar 200 milyon dolar olduğunu belirtti. 
     
     Seçim ama şimdi değil 
     Zorlu, seçimle ilgili bir soruyu da şöyle yanıtladı "Seçime gidilsin, tarihi de açıklansın ama şimdi değil. Önce Siyasi Partiler Yasası’nın değişmesi ve AB ile uyum yasaları çıkarılmalı." 
     



 EKONOMİ 




















</TEXT>
</DOC>
