<DOC>
<DOCNO> 55990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/yazar/temelkuran.html </URL>
<DATE> 2001/12/07/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Asimile Olmuş Kadınlar Kahvesi 
</HEADLINE>
<TEXT>

     Erkekliğin bulunmaz Hint kumaşı olduğunu sanan ve bu zavallı sanrı etrafında kendine "öküzsü" bir huzurla sakil dünyalar kuran erkeklerden daha mide bulandırıcı bir şey varsa o da bu erkek dünyalarına kabul edilmek için yılışan, yaltaklanan, yamulan kadınlardır. "Asimile olmuş" kadınlar Erkekler dünyasındaki sınırlı kadın kontenjanında kendine bir yer bulmak için ağzını sıkı sıkı kapamayı kabullenen bu kadınların oğlan çocuklarının oyunlarına katılmak için atmayacakları takla, vermeyecekleri ödün, kendi cinslerine etmeyecekleri ihanet yoktur. Nihayet "uslu uslu oturmak" şartıyla, kapının hemen yanında, kenarına ilişebilecekleri kırık dökük bir sandalye bulabilirler. Artık "kurtulmuşlardır" sevinirler 
     
Devasa sinir sistemi      Erkek ideolojisiyle kutsanmış dünya böyledir kendi cinsinize yeterince ihanet etmedikçe vize vermez kadınlara. En zoru da kulübün içinde düzgün kalmaktır. "Erkekçi" ruhların sinir bozucu şakalarına, alaylarına dayanmak, kendi cinsine ihanet eden kadınların ödlekliklerini isyan etmeden izlemek ve "asimile olmadan" durabilmek için devasa bir sinir sistemine sahip olmak gerekir. Herhalde DSP istanbul Milletvekili Yücel Erdener de böyle olağandışı bir sinir sistemine sahiptir. "Evlilikte edinilen malların eşit paylaşımı" yasası oylanırken partili arkadaşı Hasan Suna'nın herhalde kendince çok eğlenceli bulduğu el hareketi, diğer partilerden kadınların oylama esnasında salondan korkakça sıvışmaları onu çıldırtmış olmalı. Geçmiş olsun Yücel Hanım Asimile Olmuş Kadınlar Kahvesi'ne hoş geldiniz Bu kahve, erkekler kahvesinden daha belden aşağı 
     
Erkek gibi kadın      Salı günü TBMM'de bir yasanın oylaması yapıldı. Yasa, "evlilikte edinilen malların ortak paylaşımı" ilkesinin mevcut evliliklerde de geçerli olmasına ilişkindi. Günseli Önal'ın haberi, sür manşetten oylamada "ERKEK gibi davranan" yani oylamadan kaçan veya ret oyu veren kadın milletvekillerini teşhir ediyordu. Meral Akşener, Tansu Çiller, Oya Akgönenç, Melek Karaca, Nesrin Ünal... 
     Yani kadınlara ihanet eden kadınlar. 
     Acaba kendilerinin böyle bir problemi yok diye mi böyle rahattılar Onlar erkekler kulübüne güç bela kapağı atmış yani "kurtulmuş" kadınlar oldukları için mi kendilerini kadından saymıyorlardı Erkekler kulübüne dahil olmanın diyetini kişiliklerinden ödün vererek mi ödüyorlardı yoksa 
     
Kadın kahvesi şakası      Bir süre önce Milliyet'in manşetinde Şile'de tecavüze uğrayan Leyla'nın yüzü, gözleri vardı. Leyla'nın kayınvalidesi oğluna tecavüze uğrayıp "pislenen" gelinden boşanması için baskı yapıyormuş. Bir kadın bir kadına neden bu kadar zalim olur ki Ve aslında en temelde bir farkı var mıdır, meclisteki kadınlarla Leyla'nın kayınvalidesi arasında Leyla'nın gözleriyle dayak yemesine rağmen parasız kalacağı için boşanamayan bir kadının gözleri arasında fark var mıdır Ve acaba yasa reddedilince kendinden geçip "Bittiniz siz " işareti yapan DSP'li Hasan Suna hiç kocasının dayağıyla aklını kaçırmış bir kadının gözlerini görmüş müdür Ya da Tansu Hanım acaba yapıştırma gülümsemesiyle ona buna sarılırken bilmeden kucaklamış mıdır onlardan birini de 
     Ama tabii ya Elbette Asimile Olmuş Kadınlar Kahvesi'nde bir yol bulunur nasılsa, bütün o gözleri şaka yollu geçiştirmeye 
     
     







Muhammed Salih'e destek 


Simit çorba... 


Önce Kıbrıs sonra AB 


Demirel, De Gaulle, Kıbrıs'ta çözüm... 


Satır değil diyet 


Rektörlük seçiminde son raund 


Banka çürük, ama mevduatlar sağlam 


Varlık Vergisi.. Şimdi gerçekler 


"Yoyo oyunu" 


Derviş'in fikri ile zikri 


Rektör seçimi ve intihal 


2002'nin çözüm paketi 


Türkler neden nakdi bağış yapmazlar 


Asimile Olmuş Kadınlar Kahvesi 


ABD, bornoz ve sabahlık için kapıları açtı’ 


</TEXT>
</DOC>
