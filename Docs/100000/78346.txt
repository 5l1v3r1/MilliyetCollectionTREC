<DOC>
<DOCNO> 78346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/sonspo06.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 3 - Kocaelispor 5 maç bitti 
</HEADLINE>
<TEXT>

     Birinci Süper Futbol Ligi'nde Gaziantepspor, Kocaelispor'a sahasında yenildi 5-3. 
     Karşılaşmanın ilk yarısı, konuk ekibin 2-1 üstünlüğüyle tamamlandı. 
     Ev sahibi Gaziantepspor karşılaşmaya iyi başladı ve orta alanda üstünlüğü ele geçirip gol arayışlarına girdi. Ancak 15. dakikada golü bulan Gaziantepspor, bu dakikadan sonra oyunda üstünlüğü Kocaelispor'a kaptırdı ve ilk yarıyı 2-1 yenik kapadı. 
     5. dakikada Kocaelispor atağı sırasında kazanılan ceza atışını 
     Yordanov kullandı. Gaziantepspor kalesini cepheden gören bir noktada kazanılan ceza atışını kullanan Yordanov'un sert ve düzgün şutunda, top üst direğe çarpıp dışarıya çıktı. 
     15. dakikada Mehmet'in ortaladığı topla ceza yayı çizgisi üzerinde 
     topla buluşan Cesar, 2 savunma oyuncusunu geçip ceza alanına girdi ve kalecinin solundan plase bir vuruşla meşin yuvarlağı ağlara gönderdi 1-0. 28. dakikada Gaziantepspor çok önemli bir fırsattan yararlanamadı. Bu dakikada Fatih, orta alanda Kocaelisporlu futbolculardan kaptığı topla ilerledi ve 3 savunma oyuncusunu geçtikten sonra kaleciyle karşı karşıya kaldığı anda kötü bir vuruşla meşin yuvarlağı auta gönderdi. 31. dakikadaki Kocaelispor atağında, Yordonav'un ortaladığı topa ceza alanı içinde iyi yükselen Serdar, kafayla meşin yuvarlağı ağlara gönderdi ve skoru eşitledi 1-1. 41. dakikada Ahmet Arslaner, orta alanda Gaziantepsporlu oyunculardan çeldiği topla savunma oyuncularını geçti ve Serdar'ı gördü. Bu futbolcunun ceza alanına ortasını iyi izleyen Lazarov, güzel bir vuruşla takımını öne geçiren golü kaydetti 2-1. Bundan sonraki dakikalarda skor değişmedi ve ilk yarıyı Kocaelispor 2-1 önde kapattı. Ev sahibi Gaziantepspor, ikinci yarıya kaleci Ömer'in yerine Hasan Gültang'ı x , Fatih'in yerine Viola'yı x alarak başladı. 50. dakikada Gaziantepsporlu Kemal, ceza alanı içinde Faruk tarafından düşürülünce, hakem penaltı noktasını gösterdi. Penaltı atışını kullanan Maxim skoru eşitledi 2-2. 58. dakikada Gaziantepspor savunma oyuncularından topu çelen Cem, ceza yayı çizgisi üzerindeki Lazarov'u gördü. Lazarov'un bekletmeden dönüp vurduğu top, savunma oyuncularından İbrahim'e çarptı ve yön değiştirerek kaleciyi de yanıltıp filelere gitti 3-2. 61. dakikada Kocaelispor atağında, Lazarov'un ortaladığı topla ceza alanı içinde buluşan Ayew, plase bir vuruşla skoru 4-2 yapan golü attı. 64. dakikada Gaziantepspor'da, Hasan Yurt yerini Erdal'a bıraktı. 67. dakikada Kocaelispor atağında, Cihan'ın pasında topla buluşan Lazarov, savunma oyuncularını geçtikten sonra ceza alanına girdi ve kaleciyle karşı karşıya kaldığı anda kötü bir vuruşla direğin üzerinden meşin yuvarlağı auta gönderdi. 73. dakikada Kocaelispor atağında Yordanov, savunma oyuncularını geçtikten sonra topu uygun durumda olan Lazarov'a verdi. Lazarov, kaleyi cehpheden gören bir noktadan sert bir şutla farkı açan golü kaydetti 5-2. 77. dakikada Kocaelispor'da Yordanov yerini Hasan Yiğit'e x bıraktı. 78. dakikada Kocaelisporlu Ahmet Arslaner sarı kart gördü. 85. dakikada Gaziantepspor atağında, Maxim'in ortaladığı topla ceza yayı çizgisi önünde buluşan Viola sert vurdu. Üst direğe çarpıp dönen topu izleyen Cesar, takımının 3. golünü atarak, farkı 2'ye indirdi 5-3. Karşılaşmanın sonraki dakikalarında skor değişmedi ve Kocaelispor zorlu Gaziantepspor deplasmanında 3 puana 5-3'lük galibiyetle ulaştı. 
     





</TEXT>
</DOC>
