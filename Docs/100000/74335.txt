<DOC>
<DOCNO> 74335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/yazar/tamer.html </URL>
<DATE> 2002/03/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Akçakoca'dan 2 e - posta mesajı daha geldi 
</HEADLINE>
<TEXT>

BDDK Başkanı vaat etti "Türkbank Bayındır üzerindeki haczi kaldırdığına göre kefiller üzerindeki haciz de kaldırılacaktır" 
     Türk Ticaret Bankası'nın Bayındır Grubu'na koyduğu haczi, bedelini tahsil etmediği halde kaldırırken kefiller üzerindeki haczi sürdürdüğüne ilişkin yazıma BDDK Başkanı Engin Akçakoca'dan beklediğim yanıt, önceki gün akşam üzeri e - postama geldi. Akçakoca, asıl borçluyla sorun halledildiğine göre Türkbank'ın kefiller üzerindeki haczi de kaldıracağını belirtiyor. 
     Akçakoca Bayındır Sigorta ile ilgili sorularım için de sağolsun ayrı bir e - posta mesajı göndererek beni ayrıntılı olarak bilgilendirmiş. Ancak finans sektöründeki şirketlerin mali yapılarıyla ilgili rakamların açıklanmasının sakıncalarına değinerek, aktardığı bilgilerin yayınlanmak için değil, benim bilgilenmeme yönelik olduğunu kaydetmiş. 
     Dolayısıyla sizlere sadece Türkbank'la ilgili e - postayı aktarıyorum "Antalya ili Kemer ilçesi, Beldibi mevkiinde bulunan, 113 ada, 1 parselde kayıtlı gayrimenkul üzerinde Turizm Bakanlığı tarafından Bayındır İnşaat'a tesis edilen üst hakkına ilişkin Turizm İşletme Belgesi alma süresi, 24.01.2002'e kadar uzatılmıştı. Söz konusu belgenin o tarihe kadar alınamaması ve sürenin de uzatılmaması durumunda Fon tarafından konulan ihtiyati tedbir anlamını kaybedecekti. 
     Bayındırbank'ın talebi doğrultusunda, gayrimenkul üzerinde 2. sırada 13 trilyon 192 milyarlık haczi bulunan Cengiz İnşaat'ca Bayındır Grubu'nun borcuna mahsuben Bayındırbank'a 4 milyon dolar yatırılması kaydıyla, ihtiyati tedbirin kaldırılması kararı verilmiş ve söz konusu gayrimenkul üzerinde haczi bulunan Emlak Bankası, Halk Bankası ve Türk Ticaret Bankası'ndan hacizlerini kaldırmaları istenilmiştir. 
     
61 milyar istemişler      Cengiz İnşaat tarafından Bayındırbank'a ödenen 4 milyon doların, varılan mutabakat çerçevesinde 850 bin dolarının Halk Bankası'na, 500 bin dolarının Emlak Bankası'na ve Türk Ticaret Bankası tarafından Bayındır İnşaat'tan olan toplam alacak tutarı olarak bildirilen 61 milyar 319 milyon liranın ise Türk Ticaret Bankası'na ödenmesi hususunda muhtelif tarihlerde Bayındırbank'a talimat verilmiştir. 
     Dolayısıyla, Türk Ticaret Bankası'nın Bayındır İnşaat'tan olan alacağı tahsil edilmiş bulunulmaktadır. Ayrıca, anılan alacak nedeniyle kefillerin malvarlıkları üzerine konulan hacizler, Türk Ticaret Bankası tarafından kaldırılacaktır. İlginize teşekkür ederim." 
     
Türkbank işi karışık      Akçakoca vaat ettiğine göre kefilin 50 bin doları ve emekli maaşı üzerindeki haczin kalkacağına kuşku yok. Ancak bu olayda Türkbank'ın Çörtük'ten alacağının nasıl sıfırlandığı konusu hayli karışık. Çünkü Türkbank hukuk bürosu yetkilileri "ellerindeki haczin derecesi düşük olduğu için haczi kaldırdıklarını" söylemişlerdi. 
     Kaldı ki Kemer - Turban'ın yeni sahibi Mehmet Cengiz de yazı üzerine beni aramış, Bayındır İnşaat'ın Türkbank'a borcunun 380 milyar lira olduğunu, bu miktarın 300 milyarlık bölümünün Çörtük'ün Türkbank'a yaptığı müteahhitlik işleriyle mahsuplaşıldığını söylemişti. Demek ki geriye 80 milyar lira kalıyor. Akçakoca'nın açıklamasında Türkbank'ın 61 milyar lira talep ettiği belirtildiğine göre kalan 80 milyarla aşağı yukarı tutuyor. Ancak o 300 milyar liralık borcun nasıl yok edildiği, bence araştırılmaya değer. Yoksa Türkbank'ın Çörtük'le özel ilişkisi, bankanın Korkmaz Yiğit'e satıldığı günlerdeki arabuluculuk faaliyetlerinden bugünlere uzanıyor olmasın Keşke Türkbanklılar bizi bilgilendirseler. 
     Bu arada Mehmet Cengiz, Kemer - Turban'ı devralmak için Bayındırbank'a ödediği paranın 4 milyon 750 bin dolar olduğunu, uzun telefon konuşmamızda en az 5 kez tekrarlamıştı. Aradaki 750 bin dolarlık farkı da ilgilenmek isteyenlerin dikkatlerine sunuyorum. 
     
     







Adaş kentler... 


Benzin fiyatı 


Bach, bitli kafalar, işkence, yasak... 


Ç. Ö. G. 


Lanetli 


TV’lerin yayın kalitesi 2 


Ölümlerden ölüm beğen 


Kara Şahin Düştü 


Akçakoca'dan 2 e - posta mesajı daha geldi 


Kürt kardeşim, aramızda akan bir nehir var 


Türk Mehmet nöbete ’ 


Ekonomideki tıkanma değişim sürecinin yansıması mı 


Nalbant Hasan'ın oğlu Arif'in hayat hikayesi 


Hani turizm İstanbul'du 


</TEXT>
</DOC>
