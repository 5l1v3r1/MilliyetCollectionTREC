<DOC>
<DOCNO> 88351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sonspo18.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Arnavut, Türkiye, Brezilya'ya gol atınca kalp krizi geçirdi 
</HEADLINE>
<TEXT>

     Dünyanın her yerinde olduğu gibi Arnavutluk'ta da Dünya Futbol Şampiyonluğu'na ilgi büyük. 
     Kosova basınında yer alan bir haberde, Arnavutluk'taki futbol meraklılarının maç sonuçlarını bahis konusu yaptıkları, yüksek rakamların konuştuğu bir kumara dönüştürdükleri belirtildi. 
     Bu arada, Arnavutluk'un güneydoğusunda Yunanistan sınırına yakın Lujna kasabasında Brezilya-Türkiye maçını bir lokantada seyreden Brezilya taraftarı Pırparim Kıptı, Türkiye ilk golü atınca kalp krizi geçirdi. 
     Öte yandan, Burel kasabasında Luan Buşi, Brezilya-Türkiye maçının sonucu yüzünden 1,8 milyon Arnavut Lek'i kaybetti. 
     Fier'in Şeçişte köyünde ise İtalya-Ekvador maçı sırasında elektriğin kesilmesi nedeniyle heyecandan elektrik direğine çıkan 23 yaşındaki Alket Kocaçi, elektrik çarpması sonucu hayatını kaybetti. 
     





</TEXT>
</DOC>
