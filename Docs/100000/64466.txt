<DOC>
<DOCNO> 64466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo16.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor 3 - Antalyaspor 2 maç bitti 
</HEADLINE>
<TEXT>

     Birinci Süper Futbol Ligi'nde Yimpaş Yozgatspor, Antalyaspor'u 3-2 yendi. 
     Yimpaş Yozgatspor, Antalyaspor önünde ilk yarıyı kendi sahasında 1-0 önde kapadı. 
     İlk yarıda 2 takımın da karşılıklı atakları görüldü. 
     7. dakikada Savaş'ın sağdan ortasında önce Preko ardından da Hamza 
     topa dokunamayınca, Yimpaş Yozgatspor mutlak golden oldu. 
     9. dakikada Mustafa Gürsel'in pasında topla buluşan Saffet, ceza alanı içinde yerden çok sert vurdu. Ancak top kaleci Diallo'da kaldı. 
     24. dakikada Saffet sağdan kendi aldığı topla rakip ceza alanına girdi. Bu futbolcu, Yimpaş Yozgatspor savunmasını da çalımladıktan sonra sert vurdu. Kaleci Diallo güçlükle topu kornere çeldi. 
     26. dakikada Cengizhan'ın serbest vuruştan kaleye gönderdiği top, kaleci Kingston'da kaldı. 
     33. dakikada Cem, köşe atışını kullandı. Ceza alanında Hüseyin'in sektirdiği topa Cengizhan kafayla dokundu ve meşin yuvarlak ağlarla buluştu 1-0. 
     Kalan dakikalarda, 2 takımın atakları sonucu değiştirmedi ve ilk yarı ev sahibi Yimpaş Yozgatspor'un 1-0'lık üstünlüğüyle tamamlandı. 
     48. dakikada Yimpaş Yozgatspor savunmasının uzaklaştıramadığı topu 
     önünde bulan Kamil, ceza alanı dışından yerden sert vurdu. Top, Diallo'nun solundan ağlarla buluştu 1-1. 
     52. dakikada Hamza'nın yandan pasında Preko, altıpas içinde ayak 
     koydu ve topu ağlara gönderdi 2-1. 
     55. dakikada Kamil'in sağ kanattan ortasında Mustafa Gürsel, ceza 
     alanı içinde bekletmeden sert vurdu ve top ağlarla buluştu 2-2. 
     56. dakikada Yimpaş Yozgatspor'da, Savaş'ın yerine Yaw xx oyuna 
     girdi. 
     58. dakikada Hüseyin'in sağ kanattan ceza alanına gönderdiği topun 
     Preko üzerinden atladı. Arkada bekleyen Antti, boş kaleye topu gönderdi 3-2. 
     Antalyaspor'da, 65. dakikada Nuri'nin yerine Ahmet x , 70. 
     dakikada Mustafa Yalçınkaya'nın yerine Gürçay x , 73. dakikada da Saffet'in yerine Mehmet x oyuna girdi. 77. dakikada Atilla, kaleci Diallo ile çarpışarak sakatlandı ve Antalyaspor oyuna bu dakikadan sonra 10 kişi sürdürdü. 82. dakikada Antalyasporlu Gürçay, 88. dakikada da Yimpaş Yozgatspor'dan Yaw sarı kart gördüler. 89. dakikada bu kez Yimpaş Yozgatsporlu Hüseyin sarı kart gördü. Bu dakikada bu futbolcunun yerine Atakan oyuna dahil oldu. Tarafların son dakikadaki gol çabaları sonucu değiştirmedi ve maç Yimpaş Yozgatspor'un 3-2'lik galibiyetiyle bitti. 
     
     Yıldız tablosu 
     Yimpaş Yozgatspor Diallo xx, İlhan xx, Selim xx, Timo xx, Savaş xx, Hüseyin xx, Cengizhan xxx, Hamza xx, Cem xxx, Preko xx, Antti xx. 
     Antalyaspor Kingston xx, Guintchev xx, Burhan xx, Nuri xx, Kamil xx, Mustafa xx, Uğur xx, Hüseyin xx, Mustafa Gürsel xx, Saffet xxx, Atilla xx. 
     Gol Dk. 33 Cengizhan. 
     Sarı Kart Dk. 31 Saffet Antalyaspor . 
     






</TEXT>
</DOC>
