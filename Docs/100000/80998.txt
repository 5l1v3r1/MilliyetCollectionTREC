<DOC>
<DOCNO> 80998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/yasam/yas04.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurşuna karşı bir cesur yürek 
</HEADLINE>
<TEXT>

Almanya’daki katliamın daha da büyümesini, katilin karşısına dikilip Beni de vur ama önce yüzüme bak’ diyen tarih öğretmeni önlemiş 
     DIŞ HABERLER SERVİSİ 

     Almanya’nın Thüringen eyaletinin başkenti Erfurt’ta bulunan Gutenberg öLisesi’nde, cuma günü yaşanan katliamın yankıları hala sürüyor. Liseyi basıp 16 kişiyi öldürdükten sonra intihar eden 19 yaşındaki Robert Steinhaeuser adlı öğrenciyi bir sınıfa kapatarak durduran tarih öğretmeni Rainer Heise, katili sınıfa nasıl kilitlediğini anlattı. 
     Katliamın büyümesini engelleyen tarih öğretmeni Heise, silah seslerini duyduktan sonra, öğrencileri dışarı çıkarmaya hazırlanırken arkasında birinin olduğunu hissederek geri dönmüş. 
     
     Bugünlük yeter’ 
     Arkasına döndüğünde maskeli bir kişinin karaltısını gören Heise, esrarengiz adam maskesini çıkarınca onu tanımış ve "Robert, ateş eden sen miydin’ diye seslenmiş. Ancak yanıt alamamış. Rainer Heise, bundan sonrasını şöyle anlatıyor "Ona Robert, kafandan neler geçiyor’ dedim, yine cevap vermedi. Göğsümü göstererek bana da ateş etmesini ancak, ateş ederken yüzüme bakmasını istedim." 
     Bu sözlerden etkilenen saldırgan öğretmene dönerek "Bugünlük bu kadar yeter" dediği sırada Heise, Robert Steinhauser’i boş bir sınıfa itip kapıyı üzerine kilitlemiş. Ve Steinhaeuser, sınıfa kilitlenmesinden kısa bir süre sonra da intihar etmiş. 
     
     Rekor kırmak istiyordu 
     Alman Der Spiegel dergisi de, Okulda ölüm’ başlığıyla kapak konusu yaptığı katliamla ilgili haberinde, 19 yaşındaki katil Robert Steinhaeuser’in yaşamının bilgisayar oyunları, heavy metal müziği ve silahlardan’ oluştuğunu yazdı. Katliamın ayrıntılı şekilde anlatıldığı haberde, Steinhaeuser’in arkadaşlarının, "Tüm rekorları kırmak istiyordu. Bir keresinde çok meşhur olmak istediğini söylemişti" sözlerine yer verildi. 
     



 YAŞAM 















</TEXT>
</DOC>
