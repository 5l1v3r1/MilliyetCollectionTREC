<DOC>
<DOCNO> 75296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sondun34.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiyalı hayat kadını Almanya'da çalışma izni istedi 
</HEADLINE>
<TEXT>

     Kolombiyalı bir hayat kadını, Almanya'da yasal olarak çalışabilmek için oturma izni talebinde bulundu. 
     Focus dergisi, 38 yaşındaki kadının, Frankfurt kentindeki ana tren garının yanında bulunan bir genelevde çalışmak istediğini, Yabancılar Dairesi'nin ilk kez aldığı bu yöndeki talebi incelediğini yazdı. 
     Almanya'da 1 Ocak 2002 tarihinde yürürlüğe giren ve hayat kadınlarına çeşitli sosyal haklar tanıyan yeni yasanın, AB ülkeleri dışından gelen hayat kadınları için geçerli olmadığı bildirildi. 
     Haberde, Kolombiyalı hayat kadınının çalışmak istediği geneleve geçmişte sık sık polis baskını yapıldığı ve yasadışı olarak çalışan hayat kadınlarının sınırdışı edildikleri belirtildi. 
     






</TEXT>
</DOC>
