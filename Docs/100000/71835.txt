<DOC>
<DOCNO> 71835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sonspo15.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 2 - Göztepe 1 maç bitti 
</HEADLINE>
<TEXT>

     Birinci Süper Futbol Ligi'nde Denizlispor, Göztepe'yi 2-1 yendi. 
     Denizlispor, Göztepe karşısında ilk yarıyı 1-0 önde tamamladı. 
     Alt sıralardan kurtulmak isteyen Denizlispor, Göztepe karşısında galibiyeti amaçlayan bir futbol sergiledi. Yeşil-siyahlı takım ilk yarının sonlarında aradığı golü buldu. 
     Göztepe ise beraberliği ön planda tutarak Zafer ve Mustafa ile gol bulmaya çalıştı ancak sarı-kırmızılılar etkili ataklar geliştiremedi. 
     3. dakikada İlyas cezaalanına girerken, çok sert vurdu. Bora'nın 
     parmak uçlarıyla dokunduğu top üst direğe çarparak auta çıktı. 
     5. dakikada İlyas'ın kullandığı serbest vuruşta Bora, topu son 
     anda kornere çeldi. 
     10. dakikadaki Göztepe atağında Zafer Biryol'un pasıyla 
     hareketlenen Mustafa Özkan vuruşunu yaptı, kaleci Süleyman topu kontrol etti. 17. dakikada Hakan Çimen'in pasıyla topla buluşan Timuçin çok sert vurdu, iyi yer tutan Bora köşeden topu kornere çeldi. 23. dakikada Göztepe atağında Mehmet ceza alanına girdi kaleyi gördüğü anda vuruşunu yaptı ancak top Süleyman'da kaldı. 39. dakikada Bülent'in pasında kaleci ile karşı karşıya kalan Ali Tandoğan kötü bir vuruşla topu auta gönderdi. 41. dakikada Denizlispor defansının uzaklaştıramadığı topu önünde bulan Mkhalele'nin vuruşunda top direğin üstünden auta gitti. 43. dakikada Denizlispor'un golü geldi. İlyas'ın kullandığı korner atışında Coulibaly kafayla topu kaleye gönderdi. Bora'nın çeldiği topu önünde bulan Veysel, düazgün bir vuruşla meşin yuvarlığı ağlarla buluştrdu 1-0. İlk yarı da 1-0 Denizlispor'un üstünlüğü ile tamamlandı. İkinci yarıda Göztepe beraberliği sağlamak için ataklarını sıklaştırırken, Denizlispor ise farkı artırmaya çalıştı. İlk yarıya oranla ikinci yarıda daha çekişmeli bir mücadele izlendi. 50. dakikada Göztepe beraberlik golünü kaydetti. Bu dakikada Mehmet, karşısındaki Bülent'ten sıyrılarak topu Denizlispor ceza alanına ortaladı. Mustafa Özkan, yakın mesafeden yaptığı kafa vuruşuyla topu ağlara göndererek skoru eşitledi 1-1. 57. dakikada Denizlispor'da İlyas'ın yerine Muzaffer xx , Göztepe'de de Erkan'ın yerine Metin Diyadin x oyuna girdi. 65. dakikada Timuçin'in pasında kaleciden de sıyrılan Coulibaly topu boş kale yerine kötü bir vuruşla auta gönderdi. 68. dakikada Denizlispor yeniden öne geçti. Muzaffer'in sağdan ortasında Veysel, düzgün bir kafa vuruşuyla topu ağlarla buluşturdu 2-1. 71. dakikada Göztepe'den Mehmet sarı kart gördü. 72. dakikada Denizlispor'da Bülent'in yerine Mustafa Sert x oyuna girdi. 74. dakikada Coulibaly'in pasında buluşan topla buluşan Veysel, bekletmeden meşin yuvarlağı Levent'e aktardı, uygun durumdaki bu futbolcunun şutunda top üst direkten döndü. 78. dakikada Göztepe'de Tayfun'un yerine Ersen Martin x oyuna dahil oldu. 80. dakikada Denizlispor'da Levent'in yerine Marek x oyuna girdi. Kalan bölümde başka gol olmadı ve Ege derbisini ev sahibi Denizlispor 2-1 kazandı. 
     






</TEXT>
</DOC>
