<DOC>
<DOCNO> 60792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/magazin/amag.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Asları bulunca kızı’ unuttu... 
</HEADLINE>
<TEXT>

Eşi Sedef ile yemeğe çıkan Mehmet Ali Erbil, "Hadi pokere gel" telefonu alınca, Sedef’i ağabeyine emanet edip kumara koştu 
     DENİZ ALTUNTAŞ 

     Davet işi bozdu 
     MEHMET Ali Erbil, önceki akşam eşi Sedef, ağabeyi Mustafa, menajeri Stelyo Pipis, Petek Dinçöz ve Can Tanrıyar’la Papermoon’a yemeğe gitmişti. Ancak eğlenceli başlayan gece, bir telefonla Erbil’siz devam etti. Yapımcısı Osman Yağmurdereli’den gelen "Bizim evde poker oynuyoruz. Hadi gel" telefonu üzerine eşini ağabeyine emanet eden Erbil, İbrahim Tatlıses’in de aralarında bulunduğu grupla oyuna dalınca eşi Sedef gece boyu yalnız eğlenmek zorunda kaldı. 
     
     Çok aradı ama nafile 
     SEDEF Erbil, uzun süre beklediği kocası gelmeyince önce People’a gitti. Buradan eşini arayıp yanlarına gelmesini söyleyen Sedef Erbil’in bu isteği de sonuçsuz kaldı. Gece kulübünden 02.15 sularında ayrılan Sedef Erbil, buradan da Arto’nun sahne aldığı Seventeen’e gitti. Grup Seventeen’den 04.15’te ayrıldığında, Erbil h l ortada yoktu. Sedef Erbil, çıkışta soruları yanıtsız bırakırken, Mustafa Erbil, durumu kara bağladı "Mehmet Ali bugün üç saat yolda kaldı. O yüzden çok yoruldu. Evde yatıyor.." 
     



 MAGAZİN 













</TEXT>
</DOC>
