<DOC>
<DOCNO> 70211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/soneko06.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl 578 özel sektör işyerinde toplu sözleşme yapılacak 
</HEADLINE>
<TEXT>

     Özel sektöre ait 578 işyerinde çalışan toplam 171 bin 230 işçi adına bu yıl toplu iş sözleşmesi görüşmeleri yapılacak. 
     Türkiye İşveren Sendikaları Konfederasyonu'na TİSK üye işveren sendikaları ile Türk-İş, Hak-İş ve DİSK'e üye işçi sendikaları arasında bu yıl yürütülecek toplu iş sözleşmesi görüşmelerinde yoğunluğu, metal işkolunda çalışan 90 bin işçi ile tekstil işkolunda çalışan 40 bin 350 işçi adına yapılacak grup sözleşmeleri oluşturuyor. Her iki işkolundaki grup toplu iş sözleşmeleri 1 Eylül 2002 tarihinden itibaren geçerli olacak. Diğer işkollarındaki toplu iş 
     sözleşmelerin yürürlük tarihi ise ağırlıklı olarak 1 Ocak 2002 ile 1 Mart 2002 tarihlerinde başlıyor. Bu yıl içinde, ağaç işkolunda 730, denizcilik işkolunda 700, çimento işkolunda 4 bin, gıda işkolunda 2 bin , ilaç işkolunda 318, kağıt işkolunda 463, büro ve ticaret işkolunda 527, kimya petrol işkolunda 458, metal işkolunda 90 bin, yerel hizmetler işkolunda 31 bin 381, tekstil işkolunda 40 bin 350 ve toprak işkolunda 250 olmak üzere, toplam 171 bin 230 işçi adına toplu iş sözleşmesi görüşmeleri yürütülecek. 
     
     İşçi ve işveren sendikaları arasındaki görüşmeler 
     TİSK'in verilerine göre, bu yıl içinde 578 özel sektör işyerinde çalışan 171 bin 230 işçi adına toplu iş sözleşmesi görüşmelerinde bulunacak işveren ve işçi sendikaları şöyle 
     Ağaç işverenleri sendikası ile Türk-İş'e bağlı Ağaç-İş sendikası 730 işçi adına, Armatör işverenleri sendikası ile Türk-İş'e bağlı 
     Denizciler sendikası 700 işçi adına, Çimento müstahsilleri işverenleri sendikası ile Türk-İş'e bağlı Çimse-İş sendikası 4 bin işçi adına, Gıda işverenleri sendikası Türk-İş'e bağlı Tek Gıda-İş sendikası ile 1976 işçi adına, Hak-İş'e bağlı Öz Gıda-İş sendikası ile 77 işçi 
     adına, İlaç işverenleri sendikası Türk-İş'e bağlı Petrol-İş sendikası ile 318 işçi adına, Kağıt işverenleri sendikası Türk-İş'e bağlı Selüloz-İş sendikası ile 463 işçi adına, Kamu İşverenleri Sendikası Kamu-İş Türk-İş'e bağlı Tez Koop-İş sendikası ile 505 işçi adına, Hak-İş'e bağlı Özçelik-İş Sendikası ile 22 işçi adına, Kimya, Petrol İşverenleri Sendikası KİPLAS Türk-İş'e bağlı Petrol-İş sendikası ile 458 işçi adına, Türkiye Metal Sanayi İşverenleri Sendikası MESS Türk-İş'e bağlı Türk Metal Sendikası, Hak-İş'e bağlı Özçelik-İş sendikası ve DİSK'e bağlı Birleşik Metal-İş sendikaları ile 90 bin işçi adına grup sözleşmesi, Mahalli İdareler Kamu İşveren Sendikası MİKSEN Türk-İş'e bağlı Belediye-İş sendikası ile 10 bin 570 işçi adına, Türk-İş'e bağlı Tes-İş sendikası ile 6 bin 919 işci adına, Türk-İş'e bağlı Demiryol-İş sendikası ile 634 işçi adına, Hak-İş'e bağlı Hizmet-İş sendikası ile 2 bin 604 işçi adına, Hak-İş'e bağlı Öz Gıda-İş sendikası ile 830 işçi adına, DİSK'e bağlı Genel-İş sendikası ile 3 bin 702 işçi adına ve bağımsız sendikalarla 6 bin 122 işçi adına, Tekstil İşverenleri Sendikası Türk-İş'e bağlı Teksif, Hak-İş'e bağlı Öz İplik-İş ve DİSK'e bağlı Tekstil sendikaları ile 40 bin 350 işçi adına grup sözleşmesi ve Toprak İşverenleri Sendikası Türk-İş'e bağlı Çimse-İş sendikası ile 250 işçi adına olmak üzere, toplam 171 bin 230 işçi adına toplu sözleşme masasına oturacaklar. 
     






</TEXT>
</DOC>
