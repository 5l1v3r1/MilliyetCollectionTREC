<DOC>
<DOCNO> 76940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/yasam/yas03.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç’ların koçu’ 
</HEADLINE>
<TEXT>

Koç Lisesi’nin üç altın genci daha ABD’de burs kazandı. En iyinin en iyisini’ seçmek için onlara yol gösteren ise, altın pusulaları’, yani Larry Turns.. 
     SEMRA KARDEŞOĞLU 

     ABD’nin sayılı üniversitelerine kabul edilen Türk öğrencilere her yıl yenileri ekleniyor. Zorlu bir kulvardan geçen Koç Lisesi’nin üç başarılı öğrencisi Deniz Kural, Semih Salihoğlu ve Yaprak Sarıışık da, Harvard, Yale, Dortmouth, Middle Beary ve Swarthmore üniversiteleri’nde burslu okuma hakkını elde etti. 
     Hangi üniversiteyi seçeceklerine henüz karar vermeyen üç gencin bu zorlu yoldaki en büyük destekçileri ise, okulun eğitim danışmanı Larry Turns. ABD’de bir fakültede 12 yıl öğrenci kabul kurulunda çalışan Turns, bir arkadaşının tavsiyesi üzerine Koç Lisesi Eğitim Danışmanlığı’na başvurarak kabul edildi. 
     
     İnce eleyip sık dokuyor 
     Lisenin Yurtdışı Üniversiteler Rehberlik Ofisi’nde görev yapan Turns, yıllar önce turist olarak gelip çok beğendiği İstanbul’da şimdi Türkiye’nin en parlak gençlerine yabancı üniversitelere girişlerinde yol gösteriyor. 
     Öğrenciler ve aileleri ile lise birinci sınıftan itibaren, öğrenimlerini nasıl sürdürecekleri konusunda görüşmeler yaptıklarını belirten Turns şöyle konuştu 
     "Üç yıl boyunca üniversiteler, özellikleri, programlar, ücretleri, ne istediklerini velilerle öğrencilerin aynı görüşte olup olmadıkları, sınavlar, hedefler konusunda toplantılar yapıyoruz. Bu hedeflere uygun olarak da başvuraları gerçekleştiriyoruz." 
     
     Dışarıda sadece numara değiliz’ 
     Koç Lisesi’nin üç altın öğrencisi de, Niçin yurtdışında bir üniversite istedikleri ’ sorusunu şöyle yanıtlıyor 
     Deniz Kural Harvard ve Yale Üniversiteleri’ne kabul edildi Türkiye’deki sınavlarda sadece bir numara olarak görülüyoruz. Oysa ABD’deki üniversitelere başvurularımızda bir bütün olarak algılanıyoruz. Sadece ders başarılarımız ve sınav sonuçlarımız değil, gönüllü çalışmalarımız, sivil toplum kuruluşları yararına faaliyetlerimiz, referanslar önem kazanıyor." 
     Semih Salihoğlu Yale ve Dortmouth Üniversiteleri’ne kabul edildi Eğitimin daha iyi olacağına inadığım için yurtdışını denemek istiyorum. İki yıl eğitim aldıktan sonra hangi alanı seçeğime karar vereceğim." 
     Yaprak Sarıışık Middlebeary ve Swarthmore Üniversiteleri’ne kabul edildi ABD’deki üniversitelerde sınav dışında değişik kompozisyonlar da önem taşıyor. Bazıları kendinizi anlatmanızı, size en çok şey ifade eden aktiviteyi ya da o üniversiteye neden girmek istediğinizi öğrenmek istiyor. Sizin nasıl bir insan olduğunuzu görmek istiyorlar.." 
     



 YAŞAM 














</TEXT>
</DOC>
