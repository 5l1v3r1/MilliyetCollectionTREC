<DOC>
<DOCNO> 72336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sondun11.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara üreticileri Hollywood'u reklamları için kullanıyor 
</HEADLINE>
<TEXT>

     Sigara üreticisi firmaların, 90'lı yıllarda filmlerde sigara reklamı yapmama taahhütlerine rağmen, Hollywood'u filmlerde sigara ve tiryakileri ön plana çıkarmaya ''zorladığı'' ortaya çıktı. 
     ABD'nin Los Angeles kentinde dün gece yayımlanan rapora göre, Hollywood ile sigara sanayii arasında yapılan 1500 kadar gizli anlaşmayı inceleyen araştırmacılar, sigara üreticilerinin filmlerde reklam yapmama yolundaki açık taahhüdünden sonra filmlerde ünlü yıldızların daha fazla sigara içtiklerini saptadılar. 
     Tobacco Control dergisinde yayımlanan rapora göre, sigara üreticileri klasik reklam yöntemlerine getirilen kısıtlamaların artması üzerine taktik ve strateji değiştirdiler ve ''çaktırmadan'' daha fazla reklam yoluna gittiler. 
     Araştırmayı yapan profesörler Stanton Glmantz ve Curtis Mekemson'un saptamasına göre, sigara sanayicileri, ürünlerini filmlerde zenginlik, seks, iktidar ve bağımsızlık gibi kavramlarla süsleyerek yeni tiryakiler yaratma yoluna gitti. Araştırmacılar, Eddie Murphy'nin 1984 yılında çevirdiği ''Beverly Hills Polisi'' ya da Jim Carry'nin önceki yıl çevirdiği ''Me, Myself and İrene'' adlı filmlerde sigara reklamının alenen yapıldığına işaret ettiler. 
     Araştırmacılar, 1990'lı yıllarda çevrilen Hollywood filmlerinin yüzde 80'inde Philip Morris grubunun ürettiği Marlboro sigarasının reklamının yapıldığını belirlediler. 
     






</TEXT>
</DOC>
