<DOC>
<DOCNO> 58885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/yazar/okur.html </URL>
<DATE> 2001/12/25/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
IMF Türkiye temsilcisinden Derviş yorumu 
</HEADLINE>
<TEXT>

     Yer İstanbul Tünel, bina İsveç Baskonsolosluğu’ydu. 42 yaşındaki İsveç Büyükelçisi Anne Dissmor ev sahibi olarak bu kokteylde yerini alıyordu. Çünkü konuk önemliydi. 
     IMF’nin yeni dönem en gözde isimlerinden Odd Perr Brekk. Norveçli bir ekonomist olan Brekk, son derece soğukkanlı, ketum ve çok yakından Türkiye’yi izleyen bir isim. IMF’nin Türkiye temsilcisi, 43 yaşında ve İstanbul’da da çok yakın dostları var. IMF’nin Türkiye Masası Şefi Juha Kahkonen’in de bir ölçüde patronu sayılır. Evini bile Ankara’ya taşımış. Dostlarıyla zaman zaman hem İstanbul’da hem Ankara’da bilgilendirme toplantıları yapıyor. 
     Bu dönem IMF’nin Türkiye’yi yakından izlettirdiği iki uzmanının ortak yanı belli İskandinav kökenli olmaları. Birbirlerini huyları ve bölgesel özellikleriyle de iyi tanıyor olmalarından kaynaklanabilir. 
     
     Yalnız kaldı 
     Perşembe akşamı küçük bir grubun katıldığı bu toplantıda bazı işadamları da yerini aldı. Üstelik iki yabancı yatırımcı da bu toplantıya eşlik ediyordu. 
     Onların derdi, Türkiye’ye yapmayı planladıkları yatırımlarla ilgili 2002’de nasıl bir strateji izleyebilecekleriydi. Tabii ki toplantının gündeminde konu Arjantin ve 2002’de Türkiye’ydi. Brekk, Arjantin’de Cavallo’nun başarısız olmasının altında yatan en önemli nedeni, yalnız kalması, birlikte çalıştığı ekiplere karşı açık açık tavır almaması olarak gösteriyordu. 
     Cavallo ile birlikte çalışanlar, el altından var olan düzeni sürdürme, yapısal tedbirler konusunda ayak sürüme sürecini işletip, IMF’nin verdiği yardımların doğru adrese gitmesini engellemişlerdi. Peki ya Türkiye İşte bu nokta gerçekten önemliydi. Çünkü IMF, "Türkiye’de Arjantin gibi sosyal patlama olmaz" yorumlarından rahatsız olmuştu. Onlara göre bu tip açıklamaların ters tepki yaratma etkisi vardı. 
     Ancak konuşmalar 2002’de yabancıların tavri ne olabilir konusunda odaklandı. Hem toplantıdakı yabancılara, hem de Brekk’e göre, "yapısal reformlar yapılmadıkça Türkiye’ye yabancı sermaye girişi çok zordu." Çünkü h l güven vermeyen bir ülke, hala bürokrasinin isteksizliği işleri engelliyordu. O halde IMF Türkiye’ye bakarken özellikle ABD yönetiminden politik bir destek alıyor muydu Brekk, politik mesajın "Türkiye’ye rahat davranın" biçiminde geldiğini, sonuçta kendilerinin de Türkiye’yi "iki tarafı keskin bir bıçak sırtı" olarak değerlendirdiklerini söylüyordu. 
     
     Derviş’in işi zor’ 
     Söz dönüp dolaşıp ekonomiden sorumlu Devlet Bakanı Kemal Derviş’e geldiğinde, "Işi zor" değerlendirmesi yapılıyordu. Sonuçta özelleştirme karşıtı grupların ve özelleştirme pastasından pay alanların durumu "ilave bir cesarete" olanak tanımıyordu. 
     Dikkatli olması şarttı. Onun ayağının altına muz kabuğu koymaya çalışanlar, 2001’de programın geç netice vermesine sebep olanlardı. Eğer Derviş, başarılı olursa ellerinden geleni yapmaya devam edeceklerdi. Kısacası ayak sürüyenler cephesi daha güçlü, sesleri daha gür çıkanların durumu çok belirleyici olabilirdi. 
     Toplantıdan yansıyanlara bakılırsa Ankara 2002’de de göbek taşında oturuyor. 
     Kolay gelsin 
     
     







Kaç tane kitap 


İHD-Emniyet 


2002 küçülme hedefi 


Türkiye'nin yıldızını parlatmak elimizde 


Hanemizi gözleyen var 


Arjantin olmayız biz, rezil oluruz 


Üniversite adayları gergin 


Arjantin nasıl kurtulur 


IMF Türkiye temsilcisinden Derviş yorumu 


Bir linç girişiminin sorgu tutanakları 


2002 ajandası, Meclis, muhalefet 


İşadamlarını dış seyahate kim götürmeli 


Elektrik kıtlığı sona eriyor 


TÜSİAD böyle mi şeffaf olacak 


</TEXT>
</DOC>
