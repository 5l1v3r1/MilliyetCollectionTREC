<DOC>
<DOCNO> 89793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/yazar/altan.html </URL>
<DATE> 2002/06/14/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Toklar - açlar sorunu evrenselleşirken... 
</HEADLINE>
<TEXT>

     Dünya Kupası'nda 2. tura yükselme cümbüşü süre dursun Avrupa Birliği'ne üyelik konusunda, iç politikadaki git - gel dalgalanmaları da hız yükseltmekte... Yerel ekonomi ise emziğini düşürmüş bebek çığlıkları atıyor. 
     Futbolda "Biz böyleyiz işte" naralanmalarıyla sevinirken daha derinlerdeki sorunlar için de "Haydi bakalım, hayırlısı" diyelim... 
     
     Türkçe'de eski bir deyim vardır 
     - Tok açın halinden anlamaz, derler. 
     Şimdiye dek doğru gibi görünen bu saptama küreselleşmeyle birlikte saydamlaşma sürecinin de hızlanmasıyla, değişmekte... 
     Toklar, açların durumunu - bizzat açların kendilerinden dahi daha çok - anlama zorunluğunu duymadalar. 
     Bunun da iki nedeni var 
     1- Açlar aç kaldığı sürece, modern teknolojinin durmadan artan üretimlerini örneğin son model cep telefonlarını, son model bilgisayarları, son model arabaları, vs.yi kim alacak Yine hep sayıları 1 milyarı aşamayan eski toklar mı Eski toklara yeni modern mallar satmak, artık eskisi gibi rantabl değil. 
     2- Açların aç kalması sürerse, Dünya'daki tok bölgelerinin üstüne doğru gelmeleri kaçınılmaz olacak. O nedenle de, açları bulundukları yerlerde doyurmak gerekiyor. 
     
     Şayet toklar, açların durumunu anlama zorunluğunu duymasalar Dünya Gıda ve Tarım Örgütü'nün Roma'da düzenlediği, "Dünya Gıda Zirvesi Beş Yıl Sonrası" toplantısı yapılır mıydı 
     Türkiye'deki sivil toplum örgütleriyle meslek kuruluşları da, Türkiye'deki açlık sorunuyla ilgili bir rapor sundular Roma'daki zirveye... Ve Türkiye'nin, 10 milyon aç insanla gıda konusunda sınıfta kaldığını ilan ettiler dünyaya. 
     İlan etmedikleri başka bir gerçek ise, açların yoğunlaştığı ülkelerdeki siyasal yönetimlerin yılda toplam 500 milyar dolarlık silah alımlarını sürdürmeleri durumunda, açlığa kolay kolay bir çare bulunamayacağı idi. 
     
     Türkiye'nin Avrupa Birliği üyeliğine karşı çıkan "statüko"cular, nedense görmezlikten gelirler bu tür konuları. 
     TÜSİAD Başkanı Tuncay Özilhan boşuna sormuyor 
     - Gerek idam cezasının kaldırılmasına karşı, gerek Kürtçe konuşma özgürlüğünün tanınmasına karşı gösterilen duyarlılık, neden ulusal gelir dağılımındaki dengesizlikle, ekonomik sorunlara karşı gösterilmiyor, diye... 
     
     Statükocular, "Türk - yabancı düşmanlar" ayrımını ön plana çıkarır ve ülke içindeki "zengin - yoksul" ayrımının ön plana çıkarılmasını, "bölücülük yapmak", "milli birlik ve beraberliği bozmak", "düşmanların ekmeğine yağ sürmüş olmak"la suçlarlar... Ve muhalefetsiz bir iktidar saltanatının keyfini sürme ayaklarına yatarlar. Zaten o nedenle "statükocu"durlar ve "değişimlere" karşıdırlar. 
     
     Statükocuların anlamadığı bir başka konu ekonominin de, tıpkı fizik gibi, kimya gibi, biyoloji gibi evrensel yasalara sahip, müspet bir bilime dönüştüğüdür. 
     "Ulus - devlet" modeli içinde, siyasal liderlere ve parti programlarına göre şu tür ekonomi, yahut bu tür ekonomi uygulama olanağı kalmamıştır artık. 
     21. yüzyılda ekonomi, yerel uygulamalar dönemini aşmış ve evrenselleşmiştir. Saydamlaştıkça da, daha çok bilimselleşecektir. Böylece zenginlik alanında üçkağıtçılık, kurnazlık, yuttur kaydır ve hergelelik dönemi de kapanmış olacaktır. Evrensel ve saydam bir ekonomide, onu bunu kazıklama hem karlı değil, hem de mümkün değildir. Çünkü artık "işçi sınıfı"nın yerini, durmadan üretimi yükselten modern teknolojiler almaktadır. 
     
     Şu sırada Türkiye'nin iç dinamikleri, evrensel değişimi ve ekonominin global gelişimini algılama yeteneğinden yoksun görünüyor. 
     O nedenle de 20 - 30 yıl daha birtakım iç çalkantılar olabilir ve birtakım anlamsız acılar çekilebilir... 
     Ama çekilmeyebilir de... 
     
     Gün günden daha çok ortaya çıkan gizli bir iç sömürge tablosunun, sağladığı avantalardan vazgeçmek de kolay değil hani... 
     Politika yapma ve egemenliği enseleme dışında pek bir marifetleri de bulunmayan "statükocular", ulus - devlet aşkıyla boşuna yırtınmıyorlar. 
     Enseyi karartmayın. Nasıl olsa bu kez, 21. yüzyılı Türkiye'ye er geç ıskalatmayacaklar. Toklar açların halini artık anlıyor çünkü... 
     
     







Diyarbakır’da milli maç 


Toklar - açlar sorunu evrenselleşirken... 


Norveçli konuk 


Futbol morali 


Tur geçmek başarı ama henüz iyi futbol oynamadık 


Bırakın doyasıya sevinelim 


AB’ye doğru yaklaşım 


Tur atlamak... 


Sistem mühendisliği 


Duanın gücü, namazın kerameti ve Milli Takım 


Önce kutlama sonra özür 


Samba, tango, çiftetelli 


Masamda birikmiş kitaplar 2 


"Sisler Bulvarı"nda Peker’den stand - up 


Bankalar "taş gibi" imiş 


</TEXT>
</DOC>
