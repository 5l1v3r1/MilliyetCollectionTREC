<DOC>
<DOCNO> 87328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/spor/spo08.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Biz daha iyiyiz" 
</HEADLINE>
<TEXT>

Milli Takım’ın en büyük kozlarından Yıldıray Baştürk, Brezilya’nın çok fazla abartılmaması gerektiğini savundu, "Finallere nasıl geldikleri ortada. Bizim kalite olarak fazlamız var" dedi 
     MEHMET DEMİRCAN ULSAN 

     MİLLİ Takım Teknik Direktörü Şenol Güneş’in gözdelerinden Yıldıray Baştürk, kariyerinin zirvesinde olduğunu, bunun Ay - Yıldızlı ekibe olumlu yansıyacağını söyledi. Yıldız futbolcu, "Bayer Leverkusen’de üç kupada da final oynadım. Bu tecrübe bana yardımcı olacak. Herkesin gözünün üzerimde olduğunu biliyorum. Brezilya fazla abartılıyor. Finallere nasıl geldikleri ortada. Kalite olarak eksiğimiz yok, hatta artımız bile var" açıklamasını yaptı. 
     
"Korkumuz yok"      TAKIMA uyum sağladığını vurgulayan Yıldıray, "Tugay ile birbirimizi tamamlıyoruz. Umarım birlikte oynarız. Ümit Davala, İlhan, Tayfur ve Emre ile de çok iyi anlaşıyorum" dedi. Öte yandan Alman B.Z gazetesi, ekibimize tam sayfa ayırdı. Gazete, Yıldıray’ın, "Çeyrek finale ulaşacağımıza inanıyorum. Hiç kimseden korkmuyoruz. İyi günümüzde olursak, Brezilya’yı öfkelendirebiliriz" ifadelerine yer verdi. 
     



 SPOR 




























</TEXT>
</DOC>
