<DOC>
<DOCNO> 80586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/soneko30.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyonun düşeceğine dair inanç artıyor 
</HEADLINE>
<TEXT>

     Merkez Bankası'nın yaptırdığı ankete göre, gelecek 3 aylık dönemde enflasyonun düşeceğine inanların oranı 10.2 puan artarak, yüzde 43.9'dan yüzde 54.1'e çıktı Merkez Bankası tarafından, her ay işadamları arasında düzenlenen İktisadi Yönelim Anketi'nin Mart ayı sonuçları belli oldu. 
     520 katılımcının yer aldığı anketin sonuçlarına göre, gelecek 3 
     aylık dönemde enflasyonun düşeceği inanların oranında artış yaşanırken, aynı kalacağına ve yükseleceğini öngörenlerin sayısında azalma oldu. Verilere göre, enflasyonun artacağını öngörenlerin oranı 9.6 puan azalarak yüzde 23.9'dan yüzde 14.3'e, aynı kalacağına inananların oranı 0.5 puan gerileyerek yüzde 31.7'ye indi. Düşeceğini öngörenlerin oranı ise 10.2 puan yükselerek yüzde 54.1'e çıktı. Ankete katılanların yüzde 17.1'lik bölümü, toptan eşya fiyatları bazında yıllık enflasyonun yüzde 46-50, yüzde 16.5'lik bölümü yüzde 36-40, yüzde 16.1'lik bölümü yüzde 41-45, yüzde 12.5'luk bölümü yüzde 56-60 ve yüzde 10.3'lük bölümü de yüzde 61-70 diliminde gerçekleşeceğine inanıyor. 
     
     YILSONU TAHMİNİ 
     Katılımcıların yüzde 17.3'ü ise bu yıl sonu itibarıyla enflasyon oranının yüzde 61-70 aralığında gerçekleşeceğini öngörüyor. 
     Yılsonu enflasyon rakamı konusunda ayrıca, ankete katılanların yüzde 16.5'u yüzde 46-50, yüzde 15.9'u yüzde 41-45, yüzde 13.2'si yüzde 56-60, yüzde 12.8'i yüzde 36-40 aralıklarında gerçekleşeceğine inanıyor. 
     
     KREDİ FAİZLERİ DÜŞECEK BEKLENTİSİ 
     Öte yandan faiz cephesine bakıldığında, gelecek 3 aylık dönemde kısa vadeli Türk Lirası kredi faizlerinin aynı kalacağı ve artacağını düşünenlerin oranında azalış yaşanırken, faizlerin düşeceğini inananların oranı arttı. 
     Kredi faizlerinin artacağına inananların oranı geçen ay yüzde 8.2'den yüzde 4.9'a, aynı kalacağına inananların oranı da yüzde 
     45.2'den yüzde 39.8'e inerken, düşeceğini inananların oranı yüzde 
     46.6'den yüzde 55.2'ye çıktı. 
     Ankete katılanların yüzde 30.7'lik bölümü, gelecek 3 ay içinde beklenen kısa vadeli Türk Lirası kredi faiz oranının yüzde 61-70, yüzde 24.2'lik bölümü yüzde 56-60, yüzde 13.1'lik bölümü yüzde 46-50, yüzde 12'lik bölümü ise yüzde 51-55 aralığında gerçekleşeceğini öngörüyor. 
     Faiz cephesinde gelecek 12 aylık dönemdeki beklentilere bakıldığında da, katılımcıların yüzde 22.4'i Türk Lirası kredi faizlerinin yüzde 46-50, yüzde 20'si yüzde 61-70, yüzde 19.4'ü yüzde 56-60, yüzde 12.9'u yüzde 51-55 aralığında gerçekleşeceğini düşünüyor. 
     
     İHRACAT İMKANI 
     Gelecek 3 aylık dönemde ihracat imkanları bakımından bir önceki aya göre kıyasla daha iyimser olanlar daha kötümser olanlara göre daha fazla artış gösterdi. 
     Daha iyimser olanların oranı 4.9 puan artarak yüzde 27.5'den yüzde 32.4'e çıkarken, daha kötümser olanların oranı 0.5 puan yükselerek 
     yüzde 11.8 oldu. 
     Son bir aylık satış hasılatı ele alındığında, geçen ay bir önceki aya göre daha fazla satış hasılatı elde edildi. 
     Satış hasılatı daha yüksek diyenlerin oranı 15.3 puan artarak yüzde 26.8'den yüzde 42.1'e çıkarken, farksız diyenlerin oranı 0.6 puan azalarak yüzde 40.3'e indi. 
     Aynı dönemde satış hasılatı daha az diyenlerin oranı ise 14.7 puan azalarak yüzde 32.3'den yüzde 17.6'ya geriledi. 
     





</TEXT>
</DOC>
