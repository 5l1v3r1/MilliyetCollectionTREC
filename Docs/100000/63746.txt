<DOC>
<DOCNO> 63746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/yazar/pulur.html </URL>
<DATE> 2002/01/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Rahatı kaçırma uzmanları... 
</HEADLINE>
<TEXT>

     BU memlekette, şöyle derinden olmasa bile, iki nefes "Ohhhhh " çekmenin mümkünatı yok 
     Döviz düşüyor, borsa yükseliyor, Başbakanımız Amerika'dan gülücükler içinde dönmüş, ülkemiz, teröre karşı riskli ülkeler listesinde olmasa bile, Amerika'nın ferasetli Başkanı Bush tarafından bu listeden çıkarılmış , yakında "televoleci"ler çarşıda, pazarda zurna çalarak bayram edecekler... 
     Lafın kısası şöyle bir nefesleneceğiz. 
     Dedik ya mümkünatı yok 
     Tam neşemizi bulacağız, birileri başka şeyler bulup çıkartırlar. 
     
     NEYMİŞ efendim, Emlak vergileri yıkım olacakmış... 
     Öyle bir zam yapmışlar ki 
     Ya ne olacaktı 
     Yani devlet kalkıp da "Anayasa'nın 57. maddesine göre benim görevimi, bu insanlar yapmış, borç, harç taksit maksit başlarını sokacak bir yer edinmişler, hiç olmazsa bunlara biraz da ben destek olayım " diyecek değil ya 
     Devletin şanına bu hiç yakışır mı 
     Varsın Anayasa'nın 57. maddesi "Devlet, vatandaşın konut sahibi olması için gerekli tedbirleri alır, destekler" desin... 
     O Anayasa hükmü 
     Anayasa rafta durur, "devlet baba" babalığını yapar. 
     Tıpkı "erkek, yeleli aslanlar" gibi... 
     Meraklısı açar ansiklopedileri, "yeleli erkek aslan"ın ne iş yaptığını öğrenir. 
     
     PEKİ, bu Emlak Vergisi toplanıp nereye gidecek 
     Belediyelerimizin, en yaygın icraatı kaldırım söküp, kaldırım döşemektir. 
     Diyeceksiniz ki bunun karı nerede 
     Biz onu bilemeyiz, eğer bir kar olmasa, belediyeler, söker, baştan döşer mi 
     
     DEDİK ya bu memlekette rahat etmek mümkün değil 
     Melih Cevdet Anday'ın çok güzel bir şiiri vardır 
     "Ona bir kitap vereceğim 
     Rahatını kaçırmak için 
     Bir öğrene görsün aşkı 
     Ağacı o vakit seyredin." 
     Şair, ağaca aşkı öğreterek rahatını kaçırıyor... 
     Ya bizim, rahatımızı kim, ya da kimler kaçırıyor 
     
     ŞÖYLE bir soru 
     "111 milyar lira gelire vergi yok " 
     Brüt 222 milyon lira olan asgari ücrete vergi var. 
     Esnafın sanatkarın 2 - 3 milyar lira kazancına vergi var. 
     Tüccarın, avukatın 5 - 10 milyar lira kazancına vergi var. 
     Peki, 111 milyar lira gelire niye vergi yok 
     
     BUNU okuyunca tepeniz atmaz mı, rahatınız kaçmaz mı 
     Ama dedik ya, bizim keyfimizi kaçırmayı iş edinen o kadar kişi ve kişiler var ki, bunlardan biri de Sayın Şükrü Kızılot hoca... 
     İşi, gücü yokmuş gibi, sorup soruşturmuş, kanun maddesini de bulmuş 
     "Devlet tahvili ve Hazine bonosu faiz geliri 111 milyar liraya kadar olanlara, bu gelirinden dolayı vergi yok .." 
     Melih Cevdet, ağaca aşkı öğretip rahatını kaçırıyor. 
     Bizim keyfimizi de aziz Şükrü Kızılot gibi hocalar kaçırıyor. 
     Ne vardı bunu ortaya çıkaracak... 
     Tencere tava, herkes bir hava 
     
     







Kürtçe eğitim 


Çin Çinnnn... 


Ankara - Şam köprüsü 


Mini demokrasi yerine gerçek demokrasi... 


Kimin değirmenine 


Hocalara verilen söz tutulmalıdır 


Neredeyse şıkır şıkır oynayacağız 


Saddam'ın suyu ABD'nin kulpu 


Model olma şansları 


Farkı yaratan Türk kadınlarıdır 


Yücelen Sorun yok, çözüm arayışı var 


Rahatı kaçırma uzmanları... 


Dünya Bankası ve IMF, İstanbul'da 1955'te toplanmış 


"Temiz" kapitalizm var mıdır 


ABD ile ticaretin ilk meyvesi 14 Seahawk 


</TEXT>
</DOC>
