<DOC>
<DOCNO> 64952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/yazar/gunes.html </URL>
<DATE> 2002/01/30/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Ekonomik düzelmenin nedeni ve kolaycılık 
</HEADLINE>
<TEXT>

     Kasım krizi zamanla birçok bilim adamı meslektaşımızın ilgisini daha fazla çekecek. Tipik bir dövize hücum sendromu mu, bankacılık krizi mi, yoksa tamamiyle bir likidite krizi olup olmadığı ortaya çıkacak. Ancak önceden, mesela ağustos ayında, bazı göstergeler çan çalarken hemen müdahale edilseydi, kriz atlatılabilirdi. Hatta kriz etkili biçimde yönetilseydi şubat önlenebilirdi. Becerilemedi. 
     Şubat krizi kaçınılmazlaştı. Tabir uygunsa fay hattı çatlamış, üzerinde ciddi bir basınç oluşmuştu. En ufak bir sarsıntı depreme neden olacaktı. Ekonomide bu sarsıntılara "tetikleme" deniyor. Başbakan'ın Cumhurbaşkanıyla münakaşası bu tetiklemeyi yaptı ve faizler patladı. Bunun üzerine kur dalgalanmaya bırakıldı. 
     Şubat krizi de gelecekte incelenecektir. Malum münakaşa mı, yoksa fay hattında biriken basınç mı neden oldu ortaya çıkacaktır. Ne yazık ki, kimse bu konu da yeterince aydınlatılmadı. Herkes birbirini ve siyasileri suçladı. Çıkan kargaşa da IMF'nin elini kolaylaştırdı. Böylelikle geçen programdaki tasarım ve denetim hataları göz ardı edilmiş oldu. Siyasilere müthiş bir güven erozyonu başladı. Ve acz içine düşen hükümet IMF'nin her istediğini yapar oldu. 
     
Krizin nedeni siyasi miydi      İlk krizde elbette siyasilerin sorumluluğu vardı. 2000 yılı boyunca yapısal önlemleri yerine getirmedikleri gibi, kamu harcamalarında kamu bankaları aracılığıyla mali disiplini bozan siyasilerdi. Üstelik, bankacılık kesiminin ciddi sorunlarını da göremediler. Kamu bankalarının zararları artarken, özel bankalar da aşırı riskli hale geldiler. Kriz, aslında, cari işlemler açığından, kurdaki değerlenmeden, yüklü iç borçtan ve özellikle bankacılık sektöründe oluşan risklerden oluştu. Ancak krizin ekonomik temelleri yerine kolaycılığı seçerek, işi münakaşaya bağladık.. Oysa, hiçbir ekonomi kitabı "kavga olduğunda ekonomik kriz olur" demez. 
     Şimdi bir süredir başka bir kolaycılık gözleniyor. Ekonomide, yahut mali piyasalarda düzelme özellikle kurdaki gevşeme 11 Eylül'e bağlanıyor. Oysa, 11 Eylül'ün hemen ardından "Alacakaranlık kuşağına" varıncaya kadar olumsuz her görüş ifade ediliyordu. İşin doğrusu şuydu ABD'nin 11 Eylül sonrası Türkiye'ye daha fazla yardım yapmaya eğilim göstermesi elbette önemliydi. Ancak aylardır gerçekleştirilen reformları göz ardı etmek kendimize haksızlık olmuyor mu 
     
Krizden çıkışın nedeni doğru ekonomik politikalar      Arjantin'de tüm yardımlara rağmen ekonomide iyileşme sağlanamamıştır. Oysa, Türkiye'de ise son aylardaki IMF yardımlarının çok azı serbest bırakılmasına rağmen olumlu gelişmeler gözlenmektedir. Demek ki, doğru politikalar uygulanmaktadır. Gerçekten, 11 Eylül'le beraber yurtdışında hava değişmiştir. Ve hava da önemlidir. Ama hava ile ekonomi gitmediği de bilinmelidir. 
     ABD Hazine Bakan Yardımcısı John Taylor'un İstanbul'u ziyaret etmesi son derece önemli. Çünkü Taylor şu anda ABD'nin uyguladığı tüm ekonomik politikaların beyni. Bu aşamada en yanlış görüş ise kolaycılığı ifade etmektir "11 Eylül oldu, sayenizde krizi atlatıyoruz. Yoksa batacaktık." Doğrusu ise şudur "Uyguladığımız politikanın başarısına IMF'nin mali yardımlarının da çok önemli katkısı olmuştur." 
     
     







Karabekir'e saygı 


Postacı farkı... 


İnce ayar 


Özgürlüğü ve açık toplumu düşmandan korumak... 


TCK 312 ve arabesk 


Eğitimin ticareti olur mu 


Ekonomik düzelmenin nedeni ve kolaycılık 


Örtülü çete düzeni donanıyor 


Ortadoğu dengeleri zorlanıyor 


Recep Tayyip Erdoğan'ın Amerika güncesi 


Bugün susan yarın konuşamaz .. 


Karamehmet'in rötarlı TÜSİAD üyeliği 


Erken bahar notları başıbozuk... 


Enflasyonda, dövizde ve faizde "en kötü" olmanın "dayanılmaz utancı" 


</TEXT>
</DOC>
