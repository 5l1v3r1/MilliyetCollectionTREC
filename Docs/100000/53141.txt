<DOC>
<DOCNO> 53141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/magazin/mag03.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adliyede Tarkan’ı yakalayan öptü 
</HEADLINE>
<TEXT>

İstanbul Adliyesi’nden kimler geldi, kimler geçti ancak hiçbir ifade veren bu kadar öpülmek istenmedi Mahkemede Tarkan fırtınası esti 
     CENNET NAR İstanbul 

     Pop müzik sanatçısı Tarkan, basına yansıyan şantaj fotoğrafları’yla ilgili ifade vermek için gittiği İstanbul Adliyesi’nde büyük ilgi gördü. Duruşma salonu tıklım tıklım dolarken, görevli memure ve avukatlar bile işlerini bırakarak, avukatları ve iki korumasıyla birlikte adliyeye gelen Tarkan’ı görmek için çaba sarfetti. 
     Basının yoğun ilgisi karşısında şaşıran H kim Niyazi Aydın, "Sen dünyaya malolmuş bir sanatçısın, dünya starısın bu kadar olacak" diye konuştu. Tarkan da "Tabii o kadar da olsun zaten" yanıtını verdi. 
     
K tibeler itişti, memurlar öpüştü      Bu sırada heyecanlanan bir adliye memuru sarılarak Tarkan’ı öptü. Tarkan’ı daha iyi görebilmek için birbirlerini itip kakan k tibeler ve kadın avukatlar sık sık h kim tarafından uyarıldı. 
     Tarkan, sanık Süleyman Şahin’in avukatı ve menajeriyle irtibata geçtiğini önce 235 bin, sonra da 135 bin dolar istediğini söyledi. "Parayı ödemezsen seni rezil ederiz" diye tehdit edildiğini söyleyen Tarkan, "Ben kesinlikle parayı ödemeyeceğimi söyleyince aynı parayı bir televizyon kanalından da alabileceklerini söyledi. Kabul etmeyince fotoğraflar yayımlandı" dedi. 
     
Hak ettiği cezayı verin’      Tarkan şunları söyledi "Sanki yargılanan bendim. Herkesin hayatı kendisine aittir, kimse müdahale edemez. Sanıkların hak ettiği cezayı görmesini istiyorum. Kararınız örnek niteliğinde. Özel yaşam dokunulmazlığı herkes için gerekli. Hakları tamamen bana ait olan hayatımı savunmak için buradayım." 
     Duruşma eksik belgelerin tamamlanması için ertelendi. Tarkan ise duruşma sonrası söz verdiği gibi piyango bileti alarak adliyeden ayrıldı. 
     



 MAGAZİN 













</TEXT>
</DOC>
