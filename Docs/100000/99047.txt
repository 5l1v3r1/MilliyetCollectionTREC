<DOC>
<DOCNO> 99047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yasam/yas01.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Pornocu’ kurbanı sonunda katil oldu 
</HEADLINE>
<TEXT>

Özgen İmamoğlu’nun kurbanlarından T.A., Cinsel ilişki teklif etti’ diye arkadaşını bıçakladı ve ağır ağır can verişini seyretti 
     AHMET KAYA, NİHAT DÜZGÜN DHA 

     Gaziantep’te, pornocu öğretmen’ Özgen İmamoğlu tarafından ırzına geçildiği iddia edilen kurbanlardan T.A. 17 , kendisine cinsel ilişki teklifinde bulunduğu gerekçesiyle arkadaşı Adem Gülpınar’ı 19 bıçaklayarak öldürdü. 
     Ulaş Mahallesi Bağdatlı Sokak’taki bekar evinde önceki gece meydana gelen olayda, hırsızlıktan sabıkalı Gülpınar ile arkadaşı T.A., birlikte alkol aldı. İddiaya göre, gecenin ilerleyen saatlerinde sarhoş olan Gülpınar, T.A.’ya cinsel ilişki teklifinde bulundu. Bunun üzerine T.A., ısrar eden arkadaşını bıçakladı ve aldığı yarayla kan kaybeden Gülpınar’ın ölümünü soğukkanlılıkla izledi. T.A. daha sonra da cesedi evin bodrum katına taşıyıp kokunun çevreye yayılmaması için üzerine kireç döktü ve ardından da kaçtı. 
     
     Yanlış yaptı, öldürdüm’ 
     Soğukkanlı cinayet, Gülpınar’ın ortalarda gözükmemesi üzerine ortaya çıktı. 
     İhbar üzerine eve giden polis, Gülpınar’ın cesedini bodrum katında kireçlenmiş halde buldu. Soruşturma kapsamında gözaltına alınan ve suçunu itiraf eden T.A. sorgusunda da şu ifadeyiverdi 
     "Adem Gülpınar bana cinsel ilişki teklifinde bulundu. Kabul etmedim. Israrını sürdürdü ve beni taciz etti. Dayanamadım ve bıçakladım. Yanlış yaptı. Ölmesi gerekiyordu, öldürdüm." 
     
Katilin adı porno iddianamesinde      Bursa’da yakalanıp 20 yıla kadar hapis istemiyle Gaziantep 1. Ağır Ceza Mahkemesi’nde yargılanmasına başlanan pornocu öğretmen Özgen İmamoğlu’yla ilgili davanın iddianamesinde, T.A. için şu ifadeler yer almıştı 
     "Soruşturmada T.A., 1999’da İmamoğlu’nun, o tarihte bulunduğu okulda rehberlik öğretmeni olduğunu, önce kendisini bally’e alıştırdığını, daha sonra rakı vererek sarhoş ettiğini ve bu sırada ırzına geçtiğini, bunu da kameraya alıp kendisine izlettirdiğini belirtti. A.T., ırza geçme eylemlerinin, daha sonra Malatya ve Bursa’da sürdüğünü söyledi. Bursa Cumhuriyet Başsavcılığı’ndan gelen evrak içerisindeki resimlerin incelenmesinde ve Gaziantep Emniyet Müdürlüğü’nce alınan ifadelerin değerlendirilmesinde, İmamoğlu’nun Gaziantep’te görev yaparken henüz 15 yaşını bitirmemiş olan T.A.’ya karşı birden fazla ırza geçme eylemini gerçekleştirdiği sonucuna varıldı." 
     



 YAŞAM 



















</TEXT>
</DOC>
