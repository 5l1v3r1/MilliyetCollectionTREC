<DOC>
<DOCNO> 60939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/magazin/yazdud.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi hep birlikte tiyatroya... 
</HEADLINE>
<TEXT>

Vira Vira, Home Art, Demet sinir etti, Çingene Zorba, İzzet’in yeni yaşı, Catwalk Vodka’da şöhretler geçidi, İstinye’de Kıyı, Tarkan şimdi de sinemaya soyunuyor 
     Çocukluğumdan beri en sevdiğim eğlence tiyatrodur. Aslında eğlence demek yanlış. Tiyatro kültürdür, sanattır. Yaşamın ta kendisidir. Çünkü her oyunda kimi zaman kendinizi, kimi zaman hayattan kesitleri bulursunuz. Ne yazık ki ülkemizde en az ilgi tiyatroya gösterilir. Bu nedenle patronlar zaman zaman maddi sıkıntı içine girmiş ve pek çok özel tiyatro kepenk indirmek zorunda kalmıştır. Bence tiyatrolara özel ilgi gösterilmeli. Bu pazar günü yazıma tiyatro sevgisi ile başladım ve bu sanat dalından haberlerle devam ediyorum. İstanbul Büyükşehir Belediyesi Şehir Tiyatroları yeni sezona 6 sahnede toplam 15 oyun ile girdi. Harbiye Muhsin Ertuğrul Sahnesi’nde Sarıpınar’, Herkes Aynı Bahçede’, çocuklar için Düşler Sirki’ sahneleniyor. Telefon numarası 0212 240 77 20. Fatih Reşat Nuri’de Kapıyı Aç’, Uçurtmanın Kuyruğu’,’Suç ve Ceza’ ile bir çocuk oyunu Kedi ile Palyaço’ ocak ayının sonuna kadar sahnelenecek. Telefon numarası 0212 526 53 80. Üsküdar M. Celal Sahnesi’nin oyunları Çin Sabahta’ ve Sersem Kocanın Kurnaz Karısı’. Ayrıca Harbiye ile Fatih Sahneleri’nde sahnelenen oyunlar dönüşümlü olarak Üsküdar’da da oynanacak. Telefon numarası 0216 333 03 97. 
     Kadıköy Haldun Taner Sahnesi’nde Hasır Şapka’, Kuş Operasyonu’, çocuk oyunu Tembel Memiş’ sahneleniyor. Telefon numarası 0216 349 04 63. 
     Gaziosmanpaşa sahnesinde Aşk-ı Memnu’, Derya Gülü’ ve çocuk oyunu Çöp Canavarı’ var. Telefon numarası 0212 578 60 67. 
     Ümraniye Sahnesi’nde "Hürrem Sultan", "Suç ve Ceza", "Pembe Konağın Gelinleri", "Schweyk 2. Dünya Savaşı’nda" ve çocuk oyunu Sihirli Flüt’ oynuyor. Telefon numarası 0216 461 85 22. 
     İstanbul Devlet Tiyatroları’nın ocak ayı programı Taksim Sahnesi’nde Kaktüs Çiçeği’, Bu Bir Rüyadır’, Kamyon’, Oda Tiyatrosu’nda Bankta İki Kişi’, Özel Hayatlar’, Aziz Nesin Sahnesi’nde Ben Ruhi Bey Nasılım’, Leenane’in Güzellik Kraliçesi’, Küçük Adam Ne Oldu Sana’. Telefon numarası 0212 292 39 00. 
     Biletler sinemadan ucuz. Tam 4, indirimli 2.5, balkon 1.5 milyon. Özel tiyatrolara gelince, Abdullah Şahin 25 yıllık arkadaşımdır. Enver Demirkan ile Nokta ve Virgül’ olarak çıktığı zamandan tanırım. Ne güzel ikiliydi Televizyon programı yaptığım devirlerde de birlikte çalışmıştık. Evet ya, 1978 yılında, TRT’deki ilk Kadın Magazin’ programını ben yapmış ve sunmuştum. Sevgili Mansur Sunkar da yönetmenimdi. O zamanki parodilerde şimdinin ünlü oyuncuları Oya Başar, Abdullah Şahin, Ali Poyrazoğlu, Hadi Çaman, Bülent Kayabaş, Enver Demirkan rol almışlardı. Neyse, gelelim sadede Abdullah Şahin’e ait Nokta Tiyatrosu’nun sergilediği Komiklik Zor Zanaat’ı gazeteci-yazar ağabey Haluk Şahin kaleme almış. Yine çok eski bir dost, Hadi Çaman yönetmiş. Bir süredir Teşvikiye’deki Hadi Çaman Tiyatrosu’nda sergilenen oyun minik bir turneye çıktı. 10 gün sonra yeniden Hadi Çaman Tiyatrosu’nda olacak. Şimdi Hadi Çaman’da Aşk Gibi’, Deniz Feneri’ oyunları sergileniyor. Telefon numarası 0212 246 17 77. İki kez izlemekten müthiş keyif aldığım Sen Hiç Ateş Böceği Gördün mü ’ yine Beşiktaş Kültür Merkezi’nde. Telefon numarası 0212 327 24 77. 
     Harbiye’de bulunan Kent Oyuncuları’nda üç oyun sergileniyor Hep Aşk Vardı’, Huysuz İhtiyar’, Çözüm’. Telefon numarası 0212 246 35 89. Beyoğlu Sadri Alışık Tiyatrosu’nda Dolunay Katili’ var. Telefon numarası 0212 292 39 19. Kadıköy Halk Eğitim’de Borcum Borç Ama Nah Alırsın’, Akatlar Kültür Merkezi’nde ise Grup Vitamin’in merhum elemanı Gökhan Semiz’in anısına oynanan, Uğur Uludağ’ın yazıp yönettiği, Yosi Mizrahi, Deniz Pulaş, Ece Uslu, Hakan Bilgen, Murat Akkoyunlu, Zuhal Topal, Petek Güney’in rol aldığı Üçüncü Türden Yakın İlişkiler’ sahneleniyor. Telefon numarası 0212 282 60 76. Evet, bu pazar hava düzelirse yukarıdaki telefon numaralarını arayın ve evinize yakın bir tiyatro oyununu seçip aileniz ya da arkadaşlarınızla gidin. Ben öyle yapacağım. 
     
Home Art, Çingene Zorba’da eğlenceli gece      Saçlarım uzayıp cildimin bakım zamanı gelince kankam ve saç doktorum olan, Ulus’daki Veysel Şenel’e ait Salon Veysel’in yolunu tuttum. Sağolsun, beni hemen yeniledi. Cilt bakımında usta olan sevgili Gül de beni kendime getirdi. Öğle saatiydi, Veysel Home Art’dan sipariş vermeye kalktı ama yardımcısı Mevlüt Özer engel oldu. Meğer Mevlüt, Salon Veysel’de çalışan birkaç meslektaşı ile Ulus’da yeni açılan, Ataşehir ile Nişantaşı’nda da şubeleri bulunan Home Art’a gitmiş. Mevlüt "Abla, acayip kazıklandık. İyi para kazanan bizlere ağır gelen fiyatlar, normal vatandaşa oturur" dedi. Mevlüt’ü dinlemedim, doğruyu yazmak adına uğradım. Home Art her gün 07.00-22.00 arası açık. Çeşitler gerçekten müthiş, mönüde pasta ve börek ağırlıkta. Özellikle kıymalı, ıspanaklı, patatesli böreği lezzetli. Sevgili Rıfat Ababay, sen bayılırsın. Evinin de yakınında, uğra istersen. Süheyla’ya, Sinan ve Serra’ya da sürpriz olur. Ev yemekleri de var Fasulye, nohut, pilav, tarhana çorbası... Fiyatlar gerçekten biraz şişkin. Yurtdışından gelen iki arkadaşım eğlenceli, fasıllı, dansözlü, esprili bir yer isteyince can dostum İzzet Çapa’nın Gayrettepe’deki Çingene Zorba’sını tercih ettik. Bu mekanda bir kez doğru dürüst program izlemiştim. O nedenle çalışanlar ve işletmeci Ertün Yıldız bana acayip bozuluyordu. Bir taşla iki kuş vurmuş oldum. Ama gittiğimize değdi. 
     Bir kere fasıl yapan sevgili Kemal Sim ve arkadaşları artık yüksek volüm söylemiyorlar, çok başarılılar. Buzuki ustası Hakan ile ona şarkılarıyla renk katan Hande beni bile oynattılar. Parodilerde oryantal Şıvga ile Bayram Ali Gümüş çok başarılılar. Acayip eğlendim. Lezzet ustası olan Anita’nın yemekleri ise enfes özellikle mercimek köftesi, ciğeri, humusu, barbunyası, çiğ köftesi, çerkez tavuğu. O gece şefler Turgay Işık, Osman Çorum, garsonlar Sabri Alaca, Hasan Başkaya, Naci Köse, Hüseyin Fidan, Demir Beydemir bizi mutlu etmek için müthiş efor sarfettiler. Müşteri kalitesi de yüksekti. Nejat Cinisli, Mehmet Mermerci, Buket-Hayrettin Taşdelen, Nihal-Mehmet Cansun’u gördüm. Telefon numarası 0212 267 13 12. 
     
Vira Vira, Tarkan nereye koşuyor      Vira Vira, patronlardan Zafer Malkoç ve personel nedeniyle bende alışkanlık oldu. Ara sıra can dostum İzzet Çapa, sırdaşım İsmail Akkaya ile birlikte İstinye’deki Kıyı’ya kaçamak yapıyoruz. Üstelik gerçekten çok iyi ağırlanıyoruz ama son gittiğimizde yine hesap biraz şişkin geldi. Hafta içi bir arkadaşım ve annesiyle gittik Vira Vira’ya. Zafer ile Nihat soğuk ve sıcak mezeleri masaya yığdılar. Yine balığa zor yer kaldı. 
     O gece Vira Vira’da olan bir işadamı ağabeyim "Yahu Şenay, Tarkan’ın kazandığı bu paraları ne yapacağını basın olarak sormuyorsunuz. Adam b.. gibi kazanıyor ama memlekete hayrı yok" dedi. Düşündüm, gerçekten öyle. Son 6 ayda Türkiye’de kazandıklarını hesapladım, başım döndü. Konser haklarını Mydonose Showland’e milyon dolara sattı. 
     Pepsi ve Turkcell’den ciddi rakamlar kazandı. Son olarak Antalya’da 1.5 saatlik konser karşılığında 305 milyar aldı. Valla ben bu parayı 25 senelik, geceli-gündüzlü çalışmamda kazanmadım. Tarkan şimdi de Milli Takım için şarkı yapacak. Kazandığı paranın 3-4 trilyon olduğu iddia ediliyor. Bekliyorum, bakalım ne kadar vergi verecek Bu memleketin kadirşinas ve hayırsever evladı olarak sokak çocuklarına filan yardım yapacak mı Ya da köyüne bir okul. Ağanın eli tutulmaz. Bence medya Tarkan’ı sıkı takibe almalı. Sanatına, karizmasına hayran olduğum ve hep alkışladığım sevgili Tarkan, beni yanlış anlama olur mu Çünkü sen pohpohlanmaya alıştın. Yanındaki yalakaların seni şişirmesinler. Seni eve bekliyorum. Unutmadan, yönetmen Ferzan Özpetek ile Tarkan’ın sinema filmi projesi varmış, pop star senaryoyu beğenmemiş. Şimdilerde yönetmen Sinan Çetin ile işi yürütüyormuş. 
     
İzzet’e sürpriz yaşgünü partisi      Yazımı yazarken Kumburgaz Princess Oteli’nin sahibi ve Genel Müdürü Hüsamettin Yılmaz aradı. Yılbaşı balosu Hüsamettin ve dostlarına zehir olmuş. Otelin balo salonunda Seda Sayan ve Demet Akalın sahne almışlar. Seda ortalığı yıkıp geçmiş. Fakat saat 21.00’de sahne alması gereken Demet Akalın 23.30’da gelmiş. Herkes yeni yıla Seda Sayan ile girmek istemiş. Kıyamet kopmuş. Sevgili Demet Akalın, Sarıgazi’deki ekstrasını ayarlayamamış. Efendim, perşembe akşamı can dostum İzzet Çapa’nın doğumgünüydü. Bilirsiniz, dünya yıkılsa o gece sokağa çıkmam. Ama söz konusu can dostum olunca bir gün önce sırdaşım İsmail Akkaya ve İzzet’in sağ kolu Rose ile sürpriz program yaptık. Catwalk Vodka’daki parti nezih ve eğlenceliydi. Konuklar arasında mekanın ortağı ve solisti Ajda Pekkan, yine ortaklar arasında olan yönetmen Ayşe Ersayın, saç doktoru Veysel Şenel ve karısı Aynur, Nilgün-Erhan Dumanlı, Ayşe Azizoğlu, modanın duayeni Yıldırım Mayruk ve ortağı Barbaros Şansal, Buket-Hayrettin Taşdelen, Dr. Yegane Mutlu, People’ın ortakları Sabi Totah ve Abdullah Oğuz, Kanal D’nin Genel Müdürü Murat Saygı ve karısı Beril Saygı, Aysun-Ali Kocatepe, Figen Erman, Celal Çapa, anne Gürnar Çapa Uğurlu, Muzi Karaata, Saffet Arıkan, Melek Boz vardı. Mine Soley, Hakan-Hande ikilisi, Fatih Ürek, Birol ve Rober Hatemo şarkılarıyla, İzzet’in yeni koordinatörlerinden, Tıpatıp’ın eski elemanı Ömer ise şovuyla geceye renk kattılar. Halkla ilişkileri yürüten sevgili Hale Dicleli çok yoruldu. Ama yılbaşı gecesi 300 kişiye kusursuz servis veren ekip heyecandan mı nedir bilinmez, o gece kötüydü. Yalnızca zavallı garson Soner nereye yetişeceğini şaşırmıştı. Evet efendim, bu pazar da bu kadar. Kalın sağlıcakla, en kötü gününüz benimkinden iyi olsun. Bu karlı ve soğuk havalarda Allah hepimize yardım etsin. 
     
     



 MAGAZİN 














</TEXT>
</DOC>
