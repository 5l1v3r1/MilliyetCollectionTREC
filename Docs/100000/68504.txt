<DOC>
<DOCNO> 68504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sonspo11.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de ağır kondisyon idmanı... Simao ayrı çalıştı 
</HEADLINE>
<TEXT>

     Fenerbahçe, Denizlispor ile yapacağı lig maçının hazırlıklarını, 1 günlük iznin ardından bugünkü antrenmanla sürdürdü. 
     Teknik direktör Werner Lorant yönetiminde Samandıra Tesisleri'nde gerçekleştirilen ve yaklaşık 1.5 saat süren idmanda, sarı-lacivertli futbolcular, kondisyon ağırlıklı bir çalışma yaptı. 
     Tam sahada prese dayalı yapılan çalışmada, sarı-lacivertlilerin son derece hırslı ve istekli oldukları gözlenirken, Lazetiç, Ceyhun ve Ali Güneş, kısa süreli hafif sakatlıklar geçirdi. 
     Antrenmana, gribal enfeksiyona yakalanan Johnson katılmazken, sakatlığı süren Simao ise takımdan ayrı çalıştı. 
     Öğleden sonra tesislerde Denizlispor maçlarının video kasetlerini izleyecek olan sarı-lacivertliler, akşam saatlarinde de günün ikinci antrenmanını yapacak. 
     






</TEXT>
</DOC>
