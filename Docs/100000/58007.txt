<DOC>
<DOCNO> 58007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/ekonomi/eko03.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
6 aylık pasaport 35 milyon lira 
</HEADLINE>
<TEXT>

Maliye Bakanlığı, maktu harç ücretlerinde yılbaşından itibaren geçerli olmak üzere yüzde 53.2 artış yaptı 
     Harçlar Kanunu’na bağlı tarifelerde yer alan maktu harçlar, yeni yıldan geçerli olmak üzere, yüzde 53.2’lik yeniden değerleme oranında artırıldı. 
     Maliye Bakanlığı’nın Harçlar Kanunu Genel Tebliği, dünkü Resmi Gazete’de yayımlandı. Harç artışları, 1 Ocak 2002 tarihinden itibaren uygulanacak. Tebliğ uyarınca yeni yılda mahkemelere başvurma harcı, 2 milyon 400 bin lira ile 7 milyon 530 bin lira arasında değişecek. İcraya başvurma harcı 4 milyon 960 bin lira, iflasın açılması veya konkordato isteği ve masaya katılma harcı 8 milyon 80 bin lira olacak. 
     
Avcı tezkeresi 8 milyon      Ticaret sicili harçlarında da değişiklik yapan tebliğe göre, ticari işletme ve ünvanının tescil ilanında, gerçek kişilere ve kooperatiflere ait işletmelerde 35 milyon 720 bin lira, şahıs şirketlerine ait işlemlerde 102 milyon 230 bin lira, sermaye şirketlerine ait işlemlerde ise 230 milyon 40 bin lira harç alınacak. 
     Özel vekaletnamelerde her bir imza için 1 milyon 470 bin lira, genel vekaletnamelerde her bir imza için ise 2 milyon 190 bin lira alınacak. 
     Tebliğin, kara av tezkereleri bölümüne göre de, avcı cemiyetlerine dahil olanlardan 8 milyon 80 bin lira, avcı cemiyetlerine dahil olmayanlardan da 10 milyon 120 bin lira harç alınacak. 
     
Silah ruhsat ücretleri      Silah taşıma ve bulundurma vesikalarında ise harçlar, resmi makamlar tarafından, ’hususi eşhasa kişilere ’’ verilecek silah taşıma izin vesikalarında her yıl için 83 milyon 400 bin lira, bulundurma vesikaları için de 41 milyon 670 bin liraya yükseltildi. 
     Özel okul ve özel dersane işletme ruhsatnamelerine ilişkin harç miktarlarının da düzenlendiği tebliğe göre, ilköğretim seviyesindeki özel okullardan her yıl için 204 milyon 520 bin lira, lise seviyesindeki özel okullar ile özel dersanelerden de her yıl için 409 milyon 150 biner lira alınacak. 
     



 EKONOMİ 





















</TEXT>
</DOC>
