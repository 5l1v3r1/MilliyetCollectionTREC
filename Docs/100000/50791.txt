<DOC>
<DOCNO> 50791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/dunya/dun01.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözümüz müttefiklerde 
</HEADLINE>
<TEXT>

Destek sözü veren ülkelerin ne kadar asker vereceği ve birlikleri kimin yönlendireceği netleşmeden tek bir asker gönderilmeyecek 
     UTKU ÇAKIRÖZER Ankara 

     Afganistan'a gidecek 90 kişilik Türk birliği, ABD'nin operasyonuna destek veren Avrupa ülkelerinin katılımları belirginleşince bölgeye sevk edilecek. Bu çerçevede, Türk birliğinin sevkini koordine etmek üzere önceki gün Özbekistan'a gitmesi beklenen öncü grup da önümüzdeki günlerde yola çıkacak. 90 kişilik Türk birliği de öncü birliğin getireceği bilgiler değerlendirildikten sonra harekete geçecek. Askeri kaynaklar bu sürecin en az 15 günü bulabileceğini söylüyor. 
     
     Verilen incelenecek 
     Türk birliğinin sevk takvimi Florida'daki Tampa Üssü'nde görevli irtibat heyetinin başkanı Tuğgeneral Ümit Şahintürk'ün ileteceği bilgiler, Özbekistan'a gidecek öncü grubun hazırlayacağı rapor ve Dışişleri Bakanlığı Müsteşar Yardımcısı Aydemir Erman'ın bölgede yapacağı temas sonunda tam olarak belirlenecek. 
     



 DÜNYA 












</TEXT>
</DOC>
