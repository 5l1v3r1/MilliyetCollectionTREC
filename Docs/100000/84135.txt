<DOC>
<DOCNO> 84135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun45.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci Pearl'ün görüntüleri yayınlandı 
</HEADLINE>
<TEXT>

     Pakistan'da öldürülen Amerikalı gazeteci Daniel Pearl'ün öldürülmeden önceki görüntülerinin yer aldığı video kaset Amerikan CBS televizyonunda gösterildi. 
     Öldürülüşünün gösterilmediği ve ''Yahudi casus gazeteci Daniel Pearl'ün öldürülmesi'' adını taşıyan video kasette Pearl, ''Babam Yahudi. Annem Yahudi. Ben Yahudiyim'' diyerek, muhtemelen kendisini kaçıranların hazırladığı ABD karşıtı bir bildiriyi okurken görülüyor. 
     Pearl bu bildiride, ''Biz, Amerikalılar, İsrail Devleti'ne verilen ve anayasaya aykırı olan destek gibi, hükümetimizin eylemlerinin sonuçlarını desteklemeyi sürdüremeyiz'' diyor. 
     Bu görüntüyü daha sonra, İsrail ordusunun Filistin topraklarındaki operasyonlarıyla ilgili bilgilerin verildiği görüntüler takip ediyor. 
     CBS televizyonu, video kasetin kamuoyuna dağıtılmadan önce, muhtemelen aşırı dinci radikal örgütlere yeni taraftar toplamak amacıyla bir Suudi internet sitesinde yayınlandığını da bildirdi. 
     





</TEXT>
</DOC>
