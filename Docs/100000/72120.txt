<DOC>
<DOCNO> 72120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/yazar/okur.html </URL>
<DATE> 2002/03/12/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Aktaş Elektrik düğümü 
</HEADLINE>
<TEXT>

     Düğüm çözülemiyor. 
     Hem Enerji Bakanlığı, hem Danıştay hem Aktaş yetkilileri susuyor. 
     Bu suskunluk neyin nesi Kimse bilmiyor. 13 bin 600 yatırımcı ise yolunu çizmek istiyor. Aktaş Elektrik gündemimizdeki öncelik sırasını korumayı sürdürüyor. 
     Öncelikle şunu hatırlatmak durumundayız. 1989’da Bakanlar Kurulu’ndan bir gecede "imtiyaz hakkını" elde eden bu şirket şimdiye kadar ne yaptı Nasıl bir strateji izledi İstanbul’un Anadolu yakası elektrik dağıtımı yapan Aktaş Elektrik’in 1993’te halka açılmasına izin verenler bugün gelinen noktada ne yapılması konusunda ne düşünüyorlar Merak ediyoruz. 
     Çünkü, Danıştay’ın vereceği kararın ne kadar hayati olduğunun farkındayız. Acaba Danıştay, 10. Dairesi neyi bekliyor derseniz Biz de bilmiyoruz. 
     Enerji Bakanlığı konuşmuyor. Ama Aktaş’ın imtiyaz hakkını elinden aldığını gizli yazışmalarla duyuruyor. Olacak iş mi Kararı verecek olan Bakanlar Kurulu.... 
     Ses seda çıkmıyor. 
     Görünen şu artık takke düşecek kel görünecek... Doğrular yanlışlar ortaya çıkacak. Kim hata yaptıysa ortaya çıkacak. İşte 20 ay önce bu şirkete "işletme heyeti" atayanlar, bu 18 kişiyi neden seçti Acaba herhangi bir siyasi partiden vekil olmak isteyenler ipi göğüsleyemeyince buraya mı tayin edildi Şirket yönetimi niye suskun, konuşmuyor Hepsi tek tek incelenecek. 
     
"Ormana elektrik hattı "      Bakın bir olay ilginç mi ilginç... 
     Yer, İstanbul Dudullu Çavuşbaşı köyü... 
     Belde olmuş. Bir bölümü orman arazisinden oluşuyor. Orman Bakanlığı’na bağlı. Ancak rant hesabı yapılıyor. Orman arazisine villalar dikiliyor. Ve buradan enerji hattı geçirilmek isteniyor. 
     Olacak iş mi Sakın olmaz demeyin bal gibi oluyor. 
     Çünkü aynen Kadıköy’de Ümraniye’de olduğu gibi burası da Aktaş’a bağlı. Elektrik dağıtımını Aktaş yapıyor. Kararı orası verecek. 1995 yılında orman arazisine villa dikip ev yapan müteahhit ismi bizde saklı , Orman Bakanlığı’nın "mümkün değil" yazılarını görmezden gelip elektrik hattınının güzergahını değiştiritip, Aktaş Elektrik’ten "olur onayını" alıyor. 
     Çünkü arapsaçına dönen olayda güzergah değiştirmeyle birlikte herkes mutlu oluyor. Orman mı Yangın tehlikesi mi, Orman Bakanlığı’nın görüşü mü Kimse tınmıyor. Bu, buzdağından küçücük bir parça. Ya buzdağının arkası 
     Burada duralım. 
     Ve burada yönetimde olan herkesi açıklama yapmaya davet edelim. Hem sektöre hem de borsa yatırımcısına yabancı olmayan Artam ailesine de "açıkça konuşmaya korkmayın" diyelim.Çünkü böyle gelmiş böyle gitmeyeceği ortada. Gerisi mi, sabırlı olun ve ay sonunu bekleyin. 
     
     







Avrupa, Kürtler, irtica 


Biz neredeyiz 


AB'ye tepkinin nedeni 


İlk dersimiz Afgan olmayı öğrenmek 


AB atına arpa 


"MGK, Avrupa'ya mesaj verdi " 


Burslardan kimler yararlanıyor 


AB de ince ayar yapabilir 


Ulusal gurur kılığına "takiye" 


Aktaş Elektrik düğümü 


Afganistan’a asker için referandum yapsak 


Cheney Ankara yolunda 


Burger King'e pompalı tüfekli güvenlik mi 


Parası olan faiz artsın’ olmayan insin’ diyor 


</TEXT>
</DOC>
