<DOC>
<DOCNO> 54869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yazar/temelkuran.html </URL>
<DATE> 2001/11/30/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Amelie Şehre bir film gelir... 
</HEADLINE>
<TEXT>

     Herkes gibi deriyle değil de mukozayla kaplı olanların gözleri, geçmez. Öyle kocaman gözlerdir ki bunlar, içlerine hayat kaçar, batar gözler kanar. O yüzden böyle büyük gözlere sahip olanlar, hızla öğrenmelidir bazen gözlerini kısmayı dayanamayacağı kadar kötü olanı içine almamak için gözlerini korumayı... 
     
     Şehre bir film geldi. Adı Amelie. Kocaman gözlü bir kız çocuğu... Hayatın yakasına iliştirilmiş bir hanımeli filizi gibi... Esasında film, kırmızılı mırmızılı, şekerli mekerli, akıllı makıllı küçük bir aşk hik yesi. Ama işte... 
     Herkes epeydir birbirini uyarıyordu şehirde 
     "Çok güzel bir şey oluyor filmi seyredince. Film bittiğinde sen de artık Amelie gibi oluyorsun. Artık sen de bir hanımeli filizi gibi duruyorsun." 
     Doğrusu korkutmalı insanı böyle filmler, zira hanımeli filizleri çabucak kırılıp giderler. Ne özenilecek ne de övülecek şeydir öylesi. Günde bin kez ölmeyi kim ister 
     Nihayet gidildi filme. Film kocaman gözlü kızın gerçek denen saçmalık karşısında su gibi dökülüp gitmesi üzerine. Film sihirli. Öyle ki, her şey bitip de jenerik akarken bile yüzünde bir türlü zaptedilemeyen o gülümseme... Ama şimdiden söylemeli tutumlu kullansanız bile en fazla iki gün dayanıyor bu "Amelieleşme" O iki gün içinde insanlara küçük iyilikler yapmak, sevgilinizi yeni bir biçimde sevmek, birine çok şık olmak, onunla akla hayale gelmeyecek incelikli oyunlar oynamak, bir masal kahramanı olup hayatı masala yatırmak istiyorsunuz Kalbiniz genişliyor işte... Ama iki günün sonunda... 
     
     Kim dayanabilir ki hep kocaman gözlerle yaşamaya Her an her şeyin özündeki şiiri emmeye hangi kalp yetişebilir ki Hiç ama hiç diğerleri gibi olmamanın ağırlığını hangi gövde taşıyabilir ki Kendinize dönüyorsunuz iki gün sonra. Yine yüz göz oluyorsunuz hayatla. Yine senli benli kalabalıklarla... İncelikli halinizi saklıyorsunuz aklınızın tavan arasına. Merak eden biri çıkar belki. Kim bilir, belki sabrı yeter de tırmanır oralarınıza ve kilitli sandıkları açar. Hatta kim bilir Belki onun sandıklarda bulduklarının kıymetini bilecek kadar büyük gözleri vardır. Sabırlı gözleri... Öyle biri gelecek mi Gelebilir mi Tıpkı sizin gibi kırgın biri şu anda başka bir yerde yaşıyor olabilir mi 
     En dayanılmazı da bu değil mi Bekleyen insan birdenbire bitkin bir ihtiyara dönüşmez mi Bu yüzden terk ediyorsunuz Amelie halinizi kapıyorsunuz, koruyorsunuz gözlerinizi. Normal hayata dönüyorsunuz böylece Elektrik faturaları, işyerinin küçük hesapları ve yağmurdan kaçan insanların nafile telaşı... Çünkü biliyorsunuz ki, çarçabuk kırılır hanımeli filizleri... 
     
     







HADEP'i tanımak 


Dikkat buyrun 


Powell'a dört mesaj 


Başında kim var kardeşim sorusu 


Densiz... Ve gerçek 


Çankaya muhalefeti seviyor 


Niyet mektubunda kılıfa uydurma var mı 


Tartışma zamanı... 


Beş parmağın beşi de bir değil 


Rekabet’ savaşı 


Belediyenin en büyük sırrı Tayyip'in, kod numarası verdiği 85 gizli ad 


Yüksekova'da bilgi yarışması 


Tehlikeli ihale Kuzey Irak 


TV'de köy yarışması 


Amelie Şehre bir film gelir... 


Bu niyet "kötü niyet" 


</TEXT>
</DOC>
