<DOC>
<DOCNO> 80553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sondun27.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mafyadan korkularına 10 yıldır belediye başkanı seçemiyorlar 
</HEADLINE>
<TEXT>

     İtalya'nın Sardunya adasındaki Lula ilçesinde 10 yıldır belediye başkanı seçilmesine izin vermeyen mafya, bu kez de halkı korkutmak için, jandarma merkezi yakınlarında bombalı saldırı düzenledi. 
     Nuoro kentine bağlı Lula ilçesinin jandarma merkezinin karşısında sabaha karşı patlayan bomba, yalnızca maddi hasara yol açtı. 
     Son belediye başkanının Eylül 1992'de istifa etmesinden sonra 18 kez seçimlere giden Lula halkı, belediye başkanı adayı bulamadı. 
     İtalya'nın bazı bölgelerinde 26 Mayıs'ta yapılacak yerel seçimler çerçevesinde, Lula'da da seçim yapılacak. 
     Belediye başkanlığına adaylığını koymak isteyen Maddalena Calia adlı kadın, ''Ancak tüm kurumların ortak desteği ve garantisi olursa aday olacağım'' dedi. 
     Valiliğe bağlı olarak geçici görev yapan yetkililer, 19. kez denenecek belediye başkanlığı seçiminin başarıyla sonuçlanması için ellerinden geleni yapmaya çalıştıklarını açıkladılar. 
     





</TEXT>
</DOC>
