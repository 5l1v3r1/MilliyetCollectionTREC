<DOC>
<DOCNO> 50373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sondun13.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD uçakları Taliban köyünü saatlerce bombaladı 
</HEADLINE>
<TEXT>

     Amerikan savaş uçaklarının bu sabah, Taliban'ın elindeki bir köyü saatlerce bombaladıkları bildirildi. 
     Basın mensupları, yüksekten uçan F-18 tipi iki uçağın, yerel saatle 08.00 ve 11.00 05.30 ve 08.30 arasında Estak Herş köyüne en az 16 bomba attıklarını belirttiler. 
     Patlamaların neden olduğu alevlerin 3 km uzaktan görülebildiği ve köyün üzerinde kesif bir duman tabakası bulunduğu kaydedildi. 
     
     Kuzey İttifakı 
     Kuzey İttifakı'ndan Komutan Üstad Atta Muhammed komutasındaki güçlerin de dün gece Mezar-ı Şerif'in 60 km kadar güneybatısındaki çatışmalarda 1000 kadar Taliban milisini ele geçirdikleri bildirildi. 
     Kuzey İttifakı yetkilileri, 1000 Taliban savaşçısından 200'ünün esir alındığını, 800'ünün de teslim olduğunu belirtirken, 6 kadar Taliban mollasının da silah ve mühimmatla teslim olduğunu kaydettiler. 
     Bu komutana bağlı güçler daha önceki açıklamalarında, 800 Taliban milisinin çatışmalar sırasında saf değiştirerek kendilerine katıldıklarını bildirmişlerdi. 
     Kuzey İttifakı yetkilileri, çatışmalarda 80 Taliban milisinin öldürüldüğünü kaydettiler. 
     






</TEXT>
</DOC>
