<DOC>
<DOCNO> 62782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/soneko16.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 175.80 puan yükselerek 1. seansı 12,934.71 puandan tamamladı. 
     Hisse senetleri 1. seansta ortalama yüzde 1.38 oranında değer kazandı. 
     İMKB ilk seansa 12,741.88 puan seviyesinde, 17.03 puan düşüşle başladı. Endeks, seansın ilk yarısını 63.01 puan artışla 12,821.92 puandan geçti. 
     Endeks, seans içinde en düşük 12,710.22, en yüksek 13,117.28 puanı gördü. 
     Ulusal 100 Endeks 12,750 seviyesinden gelen tepki alımlarıyla yükselişe geçti. Daha sonra 13,000 puanın üzerinde tutunma çabası içinde oldu. 13,100 seviyesi test edilirken endeksin bu seviyede bir miktar zorlandığı gözlendi. 
     1. seans kapanışında mali endeks 208.68 puanlık artışla 17,105.39 
     puana, sanayi endeksi 188.08 puan artışla 11,010.80 puana ve hizmetler endeksi de 55.39 puan artışla 8,417.54 puana yükseldi. Böylece mali grup hisseler önceki kapanışa göre ortalama yüzde 1.24, hizmet grubu hisseler yüzde 1.74, sanayi grubu hisseler ise yüzde 0.66 oranında değer kazandı. 1. seansta işlem gören toplam 279 hisse senedinden 197'si değer kazandı. 28 hisse senedi değer yitirirken, 54 hissenin fiyatında ise bir değişiklik olmadı. Seansta, 298 trilyon 41 milyar 778 milyon liralık işlem hacmi oluştu. 1. seansta, Garanti Bankası, Yapı Kredi Bankası, Doğan Holding, Doğan Yayın Holding ve Net Holding en yoğun işlem gören hisseler oldular. 
     






</TEXT>
</DOC>
