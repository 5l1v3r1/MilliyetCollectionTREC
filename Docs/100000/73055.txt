<DOC>
<DOCNO> 73055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/spor/spo03.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray’ın hocası, İtalyan basınına şok açıklamalarda bulundu 
</HEADLINE>
<TEXT>
LUCESCU’DAN TERİM’E TAŞ 
Rumen çalıştırıcı, kulübün h l Fatih Terim zamanında yapılan borçları ödediğini söyledi, "Şampiyonlar Ligi ekonomik olarak oksijenimiz" dedi 
     Hakaret vardı’ 
     GALATASARAY Teknik Direktörü Mircea Lucescu, İtalya’nın Corriere della Sera Gazetesi’ne çarpıcı açıklamalar yaptı. Rumen hoca, Roma maçı ile ilgili olarak "Sahada çok fazla şey oldu, bu biçimde biteceğini biliyordum. Olayların her şeyden önce politikayla hiçbir ilgisi yok. Umarım UEFA, futbolcular arasındaki kavgada yumruktan daha çok hakaret olduğunu anlar" diye konuştu. 
     
     Tahrik ettiler’ 
     ROMALI futbolcuların saha içinde sinirli olduğunu ve kendilerini tahrik ettiğini vurgulayan Lucescu, "Avrupa Şampiyonlar Ligi’nde iki yılda Galatasaray ile 35 puan aldım. Bundan daha iyisini sadece Real Madrid, Manchester United ve Bayern Münih yaptı" dedi. Rumen hoca, İtalya’da sadece Alman, Brezilya, İspanyol ve İngiliz futbolunun kabul gördüğünü söyledi. 
     
     İtalya’ya suçlama 
     DÜNYA’NIN değiştiğini kaydeden Galatasaray’ın teknik patronu "Artık Türkiye 40 yıl öncesi gibi değil" ifadesini kullandı. Olimpiyat Stadı’ndaki olaylar sonrasında yaratılan polemiklere de değinen Lucescu, "İtalyanlar’ın ırkçı olmadığını biliyorum ama her zaman suçu başkalarına atıyorsunuz. Ama yine de gruptan Galatasaray ve Roma’nın çıkmasını istiyorum" yorumunu yaptı. 
     
     Bizden rahatsızlar’ 
     FUTBOL Federasyonu’nun Trabzonspor maçını erteleme kararıyla ilgili bir soruya ise Lucescu, "Burada herkes Fenerbahçe veya Beşiktaş’ı kazandırmaya çalışıyor. Belki çok fazla kazandığımızdan rahatsız oluyorlar" yanıtını verdi. Şampiyonlar Ligi’nin ekonomik olarak kulübe oksijen verdiğini söyleyen Rumen hoca, "Çünkü h l Fatih Terim zamanındaki borçları ödüyoruz" dedi. 
     
Yıldırım da nasibini aldıLucescu, Fenerbahçe Başkanı’nın açıklamaları için "utanç verici" yorumunu yaptı 
     TEKNİK Direktör Lucescu, antrenman öncesi gazetecilerle yaptığı kısa görüşmede, Futbol Federasyonu Başkanı Haluk Ulusoy hakkında ağır suçlamalarda bulunan Fenerbahçe Başkanı Aziz Yıldırım’a da yüklendi. Rumen teknik adam, Yıldırım’ın açıklamaları için "Gerçekten utanç vericiydi" yorumunda bulundu. 
     ROMA maçından sonra önceki gün basın toplantısı düzenlemeyi planladığını kaydeden tecrübeli teknik adam, "Ancak idmanda gazeteci sayısını az görünce kararımdan vazgeçtim. Çünkü herkes Beşiktaş maçına gitmişti. Daha sonra Aziz Yıldırım’ın sözlerini okudum. Artık konuşmaya gerek görmüyorum" diye konuştu. 
     
2004’te Dünya kulübü olacağız’      BAŞKAN Mehmet Cansun dün Ankara Galatasaraylılar Evi’nde düzenlenen toplantıya katıldı. Ankaralı kulüp delegelerine 7.5 aylık icraatları ve göreve yeniden getirilmesi halinde yapmayı düşündüğü çalışmalar hakkında bilgi veren Cansun, "2004 yılına kadar Galatasaray’ı sahip olduğu şirketlerin değeri açısından, dünyanın en büyük beş kulübünden biri haline getireceğiz" dedi. 
     KULÜBÜN bütçesini yıllık 350 - 400 milyon dolara ulaştırmak istediklerini söyleyen Mehmet Cansun, 100. kuruluş yıldönümü kutlamaları için hazırlıklara başladıklarını kaydetti. Galatasaray Başkanı, 2005 yılında Real Madrid, Bayern Münih ve Manchester United’ın da katılacağı dörtlü turnuva düzenlemek için de gerekli bağlantıları şimdiden kuracaklarını sözlerine ekledi. 
     
Ali Sami Yen kavgasıBaşkan Mehmet Cansun’un stat projesi için seçimden önce bir Japon firması ile anlaşmak üzere olduğunu duyan Özhan Canaydın, bu girişime büyük tepki gösterdi 
     ERHAN TELLİ 

     GALATASARAY’DA 23 Mart’ta yapılacak olan başkanlık seçimi öncesinde başkan adayları Mehmet Cansun ve Özhan Canaydın arasında, yapımına başlanacak olan yeni stad projesi tartışma konusu oldu. Başkan Mehmet Cansun ve yönetiminin, seçimden önce stadın yapımı için bir Japon firması ile anlaşmak üzere olduğunu duyan başkan adayı Özhan Canaydın ve listesindeki Ali Dürüst, hemen harekete geçti. 
     CANAYDIN, bu konudaki tepkisini sert bir şekilde dile getirerek, "Eğer seçimden önce böyle bir anlaşma yapılırsa bu Galatasaray’a ihanet olur" diye konuştu. Cansun’un projesini doğrulayan Ali Dürüst ise "Biz böyle bir anlaşmanın seçimden sonraya bırakılmasını, yani 24 veya 25 Mart tarihinde yeni yönetimin imzalaması gerektiğini söyledik. Buna rağmen yaparlarsa hata ederler" dedi. 
     SEÇİMDEN önce son bombasını patlatmaya hazırlanan Başkan Mehmet Cansun’un ise yeni projeyi açıklamak için Japon şirketi ile kesin anlaşmanın yapılmasını beklediği öğrenildi. Bu konudaki görüşmelere devam eden şu anki yönetimin, Japonlar’la yapacakları anlaşmayla Faruk Süren döneminde hazırlanan projeyi değiştirerek maliyeti düşürecekleri, stadı da tamamen yıkmayı planladıkları öğrenildi. 
     
Kampa giriyorlar      BARCELONA maçının hazırlıklarını dün akşam yaptığı antrenmanla sürdüren Galatasaray bugünden itibaren kampa girecek. Sarı - Kırmızılı futbolcular dış dünya ile tüm bağlarını koparacak. 
     
Barcelona’ya özel karşılama      ROMA’DA İtalyan polisinden dayak yiyen Galatasaray, Barcelona’yı çiçeklerle karşılayacak. Futbol Şube Sorumlusu Abdürrahim Albayrak, Türkler’in kim olduğunu İspanyollar’a göstereceklerini kaydetti, "İstanbul Emniyeti ile işbirliği içine girip Barcelona’yı en iyi şartlarda ağırlayacağız. Bizim polisimiz çiçek verecek. O zaman kimin daha çok Avrupalı olduğunu anlayacaklar" ifadelerini kullandı. 
     
Polat kararsız      GALATASARAY’IN eski yöneticisi Adnan Polat, her iki başkan adayı Mehmet Cansun ve Özhan Canaydın’dan yönetimlerine girmek için teklif aldığını ancak işlerinin yoğunluğu nedeniyle henüz karar veremediğini söyledi. Polat, Mehmet Cansun’a daha yakın olduğunu da belirterek, "Her iki adayla görüştüm. İşlerim nedeniyle yararlı olamayacağımı bildirdim. Galatasaray eksik kadrosuna rağmen mucizevi sonuçlar alıyor. Hem yönetim, hem de Abdürrahim Albayrak çok başarılı" diye konuştu. 
     
Pişkin Capello      ROMA Teknik Direktörü Fabio Capello, Corriere dello Sport Gazetesi’ne verdiği demeçte, "UEFA’dan ceza almam adaletsizlik olur" dedi. Ünlü hoca, Galatasaray antrenörü Eser Özaltındere’nin saçını çekmesini ise, "Kendi tarafına göndermek ve bizimkilerden ayırmak için bunu yaptım. Sadece kavga edenleri ayırmayı denedim" şeklinde değerlendirdi. 
     TOTTİ’NİN maç içinde ve sonrasında aldığı darbeler nedeniyle Atalanta karşılaşmasında oynamayacağını da kaydeden gazete, "Totti, çok fazla darbeden duruyor" başlığını attı. Gazeteler Ümit, Emre ve Mondragon’dan ifade almak için İtalya’dan Türkiye’ye heyet gidebileceğini de yazdı. Bu arada Roma Başkanı Franco Sensi hakkında İtalya Ligi’ndeki hakemlere 10’ar bin dolarlık Rolex marka saat hediye ettiği gerekçesiyle savcılık tarafından soruşturma başlatıldı. 
     



 SPOR 


























</TEXT>
</DOC>
