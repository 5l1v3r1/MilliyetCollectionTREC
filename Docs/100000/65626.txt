<DOC>
<DOCNO> 65626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/magazin/mag01.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Avşar teniste dünyaya açıldı 
</HEADLINE>
<TEXT>

     MAGAZİN SERVİSİ 

     Türkiye’deki tenis kortlarının en ünlü ve güzel yıldızlarından Hülya Avşar, mesleğinde olduğu gibi bu spor dalındaki hırsıyla da zirveye’ tırmandı. 
     
     Sponsoru ARIA 
     Şimdiye kadar İstanbul’daki tenis kortlarında çoğu Türk ve kendisi kadar deneyimli rakiplerini yenmek için raket sallayan Hülya Avşar, yarın Paris’te, bu spor dalının dev isimlerinden birine karşı ter dökecek ve tenisin dünyaca ünlü yıldızı dev raket Monica Seles’le kapışacak. 
     Avşar, aylar önce Dünya AIDS Vakfı’na 12 bin dolar yaklaşık 16 milyar lira bağış yaparak Seles’le maç yapma hakkı satın aldı. 
     Tenisin dev ismi Seles de, Avşar’a 4 Şubat’a randevu verdi. Ve maç günü gelip çattı. Bu maça Aria’nın sponsor olduğu Avşar, bugün saat 12.25’te Paris’e uçacak. Sanatçı, eşi ve kızıyla Paris’e uçmadan önce havaalanında basın toplantısı düzenleyecek. Seles’le yarın sabah Paris’teki ünlü Roland Garros Tenis Kortu’nda gösteri maçına çıkacak Avşar, çarşamba günü İstanbul’a dönecek. 
     



 MAGAZİN 














</TEXT>
</DOC>
