<DOC>
<DOCNO> 57349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sondun10.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
33 El Kaide üyesi öldürüldü... 
</HEADLINE>
<TEXT>

     Afganistan'ın dousundaki dağlık bölgede 33 El Kaide üyesinin öldürüldüğü, 4'ünün de esir alındığı bildirildi. 
     Yerel Afgan komutanlardan Hacı Hazret Ali'nin sözcüsü Emin, ''Tora Bora bölgesinde 33 El Kaide üyesi Hazret Ali'ye bağlı kuvvetlerce öldürüldü, 4'ü de canlı ele geçirildi'' dedi. 
     Cesetlerin dün ve bugün El Kaide'nin barınağı olarak bilinen dağlardaki mağaralarda ve galerilerde bulunduğunu söyleyen sözcü Emin, Afgan kuvvetlerin ilerlemeye devam ettiğini, Amerikan uçaklarının bombardımanının da sürdüğünü kaydetti. 
     ''Önce top atışı yapıp sonra ilerliyoruz ve ilerledikçe cesetler buluyoruz. Bu cesetlerin çoğu Arap ve diğer yabancılara ait'' diyen Emin, canlı ele geçirilen esirlerin, dağlarda saklanmaya devam edenlerin teslim olması içir radyo aracılığıyla çağrıda bulunmakta kullanılacağını söyledi. Emin, ''Hazret Ali, diğer Arap militanların müzakere yoluyla teslim olmalarını ve bu 4 Arabı mükazekerelerde kullanmak istiyor'' diye konuştu. 
     
     El Kaide savaşçıları kaçıyor 
     Bu arada Afganistan'ın Tora Bora bölgesinde El Kaide güçlerine saldırı düzenleyen yerel aşiretlerin oluşturduğu Doğu İttifakı'na mensup bir savaşçı, Usame Bin Ladin'e bağlı 60 Çeçen'in, arkalarında 6 yaralı ve birçok ölü bırakarak kaçtığını bildirildi. 
     Cephe hattı komutanlarından Muhammed Han da 50 El Kaide liderinin bu sabah erken saatlerde Pakistan sınırına doğru kaçtığını söyledi. 
     Muhammed Han, bu bilgiyi, çatışmada ele geçirilen üç Arap savaşçıdan edindiğini, kaçan liderlerin komutan olduğunu, ancak üst düzeyde olmadığını kaydetti. 
     ABD Başkanı Donald Rumsfeld, El Kaide örgütüne mensup 50 kadar savaşçının teslim olduğunu, geri kalanının da kaçmakta olduğunu bildirmişti. Rumsfeld ile Muhammed Han'ın bahsettikleri grubun aynı olup olmadığı bilinmiyor. 
     






</TEXT>
</DOC>
