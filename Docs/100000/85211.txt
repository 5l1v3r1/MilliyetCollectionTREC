<DOC>
<DOCNO> 85211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/yazar/cemal.html </URL>
<DATE> 2002/05/21/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ankara sesimizi artık duymuyor 
</HEADLINE>
<TEXT>

İlk durak Edirne. Edirneli bıkkın, siyasi partilerden, Meclis’ten şik yetçi. Halkın kafası karışık. Siyasete küskün. Seslerinin artık Ankara’dan duyulmadığını söylüyor 
     ANADOLU YOLLARINDA 1 

     EDİRNE 

     Zarif minareleriyle Selimiye Camii’ni seyre dalmak ayrı bir keyif. O da öyle yapmış. Ağacın altına, çimenlerin üstüne oturmuş, cigarasını tüttürüyor. 
     Edirne’nin dibinde, Üyüklü Tatar köyünden. 75 yaşında bir çiftçi. Çeltik ekiyormuş. 
     Konumuz siyaset. 
     "Geçen sefer Ecevit’e verdik beyim" dedikten hemen sonra ekliyor 
     "Öldük beyim " 
     "Şimdi kime vereceksin " 
     "Zahmet çekiyoruz beyim, karaltıya gidiyoruz. Bizim köyde lamba güçleniyor." 
     "Nedir lamba " 
     Gülüyor 
     "Tayyip beyim, Tayyip." 
     "Niçin Tayyip Erdoğan " 
     "Hepsine oy verdik beyim, hepsine... Oyu atıyoruz, hiçbiri arayıp sormuyor. Kemal Derviş’i de duydum. Geldi, milleti düze çıkaracam dedi ama şimdi karaltıya gidiyoruz." 
     
     Derviş, Cem, Tantan... 
     53 yaşında bir işçi emeklisi. Mermer fabrikasında çalışmış. Siyasete kızgın 
     Mevcutları istemiyor. 
     Yeni, denenmemiş arayışı içinde 
     "Demirel’e de, Çiller’e de, Yılmaz’a da verdim. 1999’da oyum ANAP’a gitti. Şimdi kararsızım. Kemal Derviş olur. İsmail Cem de olur, Sadettin Tantan da..." 
     37 yaşında döşeme işçisi "Daha önce Erbakan’a verdim. Şu anda gençleri tercih ediyorum, Tayyip’i..." 
     Un fabrikasında işçilik yapmış. Şimdi emekli. 69 yaşında. Ecevit’ten yakınıyor 
     "1999’da Ecevit’e verdim. Karaoğlan diye bastır bastır dedik olmadı. Yaşlandı mı nedir " 
     Ecevit 1999 seçimlerinde oyların yüzde 42’sini toplamış Edirne’de. Yurt çapında en yüksek oyu burada toplamış. Yani Ecevit’in kalesi olan Edirne’de dördüncü milletvekilini kıl payı kaçırmış DSP. Sonuç 3 DSP, 1 ANAP olmuş. 
     
     Baykal, CHP, Derviş... 
     Bir başka deyişle Ecevit’in kalesinin yerinde yeller esiyor. Halk Bankası emeklisi, 62 yaşında. 
     Ali Paşa Çarşısı’nda esnaf. Diyor ki 
     "Ecevit’in neferiydim. Uzun seneler peşinden koştum. Ecevit’in kasketinin arkasından gittik. Ama artık yok. Ne esnafına, ne çiftçisine, ne emeklisine sahip çıkıyor. Burada DSP sahipsiz artık. ANAP da bitti. Trakya’da lamba gelir. Güçleniyor. Ama millet şimdilik saklıyor oyunu... Millet bıktı mevcutlardan..." 
     Ecevit’ten kaçan oy kime gider Baykal’a, CHP’ye Bu soruya evet diyene de rastlanıyor, hayır diyene de. Soru işareti, CHP’den çok Baykal’da düğümleniyor. Daha önce sağ partilere oy vermiş olan biri aynen şöyle dedi Ali Paşa Çarşısı’nda dolaşırken 
     "Millet Baykal’dan fazla hazzetmiyor. Ama CHP var. Ecevit’ten kaçan oyların bir kısmı CHP’ye gider bu yüzden..." 
     CHP’nin seçime doğru yükselebileceğini gösteren sinyaller yanıp sönüyor. Bu arada Kemal Derviş isminin yalnız soldaki değil, sağdaki vatandaşlar arasında da olumlu titreşimlere yol açtığı görülüyor. Bu nedenle, Derviş ne karar verir bilinmez ama, Baykal CHP’sinde Derviş çekim merkezi yaratabilir. 
     
     Erkan Mumcu... 
     Başkomiser emeklisi, 63 yaşında 
     "Kırkın üzerinde parti var. Bu bölünmüşlükle Türkiye bir yere gidemez. Bu kadar sıkıntılı zaman yaşamadım. Oylar muhalefete, DYP ile CHP’ye gidebilir." 
     Bir başka sözü ANAP’a getiriyor 
     "Erkan Mumcu’nun çıkışı ilginç. Rest çekti Yılmaz’a..." 
     Bağkur emeklisi çiftçi "Tayyip’i tırpanlamazlarsa, bayrak Tayyip’te..." 
     "Bunların hepsi denenmiş..." 
     "Atatürk gibi adam lazım." 
     Sohbet koyulaşınca kararsızlık konusu hemen ön plana çıkıyor. Bir çiftçinin şu sözleri ilginç "Seçim gelsin. Ama yasalar değişerek gelsin. Seçim yasası, partiler yasası... Bunlar değişmeden gelen seçim bir şeyi değiştirmez. Vatandaş, milletvekili adayını kendisi seçsin. Bu iş delegelerle olmuyor. Çünkü onlar bir fasulye pilava tav oluyorlar." 
     
"Meclis halkından koptu "      Eski bir Adalet Partili. ANAP’ın da kurucularından. Ali Paşa Çarşısı’nda esnaf. Siyaseti bilen, ağzı laf yapan biri 
     "Meclis halkından koptu. Eski bürokratlardan ve avukatlardan bir meclis bu. Siyasi partilerdeki kulluk düzeniyle bu böyle oluyor. DSP oyu CHP’ye gidebilir ama adaylara bağlı... ANAP’la DSP burada silinmiş durumda. AK Parti çıkabilir." 
     Şöyle devam ediyor 
     "Halk siyasete küsmüş durumda. Benim sesimi artık Ankara duymuyor. Parti enflasyonundan çok, parti içi demokrasi önemli. Bu yok, olmadığı için de sesimiz duyulmuyor. Müteşebbisin önünü açmamız lazım. Buralardaki mali liderler gitmeli Meclise, bürokratlar değil." 
     t Milletin kafası karışık 
     Son sözü de şu oluyor 
     "Milletin kafası h l karışık. Kararsızlık ağır basıyor. İktidar partilerine tepki büyük. Ancak muhalefet de güven vermiyor. Sol CHP’ye gidebilir. Tayyip’in öne çıkışı, merkez sağdaki karışıklıktan, tepkiden... Seçime doğru değişebilir bu tablo... Baksanıza, DP’de Melih Gökçek çıkıyor. DTP’de Mehmet Ali Bayar vs..." 
     "Kemal Derviş ne yapar " Bir mali müşavirin yanıtı "Hani o üç askılı var ya, televizyonda Kemal Derviş’i savunan... Şunu herkes bilsin, DSP’yi kimse kurtaramaz." 
     
Yeni iktidar arıyoruz’      Dün Edirne’nin pazarıydı. Ama tarihi Ali Paşa Çarşısı’nda in cin top oynuyordu öğle vakti. 
     "Ekonomik kriz ne mi İşte bu çarşının hali. 139 dükk ndan 50’si kapısına kilit vurmuş durumda. Bak, kaç aydır boş bunlar. Kimse gelmiyor. Açık olan dükk nların çoğunluğu da ya hacizlik, ya icralık. Öğle yemeğine artık kimse çevredeki lokantalara gitmiyor." 
     Sevilen Müzik Center. 
     Kaset, kolonya satıyor. 
     1976’dan beri siyasetin içinde. 
     "Ümitlerimiz vardı 1999’da. Esas ANAP’lıydım. Ama son seçimde Ecevit’e verdik. Bir ümit dünyası dedik, aldık belamızı... Buradaki dükk nların hava parası 100 milyardı. Şimdi bir lira etmiyor. Seçim lazım, yeni bir iktidar lazım. Yenilik arıyoruz. Eski tas eski hamam gitmez." 
     Asmalı bir kahve. 
     Edirnespor Kulübü’nün. Sabah kahvesini, çayını içiyor Bağkur emeklileri. Üçü de çiftçi. Toprakla bağları devam ediyor. Çeltik eken var, buğday, ayçiçeği eken. 
     Niye mi Ecevit’e vermiş 1999’da 
     "1970’lerde büyük para vermişti Trakya’da çiftçiye... Bunu unutmadık. Sonra Apo mapo yakalandı. Bir daha deneyelim dedik. Sağcısı da oy verdi Ecevit’e... Şimdi her gün zam, her gün zam... Bitti artık Ecevit..." 
     Biri söze giriyor 
     "İsmail Cem’li DSP tutabilir." 
     "Rahşan Ecevit oldukça o partiden artık bir şey olmaz." 
     "Ben CHP’ye veririm." 
     "Mehmet Ali Bayar dalgası yok henüz." 
     
     Yarın Kırklareli’yle Tekirdağ. Anadolu yollarındayız. 
     
     







En büyük düşman 


Topkapı sefası 


Zirvenin gündemi 


Ankara sesimizi artık duymuyor 


No 709’un sicili 


Kaçak binada liderler zirvesi 


Kolejlere girişte yeni arayışlar 


Hastalık ve... Dış politika 


Depresyondayım, unutuldum, aldatıldım... 


Kamu vakıfları bataklığı 


Erkan Mumcu’nun çıkışı 


Mumcu ANAP’ı bırakmaz, siyaseti bırakır 


İstikrar bize haram 


Seçimlerden önce partiler tartışılıyor 


</TEXT>
</DOC>
