<DOC>
<DOCNO> 95764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/yasam/yas09.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamuk aile’ yine mahkemelik oldu 
</HEADLINE>
<TEXT>

Cengiz Pamuk adlı işadamı, daha önce 3 kez boşanma davası açıp vazgeçtiği eşi Selma’yla dördüncü kez mahkemeye gidiyor 
     BAHRİ KARATAŞ-TURAÇ TOP DHA 

     Akpa Giyim, Dropmen ve Sarar mağazalarının sahibi 44 yaşındaki işadamı Cengiz Pamuk, 17 yıllık eşi Selma Pamuk’tan boşanmak için 4’üncü kez dava açtı. 38 yaşındaki eş Selma da karşı atağa geçerek, 500 milyar maddi ve manevi tazminatla 3 milyar lira nafaka istemiyle mahkemeye başvurdu. 
     
Çok kıskanç’      Pamuk daha önce üç kez evkadını eşinden boşanmak için dava açtı. Ancak arkadaş ve akrabaların devreye girmesiyle davalar geri çekildi. İki çocuk babası Pamuk, avukatı İzzet Yalçın Çetin aracılığıyla Asliye Hukuk Mahkemesi’ne 4’üncü kez şiddetli geçimsizlik’ nedeniyle boşanmak için başvurdu. Pamuk dilekçesinde, "Gereksiz şüpheleri yüzünden evliliğim çekilmez hale geldi. Bu kez kararlıyım" dedi. 
     Eşinin çapkınlıklarını her seferinde çocuklarının hatırı için affettiğini savunan Selma Pamuk da karşı atağa geçip eşinden boşanmak için 250 milyar maddi, 250 milyar manevi ve aylık 3 milyar nafaka istemiyle avukatı Murat Serezli, aracılığıyla karşı dava açtı. 
     
Kadınlarla para yedi’      Pamuk, eşinin 9 yıl önce bir mağazada çalışan kadınla ilişki kurup Gaziemir ve Bornova’da tuttuğu evde birlikte yaşadığını iddia ederek "Eşim kumara, kadına ve gece hayatına çok düşkündür. İki yarış atı vardı, onları sattı. Paraları kadınlarla yedi. Artık onu affetmem imkansız" diye konuştu. Her iki dava birleştirilip aynı mahkemede görülecek. 
     



 YAŞAM 





















</TEXT>
</DOC>
