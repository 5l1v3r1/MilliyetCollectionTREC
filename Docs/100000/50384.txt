<DOC>
<DOCNO> 50384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sondun24.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'ın serbest bıraktığı Fransız gazeteci neler söyledi.. 
</HEADLINE>
<TEXT>

     Taliban'ın Afganistan'a yasadışı yollardan girdiği gerekçesiyle geçen ay tutukladıktan sonra bugün serbest bıraktığı Fransız gazeteci Michel Peyrard, Pakistan sınırında Fransız diplomatlara teslim edildi. 
     Pakistan sınırını gün batımının ardından geçen ve rahat görünen gazeteci Peyrard, gazetecilere, işkence ve kötü muamele görmediğini, mesleğiyle ilgili sorgulandığını söyledi. 
     Kendisine bu sabah, ''evine gidiyorsun'' denildiğini anlatan Peyrard, beraberindeki Pakistanlı 2 rehberin de salıverilmesinin beklendiğini, ancak Taliban'ın son dakikada onların Afganistan'ın Celalabad kentine geri götürülmesi kararı verdiğini kaydetti. 
     Peyrard'a Pakistan sınırına kadar eşlik eden bir Taliban yetkilisi de 2 Pakistanlının yarın serbest bırakılacağını açıkladı. 
     






</TEXT>
</DOC>
