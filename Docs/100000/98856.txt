<DOC>
<DOCNO> 98856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sondun24.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da aşırı sağcı Neonazi örgütü yasaklanıyor. 
</HEADLINE>
<TEXT>

     Fransa'da Cumhurbaşkanı Jacques Chirac'a ''14 Temmuz Ulusal Gün'' kutlamaları sırasında suikast girişiminde bulunan aşırı sağcı militanın üye olduğu Neonazi örgütün yasaklanacağı bildirildi. 
     İçişleri Bakanı Nicolas Sarkozy, ''Radikal Birlik'' adlı aşırı sağcı örgütün, cumhurbaşkanlığı genelgesiyle yasaklanacağını doğruladı. 
     Neonazi örgüt, Fransa'da silahlı gruplarla mücadele kapsamında 1936 yılında çıkartılan yasanın verdiği yetkiyle yasaklanacak. 
     Poliste sabıka kaydı bulunan aşırı sağcı Mawime Bruneire adlı militan, 14 Temmuz kutlamaları sırasında, bir gitar kabının içine sakladığı tüfeği bir kez ateşlemesinin ardından güvenlik güçleri tarafından etkisiz hale getirilmişti. 
     Fransa'daki ırkçılıkla mücadele eden sivil toplum örgütleri, söz konusu derneğin yasaklanmasını memnunlukla karşıladıklarını bildirdiler. 
     Öte yandan, Le Monde gazetesi, birinci sayfadan manşetten verdiği haberde, ''Neonaziler kim ve neredeler '' başlığıyla manşetten verdiği haberde, ırkçılıkla mücadelenin göründüğü kadar kolay olmadığı yorumunu yaptı. 
     Le Monde, polis kayıtlarına göre Fransa'da 1500 civarında Neonazi olduğunun tahmin edildiğini bildirdi. 
     





</TEXT>
</DOC>
