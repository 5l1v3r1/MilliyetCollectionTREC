<DOC>
<DOCNO> 53938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sontur04.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenilecek erkek nasıl ayırt edilir 
</HEADLINE>
<TEXT>

     Bugüne kadar kadınlara yönelik yapılan "evlenilecek ve eğlenilecek kadın" sınıflaması bu kez erkeklere yapıldı. Bu sınıflamaya göre evlenilecek erkekler ile eğlenilecek tipteki erkekler çeşitli ortamlarda farklı davranışlar sergiliyor. 
     Profilo'nun kadınlara özel olarak çıkardığı "P MAG" Dergisi'nde, kadın erkek ilişkilerine kadınların penceresinden bakan bir yazıya yer verildi. "Sevdiğiniz erkek evlenilecek kategorisine mi giriyor, yoksa sadece eğlenilecek erkek kategorisine mi" sorusuna yanıt aranılan yazıda bu iki ayrım şöyle açıklandı 
     "Eğlenmeye gittiğinizde Evlenilecek erkekle bir yere, eğlenmeye gittiğinizde sizin üstünüze titrer ve ne isterseniz onu yerine getirmeye çalışır. Onun için önemli olan tek şey sizin o geceyi mutlu bir şekilde tamamlamanızdır. Adeta sizin mutluluğunuzla mutlu olur. 
     Eğlenilecek erkek ise öncelikle kendi keyfini ve mutluluğunu dikkate alır. Sizin mutluluğunuz onun için ikinci plandadır. 
     Arkadaşlarınızla tanıştığında Tabii ki sevgilinizi sosyal çevreden ayrı düşünmeniz olanaksız. Sevgilinizi arkadaşlarınızla tanıştırdığınızda hareketlerini gözlemelisiniz. Sevgiliniz arkadaşlarınızı tanımaya çalışıyorsa ve ortak planlar yapmaya çalışıyorsa, onu evlenilecek erkek kategorisine sokabiliriz. Diğer tip erkek ise arkadaşlarınızla tanışmaktan kaçınır, tanışsa bile onlarla zaman geçirmek istemez. 
     Gelecek konuşulduğunda Evlenilecek erkek için gelecek kavramı çok önemlidir. Mümkün olduğunca size bu konuyu açmaya ve fikirlerinizi almaya çalışır. Çünkü bir an önce kendi fikirlerini açıklamak isteğindedir. Bir de evlenilecek erkeklerin gelecekte ne yapacakları bellidir. Eğlenilecek erkekler ise hayatı kolay kazanırlar ve sadece eğlenmek olarak görürler. Gelecek kaygıları yoktur. Sizinle de mümkün olduğunca gelecek üzerine konuşmaktan çekinirler. 
     Zor durumda kaldığınızda Arabanızı çarptığınızda, evinize hırsız girdiğinde, işten çıkarıldığınızda ve benzeri zor durumlarda sevgiliniz tüm işlerini bırakıp sizinle ilgileniyorsa, onunla evlenebilirsiniz. Eğlenilecek erkek ise sadece iyi zamanlarda yanınızdadır. Zor durumda kaldığınızda onun mutlaka bir işi çıkar ve gitmek zorunda kalır. 
     Ailenizle tanıştırdığınızda Eğer sevgiliniz ailenizle tanışmaya can atıyorsa ve tanıştığında da hareketlerine çok dikkat ediyorsa onunla evlenebilirsiniz. Çünkü bu tip erkekler size değer verdiği kadar ailenize de önem verirler. 
     Eğlenilecek erkekler ise ailenizden köşe bucak kaçarlar. Bir şekilde onlarla biraraya geldiğinde ise oldukça umursamaz bir şekilde hareket ederler." 
     






</TEXT>
</DOC>
