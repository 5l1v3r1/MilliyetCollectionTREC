<DOC>
<DOCNO> 78709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sonspo14.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Futbol Takımı Dünya Kupası'na Belek'te hazırlanacak 
</HEADLINE>
<TEXT>

     A Milli Futbol Takımı, Dünya Kupası maçlarına Antalya'nın Serik İlçesi'ne bağlık Belek tatil beldesindeki Belek Gloria Verde Golf Resort'ta hazırlanacak. 
     Otel Genel Müdürü Cem Uzan, Milli Takım'ın 9-15 Mayıs tarihleri arasında Belek'te moral ve enerji depolayacağını bildirdi. 
     Cem Uzan, şunları söyledi 
     ''Ülkemizi Dünya Kupası'nda temsil edecek olan milli takımımızı, turizmin başkenti Antalya Belek'te ağırlamaktan mutlu olacağız. Belek'teki eşsiz fıstık çamı ormanlarında oksijen depolayacak olan millilerimizin, başarılı olacaklarına inanıyorum. Bir kaç yıldan beri futbol turizminde de öne çıkan Belek'in, bu fırsatla Dünya futbol camiasında reklamının da yapılacağına inanıyorum. Her yıl yüzlerce futbol takımının kamp için tercih ettiği Belek'in, önümüzdeki sezon daha da ön plana çıkmasını bekliyoruz.'' 
     





</TEXT>
</DOC>
