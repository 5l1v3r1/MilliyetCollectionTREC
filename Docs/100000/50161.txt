<DOC>
<DOCNO> 50161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/yazar/tamer.html </URL>
<DATE> 2001/11/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Telecom Italia'nın hayallerini yıkan biz değiliz 
</HEADLINE>
<TEXT>

TIM Türkiye pazarından çekilirse, İş Bankası da Aria'da başka sermayedarlarla yoluna devam eder. Ama şunu bilin ki TIM'in çekilmesindeki ana motif Türkiye'deki kriz değil, TIM'in kendi krizidir 
     Telecom Italia Türkiye'den gidiyor mu, gitmiyor mu 
     Bana sorarsanız birkaç ay içinde sessiz sedasız gidecek. Aria ise yoluna başka sermayedarlarla devam edecek. 
     Ama Telecom Italia'nın Türkiye pazarından çekilmesi, bizim ekonomik krizimizden çok, Telecom Italia'nın kendi ekonomik krizi ve Avrupa telekomünikasyon piyasasındaki tepetaklak gidiş nedeniyle olacak. 
     Türk ortağının hisseleri İMKB'de önceki gün düştü diye, İtalya'dan alelacele yapılan "Gitmiyoruz" açıklamalarına bakmayın siz. Devlet Bakanı Kemal Derviş de piyasalar tedirginleştiğinde yatıştırmak üzere bazen yazılı, bazen de sözlü açıklamalar yapmıyor mu 
     Yakın geçmişin parlak yıldızı telekomünikasyon piyasası, 3. kuşak GSM lisanslarının astronomik fiyatlarla satılması nedeniyle zor günler yaşıyor. Deutsche Telecom ve France Telecom gibi, daha düne kadar bankaların kredi vermek için birbirleriyle yarıştıkları dev kurumlar, borç batağına sürüklenmiş durumda. Söz konusu 2 kurumdan her birinin borcu 55 milyar dolardan fazla, ikisinin toplam borcu, Türkiye'nin 107 milyar dolarlık dış borcunu aşmış durumda. 
     Telecom Italia'nın 37 milyar dolarlık borcu, diğerlerine göre mütevazı sayılsa da, say say bitmeyecek cinsten. Zaten biliyorsunuz Telecom Italia temmuzda sahip değiştirdi. Pirelli - Benetton ortaklığı tarafından satın alındı. Ve bu el değiştirmenin ardından Telecom Italia Mobile TIM'in agresif büyüme stratejisinde de ciddi değişiklikler oldu. Zaten TIM Başkanı Marco De Benedetti de görevden alındı. Anlayacağınız onların da derdi başından aşkın. Türkiye'yi düşünecek halleri pek yok. 
     Yeni başkan Marco Tronchetti Provera'nın ayakları, mecburen yere basıyor. Telecom Italia el değiştirdikten sonraki ilk açıklamalarında Avrupa'daki büyüme politikalarını -İtalya hariç- terk edeceklerini belirtmişti. Son açıklamasında ise başta Avusturya ve Fransa olmak üzere mobil telefon ortaklıklarından çekileceklerini duyurdu Provera. Anlayacağınız Telecom Italia Mobile de Türkiye gibi küçülüyor, ama Türkiye'deki krizden bağımsız olarak... 
     Ben Telecom Italia'nın el değiştirdikten sonraki seyrini Avusturya'nın en ciddi günlük gazetesi der Standard'dan takip ediyorum. Hem İtalyanca bilmeyip Almanca bildiğimden, hem de TIM Avusturya piyasasından da çekileceği için, bu ülke basınında geniş yer aldığından. Kimse kusura bakmasın, TIM'in önceki günkü açıklamasında Türkiye'nin adı da açıkça yer alıyordu. 
     Diyorlar ki İtalyanlar Türkiye'ye 2 milyar dolara yakın para yatırdı, nasıl gider ki Finli Sonera, 4 milyar dolara satın aldığı 3. kuşak cep lisansını "Zararın neresinden dönsem kardır" diyerek yaz başında devlete bedava nasıl geri verdiyse, TIM de az - çok bakmayıp Aria'daki hisselerini pekala satıp gidebilir. 
     
     







Müsteşarın ardından 


Bildikkişi... 


'Gerekirse savaşırız' 


Terörle mücadele, Afganistan'a asker gönderme... 


Varyag'ın ablası Minsk'te... 


ODTÜ'lüler meğer çok da alınganmış 


Askeri talebin karşılığı ne 


Gecikmiş ama doğru bir karar 


Adil dağılım 


Hem çalıyor, hem tehdit ediyor, hem de bağırıyorlar 


İki futbolcu İlhan ve Sergen 


Afgan misyonu ve Kore 


Telecom Italia'nın hayallerini yıkan biz değiliz 


Karşı çıkmak ve büyümek üzerine 


Biraz da vatandaşı koruyalım 2 


Simitte KDV yüzde 18, otoda KDV yüzde 18 insaf .. 


</TEXT>
</DOC>
