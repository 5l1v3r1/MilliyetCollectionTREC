<DOC>
<DOCNO> 65090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/guncel/gun07.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzde 6 ucuzladı 
</HEADLINE>
<TEXT>
Doğalgazda bir indirim daha 
Hükümet 18’lik KDV indirimi yapmayınca BOTAŞ, fiyatları düşürmek zorunda kaldı... 
     ANKARA Milliyet 

     Hükümet, doğalgazda yüzde 18’lik KDV oranını ekonomik program nedeniyle düşürmeyince BOTAŞ, belediyelere sattığı doğalgazın fiyatında konutlar için yüzde 6 sanayi kuruluşları için yüzde 10 oranında indirim yaptı. 
     Enerji ve Tabii Kaynaklar Bakanı Zeki Çakan, dün düzenlediği basın toplantısında, 1 Şubat 2002 tarihinden geçerli olmak üzere doğalgaz fiyatında ikinci indirimi yaptıklarını açıkladı. Çakan, indirimde döviz kurundaki düşüş ile dünya petrol fiyatlarındaki düşüşün dikkate alındığını, ekonomik program nedeniyle KDV oranının düşürülmesinin şu anda mümkün olmadığını söyledi. Çakan, yaptıkları indirimin belediyeler tarafından da, aynı şekilde tüketiciye yansıtılmasını istedi. 
     Ankara Büyükşehir Belediye Başkanı Melih Gökçek, Botaş’ın dağıtım kuruluşlarına verdiği doğalgaz fiyatında yaptığı yüzde 6’lık indirimin "komik" bir oran olduğunu söyledi. Enerji ve Tabii Kaynaklar Bakanlığı’nca dolar ve petrol fiyatlarındaki düşüşün doğalgaz fiyatına tam olarak yansıltılmadığını savunan Gökçek, kendilerinin BOTAŞ’tan yüzde 25’lik indirim beklediklerini kaydetti. 
     
Son fiyatlar      BOTAŞ’ın hesaplamasına göre belediye payı ve KDV dahil edildiğinde, bir metreküp doğalgazın fiyatı, 1 şubattan geçerli olmak üzere iller bazında şöyle belirlendi 
     Ankara EGO 
     315 bin 151 lira 
     İstanbul IGDAŞ 
     327 bin 758 lira 
     İzmit İZGAZ 
     322 bin 715 
     BOTAŞ’ın doğrudan doğalgaz sattığı Bursa ve Eskişehir’de KDV dahil yeni fiyat metreküp başına 327 bin 758 lira olacak. 
     



 GÜNCEL 


























</TEXT>
</DOC>
