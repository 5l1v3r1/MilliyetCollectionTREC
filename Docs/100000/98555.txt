<DOC>
<DOCNO> 98555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur39.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçagaz'daki yangında yaralanan bekçi GATA'ya sevk edildi... 
</HEADLINE>
<TEXT>

     Akçagaz Dolum Tesisleri'ndeki yangında yaralanarak İstanbul'a getirilen tesis bekçisi, GATA Haydarpaşa Eğitim ve Araştırma Hastanesi'ne sevk edildi. 
     Alınan bilgiye göre, yangında yaralanması üzerine kaldırıldığı SSK Kocaeli Hastanesi'nden İstanbul'a gönderilen bekçi Orhan Gedikli'nin 27 , SSK Göztepe Eğitim ve Araştırma Hastanesi'nde yapılan müdahalenin ardından, bünyesinde yanık tedavi merkezi bulunan bir hastaneye sevkine karar verildi. 
     Vücudunda büyük oranda yanık olan Gedikli, GATA Haydarpaşa Eğitim ve Araştırma Hastanesi'ne getirildi. 
     Bekçi Gedikli'nin sağlık durumunun ciddiyetini koruduğu bildirildi. 
     Yangında karbonmonoksit gazından zehirlenen tanker şoförü Coşkun Yılmaz ise SSK Göztepe Eğitim ve Araştırma Hastanesi'nde tedavisinin yapılmasından sonra taburcu edildi. 
     





</TEXT>
</DOC>
