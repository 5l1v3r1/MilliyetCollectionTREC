<DOC>
<DOCNO> 81948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/ekonomi/eko01.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cavit Çağlar’a 35 trilyon iade 
</HEADLINE>
<TEXT>

Uzun süredir KDV iadesinden yararlanamayan Çağlar, tebliğ değişikliğiyle getirilen kolaylıktan sonra 35 trilyonluk iade aldı 
     NEDİM ŞENER 

     Yıllardır devletten KDV iadesi alamayan Cavit Çağlar, 19 Mart 2002’de KDV Genel Tebliği’nde yapılan değişiklikle 1.5 ay içinde toplam 35 trilyon lira iade aldı. 
     23 Kasım 2001 tarihli Resmi Gazete’de yayınlanan 84 nolu KDV Genel Tebliği’ne göre, haklarında Sahte ve Yanıltıcı Belge’ naylon fatura kullanmaktan rapor bulunan şirketlerin KDV iadesi talepleri, dört kat teminat göstermeleri halinde mümkün oluyordu. Bir başka koşul da öngörülen vergilerin gecikme faizi ve cezaları ile yatırılmasıydı. Ayrıca bu şirketlerden aldıkları mal karşılığında fatura alan şirketlere KDV iadesi de yapılmıyordu. 
     
     Kolaylık’ getirildi 
     Maliye’nin yaptığı değişiklik ile KDV ödemelerine kolaylık getirdi. Artık, hakkında naylon fatura raporu bulunan ve vergi, ceza ve gecikme faizini de ödememiş mükellef hakkında, inceleme elemanlarınca son 12 ay için olumlu rapor bulunması halinde, KDV iade talepleri karşılanacak. Ayrıca, hakkında olumsuz rapor bulunanlardan mal alanların yaptıkları ihracat karşılığında talep ettikleri iadeler de genel esaslara göre ödenecek. 
     Tebliğden sonra, vergi denetim elemanı yeterli olmayan Bursa’ya, İstanbul’dan bir ekip giderek, Cavit Çağlar’ın şirketlerine 1999 ve 2000 yıllarına ait olumlu raporlar hazırladı. Maliye Bakanlığı yetkilileri, şu ana kadar 12 dönem KDV kanununa göre 12 ay için olumlu rapor yazılan şirketlerin Çağlar Grubu’na ait olduğunu belirttiler. 
     Olumlu raporlar sonrası Çağlar Grubu Bursa Çekirge Vergi Dairesi’ne başvurup KDV iadelerini istedi. 
     



 EKONOMİ 



















</TEXT>
</DOC>
