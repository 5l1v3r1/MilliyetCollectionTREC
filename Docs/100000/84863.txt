<DOC>
<DOCNO> 84863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/spor/spo04.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da imza günleri 
</HEADLINE>
<TEXT>

Bordo-Mavili yönetim, Antalyasporlu Hüseyin ve Denizli’den Muzaffer’i renklerine bağladı 
     TRABZONSPOR, dış transferde Antalyaspor’dan Burhan ve Selahattin’den sonra dün de iki oyuncuya imza attırdı. Antalyasporlu Hüseyin ve Denizlispor’un başarılı futbolcusu Muzaffer ile iki yıllık mukavele yapıldı. İki sezon sonra yuvaya dönen Hüseyin, "Başarılı olmak için elimden gelen her şeyi yapacağım" dedi. Muzaffer ise, "Trabzonspor’u eski günlerine kavuşturmaya çalışacağız" diye konuştu. 
     İKİ futbolcunun da Trabzonlu olduğunu hatırlatan Başkan Özkan Sümer, "Kurtuluş kendi yetiştirdiğimiz futbolcularda" dedi. Hüseyin’e iki yıl için 500 milyar, Muzaffer’e de 425 milyar lira ödeneceği öğrenildi. Bordo - Mavili yönetim, Bursaspor’a geri dönen Murat Sözkesen’in transferi için de çalışmalarını hızlandırdı. Kaleci olarak da İstanbulsporlu Zdravkov’a tek aday olarak bakılıyor. 
     
     Kocaelispor’dan Hami’ye çağrı 
     SAMET Aybaba’nın kadroda istemediği tecrübeli oyuncuya Kocaelispor yolu gözüktü. Başkan Sefa Sirmen ve Teknik Direktör Hikmet Karaman’ın yeşil ışık yaktığı Hami’nin önümüzdeki günlerde imza atacağı bildirildi. Ankaragücü’nden Hakan Keleş ve İstanbulspor’dan Bülent Üçüncü de Kocaelispor ile pazarlık yapıyor. 
     
     Gökdeniz’in hayali 
     TRABZONSPOR’DA kaptanlık görevine getirilen Gökdeniz, bu sezon hedeflerini doğru çizmeleri gerektiğini söyleyerek, "İlk hedef Şampiyon Ligi" dedi. Genç futbolcu, "Daha sonraki hedef de UEFA Kupası. Daha önce hep şampiyonluk vaadiyle yola çıktık ve hayal kırıklığı yaşadık. Artık temkinli yaklaşmak durumundayız" diye konşutu. 
     



 SPOR 






















</TEXT>
</DOC>
