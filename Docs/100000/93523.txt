<DOC>
<DOCNO> 93523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sonspo15.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İnter'den Galatasaray'a ''Ümit'i ver Okanı al'' önerisi 
</HEADLINE>
<TEXT>

     İtalya'da haftalık yayınlanan futbol dergisi Guerin Sportivo, Atalanta'ya İlhan'ı, Parma'ya da Alpay'ı alması önerisinde bulundu. 
     Guerin Sportivo, İlhan Mansız için, ''Türklerin gol kralı, Dünya Kupası'nda kendini onaylattı. Senegal'e karşı yankılar uyandıracak olağanüstü bir gol attı. Büyük bir yetenek değil ama gol yapacak ayakları var'' yorumunda bulunarak, İtalyan takımları arasında Atalanta'nın İlhan Mansız'a daha gereksinimi olduğunu savundu. 
     Dergi ayrıca Alpay Özalan'ın hakkında, ''Dünya Kupası'na katılan Asyalı takımlar arasında defansın ortasında görev yapanların en iyisi ve atakta rakip kalede tehlikeler yaratan bir futbolcu'' derken, Parma'da Cannavaro'nun gitmesi halinde en iyi adayın Alpay olacağını yazdı. 
     Bu arada, Dünya Kupası'nın kendisine göre en iyilerini de seçen Guerin Sportivo, Türkiye'den Rüştü Reçber, Bülent Korkmaz, Ümit Davala, Tugay Kerimoğlu, Yıldıray Baştürk, Hasan Şaş ve teknik direktör Şenol Güneş'i en iyiler arasında gösterdi. 
     Dergi, özellikle Tugay'ı ön plana çıkardı. -''ÜMİT'İ VER, OKAN'I AL''- Öte yandan Corriere dello Sport gazetesinde bugün yer alan bir haberde, Ümit Davala'yı Milan'dan alan İnter'in başkanı Massimo Moratti'nin, Galatasaray'a, ''Ümit'i ver, Okan'ı al'' önerisinde bulunduğu iddia edildi. 
     Galatasaray'da 1 yıllık kiralık oynayacak Ümit'in, Dünya Kupası'ndaki performansından sonra İnter yönetiminin oldukça beğenisini kazandığı vurgulanıyor. 
     





</TEXT>
</DOC>
