<DOC>
<DOCNO> 51802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/siyaset/asiy.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İktisadi Kalkınma Vakfı Başkanı Meral Gezgin Eriş gelecekten umutlu 
</HEADLINE>
<TEXT>
SOHBET ODASI 
AB için 2002 kader yılımız Avrupa Türkiye’yi istemiyor" değerlendirmesine karşı çıkan İKV Başkanı Meral Gezgin Eriş, "Türkiye, AB’nin kendisine ihtiyaç duyduğunu kabul etmeli, kendi gücümüzü ve önemimizi küçümseyelim" dedi 
     Derya SAZAK 

Sayın Gezgin, politikanın yeni yüzlerinden biri olarak, AB ile ilişkilerde hayli etkin bir vakfın, İKV’nin başındasınız, iş çevrelerinde İstanbul Sanayi Odası Başkanlığı’na adaylığınız konuşuluyor. Siyasetin neresindesiniz 
     Ben günlük siyasetin hiçbir zaman içinde olmadım. Ancak sivil toplum örgütlerinin demokratik düzendeki yeri açısından siyasete bakarsanız, ben de bu oluşumda yer alan insanlardan biriyim. 
     
Siyasetin vitrini ilginizi çekmiyor, öyle mi 
     Çok doğru, ben sivil toplumun gücüne daha çok inanıyorum. Örneğin İKV olarak Türk özel sektörünün Türkiye - AB ilişkilerine yönelik düşüncelerini dile getirmekle görevliyiz. Şimdi demokratik düzende politika böyle yapılmalı. Eğer politikayı sadece siyaset yapmakla görevli ve mesleği bu olan insanlara bırakırsanız yani toplum kendi ihtiyaçlarını hiçbir şekilde dile getirmezse demokratik bir düzenin oluştuğunu söylemek zor olur. 
     
Siyasette yenilenme ihtiyacı görüyor musunuz 
     Kesinlikle... Türkiye’de değişim kaçınılmaz. Siyaset tıkandı. Çünkü toplumun beklentilerine bugünkü yöneticileri cevap veremiyor. Günümüz politikacı kuşağıyla birlikte politika yapma şeklinin de değişmesi gerekiyor. 
     
Kamu’ yük olduEkonomide ağır bir krizden geçiliyor. Sizce sistem niye kilitlendi 
     2001 Şubatı’nda patlak veren krizin temel nedeni kamudaki hantal yapıdır. İşlemeyen devlet mekanizmasıdır. Türkiye ağır ve pahalı hantal kamu yapısını taşıyamaz hale gelmiştir. Siyasetçiler kamunun etkinliği konusunda çaba göstermekte direniyorlar. Çok özetle söylemek gerekirse Türkiye’nin vazgeçilmez problemi budur. Popülizm diye nitelendirdiğimiz anlayış sürdükçe toplumun tüm kesimleri, hepimiz çok ağır bedel ödüyoruz. Biz bu sistemin değişmesini istiyorduk. Ve şimdi karşı çıktığımız, değişmesini beklediğimiz şeyin faturasını öder duruma düştük. 
     
Siyasette değişim nereden başlayacak 
     Artık insanlar kendi kaderlerine hükmetmek çabası içindeler. Bir ülkede katılımcılık varsa demokrasi işliyor demektir. Tanınmış 3 - 5 kişi vitrine taşınıyor, yeni siyasi oluşumların içinde yer alıyor diye sistemin tümüyle değişebileceği yanılgısına düşmemek gerekir. 
     
Vitrin değil, sistem değişmeli... 
     Elbette... Siyaset yapma biçimi değişmelidir lider hegemonyası kırılarak delegeden milletvekili aday tercihine dek partiler halka açılmalıdır. Seçim yasası da değişmeli. İşte sistemdeki kilitlenmeyi açacak anahtar .. Bunlar olmadığı takdirde yetkin insanlar siyasete girmekten kaçınacak. 
     
Çözüm için iki anahtar var2 anahtara yapılan yükleme fazla değil mi, anlayış değişmedikten sonra... 
     Hayır, bence Türkiye’de siyasetin yeniden yapılanması için iki anahtar var Siyasi partiler ve seçim sistemi reformu. Bunlar değişmezse, seçim zamanı ya da kongrelerde birkaç medyatik ismi parti vitrinine çıkarmak, aysbergin görünen yüzüne benzer. Makyajdan öteye geçmez. Radikal bir değişiklik de, siyasetin kamudan beslenmesine son verilmesiyle olur. İnsanlar siyasete kamunun sağladığı kimi avantajları kullanmak için değil ülkeye, halka hizmet için girmelidir. Yani hedef siyaset yoluyla birtakım imkanlara ulaşmak olmamalıdır. Kamudaki çıkar musluğu siyasete girmenin motivasyonu şeklinde görülmemeli. Temiz siyaset öne çıkmalı. 
     
Siyasette yeni oluşum denince akla iki isim geliyordu, Tayyip Erdoğan ve Kemal Derviş... AKP kuruldu. 
     Derviş henüz siyasete girmesine olanak sağlayacak olumlu birikimi yaratabilmiş değil. Ekonomik krizle mücadelede Derviş arzu ettiği sonuçları alamadı. Tabii bu durumdan Derviş’in tek başına sorumlu olduğunu düşünmüyorum, sonuçta hükümetin bir bakanı, belki çok olağanüstü yetkileri olan bir üyesi ama bu mücadeleyi yapması gereken bir hükümet var. Koalisyonun güven erozyonuna uğradığı görülüyor. Derviş’in siyasette ne yapacağı olgusunu kendisi o yönde bir karar alırsa tartışmak daha gerçekçidir. 
     
Derviş zorlanıyor mu 
     Bakın devletin küçültülmesi yıllardır söylenir, Derviş bunu kuvvetle savunuyor ama bunuyapabilmek onun tekelinde değil. Devletin üstündeki kamburlardan kurtulmak Derviş’in tek başına sorunu değil ki... Toplumun önemli kesiminin paylaştığı bir şey neden IMF’nin keyfiyeti gibi görülüyor. 
     
Kadın ve erkek yarı yarıya olmalıNeyse Derviş hiç olmazsa 36 üyeli Bakanlar Kurulu’nda "içim daralıyor" demekle kadınların gönlünü kazandı Sizce kabinede kadın üye olmalı mı 
     Toplumun yarısı kadınlardan oluştuğuna göre ideal olanı siyasette kadın ve erkeğin yarı yarıya var olması. Ama bu bir idealdir, bunu sağlayabilmiş çok az ülke var. Geçmişte kadın bakanların olduğu hükümetlerimiz oldu, bugünkü kabinede kadın bulunmayışı eksiklik. Kabineye gelmeden önce TBMM’deki resme bakmak lazım 550 milletvekilinin içinde kaç kişinin kadın olduğuna baktığınız vakit, esas bozuk resim ortaya çıkar. Ülkemizde tüm meslek dallarında kadınlar başarılı. Fakat Türkiye’deki kadınlar, temsil ve karar alma organları içinde yer alma açısından dünyanın pek çok ülkesine göre çok daha geri noktadalar, bence aşılması gereken sorun orada. Öncelikle parlamentoda kadının etkinliğinin artması gerekiyor. 
     
Bakan sayısı azalmalıTBMM ve Bakanlar Kurulu sayılarında indirim yapılmalı mı 
     Milletvekili sayısında olmasa da Bakanlar Kurulu’nda azaltılmaya gidilmesini yararlı görüyorum. Bu sadece bakan sayısına bağlı tasarrufla ilgili bir şey değil. Doğrudan siyaset yapma biçimini etkileyecek. Siz her kamu kurumunun başına bundan sorumlu bir bakan koyarsanız bu siyasetin birtakım güçleri paylaşma oyunu şeklinde yürütüldüğü izlenimi doğurur. Demokrasisi gelişmiş ülkelerde koalisyon protokolünü kolaylaştırmak için bakanlık sayısı artmaz. Kamu bankalarının koalisyon ortaklarınca paylaşıldığı örneklere de rastlanmaz. Bunlar Türkiye’de siyaseti yozlaştıran, nüfuz kullanımına, rüşvet ve yolsuzluğa neden olan şeyler. 
     
Siyasete girerseniz parti tercihiniz ne olur 
     Ben kendimi siyasetin herhangi bir kutbunda görmüyorum. Hiç kimseye de yakın hissetmiyorum. Şu veya bu partide yer almayı düşünmüyorum. Dolayısıyla, "idealimdeki siyasi oluşum şudur" sualine cevap veremem. Ama Türkiye ile ilgili bir idealim var. Müthiş bir değişim sürecinin beraberinde getirdiği sıkıntıları, doğum sancılarını yaşıyor Türkiye. Krizin yol açtığı sorunlar var ama fırsatları da görmek gerekiyor. 
     
Neler mesela 
     Türkiye coğrafi konumu itibarıyla çok kilit bir ülke. Ben bunu, "Türkiye’nin jeostratejik önemi ne kadar büyükötür diye bir klişe lafla tekrar etmiş olmak için söylemiyorum. Gerçekten önemli bir yerde bulunuyoruz. Bu potansiyeli her zaman kullanabiliriz ayrıca dinamik bir toplumuz, nüfusumuz genç. Girişimci yanımız güçlü. Türkiye, çağdaş dünyayla asırlardır işbirliği yapmış bir ülke. Türkiye ile Batı’nın yolunu kesiştiren prensiplerdir, menfaatler değil sadece. Türkiye kendi siyasi düzeni için laik, demokratik hukuk devleti tercihi yapmıştır. Ciddi birikimi vardır. Yani biz 10 sene önce rejimini değiştirmiş bir ülke değiliz. Çağdaşlık tercihi on yıllardır yapmışız, şimdi de AB yolunda ilerliyoruz. Hele şimdi 11 Eylül’den sonra "medeniyetler çatışması"nın tartışıldığı bir dünya gündeminde sahip olduğumuz bu çok önemli özellikleri çok iyi hatırlamamız ve öne çıkarmamız gerekiyor. 
     
AB, Türkiye ile bütünleşmeliSiyasi hedef olarak AB üyeliği öne çıkıyor ama mehteran temposuyla gidiliyor, iki ileri bir geri... 11 Eylül süreci AB adaylığını nasıl etkileyecek 
     11 Eylül’ün Türkiye’nin Batı ilişkilerini olumlu etkilediği düşüncesindeyim. Bunu daha geniş faydaya çevirmek bizim elimizde. Medeniyetler çatışması’ tartışması sonuçta Türkiye’nin bir rol modeli olarak benimsenmesine yarıyor. Brüksel’de şunu duyuyoruz Ankara ile bütünleşmek AB’nin de yararına olacak. Sadece bir ittifak değil, gerçek manada bir entegrasyon sağlayabileceği tek ülke var Türkiye. Eğer Batı medeniyetler çatışması tartışmasını ortadan kaldırmak istiyorsa, tek çare Türkiye ile bütünleşmektir, yani şunu demelidir "Müslümanlıkla bizim bir problemimiz yok. Biz demokratik standartların, hukuk devletinin, insan haklarının, serbest piyasa ekonomisinin peşindeyiz ve bunu gerçekleştirebilen bir ülke Türkiye, biz onunla bu ilkeler çerçevesinde bütünleşebiliriz." 
     
Avrupa bizi istemiyor lafı nereden çıkıyor 
     Ben bunu son derece saçma buluyorum. "Avrupa Türkiye’yi hiçbir zaman almayacak" lafını edenler de var. Helsinki zirvesinden yani Türkiye’nin aday ülke olarak ilan edildiği toplantıdan kısa bir süre önce Brüksel’deydim ve Genişlemeden Sorumlu Komiser Verheugen ile görüşme yaptım. Dedi ki "içiniz rahat etsin Türkiye’yi destekleyeceğiz, Helsinki’den adaylık kararı çıkacak, çünkü ülkenize ihtiyaç duyuyoruz." 
     Salı günkü İlerleme Raporu öncesinde Verheugen’le yine görüştüm "2 yıl önce söylediğim Türkiye’ye ihtiyacımız var olgusu devam ediyor" dedi. Bunlar önemlidir. Türkiye, AB’nin kendisine ihtiyaç duyduğunu lütfen kabul etsin. Niçin, kendi gücümüzü ve önemimizi küçümseyelim. "Canım onlar bizi almaz." Onların bize ihtiyacı var, nasıl almazlar ama bizde AB standartlarına ulaşmak için çaba harcamalıyız. Unutmayalım, Avrupa Birliği diplomatik değil toplumsal bir hedeftir. 
     
İlerleme Raporu yine de parlak sayılmaz. 
     Biz Ulusal Program’ı 19 Mart 2001’de açıkladık, daha bir yıl bitmedi. Kısa vadeli öncelikler açısından süre dolmadı. 
     
Peki ev ödevi nasıl gidiyor 
     Ben Türkiye’nin ev ödevini yeterince hızlı yapmadığını epey bir süredir söylüyorum. Tabii Anayasa paketi bu açıdan çok önemli bir atılım olmuştur. Ümit vericidir. 33 maddelik değişiklikle müzakerelerin başlayacağını düşünmemek lazım. Ancak 2002 sonunda müzakerelere geçilmelidir aksi halde 2010 perspektifini kaybedebiliriz. 
     
Yani 2002 kader yılı diyorsunuz, aksi halde tren kaçacak... 
     Evet, AB’nin Türkiye ile müzakereyi 2002 yılında başlatma kararını açıklaması gerek diye düşünüyorum. 
     
Kıbrıs mı, AB mi’ denklemi yanlış2002 yılı Kıbrıs’ın üyeliği açısından da kritik. Güney Kıbrıs tek başına girerse Türkiye’nin AB rüyası son mu bulacak 
     Ben, "Kıbrıs mı, AB mi .." sorusunu yanlış ve gereksiz buluyorum. Yunanistan’ın ve Türkiye’nin birlikte üye olduğu AB’ye Kıbrıs bir bütün olarak girmeli. İdeali budur. 
     
Nasıl olacak 
     Zor ama imkansız değil. Hedeflerin çok net olarak tanımlanarak mücadele verilmesi gerekiyor. Türkiye’nin rotadan çıkmaması için herkese sorumluluk düşüyor, Brüksel’e de... Ben sorunlu bir Kıbrıs’ın Avrupa’ya taşınması yönünde AB’nin de çok hevesli olduğunu düşünmüyorum. Şimdi AB’nin hatası şu oldu Helsinki’de, Kıbrıs’ın AB üyeliği için toplumlar arası görüşmelerin sonuçlanmasını bir gereklilik olmaktan çıkartılırken, Kıbrıs konusunda ilerleme sağlanması Türkiye için şart koşuluyor. Şimdi AB’nin burada elini vicdanına koyması ve düşünmesi lazım. Bu benim söylediğim, Türkiye de tam üye Kıbrıs’ta tam üye, bu ideal herkes için geçerliyse o zaman Türkiye’nin sürecini hızlandırmak için AB’nin de bir çaba göstermesi lazım. Her iki taraf açısından da çözümsüzlük bir çözüm olmamalı. 
     
İnsanımız ekonomik sıkıntıdan bıktı2002’de Türkiye’yi nasıl bir gelecek bekliyor Bundan sonraki seçimin parametleri ne olmalı 
     Artık ekonomik sıkıntılardan bıktı insanımız. Türk toplumu ideolojiden çok siyasetin temiz yapılıp yapılmayacağına bakacak, kendisini ekonomik çıkmazdan kurtaracak güven verici kadrolara yönelecek. Çözüm için inandırıcılık bekleyecek. Ben kurtarıcı formüllere inanmıyorum. Sihirli değnek yok Gelecekte siyaset yapmayı düşünenler bir vizyon ortaya koyabilmeli, Türkiye’nin 5 - 10 yıl sonrasını planlayabilmeli... Bakın Avrupa, İrlanda mucizesi’ni konuşuyor. 
     
İrlanda modeli... 
     Evet, kendi insan gücünün üstünlüğüne inanarak, eğitime yatırım yaparak, yabancı sermayeyi, yeni ekonomiyi ülkesine çekerek büyük patlama yaptı İrlanda. Ulusal gelirini 12 bin dolara çıkardı. Son krizde yeni ekonomi şirketlerinde finans, medya, reklam, bilişim sektöründe çalışan 30 bin dolayında nitelikli, pırıl pırıl genç insanımız işini kaybetti. Bunları kazanacak yeni projeler üretmeliyiz. Gelecek vizyonu olan kadrolar siyasete girmeli. 2001’de başımıza geleceklerin en kötüsünü yaşadık, dibe vurduk. 2002’ye daha umutlu bakıyorum. 
     
İSO’ya adaylığımı sanayiciler belirlerYakında İstanbul Sanayi Odası seçimleri var, sizi başkanlık koltuğunda görecek miyiz 
     Bugünkü kriz ortamında İSO’nun sesini yükseltmesi gerektiğini düşünüyorum. Sanayinin rekabet gücünün artırılması için ciddi mücadele yapılması, İSO’nun öncü olması gerektiğine inanıyorum. 
     
Aday olacak mısınız 
     Bunu İstanbul sanayicisi, meclis üyeleri belirleyecek. 
     



 SİYASET 












</TEXT>
</DOC>
