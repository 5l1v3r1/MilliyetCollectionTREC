<DOC>
<DOCNO> 88753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/ekonomi/eko05.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisanda üretim yüzde 14.1 arttı 
</HEADLINE>
<TEXT>

Martta yüzde 18.9 artan sanayi üretimi nisanda da yüzde 14.1 büyüdü. Yılın ilk dört ayında sanayi üretimindeki ortalama artış yüzde 6.1 oldu 
     Şubat krizinin ardından 13 ay boyunca negatif olan sanayi üretimindeki değişim, marttan itibaren yükselişe geçti. Sanayi üretimi nisanda da rekor düzeyde yükseldi ve geçen yılın aynı ayına göre yüzde 14.1 arttı. 
     Devlet İstatistik Entitüsü DİE , sanayi üretim endeksi sonuçlarına göre, ocakta yüzde 2.4, şubatta yüzde 5.2 azalan sanayi üretimi, marttaki yüzde 18.9’luk artışın ardından nisanda da yüzde 14.1 yükseldi. 
     Sanayi üretimindeki dört aylık artış ise geçen yılın aynı dönemine oranla yüzde 6.1 oldu. Geçen yılın ilk dört ayında ise yüzde 4 oranında azalma yaşanmıştı. 
     
     Büyümeye 2 puanlık katkı 
     Sanayi sektörünün gayri safi yurt içi hasıla içerisinde yüzde 30’a yakın bir payı bulunuyor. Bu nedenle söz konusu yüzde 6.1 oranının, yılın ilk dört ayındaki gayri safi yurt içi hasıla büyümesine 2 puanlık bir katkı yaptığı hesaplanıyor. Diğer sektörlerin yarattığı katma değerde geçen yılın eş dönemine göre herhangi bir değişiklik olmadığı varsayılsa bile sanayi üretimindeki bu büyüme tek başına milli geliri yüzde 2 büyütebilecek. 
     
İmalat sanayii üretiminde yüzde 16 artış Sektörler Değişim Gıda, içecek 13.1 Tütün ürünleri 21.0 Tekstil 21.6 Giyim eşyası 6.8 Deri eşya 9.6 Ağaç mamülleri 47.1 Kağıt 23.1 Basım, yayım 5.8 Kok, petrol ürünleri 25.0 Kimyasal maddeler 22.7 Plastik, kauçuk 21.6 Mineraller 15.1 Ana metal sanayii - 12.1 Metal eşya - 10.9 B.y.s. makine, techizat 46.6 Büro makineleri 509.4 Elektrikli cihazlar - 3.6 Haberleşme cih. radyo, TV 60.9 Tıbbi, optik aletler 105.1 Taşıt araçları, karasori 9.9 Diğer ulaşım araçları 2.7 Mobilya 19.1 İMALAT SANAYİİ 16      
     Nisan ayındaki üretimin geçen yılın nisan ayına göre değişimi. 
     



 EKONOMİ 
















</TEXT>
</DOC>
