<DOC>
<DOCNO> 74806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/magazin/mag07.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears’a ’Yuuuh ’ 
</HEADLINE>
<TEXT>

     DIŞ HABERLER SERVİSİ 

     İlk filmi Crossroads’un galası için İngiltere’nin başkenti Londra’ya giden ABD’li şarkıcı Britney Spears, hayranlarına ayıp etti. 
     Odeon Salonu’nda önceki gün düzenlenen galaya bir saat geç giden Spears, kendisini bekleyen binlerce hayranıyla bir araya gelmeyi ve imza dağıtmayı kabul etmeyince, dakikalarca yuhalandı. Hayranlarıyla kucaklaşmak yerine, sinemanın balkonundan el sallamayı tercih eden seksi yıldız, tüm ısrarlara rağmen kitlesinin yanına inmeyi kabul etmedi. Sinema salonunu dolduran 3 binin üzerindeki Britney hayranının bazılarının ünlü şarkıcıyı görebilmek için Güney Afrika’dan geldiği öğrenildi. Kalabalık içinde yer alan 16 yaşındaki Fran Handley "Bir imza için altı saattir bekliyorum. Zamanıma değmezmiş" diyerek, kızgın hayran kitlesinin duygularını özetledi. 
     



 MAGAZİN 
















</TEXT>
</DOC>
