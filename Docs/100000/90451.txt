<DOC>
<DOCNO> 90451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/spor/spo02.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega yola çıktı 
</HEADLINE>
<TEXT>

Fenerbahçe, yıldız transferi Ortega’yı hafta sonu İstanbul’a getiriyor. Yöneticiler, Arjantinli oyuncunun West Ham’a transfer haberinin komik olduğunu söylediler 
     YALÇIN TÜRK 

     ÜÇ aylık bir uğraştan sonra Ortega’yı Fenerbahçeli yapmayı başaran Sarı - Lacivertli yöneticiler, hafta sonunda şov yapmaya hazırlanıyorlar. Geçtiğimiz hafta muhasip üye Ali Yıldırım’ın, menajeri ile Monaco’da masaya oturup anlaştığı Ortega, hafta sonunda İstanbul’a gelecek ve kendisini Fenerbahçeli yapacak olan resmi sözleşmeyi imzalayacak. 
     BİR İngiliz gazetesinde Ortega’nın West Ham ile anlaştığı yönünde çıkan habere ise yöneticiler "gülerek" tepki gösterdiler. Yıldız futbolcunun uçak biletlerinin bile kendisine gönderildiği belirten Fenerbahçe yönetimi, "Bundan sonra Ortega Fenerbahçe forması giymezse ya sakatlandığı için olur ya da Lorant oynatmazsa" cevabını verdiler. 
     
Almeyda’ya çeyrek var      PARMA’NIN yıldız oyuncusu Almeyda’nın transferi için devreye giren işadamı Celalettin Bilgiç, Arjantinli futbolcuyla büyük ölçüde anlaşma sağlandığını söyledi. Bilgiç iki gün içinde bu transferin gerçekleşmesini beklediklerini iletti. Brezilyalı Gilberto Silva ile de anlaşma sağlandığı belirtildi. 25 yaşındaki milli futbolcunun Dünya Kupası sonrasında İstanbul’a getirilmesi bekleniyor. 
     
Samandıra’da mesai günü      YENİ sezon öncesinde Fenerbahçeli futbolcular Samandıra Tesisleri’nde hazırlıklara başladılar. Dün Oktay, Ceyhun ve Recep, yardımcı antrenör Oğuz Çetin ile ilk çalışmalarını yaptılar. Yusuf ve Johnson gibi yıldızlarından da bugünden itibaren Samandıra’da antrenmanlara başlaması bekleniyor. Yıldızların hedefi, sezona bomba gibi bir başlangıç yapıp, Lorant’ın gözüne girmek. 
     
Simao gitmek istemiyor      FENERBAHÇE’NİN kiralık olarak elden çıkarmayı planladığı Brezilyalı Simao, Sarı - Lacivertli kulüpten ayrılmayı düşünmediğini söyledi. Sambacı, "Hiçbir yere gitmeyeceğim. Kendimi herkese ispatlayacağım. Nasıl bir futbolcu olduğumu görecekler" dedi. Simao’nun bir hafta içinde Washington ile birlikte İstanbul’a gelip yeni sezon hazırlıklarına başlaması bekleniyor. 
     



 SPOR 


































</TEXT>
</DOC>
