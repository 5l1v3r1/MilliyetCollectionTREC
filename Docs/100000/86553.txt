<DOC>
<DOCNO> 86553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sondun38.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO Rusya zirvesi sona erdi 
</HEADLINE>
<TEXT>

     NATO-Rusya yakınlaşmasını öngören Roma Bildirgesi'nin imzalanmasının ardından basına açıklama yapan NATO Genel Sekreteri George Robertson, ''Bu sadece başlangıç... Sonuç değil'' dedi. 
     NATO-Rusya zirvesinin resmi olarak sona erdiğini açıklayan Robertson, zirvede ileriye yönelik önemli adımların atıldığını kaydetti. 
     Bu arada ABD Dışişleri Bakanı Colin Powell, Kasım ayında Prag'da yapılacak dorukta NATO'nun genişlemesi konusunda kararlar alınacağını hatırlattı. Powell, bugünkü zirveden sonra NATO'nun genişlemesinin Rusya'ya daha az endişe vereceğine inandığını belirtti. 
     Zirveye evsahipliği yapan İtalya Başbakanı Silvio Berlusconi ise NATO-Rusya yakınlaşmasıyla ilgili olarak, ''Fantastik bir evlilik olacak'' ifadesini kullandı. 
     Roma Bildirgesi, NATO-Rusya arasında 9 önemli konuda işbirliğini öngörüyor. 
     Terörizmle mücadelenin ön madde olduğu bildirgenin diğer maddelerinde, kitle imha silahlarının azaltılması, kriz anında ortak yönetim, yeni tehditlere karşı ortak hareket, karşılıklı güvenin kuvvetlendirilmesi ve silahlanmanın kontrolü, acil sivil ihtiyaçlarda ortak plan, savunma sistemlerimde reform ve askeri işbirliği, denizde ortak kurtarma operasyonları, hareket alanlarında savunma işbirliği konuları bulunuyor. 
     





</TEXT>
</DOC>
