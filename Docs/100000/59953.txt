<DOC>
<DOCNO> 59953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/yasam/ayas.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın son faciası 
</HEADLINE>
<TEXT>

Yeni yıla bir gün kala, aşırı buzlanma Yozgat’ta faciaya yol açtı. Kayarak köprüden uçan otobüste biri çocuk 11 kişi can verdi, 27 kişi yaralandı 
     İHSAN ÇELİKKAYA, ERHAN GÖGEM Yozgat, Kırıkkale DHA 

     Yozgat Yerköy’e bağlı Sekili beldesi yakınlarında oluşan aşırı buzlanma, aynı bölgede biri korkunç bir faciayla biten dört ayrı kazaya neden oldu. 
     2002 yılının son faciası sayılabilecek ilk kaza, dün sabaha karşı saat 05.30 sıralarında yaşandı. Iğdır’dan Ankara’ya giden Iğdır Turizm’e ait Necmettin Bağrıyanık yönetimindeki yolcu otobüsü, Sekili’de buzlu yolda kayarak kontrolden çıktı. Otobüs, Kızılırmak’ın kolu Delice Irmağı üzerindeki Tevzili köprüsünden aşağı uçtu. Otobüste bulunan yolculardan biri çocuk 11 kişi kaza yerinde can verdi. Yaralanan 27 kişi ise hastanelere kaldırıldı. 
     Kaza sonucu ölen 11 kişiden üçünün kimlikleri henüz belirlenemezken, diğerlerinin isimleri şöyle Hatice Aslan, Azerbaycan uyruklu Ceyhun, Türkan, Ceyhune Atmayev, Akife Dünyamalıyev ile Süleyman, Hazer ve Güner Gümüş. 
     
     Şoför hatası yok’ 
     Kırıkkale Yüksek İhtisas Hastanesi’nde tedavi altına alınan yaralılardan Nuri Yılmaz, kazayı, "Serikli’den Kırıkkale Çerikli’ye kadar 40 - 50 kilometrelik yol buzla kaplıydı. Otobüs bir anda rotasını kaybedip köprüden uçuruma yuvarlandı. Kaza şoför hatası değil" diyerek anlattı. Kaza yerinde, kısa süre sonra üç kaza daha ucuz atlatıldı. Erdoğan Dilmen yönetimindeki yolcu otobüsüyle, 66 KF 101 ve 06 AHN 74 plakalı iki kamyon da, aşırı buzlanma nedeniyle yolun sağ tarafına yattı. Bu kazalarda ölen ve yaralanan olmadı. 
     



 YAŞAM 
















</TEXT>
</DOC>
