<DOC>
<DOCNO> 75551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/dunya/dun01.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
BM’den çekil’ çağrısı 
</HEADLINE>
<TEXT>

İsrail, ABD’nin de sabrını taşırdı. BM Güvenlik Konseyi, ABD’nin de desteğiyle, İsrail’in Filistin kentlerinden çekilmesini öngören bir karar tasarısını kabul etti 
     SEMA EMİROĞLU New York 

     Birleşmiş Milletler BM Güvenlik Konseyi, İsrail askerlerinin Batı Şeria’daki Ramallah ve diğer Filistin kentlerinden çekilmesini öngören bir karar tasarısını kabul etti. 
     Karar tasarısına, Güvenlik Konseyi’nin 15 üyesinden 14’ü onay verirken, daha sert bir karar alınmasını isteyen Suriye oylamaya katılmadı. 
     Karar tasarısında, İsrail ve Filistinlilerin hemen ateşkes ilan etmesi ve İsrail’in, Ramallah dahil işgal ettiği tüm Filistin kentlerinden çekilmesi istendi. 
     5 saatten fazla süren görüşmeler sırasında Türkiye, Filistin ve Arap ülkelerinin ısrarlı tutumları karşısında ABD karar tasarısına karşı çıkmadı. 
     Türkiye ve 30’u aşkın ülkenin BM daimi temsilcisi söz alarak, İsrail’in, düzenlediği saldırıyı eleştirdi. Filistinlilerin intihar saldırıları da dahil, tüm şiddet olaylarına derhal son verilmesini isteyen konuşmacılar, Konsey’in üç hafta önce kabul ettiği ve İsrail ile Filistin’in iki devlet halinde yan yana yaşayacağı bir çözümü onaylayan 1397 sayılı kararın uygulanmasını talep ettiler. 
     
Türk temsilci Şehitlik değil, liderlik zamanı      BM Güvenlik Konseyi’nin Ortadoğu kriziyle ilgili toplantısında konuşan Türkiye temsilcisi Altay Cengizer, ’Başkan Arafat’ın liderliği şimdi her zamankinden fazla önem taşımaktadır. Ondan şehitlik değil, liderlik bekliyoruz’’ dedi. Cengizer, "Arafat, Filistin’in tek meşru temsilcisi ve muhatabıdır. Kendisinin lider olarak davranmasına izin verilmelidir" dedi. 
     



 DÜNYA 












</TEXT>
</DOC>
