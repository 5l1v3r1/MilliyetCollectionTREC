<DOC>
<DOCNO> 57778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sonspo04.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes İtalyan deplasmanlarında başarılı değil 
</HEADLINE>
<TEXT>

     Basketbol Avrupa Ligi A Grubu'nda, yarın deplasmanda Benetton Basket Treviso ile karşılaşacak Efes Pilsen, İtalyan takımlarına karşı deplasmanda başarısız. 
     Efes Pilsen, İtalyan takımlarıyla deplasmanda yaptığı 17 maçta sadece 3 galibiyet, 14 yenilgi alırken, başarısız bir görüntü sergiledi. 
     İtalyan takımlarına karşı deplasmanda ilk galibiyetini 1993-94 sezonunda Avrupa Ligi'nde Clear Cantu'yu yenerek alan lacivert-beyazlılar, bu ülke takımlarına karşı en son galibiyeti de 1999-2000 sezonunda yine Avrupa Ligi'nde Varese'yi mağlup ederek elde 
     etti. 
     
     İtalya deplasmanları 
     Efes Pilsen'in İtalyan takımlarıyla deplasmanda yaptığı maçlar ve aldığı sonuçlar şöyle 
     
     
İtalya deplasmanları Turisande Varese-Efes Pilsen 88-69 Latte Sole Bologna-Efes Pilsen 89-84 Banco Di Roma Efes Pilsen 90-55 Scavolini Pesaro-Efes Pilsen 103-66 Buckler Bologna-Efes Pilsen 85-65 Clear Cantu-Efes Pilsen 54-58 Buckler Bologna-Efes Pilsen 68-54 Cagiva Varese-Efes Pilsen 80-56 Teamsystem Bologna-Efes Pilsen 97-91 Stefanel Milano-Efes Pilsen 77-70 Kinder Bologna-Efes Pilsen 75-89 Benetton Treviso-Efes Pilsen 67-57 Benetton Treviso-Efes Pilsen 76-68 Varese-Efes Pilsen 67-57 Forrtitudo Bologna-Efes Pilsen 76-56 Varese-Efes Pilsen 76-79 Scavolini Pesaro-Efes Pilsen 82-80 
     
     34 maçta 19 galibiyet 
     Efes Pilsen, İtalyan takımlarıyla bugüne dek 34 maç yaparken, 19 galibiyet alarak üstünlük sağladı. 
     Lacivert-beyazlılar, bu ülke takımlarıyla yaptığı 15 maçta ise salondan yenik ayrıldı. 
     İtalyan takımlarıyla ilk maçını 1980-81 sezonunda Avrupa Kupa Galipleri Kupası'nda yapan lacivert-beyazlılar, bu kupada Turisande Varese'ye yenildi. 
     Lacivert-beyazlılar, İtalyan ekipleri karşısında ilk galibiyetini de 1982 yılında Avrupa Koraç Kupası'nda Latte Sole Bologna'yı mağlup ederek aldı. 
     






</TEXT>
</DOC>
