<DOC>
<DOCNO> 61922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/yazar/pulur.html </URL>
<DATE> 2002/01/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Nazım Hikmet'in kaçış macerası 
</HEADLINE>
<TEXT>

     DOĞUMUNUN 100. yılında Nazım Hikmet, hem ülkesinde, hem dünyada anılacak, şiirleri okunacak, oyunları oynanacak, anıları anlatılacak, belgesel diziler televizyonlarda gösterilecek. 
     Peki, yaşadığı yıllarda Nazım Hikmet'i vatanından ölüm korkusuyla, kaçıranlar, adını ananlara zulmedenler, acaba ne yapacak, hangi duygular içinde kıvranacaklar 
     Pişmanlık mı, yoksa hala intikam mı 
     Bizim kuşak, bizden öncekiler, hatta bizden sonrakiler Nazım Hikmet'in şiirlerini, gizli köşelerde, korka çekine okudu, Nazım Hikmet gün ışığına ancak 1960'tan sonra "Kuvayı Milliye Destanı"yla çıktı. 
     
     ŞİMDİ, hangi kitapçıya giderseniz gidin, Nazım Hikmet'in hangi kitabı olursa olsun alabilir, vapurda, trende, otobüste okuya okuya evinize gidebilirsiniz. 
     1950'li yıllarda biz, Kabataş'ta, bir avuç genç, Nazım Hikmet'i nasıl okurduk bilir misiniz 
     Yatağa girer, yorganı başımıza çeker, elimizde cep feneri, gizli çoğaltılmış şiirleri aydınlatır okurduk. 
     
     NAZIM Hikmet, Türkiye'den nasıl kaçtı 
     Uzun süre, yıllar yılı, bunu kimse öğrenemedi. 
     Herkes bir masal uydurdu... 
     Nazım Hikmet'i kızkardeşinin kocası Refik Erduran, bir sürat teknesiyle Boğaz'ı geçip, Karadeniz'e çıkardı, Nazım Hikmet bir Romen gemisine bindi ve gitti. 
     
     KISA özeti bu ama, çok renkli bir maceradır bu... 
     Refik Erduran, 1987'de yayımladığı "Gülerek" adlı anı kitabında bu macerayı çok renkli anlatır. X 
     Maceranın rengi, kaçışta kullanılan sürat teknesiyle başlar, teknenin sahibi armatör, ileride Akşam gazetesinin sahibi olacak Malik Yolaç'tır. Refik Erduran, satılık olduğunu duyduğu bu tekneyi denemek için alır ve Nazım Hikmet'i kaçırır, vapura bindirir geri döner, Yedek Subay okulunda öğrencidir. 
     Bu kaçış için ne masallar uydurulur ne masallar... 
     Refik Erduran, bunlar için "En akıllı insanlar bile en komik masalları hiç düşünmeden nasıl da yutabiliyorlar " der. 
     
     PEKİ, "Nazım Hikmet'in nasıl, kim tarafından ve neyle kaçırıldığını kimler biliyordu 
     Refik Erduran, öyküyü ilk öğrenen, ya da sezen kişinin Yaşar Kemal olduğunu yazar, ikinci olarak da bizim adımızı verir, "Gerçeği Abdi İpekçi'ye anlatmış" der 
     "Abdi, ölümünden kısa bir süre önce bunu bana söyledi, gülümseyerek sordu 
     - Patlatalım mı " 
     O günün koşulları içinde, bunu doğru bulmazlar. 
     
     REFİK Erduran, daha sonra, Çetin Altan ile Mustafa Ekmekçi'nin de gerçeğin farkında olduklarını belirterek "Hiçbiri sorumsuzca davranmadılar " diye bu macerayı noktalar. 
     
     15 yıl sonra bu maceraya bizim de, ufak bir ekimiz var. 
     Refik Erduran'ın anlattıkları elbette doğru, yalnız bizim öğrendiğimizi ya da sezdiğimizi sandığı kişi o değil 
     Peki kim 
     Bu da, bizim sırrımız 
     --------------------- 
     X Cem Yayınları 
     
     







Pantolon serbest 


Adaleti ararken 


Ecevit ve Saddam 


Başkentte esen havanın olumlu tarafı... 


Akıntıya kürek 


Koruma altında bir katil 


Mühendislerin kalite arayışı 


Hangisi terör, hangisi değil .. 


Cinsel tercihlerinde özgür’ olmak 


Bir devin batışı’ 


Nazım Hikmet'in kaçış macerası 


Güreş'ten uçakları indirme emri 


Ben onlardan daha şanslıyım’ 


Denetçi hasım değildir 


"Dünyanın hiç bir yerinde.." 


Kurtar bizi baba’ diyenler yüzünden Bush’un başı dertte 


Çörtük milli bir dava mı güdüyor 


</TEXT>
</DOC>
