<DOC>
<DOCNO> 91026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sonspo22.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar'a Asya tepkisi geliyor... 
</HEADLINE>
<TEXT>

     Asya Futbol Konfederasyonu, Güney Koreli golcü futbolcu Ahn Jung-Hwan'ı takımdan kovacağını açıklayan İtalya'nın Perugia Takımı'nı kara listeye alıyor. 
     İtalyan kulübünden yapılan açıklamanın gerçekleşmesi durumunda, Japonya, Çin ve Güney Kore federasyonları olarak ortak tepki vereceklerini açıklayan konfederasyon başkanı Peter Veleppan, İtalyan ekibine boykot hazırlığında olduklarını söyledi. 
     Perugia'nın tutumunun büyük bir talihsizlik olduğunu ifade eden Veleppan, ''Asyalı tüm oyunculara, Avrupa'da daha iyi takımlara transfer olmaları yönünde telkinlerde bulunacağız. İtalyan ekibinin kararına çok üzüldük. Olay tipik bir İtalyan tepkisi. Sakinleşince doğru kararı vereceklerini umuyoruz'' diye konuştu. 
     

     
</TEXT>
</DOC>
