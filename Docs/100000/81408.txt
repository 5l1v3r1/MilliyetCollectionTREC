<DOC>
<DOCNO> 81408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/yazar/akyol.html </URL>
<DATE> 2002/05/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa ve terör 
</HEADLINE>
<TEXT>

     AVRUPA Parlamentosu'nun 29 Ocak 1997 günlü oturumu... "Terörün tarifi" konusunda Lüksemburg temsilcisi Vivane Reding'in hazırladığı rapor görüşülüyor. 
     Reding'in Parlamento'ya sunduğu "terör tarifi" aynen şöyle 
     "Bir ülkeye, halkına ve kuruluşlarına karşı şiddete başvuran veya başvurmakla tehdit eden, bölücülük, aşırı dincilik, çeşitli ideolojiler veya soyut kavramlar uğruna şiddete başvurarak terör havası estiren grup veya bireylerin eylemi terördür." 
     Reding'in bu terör tarifini Sosyalist, Hıristiyan Demokrat, Muhafazakar ve Liberal ana akımlar destekliyor. Sadece iki gruptan itiraz var 
     Irkçı Le Pen takımı, yabancı işçilerle mücadelenin de terörle mücadele sayılmasını istiyor 
     Yeşiller ise AB üyesi ülkeler arasında 'siyasi sığınma' hakkının tekrar tanınmasını öneriyor... 
     Mesela Basklı bir terörist, diyelim Belçika'ya sığınabilsindi 
     
     AVRUPA Parlamentosu ertesi günkü oturumda, Irkçılarla Yeşillerin itirazlarına aldırmadı, Reding'in "terör tarifi"ni onayladı. 
     Şimdi, bu tarife göre, bağnazca bağlanmamış veya parayla tutulmamış kim çıkıp da PKK ile DHKP - C'nin terör örgütü olmadığını söyleyebilir 
     Terör örgütleri Avrupa'da bilinçli veya bilinçsiz üç kaynaktan güç alıyor 
     Irkçılar, Yeşiller ve 'otonom gruplar' gibi politik çevreler. Bunlar hemen her Avrupa kurumunda var... 
     Bazı Avrupa hükümetleri terör örgütleriyle örtülü bir uzlaşma içinde "bende eylem yapma, Türkiye'de ne yaparsan yap " diye bakıyorlar terörizme Belçika gibi... 
     Bir de farkında olmayanlar var. Avrupa'nın Dışişleri Bakanı durumundaki Javier Solona'nın İsmail Cem'i protesto eden teröristlerle görüşmesi gibi... Ya hiç farkında değildi veya seçim kampanyasında Jospin'in yüzüne ketçap atan protestocular gibi zannetmiş olmalı DHKP - C militanlarını... 
     Bu üç faktörün dışında terör örgütlerinin tehditten rüşvete kadar geniş bir dış şebekeye sahip olduğu da muhakkak... 
     
     BU satırlar yazılırken, DHKP - C'nin de terör listesine alınacağı ve Brüksel'deki bürosunun kapatılacağı haberleri geliyordu. Ortalık karışmasın diye şimdiden açıkça ilan etmemişlermiş... 
     Yine "bizde eylem yaparlarsa " korkusu 
     Listeye almalılar ama bu yetmez. 
     Özdemir Sabancı'nın katili iade edilecek mi 
     Avrupa'da eylem yapmamaları karşılığı terör örgütlerine hoşgörü göstermekten vazgeçilecek mi 
     Avrupa'nın ana siyasi akımları ve kurumları marjinallerin, otonom grupların, terör örgütleriyle çıkar ilişkisi kurmuş kişilerin etkisinde kalmamayı başarabilecek mi 
     Bütün bunlar Avrupa'nın yukarıdaki "terör tarifi"ni hem hukuki ve hem siyasi bir temel ilke olarak samimiyetle benimseyip uygulamasına bağlı... 
     Amerika 11 Eylül'ü bekliyor muydu Avrupa da bir gün göz yumduğu teröristlerin hedefi olabileceğini unutmamalı... 
     Şunu da düşünmeliyiz Kırk yıldır bizi meşgul eden terörü sadece "dış güçler"e bağlayabilir miyiz Değerler çatışmasında "politik zor" kullanma geleneğimiz bir şiddet potansiyeli yaratmıyor mu 
     
     







Avrupa ve terör 


Köyceğiz 


Cüneyt’in vedası 


Org. Kıvrıkoğlu 1000 yıl sözünü anlamadılar 


Ekonomi iyi bir rotaya oturacak 


Sandıktan nasıl istikrar çıkacak 


Hukuk diye diye... 


Anadolu liseleri ne olacak 


Beş yıldızlı Cimbom 


Azıcık hamilenin sonu 


Kafkas ekseni 


Umut, aşk ve güzelliğin yendiği zaman 


Halka rağmen, hukuka karşı 


"Onların yüzü suyu hürmetine" 


Söz sırası ilaç üreticilerinde 


1 Mayıs 1 Mayıs Beyaz Türk’ün de bayramı-ı 


Bu kadar kar var ise "kriz" yok demektir 


</TEXT>
</DOC>
