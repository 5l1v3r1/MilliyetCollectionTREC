<DOC>
<DOCNO> 56757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/yasam/yas02.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Develer her derde deva 
</HEADLINE>
<TEXT>

Çölde aylarca dayanan, ölümcül hastalıklara dirençli develer, gripten bile ölebilen insanın umudu oldu... 
     DIŞ HABERLER SERVİSİ 

     Birleşik Arap Emirlikleri’nden bir grup bilim adamı, develer hakkında yaptıkları araştırmaları ile Batılı meslektaşlarını bile şaşırttı. 
     Zaid Bitkisel Araştırma ve Geleneksel Tıp Kompleksi doktorlarından Sabah Cesim ile ekibi tarafından yapılan çalışma, ölümcül virütik hastalıklara karşı hayli dirençli olan, en zor hava koşullarında bile aylarca yaşayabilen develerin kanlarında bulunan antikorların, insan hastalıkları için yeni ilaçlar geliştirilmesinde ve nihayet bu hastalıkların kökünün kazınmasında kullanılabileceğini gösterdi. 
     İngiliz bilim dergisi The Biologist’te yayımlanan makalede, şap ya da sığır vebası gibi hastalıklara karşı da dirençli olan develerin antikor yapılarının insana oranla daha basit olduğu da belirtilerek şöyle denildi "Deve antikorları, insandaki ulaşılması imkansız doku ve hücrelere nüfuz ederek tedavi sağlayabilir." 
     



 YAŞAM 
















</TEXT>
</DOC>
