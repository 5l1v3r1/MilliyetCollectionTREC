<DOC>
<DOCNO> 78358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/sontur07.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşleri kesat giden lastikçi aldı tığı eline... 
</HEADLINE>
<TEXT>

     Balıkesir'in Burhaniye İlçesi'nde, ''işleri kesat giden'' lastikçi, mahalledeki tüm otomobillerin lastiklerini patlattı. 
     Alınan bilgiye göre, Burhaniye'nin Bahçelievler Mahallesi'nde oturanlar, sabah uyandıklarında, evlerin önünde park halinde bulunan otomobillerinin lastiklerinin patlamış olduğunu fark ettiler. Polise şikayette bulunan otomobil sahipleri, zorunlu olarak mahalledeki tek lastikçi olan Ercan Ç'nin 19 işyerinde kuyruğa girdiler. 
     Olayı soruşturan polis, aylardır çevresindekilere ''işlerinin kesat gittiğinden'' yakınan, mahallesindeki yaklaşık 40 otomobilin lastiklerinin patlaması üzerine de ''iyi iş'' yapan Ercan Ç'yi gözaltına aldı. 
     Ercan Ç, polisteki sorgulamasında suçunu itiraf ederek, ''iflas etme noktasına gelmiştim. Nasıl olsa lastiği tamir için benim dükkana gelirler diye mahalledeki otomobillerin lastiklerini tığ ile patlattım. Çoğu komşum olan bu kişilerden özür diliyorum. Pişmanım'' dedi. 
     Ercan Ç'nin, polisteki sorgulamasının ardından adliyeye sevk edileceği bildirildi. 
     





</TEXT>
</DOC>
