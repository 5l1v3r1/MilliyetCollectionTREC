<DOC>
<DOCNO> 74855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/yazar/cemal.html </URL>
<DATE> 2002/03/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ekonomide bıçak sırtı Arjantin tehlikesi bitti mi 
</HEADLINE>
<TEXT>

     Ekonomi krizden çıktı, çıkmadı Vergi indirilsin, indirilmesin IMF programına dokunulsun, dokunulmasın Program deliniyor, delinmiyor Program gevşedi, gevşemedi 
     Bugünlerde ekonomi dünyasındaki tartışma konularından bazı satır başları böyle. 
     Hangisi gerçeği yansıtıyor 
     Türkiye'nin önde gelen işadamlarından biriyle dün sohbet ederken şöyle dedi 
     "Borç döndürülebilecek mi sorusu güncelliğini koruyor. Vergi gelirleri hala faiz borcunu karşılayamıyor. Millet devlete hizmet etmeye devam ediyor. Oysa tersi olması lazım. Yani devletin millete hizmeti esastır. Fakat devlet hala küçülmüş değil. Devlette israf, savurganlık sürüyor. 'Ekonomik program gevşedi ' havası son birkaç aydır gene yayılmış durumda..." 
     Yani bıçak sırtındayız 
     Öyle mi Öyle. 
     Mali krizin çok fena vurduğu reel sektör bir türlü kıpırdanmıyor. Ekonomik büyümeye ilişkin sinyaller zayıf... 
     Bir başka deyişle 
     Üretim ve yatırım cephesinden şimdilik güzel haberler yok. Bu durum iş dünyasında sabırsızlığı körüklüyor. 
     Ekonomi dünyasında tartışmaların sıcaklaştığı dikkati çekiyor. Son olarak devlet bakanları Tunca Toskay'la Kemal Derviş'in vergilerle ilgili sözlü çatışması da bu çerçevede yer alıyor. 
     Üç cepheden söz edilebilir 
     1 IMF programına tekmeyi vuralım 
     2 Programı değiştirelim 
     3 Kılına bile dokunmayalım 
     Bu IMF programıyla Türkiye'nin bu yıl da, gelecek yıl da büyüyemeyeceğini, daha beter yoksullaşacağını savunanlara göre, bugün için enflasyonla mücadeleden çok ekonomik büyüme önem taşıyor. O yüzden, ekonomiyi yönetenlerin ayaklarını enflasyon freninden ağır ağır çekmesi isteniyor. 
     Biri dün şöyle dedi 
     "Türkiye büyüyecek mi, borcunu ödeyebilecek mi diye bakan yabancıların bugün için iyimser olduklarını söylemek kolay değil." 
     İkinci cepheye gelince... 
     Gidişten bu cephe de memnun değil. IMF ile konuşularak, IMF ikna edilerek programın değiştirilmesini savunanlar var burada. Ekonomik büyümeyi başlatabilmek için, programın bel kemiğini oluşturan 'faiz dışı fazla'ya zarar vermeden bir şeyler yapılabileceğini savunuyorlar. 
     Üçüncü cephe ikisine de karşı. 
     Bu cephenin komutanı sır değil 
     Kemal Derviş. 
     Programın aynen uygulanmasından yana. Mali disiplinin sürdürülmesini, yani faiz dışı fazlayla oynanmasını kesinlikle istemiyor. Derviş, öyle anlaşılıyor ki, dizginler bir kere gevşedi mi kontrol elden tümüyle kaçabilir diye düşünüyor. 
     İki büyük kriz nasıl çıktı 
     Bunu düşünmekte yarar var. 
     Program önce orasından burasından delinmeye başladı. Yapısal değişimler ertelendi. Hükümet içi uyumsuzluklar, program uygulamasıyla ilgili güveni aşındırdıkça, aşındırdı. 
     Böyle patladı kasım ve şubat krizleri 
     2001 Şubat ayından bu yana 13 ay geçti. Bugüne kadar iyi gelindi. Program uygulandı. Hükümetin özellikle ekonomide estirdiği reformcu rüzgar olumlu bir gelişmeydi. Dolar ve faiz iyi seyrediyor. 
     Kriz denetim altında... 
     Fakat güçlükler elbette devam ediyor. Özellikle yatırım ve üretim cephesinde sıkıntılar büyük. 
     Bu nedenle koalisyon hükümetinde de kıpırdanmalar var. Programın pozitif sonuçları halka ne zaman gösterilecek sorusu, anlaşılan, iktidardaki siyasetçileri huzursuz etmiş durumda... 
     Eğer bundan dolayı program delinmeye ya da gevşetilmeye başlarsa, işler daha mı iyiye gider 
     Yoksa daha kötüye mi 
     Bunu iyi düşünmekte yarar var. Çünkü Arjantin dizginleri boş verince kötüye gitti, ekonomisi battı deniyor. 
     Ayrıca, hükümet içinde programla ilgili uyumsuzluk örnekleri ve gevşeme eğilimleri dışarıya kötü işarettir. Eğer dışarıdaki yatırımcılar, "Türkiye'nin bu işi sonuna kadar götürmeye yine niyeti yok" demeye başlarsa, her şey sil baştan oluverir. 
     Lütfen sabır ve dikkat 
     Arjantin modeli unutulmasın. 
     Ve ipin ucu kaçırılmasın. 
     
     







Türkiye'nin neresi model 


Cepten uyarı 


Yılmaz Türban yasağı değişmez 


AB’de alternatif aramayalım 


Ekonomide bıçak sırtı Arjantin tehlikesi bitti mi 


10. yıl... 100. yıl 


Vakıf üniversiteleri neler yapıyor 2 


Türkiye yabancı sermaye çekmede 52’nci 


Rüyada bile uyanık olmak 


Zor aki görev... 


Herkesi kendimiz gibi zannederiz... 


Nasıl geçti habersiz o güzelim yıllar 


Derin ilişkilerin sığ devleti 


Bilmeyenler ve bilenler... 


Biz 80’lik liderlere müstahakız 


Marazını sevdim 


Hakkını kullanacak ama şimdi değil 


Savunma için zorunlu harcamalar’ devam ediyor 


</TEXT>
</DOC>
