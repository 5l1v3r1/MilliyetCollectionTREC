<DOC>
<DOCNO> 63625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sonspo13.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 2 Ankaragücü 0 İlk yarı 
</HEADLINE>
<TEXT>

     Birinci Süper Futbol Ligi'nde Malatyaspor, kendi sahasında Ankaragücü ile oynadığı maçın ilk yarısını 2-0 önde bitirdi. 
     Karşılaşmaya konuk Ankaragücü'nün vuruşuyla başlandı. Ev sahibi Malatyaspor, maça rakibine oranla daha baskılı başladı. 
     6. dakikada Malatyaspor atağında Abdulkadir'in ortaladığı topa 
     Mithat kafa ile vurdu, top az farkla auta çıktı. 
     18. dakikada Malatyaspor'un atağında Mithat'ın pasında topla 
     buluşan Şakiri, yaklaşık 30 metreden sert vurarak topu filelere gönderdi 1-0 28. dakikada Malatyaspor atağında Şakiri'nin pasında topla buluşan Fazlı'nın vuruşunda top direğin yanından az farkla auta çıktı. 30. dakikada Malatyaspor atağında Mithat'ın pasında topla buluşan Evren'in cezasahası dışından atığı sert şutta top üsten az farkla auta gitti. 35. dakikada Malatyaspor'un geliştirdiği atakta Mapeza, topu Şakiri'ye verdi. Şakiri'nin sağdan ortaladığı topla buluşan Mithat'ın vuruşunda top filelere gitti 2-0 37. dakikada Ankaragücü atağında topla cezasahasında buluşan Kennedy'nin vuruşunda top az farkla auta çıktı. 39. dakikada Ankaragücü atağında cezasahası içerisinde meydana gelen karambolde topa vuran Faruk'un şutu kaleci Miloşevski'de kaldı. Kalan dakikalarında başka gol olmayınca, maçın ilk yarısı Malatyaspor'un 2-0'lık üstünlüğüyle sona erdi. 
     






</TEXT>
</DOC>
