<DOC>
<DOCNO> 57325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/yazar/asik.html </URL>
<DATE> 2001/12/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Temize havale 2 
</HEADLINE>
<TEXT>

     Eskişehir'den Bursa'ya 150 Alman markı gönderen okurumuzun 10.5 milyon lira havale ücreti ödediğini yazmıştık. Bir İş Bankası çalışanı olan Besim Bektaş yol gösteriyor 
     - Önce burası Türkiye olduğu için TL kullanma hususunda gayretli olalım. Sonra bir bankada hesap açtırıp bankamatik kartı alalım. Bankamatikle çok az bir ücretle havale yapılabilir. Masadaki telefondan veya bilgisayardan da yararlanabilir vatandaşımız havale için. Üstelik bedava... 
     Şubeye giderseniz 150 markın da 150.000 markın da operasyon maliyeti aynıdır. 
     
     Devlet yoksul çocuklara bedava süt verecekmiş. Süt ihalesini kim aldı acaba .. 
     
Harca harca bitmez      Denetim elemanlarının 15 milyon liradan az harcırah aldıklarını, ancak hükümetin görünüşte tasarruf gerçekte ise yolsuzlukların ortaya çıkmasını önlemek için dileyenler gerçek amacın tasarruf olduğuna inanmakta serbesttir denetim elemanlarına görev vermediğini yazmıştık. Mühendis okurumuz yazdığı notta diyor ki 
     - Ben de araziye çıkıyorum ve harcırahım günlük 5.000.000 TL'dir. Bunun üçte birini misafirhaneye ödüyoruz. Kalan 3.5 milyon lira ile üç öğün yemek yiyoruz. Denetim elemanları ayrıcalıklı olduklarını bilsinler 
     
İtiraf sitesinden      İnternetteki "İtiraf.com" adlı siteden bir itiraf... Yazan Alper ... "Yaş 10-12 arası. Bir yaz günü akşam yemeğindeyiz. Masanın üstünde açılmamış bir kola var. O zamanlar kapaklarda ikramiye vardı. Kapağı açtım. "Tekrar deneyin" yazısı çıktı. Ben de kapağı aynen yerine takıp tekrar açtım. Kapakta yine "Tekrar deneyin" yazıyordu. Üçüncü kez de aynı şeyi yapıp yazının değişmediğini fark edince durumu kavradım." 
     
G.Saray yönetimi...      Antrenöre sormadan futbolculara ceza vermeye kalkışan... Antrenör futbolcusunu korumaya alınca onunla gazete sütunlarında kavgaya başlayan... 
     Gazetecileri peşine takıp Fatih Terim'e teklif götüren. Ret yanıtı alınca bozum olan. Tekrar Lucescu'ya dönerek hem kendisinin hem antrenörün itibarını sarsan. Küçük Hakan'ı yok yere harcayan. Kulübe maskot bile olamayacak bir kişiyi Futbol Şubesi'nin başına getiren... Galatasaray yönetiminin marifetlerini ilgi ile izliyoruz. Bakalım gidiş nereye 
     
Haftanın şaşkın sesi      Ekonomiden Sorumlu Devlet Bakanı Kemal Derviş önceki gün Deniz Baykal ve Tansu Çiller ile görüştü. Tansu Çiller kimi konularda Derviş'e itiraz etti. Tütün yasasını desteklemeyeceklerini bildirdi. CHP lideri Deniz Baykal ise Derviş'e tam desteğini bildirdi. Derviş'in politikalarına herhangi bir eleştiri getirmedi. 
     
     Şimdi şu aşağıdaki satırları birlikte okuyalım... Bu satırlar CHP Ekonomi Masası'nın son Aralık ayı bülteninden aynen alınmıştır 
     Haftanın Şaşkın Sesi "2002'de enflasyonun yüzde 35'e çekilmesini hedefledik ancak, bunu yapabileceğimiz kuşkulu. Hiç değilse yüzde 50'de kalmamız gerekli" Kemal DERVİŞ Devlet Bakanı 
     CHP Ekonomi Masası Yorumu Hedeflere, programı yapan inanmazsa, Türkiye'nin sonu bugünkü gibi olur kendisinin de çekilip gitmesi gerekir... 
     IMF'ye endeksli politikaları ile Hükümet ekonomik krize tam anlamı ile teslim oldu... 
     Devlet Bakanı DERVİŞ, büyümeye geçtik diyor ancak ekonominin gerçekleri tersini söylüyor... 
     2001 yılının üçüncü üç aylık döneminde bir önceki yılın aynı dönemine göre yüzde 8.5 oranında gerileyen ekonomide Gayri Safi Milli Hasıla GSMH çöküntü hızlanarak devam ediyor. 
     CHP Ekonomi Bültenini sıradan insanlar değil... Algan Hacaloğlu, Yakup Kepenek, Enis Tütüncü, Prof. Oğuz Oyan, Prof. Mehmet Tomanbay, Prof. Osman Coşkunoğlu, Birgen Keleş gibi ciddi isimler hazırlıyor. Bu raporlar aylardır Ekonomiden Sorumlu Devlet Bakanı Kemal Derviş'in çelişkilerini, başarısızlıklarını, tutarsızlıklarını, yanlışlıklarını vurguluyor. Deniz Baykal kamuoyu önünde Derviş'e tam destek veriyor. CHP'nin ve CHP'lilerin işi ne kadar zor... 
     
     Ödülün sebebi 
2002 Nobel Bilim ve Teknik Ödülü Türkiye’ye verilecekmiş. Neden mi 
-Dünyanın ilk robot Başbakanını icat ettiğimiz için 
     
     







'Kafir' Türkler 


Temize havale 2 


Korkarım Kıbrıs elden gidiyor 


Bin Ladin ya da 'yeşil faşizm'le mücadele 


3. milenyum "Çakal"ı 


Haydin alışverişe .. 


Çankaya'nın rektör kararı ve Dr. Teksen 


Suçlu kim 


Türk gibi tartışmak 


Soyguna devam... 


Usame'nin kaseti 


Koç’un tepelerindeki köstebek kim 


Yapılan iş yanlış 


Varsayımların hepsi niçin boş çıktı 


2 milyona da 10 milyona da lokum var 


</TEXT>
</DOC>
