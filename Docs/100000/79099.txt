<DOC>
<DOCNO> 79099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/soneko09.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
THY yolcu sayısıhnda dış hatlar, iç hatları geçti... 
</HEADLINE>
<TEXT>

     Türk Hava Yolları THY Genel Müdürü Yusuf Bolayırlı, şirketin tarihinde ilk defa dış hat yolcu sayısının, iç hat yolcu sayısını geçtiğini söyledi. 
     Bolayırlı, 2002 yılının THY açısından geçen yıla oranla daha iyi geçmekte olduğunu belirtti. 
     Geçen yıl havacılık sektöründe yaşanan krizden THY'nin de etkilendiğini kaydeden Bolayırlı, ''2002 yılında çok önemli olaylar olmadığı takdirde 2001'den daha iyi olacağız'' dedi. 
     İç hatlarda yolcu sayısındaki düşmenin halen devam ettiğini ifade eden Bolayırlı, ''Buna karşın dış hat yolcu sayısında ise biraz artış oldu. THY tarihinde ilk defa dış hat yolcu sayısı, iç hat yolcu sayısını geçti. Bu da THY açısından olumlu bir gelişme'' diye konuştu. 
     Bolayırlı, 2002 yılının ilk üç aylık döneminde iç hatlarda 990 bin yolcu taşınırken, dış hatlarda ise aynı dönemde 1 milyon 35 bin yolcu taşındığını ifade etti. 
     THY'nin, Afganistan'ın başkenti Kabil'e yapması düşünülen seferlerle ilgili alarak da Bolayırlı, THY'den 2 görevlinin bu konuyla ilgili Afganistan'da incelemeler yaptığını belirterek, şunları söyledi 
     ''Afganistan'da durum şu bir tane meydan ve pist var. Meydanın dışında hiçbir imkan yok. Herhangi bir meydanda olması gereken yaklaşma cihazları ve uçağın iniş-kalkışına müsait altyapı yok. 
     Dolayısıyla birtakım şartların daha orada gelişmesi lazım. THY'nin Afganistan'a uçmasını gerekli uçuş emniyet şartları sağlandıktan sonra öngörüyoruz.'' 
     





</TEXT>
</DOC>
