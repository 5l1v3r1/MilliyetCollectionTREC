<DOC>
<DOCNO> 81526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sontur21.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da sağanak yağış yüzünden bodrum katlarını su bastı 
</HEADLINE>
<TEXT>

     Ankara'da sağanak yağış, bazı ev ve işyerlerinin bodrum katlarının sular altında kalmasına yol açtı. 
     Ankara Büyükşehir Belediyesi İtfaiye Daire Başkanı Faruk Kurutuz, yağışın etkisinin özellikle Aydınlıkevler ve Siteler semtleri ile İrfan Baştuğ Caddesi'nde görüldüğünü bildirdi. 
     Kurutuz, bugün, 76 su baskını ihbarı aldıklarını belirterek, ASKİ ile birlikte çalışma yürüttüklerini ifade etti. 
     Bu arada Aydınlıkevler Kavşağı'nda yaşanan su baskını, ulaşımı bir süre aksattı. Altyapının yetersizliği nedeniyle cadde sular altında kaldı ve asfaltın bazı yerlerinde yarıklar oluştu. Sular temizleninceye kadar İrfan Baştuğ Caddesi'nin Esenboğa Havaalanı istikameti trafiğe kapatıldı. Cadde kenarındaki bazı ev ve işyerlerinin bodrum katlarını da su bastı. 
     





</TEXT>
</DOC>
