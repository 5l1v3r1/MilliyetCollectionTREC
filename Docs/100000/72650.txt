<DOC>
<DOCNO> 72650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/ekonomi/eko07a.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Varlık şirketi ağustosta kuruluyor 
</HEADLINE>
<TEXT>

     EKONOMİ SERVİSİ 

     Varlık yönetim şirketinin altı ay içinde faaliyete geçmesi ve ağustos ayında da kurulması planlanıyor. Bankacılık Düzenleme Denetleme Kurulu’na BDDK bağlı Tasarruf Mevduatı Sigorta Fonu TMSF dün yaptığı yazılı açıklamayla, varlık yönetim şirketine ilişkin yaklaşık altı ay sürecek kuruluş dönemi eylem planını duyurdu. 
     Açıklamaya göre, bu ay içinde işlerin koordinasyonu için 5 - 10 kişiden olan bir komite oluşturmasıyla başlayacak sürecin ilk ayağı ağustos 2002’de şirketin kurulmasıyla tamamlanacak. Nisan ayında şirketin hukuki statüsü, ortaklık ve organizasyon yapısı, müşterilerin belirlenmesi ve gerekirse şirket için bir danışman kuruluşun belirlenmesi gibi işlemler bitirilecek. 
     Nisan ve mayıs aylarında ise başta, TOBB, TÜSİAD ve Bankalar Birliği olmak üzere sektör temsilcileriyle toplantılara başlaması planlanırken, mayıs ayı içinde ana sözleşme taslağının potansiyel yatırımcılara gönderilmeye başlanacağı kaydedildi. 
     



 EKONOMİ 



















</TEXT>
</DOC>
