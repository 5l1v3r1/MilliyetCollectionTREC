<DOC>
<DOCNO> 77986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sondun36.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da Musevi gençlerin futbol takımına saldırı 
</HEADLINE>
<TEXT>

     Paris Emniyet Müdürlüğü, Seine-Saint-Denis banliyösünde Musevi gençlerden oluşan bir futbol takımına yönelik saldırıyla ilgili soruşturma başlattı. 
     Fransız Gençlik ve Spor Bakanı George Buffet, yazılı açıklamasında, genç Musevi sporculara yönelik saldırıyı kınadı ve suçluların derhal adalete teslim edilmesini istedi. 
     Kimlikleri belirlenemeyen 15 dolayında saldırgan, banliyö stadyumunda Maccabi de Bondy isimli genç futbol takımının oyuncularına Çarşamba akşamı demir sopalarla saldırarak, sözlü hakaretlerde bulundu ve oyuncuların kimliklerini, cep telefonlarını aldı. 
     Saldırı sırasında başına ağır darbe alan bir gencin hastanede kontrol altında tutulduğu bildirildi. 
     İsrail'in Filistin'e yönelik saldırılarının yoğunlaşmasının ardından, son 2 haftada Paris, Lyon, Marsilya ve Strasboug'da Musevilere ait dini mekanlara çeşitli saldırılar yapıldı. 
     





</TEXT>
</DOC>
