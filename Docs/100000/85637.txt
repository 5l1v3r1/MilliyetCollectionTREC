<DOC>
<DOCNO> 85637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yazar/ozyurek.html </URL>
<DATE> 2002/05/23/ </DATE>
<TIME>  </TIME>
<AUTHOR> Mustafa ÖZYÜREK  </AUTHOR>
<HEADLINE>
Emlak Vergisi’nde af için son fırsat 
</HEADLINE>
<TEXT>

Beyan edilmemiş emlakları bu dönem beyan edenler, son üç yıl için vergilerini yüzde 50 fazla ödeyecek, daha önceki yıllar için ise ayrıca vergi ödemeyecekler 
     Bu yıl başında önceki dönemlerde sahip oldukları bina, arsa ve arazilerle ilgili olarak beyanname vermemiş, dolayısıyla bu gayrimenkullerle ilgili olarak mükellefiyet tesis ettirmemiş bulunan mükelleflerin, bildirim dışı kalan bu gayrimenkullerini ilgili belediyelere bildirimde bulunarak mükellefiyet tesis ettirmeleri ve 1998 - 2001 yıllarına ait vergilerini her yıl için yüzde 50 fazlasıyla ödemeleri halinde, bildirilen gayrimenkule ilişkin 1998 yılından önceki dönemlere ait vergiler aranmayacak. 
     Bu gayrimenkule ilişkin olarak 1998 ila 2001 yılları için tahakkuk ettirilen vergilerle ilgili olarak kesilmesi gereken ceza kesilmeyecek ve gecikme faizi hesaplanmayacak. 
     ÖRNEK 1 Mükellef E, 1983 yılında 1.000.000 liraya iktisap ettiği arsayı beyan etmemiş. 
     Bu mükellefin, sahibi bulunduğu söz konusu arsayı 2002 yılı mayıs ayı sonuna kadar bir bildirimle bildirerek, belediyece 1998 ila 2001 yılları için tarh ve tahakkuk ettirilecek vergiyi 2002 yılı mayıs ayı sonuna kadar yüzde 50 fazlası ile ödemesi halinde, kendisinden 1984 - 1997 yıllarına ait emlak vergisi aranmayacak. 
     Ayrıca 1998 ila 2001 yıllarına ait tarh olunacak vergiler ile ilgili olarak vergi cezası kesilmeyecek ve gecikme faizi hesaplanmayacak. 
     ÖRNEK 2 Mükellef F, 1997 yılında 10.000.000.000 liraya satın aldığı ve konut olarak kullanılan bina ile ilgili olarak ilgili belediyeye beyanname vermemiş ve mükellefiyet tesis ettirmemiş. 1998 yılı genel beyan dönemi için takdir komisyonlarınca asgari ölçüde tespit edilen arsa metrekare birim değerleri ve bina metrekare normal inşaat maliyet bedelleri dikkate alınarak ilgili belediye tarafından binanın 1998 yılı asgari beyan değeri 12.000.000.000 lira olarak hesaplanmış. Bu durumda, mükellefin 1998 - 2001 yılları matrahı ve ödeyeceği vergiler tablodaki gibi olur 
     Mükellef F’nin 1997 yılında satın alma yoluyla iktisap ettiği ve zamanında beyan etmediği binayı 2002 yılı mayıs ayı sonuna kadar bildirmesi ve 1998 ila 2001 yılları için adına tarh ve tahakkuk ettirilen vergiyi yüzde 50 fazlası ile 142.774.000 lira olarak ödemesi halinde, mükellef adına vergi cezası kesilmeyecek ve gecikme faizi hesaplanmayacak. 
     Bina, arsa ve arazi vergisinden dolayı mükellefiyet kaydı bulunanların, beyan dışı kalan gayrimenkullerini bildirmeleri ve yukarıda yapılan açıklamalar çerçevesinde aranan şartları yerine getirmeleri halinde, yeni bildirilen gayrimenkulleri hakkında da söz konusu geçici madde hükmüne göre işlem yapılacak. 
     2002 yılı mayıs ayı sonuna kadar bildirim vermeyen mükellefler ile bildirim verdiği halde adlarına tahakkuk eden emlak vergisini yüzde 50 fazlasıyla tam olarak ödemeyen mükelleflerin anılan madde hükmünden yararlanmaları mümkün değil. 
     
     Emlak Vergisi ödemeyecekler 

</TEXT>
</DOC>
