<DOC>
<DOCNO> 55907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/astro/index.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal çatışmalar 
</HEADLINE>
<TEXT>

Ay, bugün pek rahat edemediği Başak burcunda ve çok zor bir durumda. Duygusal konularda tatmin olmak pek kolay olmayacak. Huzursuz olabiliriz, duygularımızı gösterirken engellendiğimizi görebiliriz. Özellikle akşam saatleri hareketli olacak. Son dördünün etkisi altında iş hayatında koşturmaca hakim olabilir. Koç’lar haftanın son gününde elindeki işleri tamamlamaya çalışıyorlar. Bu arada sağlıklarına daha fazla özen göstermeleri gerekebilir. Boğa’lar zevklerde abartıya kaçmamalılar. Yaratıcı konularda hareketli bir gün olmakla birlikte her zamanki inatçılıkları da tutabilir. İkizler için zor bir gün. Bugün huzursuzluğa kapılmadan hareket etmeleri gerekiyor. Detaylar da önemli. İkizler tartışmadan kaçınmalı. Yengeç sözlerine özen göstermeli. Gün boyunca kısa yolculuk ve hareket vurgulanmakta. Daha organize olmaları gerekmekte. Aslan’lar maddi konularda daha dikkatli olmalılar. Ellerinde olmayan nedenlerden dolayı harcamaları artabilir. Bu arada duygusal nedenlerden ötürü de bazı kayıplara uğrayabilirler. Başak’lar için kritik bir gündeyiz. Pek çok konuda önemli adımlar atabilirler ama çok rahat edemeyeceklerini de görüyoruz. Akşam saatlerinde gerçekleşen Ay - Merkür karesi de hızlı yayılan haberler, hareketlilik ve bazı yanlış anlamaları da beraberinde getirebilir. Terazi’lerin bugün fedakarlık yapması, yeni gelişmeler karşısında daha önlemci davranması beklenebilir. Duygusal konularda çok rahat olmayabilirler. Akrep’ler ise arkadaşları ile beraber ama çok huzurlu olduğu söylenemez. Akılcı davranmak için sabır göstermeleri gerekiyor. Yay’lar son birkaç günün rahatlığının ardından bugün harekete geçecekler. Yorucu bir tempo onları beklemekte. Bu ara aileleri ile de ilgilenmek zorunda kalabilirler. Oğlak bugün daha rahat ve son birkaç günün gerginliğinden kurtulabilecek. Bu arada başkalarından öğrenecekleri çok şey var. Kova’lar ise maddi konularda biraz da kendilerini düşünmeliler. Bugün duygusal nedenlerden ötürü zarara uğrayabilirler. Balık’lar huzursuzlar ve tartışmalara girmeye çok daha eğilimliler. Ortaklıklarında ve ilişkilerinde daha tutarlı olmak zorundalar. 

            Faks 287 74 37 
      







</TEXT>
</DOC>
