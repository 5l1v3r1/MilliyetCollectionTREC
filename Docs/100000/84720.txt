<DOC>
<DOCNO> 84720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/yazar/altan.html </URL>
<DATE> 2002/05/18/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Bir dalda iki ceviz, aramız derya deniz... 
</HEADLINE>
<TEXT>

     Bilmiyorum kaç kişi farkında ama, önümüzdeki sonbahar Türkiye için eskilerin deyimiyle, "ya herru, ya merru" mevsimi olacak. 
     Avrupa Birliği, Türkiye’yi de üyeliğe kabul etmek için, Ankara ile resmi görüşmelere başlamayı onaylayacak mı, onaylamayacak mı 
     Onaylarsa, yepyeni bir dönem başlayacak... Global sermaye yatırımlarında bir artış işsizlikte bir azalma ekonomide ciddi bir büyüme ile "yaşam kalitesi"nde bir yükselme dönemine girilecek... 
     Onaylamazsa, Em. Büyükelçi Şükrü Elekdağ’ın deyimiyle 
     - Tümden, yönetimi militer ağırlıklı döküntü Afrika ülkeleri arasına savrulacağız. 
     
     Ne diyorsunuz, cumartesi gibi bir tatil günü için aşırı ciddi bir konuyla mı başladık yazıya 
     Alt tarafı, bir zamanların ünlü Fransız şarkısında söylendiği gibi 
     - Ne olacaksa olacak, kim yaşarsa görecek... 
     Görecek de ne görecek Başının göğe erdiğini mi, yoksa anasının örekesini mi 
     
     Ref’i Cevat gibi bizden önceki kuşağın yazarları 
     - Hiçbir şey değişmez buralarda, derlerdi. Vaktiyle neler yaşanmışsa, yine onlar yaşanır... 
     Dört dörtlük bir hukukçu olan Ebulula Mardin ise şöyle demişti 
     - Boşuna kendini yorup durma. Şark dünyalarında, "burjuva sınıfı - işçi sınıfı" gibi ayırımlar yoktur. Sadece "hırsızlar - dilenciler" vardır. Dilenciler, "hırsız" olmaya uğraşırlar hırsızlar da "dilenci" olmamaya... 
     
     Bizim kuşağın militerleri, bu tür bazı esprili değerlendirmelerin de bulunduğundan pek haberli değildiler. Kendilerine göre yaparlardı toplumsal analizleri. Örneğin Tağmaç Paşa, şöyle demişti 
     - Halktaki uyanma, ekonomik kalkınmanın önüne geçti. Durdurmak gerek. 
     Halktaki uyanmayı durdurmak için de, ne yapmak gerektiği ta öteden beri belliydi Steinbeck’i de yasaklardın, Koestler’i de, Andre Malraux’yu da... 
     
     2002 yılının Mayıs ortasında da, eski Dışişleri bakanlarımızdan sevgili İlter Türkmen, düşünceli düşünceli sorardı 
     - Avrupa Birliği, Türkiye’yi de üyeliğe kabul etmek için, Ankara ile resmi görüşmelere başlamayı, onaylayacak mı, onaylamayacak mı 
     Mesut Yılmaz ise haklı bir öngörü yaparak şöyle derdi 
     - Kıbrıs sorunu çözümlenmediği zaman çok ileride asker sayısı, Kuzey Kıbrıs’taki nüfusu dahi geçebilir... 
     
     Yahu bugün cumartesi, tatil günü yani... Ne gerek var kendimizin yaratıp, kendimizin yakındığı kezzaplı göllerde, kağıttan yapılmış kayıklar yüzdürmeye 
     Varsın Eczacı Mehmet Şapçı 
     - İstanbul’un sadece Avrupa yakasında EMAR cihazlarının sayısı 60 milyon nüfuslu İngiltere’deki tüm EMAR cihazlarından daha fazla. Bazı doktorların EMAR’a gönderdikleri hastalar karşılığında, yüzde 20 - 50 arası komisyon aldıklarını Sağır Sultan bile duydu, diye yakına dursun... 
     
     Biz bize benzeriz öyle değil mi dostlar 
     Kimseye benzemediğimiz için de, kaygılanmıyor muyuz Avrupa Birliği üyesi olabilecek miyiz, diye 
     Olmazsak olmayalım... 
     Bal tutan parmaklarını, tutamayan da avuçlarını yalamayı sürdürür gider olup biter... 
     Ve yeter bize şanlı tarihimiz. Dağlara taşlara da aslında şöyle yazmak gerekir 
     - Ay sonunu nasıl getireceğinizi değil, yurdunuzu düşünün... 
     
     Yurdu düşününce de sonbaharda Avrupa Birliği ile, üyelik için resmi görüşmelerin başlayıp başlamayacağı geliyor gündeme... Cumartesi gibi bir tatil gününde konu yine ciddileşiyor yani... 
     
     Aman efendim boş verin... 
     Şimdiye dek boş vermediniz de, lütfen söyleyin, ne oldu kuzum 
     En iyisi, Avrupa Birliği’ne de ithaf edebileceğimiz, sevimli bir "mani" ile bitirelim yazıyı 
     Bir dalda iki ceviz 
     Aramız derya deniz 
     Sen orada ben burada 
     Ne bet kaldı ne beniz. 
     
     







Bayar’ın partisi 


Bir dalda iki ceviz, aramız derya deniz... 


Banka titiz... 


Ecevit ve sağduyu 


Risk ve piyasalar 


Ecevit dönemi kapanıyor, ne yapacağız 


Kedi metaforu 


İki binaya ağıt 


Gençler bu kez Rize’de buluştu 


Kafkasya açılımı 


Kadın yemek kadar faydalıdır erkeğe...’ 


Siyaset ve piyasa’ 


Aslında hiç kimse uyumuyor 


Ecevit boşluğu 


Trafikte ölü sayımız, gerçeğe yaklaştı 


Asla unutulmayacak olan 


Ecevit’siz günler başlıyor 


</TEXT>
</DOC>
