<DOC>
<DOCNO> 84696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/spor/spo05.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DEV ORGANİZASYON 
</HEADLINE>
<TEXT>

     DÜNYA Kupası’nda A Milli Takımımız’ın grup maçlarını oynayacağı Güney Kore’de, tam bir Türkiye şöleni yaşanacak. Kore Savaşı’nda bine yakın şehit veren Türkiye’ye şükran ve sevgisini göstermek isteyen Kore halkı, A Milliler’e statlarda, Ay - Yıldızlı taraftarlara da stat dışında destek olacak. Türkler havalimanında karşılanacak, Türkçe kitapçıklar dağıtılacak. Statlarda Türk Evleri açılacak. Kore’de yaşayan Türkler de seferber olacak. 
     TÜRKLER’İN otellerde kalmasını istemeyen Koreliler’in, evlerini vatandaşlarımıza açacağı, Kore TV’sinde Türkçe dersleri de verildiği ifade edildi. Pasifik Ülkeleri ile Sosyal ve İktisadi Dayanışma Derneği’nin PASİAD Kore temsilcisi Sinan Öztürk, "Koreliler, kendi takımlarıyla birlikte en fazla desteği bize sağlayacak. 10 bin Koreli’ye Türkçe tezahürat öğretiyoruz. Brezilya maçında hepsi "Seni seviyoruz Türkiye" tişörtü giyecekler" dedi. 
     



 SPOR 





























</TEXT>
</DOC>
