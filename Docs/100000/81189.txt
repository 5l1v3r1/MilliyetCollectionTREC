<DOC>
<DOCNO> 81189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/yasam/yas02.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇOCUKLARIMIZ kimlere emanet 
</HEADLINE>
<TEXT>

İki kız öğrenciye tacizde bulunan müdür ve müdür yardımcısıyla, kızlara tecavüz eden okul hizmetlisi hakkında dava açıldı ama onlar yine göreve döndü 
     NEŞET KARADAĞ DHA 

     Adana İnkıl p İlköğretim Okulu 8. sınıf öğrencileri B.S. 15 ile Ş.Ş.’nin 16 , 3 yıl boyunca müdür ve müdür yardımcısının cinsel tacizine, hizmetlinin de tecavüzüne uğradığı belirlendi. 
     Olayın ortaya çıkmasının ardından üç ay süreyle açığa alınan, ancak sürenin bitiminde yeniden eski görevlerine dönen okul müdürü Rıfat Ekren 62 ve yardımcısı Yakup İnekçi 46 hakkında "cinsel taciz" suçlamasıyla 5 yıl, hizmetli Rahim Özdemir 46 hakkında ise, "cinsel taciz ve tecavüz" suçlamasıyla 15 yıla kadar ağır hapis cezası istemiyle dava açıldı. 
     
     Notu buldu 
     Okuldaki skandal, Ş.Ş.’nin, okul müdürü Rıfat Ekren’in masasına bıraktığı, "Verdiğiniz para için sizinle bir kez daha birlikte olabilirim. Bana başka müşteriler de bulun" yazılı notunun öğretmenlerden Seray Özgören tarafından bulunmasıyla ortaya çıktı. 
     Kızların müdür ve müdür yardımcısının odasıyla çay ocağına girip çıkmalarından şüphelenen sınıf öğretmeni Nursel Yıldırım öğrencileri izlemeye aldı. Sonunda iki kız öğrenci kendilerine bir psikolog gibi yaklaşan Nursel Yıldırım’a, sınıf geçirme vaadiyle kendilerine tacizde bulunulduğunu itiraf etti. 
     Yıldırım’ın durumu Milli Eğitim Müdürlüğü’ne iletmesi üzerine okula gelen müfettiş Süleyman Temiz’e ifade veren öğrenciler şunları söyledi "Müdür, yardımcısı ve hizmetli, bize sınıfı geçireceklerini söyleyip göğüslerimizi, bacaklarımızı okşayıp dudaklarımızdan öptüler." 
     
     Evlilik vaadi 
     Kızlardan B.S. ifadesinde, 2 çocuk babası hizmetli Rahim Özdemir’le birbirlerini sevdiklerini, evlenmeyi düşündüklerini söylerken Ş.Ş de Özdemir ile 20 milyon lira karşılığı anal ilişkide bulunduğunu dile getirdi. 
     Ancak genç kızlar, savcılıkta verdikleri ifadelerde, müfettişe verdikleri ifadeleri reddetti. 
     Cumhuriyet Savcısı Vedat Menteş ise soruşturma sırasında 3 ay açığa alınan, ancak sürenin bitimiyle göreve dönen Ekren, İnekçi ve hizmetli Özdemir hakkında açılan davanın iddianamesinde şu ifadelere yer verdi 
     "Sanıkların, mağdure öğrencilere okulda diğer öğrencilerden çok daha yakın davranarak aralarında mesafe bırakmadıkları, iddia edilen eylemleri, yaşları küçük mağdurelere sınıf geçirme vaadinde bulunarak ve maddi menfaat temin ederek ika ettikleri ileri sürülmüştür." 
     
İftiraya uğradık’      Haklarında dava açılan 3 sanık, sınıf öğretmeni Nursel Yıldırım’ın kendilerine iftirada bulunduğunu iddia etti. Cinsel taciz suçlamasını reddeden Ekren ve İnekçi, Yıldırım’ın okul yönetimini ele geçirerek rant sağlamaya çalıştığını ileri sürerken, müfettişin de arkadaşı olduğunu öne sürdü. Öğretmen Nursel Yıldırım ise, sanıkların kız öğrencilere ve ailelerine baskı yaparak, müfettişe verdikleri ifadeleri değiştirmek zorunda bırakıldıklarını söyledi. Yıldırım, "Ş.Ş. sigara ve bira alışkanlığı olduğunu, B.S. ise, Özdemir’in eşinden boşanıp kendisiyle evleneceğini söyledi. Bu tür pislikleri içime sindiremediğim için Milli Eğitim Müdürlüğü’ne açıkladım" dedi. 
     



 YAŞAM 





















</TEXT>
</DOC>
