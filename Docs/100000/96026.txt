<DOC>
<DOCNO> 96026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun31.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'den Amerika'ya sanal savaş 
</HEADLINE>
<TEXT>

     Güney Kore'de, geçen ay 2 Koreli kızın bir Amerikan zırhlı aracının çarpması sonucu ölmesini protesto amacıyla internetteki resmi Amerikan sitelerine karşı sanal savaş başlatılıyor. 
     Güney Koreli eylemciler, Amerikan askeri web siteleri ile Beyaz Saray ve ABD Büyükelçiliği sitelerine sanal saldırı başlatacakları uyarısında bulundular. 
     Eylemciler, bu sitelere aynı anda yoğun tıklamalar yaparak çalışamaz hale getirmeyi planlıyor. 
     Amerikan protestosunu organize edenlerden Yoon Su-keun, ''Amacımız, 'server'ları geçici olarak iptal ederek, kızgınlığımızı göstermek'' dedi. 
     Yoon, eylemcilerin, ABD Başkanı George Bush'tan özür dilemesini ve 13 Haziran'daki kazayı yapan 2 Amerikan askerinin cezalandırılmasını istediklerini söyledi. 
     Bu arada, kazayı protesto eden 130 kadar üniversite öğrencisi, bugün Seul'daki ABD Büyükelçiliği yakınında toplanarak bir gösteri düzenledi. 
     Göstericiler, kazaya karışan Amerikan askerlerinin Güney Kore'de yargılanmasını isteyen ve ülkedeki Amerikan varlığına karşı çıkan sloganlar attılar. 
     





</TEXT>
</DOC>
