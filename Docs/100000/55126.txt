<DOC>
<DOCNO> 55126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/guncel/gun07.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak şu Hollanda’nın yaptığına 
</HEADLINE>
<TEXT>

Vergi operasyonu kapsamında gözaltına alınan işadamlarına şu soruluyor "Neden Türk bankalarında mevduatınız var " 
     HAKAN ŞANLITÜRK Ankara 

     ABD’deki 11 Eylül saldırısının ardından Hollanda’da 91 Türk işadamının vergi suçlamasıyla gözaltına alındığı öğrenildi. 
     Sayının Avrupa genelinde yüzlerle ifade edildiği öne sürülürken Hollanda’da "Vergi operasyonu" kapsamında gözaltına alınan işadamlarına "Neden Türk bankalarında mevduatınız var Neden Türkiye’de gayrimenkul alıyorsunuz Hollanda’da vergi kaçırıp Türkiye’de yatırım mı yapıyorsunuz " sorularının yöneltildiği bildirildi. 
     ANAP MKYK üyesi Adil Aşırım, tutuklanan Türk girişimcilerin mal ve para hareketleri dondurulurken, başında olmadıkları için şirketlerinin de batma tehlikesiyle karşı karşıya kaldığını söyledi. 
     Gurbetçilerin "Başımıza bir şey gelir" korkusuyla Türkiye’ye para göndermekten çekindiklerini belirten Aşırım, devletin ilgisizliğinin AB’ye girmesi durumunda Türkiye’nin adaptasyonunu sağlayacak önemli bir gücü kaybetme tehlikesine yol açabileceği belirtti. 
     
İşte örnek      16 yıl önce Iğdır’dan Hollanda’ya giden, tarım sektöründe iddialı Mahiyettin Altan’ın durumunu örnek gösteren Aşırım, şunları anlattı "Altan Holding’in sahibi Mahiyettin Altan, sebze, meyve ve çiçek işleriyle uğraşıyor. Holdinginde 1500’e yakın Türk işçi çalışıyor. Yılda yaklaşık 5 trilyon vergi ödüyor. Hayatında karakol yüzü görmemiş. 50 gün önce, 10 mali polis, elbiselerini giymesine bile fırsat vermeden onu evinden almış. Banka cüzdanlarına el koymuşlar, kasasını kırmışlar. Holdingin tüm mal ve para hareketini dondurmuşlar. Altan, Araştırın, tek kuruş vergi borcum yok.’ demiş. Türk bankalarındaki parasını soran polislere, Tabii ki gönderirim’ demiş." 
     



 GÜNCEL 

















</TEXT>
</DOC>
