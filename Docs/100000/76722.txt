<DOC>
<DOCNO> 76722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/guncel/gun08.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankalarını TBMM denetler mi 
</HEADLINE>
<TEXT>

ÇAPRAZ ATEŞ 
     AYFER YILDIZ- TARIK YILMAZ 

     TBMM KİT Komisyonu adına denetim yapmak için Ziraat Bankası’na giden altkomisyon, bankacılardan bilgi alamadan geri döndü. Bankanın üst düzey yöneticileri hesapları incelemek için gelen ve batık kredilerin kimlere ait olduğunu öğrenmek isteyen altkomisyona, Bankalar Yasası’ndaki "müşteri sırlarının verilemeyeceği" hükmünü hatırlatarak bilgi vermekten kaçındı. Bankacıların tavrı tartışma yarattı. 
     
     Mehmet Tural Finans Avukatı 
Bankacılar suç işledi      TBMM adına denetim görevi yapan bu komisyon Anayasaya göre görevlendirilmişti. Bu komisyondan bilgi saklanması mümkün olabilir mi Bankacılık sırrını, sokaktan geçenlere veremezsiniz ama kanunen yetkili kişilere vermek zorundasınız. O zaman banka sırrı diyerek her türlü bilgiyi saklayabilirler. Ayrıca Meclis iç tüzüğünün 105 maddesine göre araştırma komisyonu, özel kanun ile kurulan bankalardan bilgi istemek ve buralarda inceleme yapmak ve ilgilileri çağırarak bilgi alma yetkisine sahiptir. Kamu yöneticileri görevini kötüye kullanma suçu işlemektedirler ve gereğinin yapılması gerekir. 
     
     Zeki Çelik SP Ankara Milletvekili 
Meclis denetler      Bankalar Kanunu’nun 22. maddesinde müşterilere ait bilgilerin yetkili mercilerden başkasına açıklanamayacağı hükmü gösteriliyor. KİT Alt Komisyonu, Meclis adına denetim yapıyor. Denetim yaptığımıza göre firmalarla ilgili bilgileri bilmemiz gerekiyor. Neyi gerçekleştirmiş, neyi yapmamışlar Bankalar Yasası’nın 22’inci maddesindeki "gizlilik" bizi değil, üçüncü şahısları kapsıyor. Bu nedenle, gerekli bilgiler verilmeden denetleme yapmayacağız. 
     
     Cihan Yamaner Yamamer and Yamaner 
Yemin ediyorlar      Bankacıların TBMM üyelerine bilgi verme hakkına Bankalar Yasası engeldir. Ancak unutulmamalıdır ki bankacılar göreve gelirken ticaret mahkemelerinde sırları vermeyeceklerine ilişkin yemin ediyor. Dolayısıyla bu bilgileri verirlerse suç işlemiş olurlar. ABD’de kongre üyelerinin her türlü bilgiyi isteme ve elde etme hakkı açık seçik tanımlandığı için bu kişilerden hiçbir bilgi saklanamaz. Ancak TBMM üyelerinin yetkileri ve araçları açık seçik tanımlanmamıştır. Eğer, bu sorun aşılmak isteniyorsa o zaman yasalarda bir değişiklik yapıp "TBMM bu konularda bilgi almaya yetkilidir" dersiniz. Böylece herkes bu kişilere bilgi vermek zorunda kalır. 
     
     Fatih Dural Bağımsız Denetim Derneği 
Düzenleme şart      Bankalar Kanunu’nun 22. maddesi, "bilgiler yetkili merciler dışında başkasına açıklanamaz" diyor. TBMM KİT Alt Komisyonu’nun bu tür bilgilere ulaşması için yasal düzenlemenin buna göre yapılması gerekir. Yasada, "her türlü bilgiyi alabilirler" şeklinde bir değişiklik yapılmalı. Ancak ondan sonra bilgi verilebilir. Demokratik bir ülkede milletvekiline her türlü bilgi verilmeli. Halkın seçtiği kişileri aydınlatmama gibi bir durum söz konusu olmaz. Bunun için de yasal düzenleme şart. 
     



 GÜNCEL 

















</TEXT>
</DOC>
