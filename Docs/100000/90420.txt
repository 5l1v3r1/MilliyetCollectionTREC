<DOC>
<DOCNO> 90420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/ekonomi/eko10.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet kayıp topraklarını buldu 
</HEADLINE>
<TEXT>

43 ilde devletin 25.3 milyar metrekare büyüklüğünde 350 bin taşınmazı ortaya çıkartıldı 
     Milli Emlak Genel Müdürlüğü’nün otomasyon projesi çerçevesinde yapılan taramada devletin varlığını dahi bilmediği gayrimenkuller ortaya çıktı. 
     43 ilde devletin, 350 bin 134 adet yeni taşınmazı olduğu anlaşıldı. Bunların toplam büyüklüğü 25 milyar 361 milyon 548 bin 490 metrekare olarak belirlendi. Ankara, İstanbul, İzmir, Bursa, Antalya, Muğla’nın da bulunduğu 43 ilde otomasyon öncesi devletin 902 bin 605 parça taşınmazı olduğu sanılıyordu. Bunların büyüklüğü de 52 milyar 866 milyon 146 bin 519 olarak tespit edilmişti. 
     43 ildeki toprak büyüklüğünün yüzde 16’sının devlete ait olduğu belirlendi. Bu oran İstanbul’da yüzde 28, Ankara’da yüzde 18, İzmir’de yüzde 19 olarak tespit edildi. Toprak büyüklüğünde devletin en az söz sahibi olduğu il yüzde 1 ile Rize olurken, Denizli yüzde 39 ile bu oranın en yüksek olduğu il olarak belirlendi. 
     



 EKONOMİ 



















</TEXT>
</DOC>
