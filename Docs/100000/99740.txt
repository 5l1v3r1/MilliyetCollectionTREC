<DOC>
<DOCNO> 99740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/guncel/gun03.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Reis oğlu hırs kurbanı 
</HEADLINE>
<TEXT>

"Kilit operasyonu"nda gözaltına alınan eski bakan Sadettin Bilgiç’in oğlu Fahrettin Bilgiç, "Aile şerefim yok oldu. İntihar edeceğim" dedi 
     ERDAL KILINÇ İstanbul 

     İstanbul Emniyet Müdürü Hasan Özdemir, Gebze’de, uyuşturucu captagon hapı imal edilen bir fabrikanın ortaya çıkarıldığı "Kilit Operasyonu" ile ilgili bir basın açıklaması yaptı. Kocaeli Emniyet Müdürü Ercüment Özbeyli’yle birlikte açıklama yapan Özdemir, 6 milyon captagon hapı ile 4 milyon captagon hammadesinin ele geçirildiği operasyon yapılmasa, 10 milyon kişinin zehirleneceğini söyledi. Özdemir, "Ele geçen miktar çok büyük ama daha önemlisi imalathanenin çökertilmiş olması. Türkiye’de ilk kez sentetik uyuşturucu imalathanesi ortaya çıkarıldı" dedi. 
     
     Aile şerefim bitti 
     Profarma Kimya Sanayii’nde ele geçirilen haplarla ilgili olarak gözaltına alınan, AP kurucularından eski bakan Sadettin Bilgiç’in oğlu Seyid Fahrettin Bilgiç’in 50 , iki yıldır bu işi yaptığı ve "Arap ülkelerine gidecek uyuşturucu için adam arıyordum. Para hırsımdan dolayı bu işe bulaştım. Aile şerefim yok oldu. Aileme sürdüğüm bu lekeden sonra fazla yaşayamayacağım" dediği belirtildi. 
     Türkiye’nin alanındaki üç kimyagerinden biri olan M. Doğan Cuntay 57 ise, bozulan işleri nedeniyle hap üretmeye başladığını, kendisinin Mehmet Ali Yaprak ve Bilgiç tarafından ikna edildiğini söyledi. Polisin her yerde aradığı Mehmet Ali Yaprak’ın, ekiplerin elinden son anda kurtulduğu belirtildi. 
     
     DGM’ye sevk edildiler 
     Operasyonda biri lazerle hedef tespiti yapan dört tabanca, 8 av tüfeği, biri dürbünlü iki mavzer tüfekle yakalanan Cuntay, Bilgiç, Kınalıoğlu, Mustafa Saffet Yolum, Şemistan Akçay, Tayfun Topçu, Dindar B. Aymaz, Şansal Bakırcı, Ömer Esa, Şefik Şahin, Muzaffer Erdem, Mert Ali Aras, Şenol Çakıroğlu ve Mehmet Cengi İstanbul DGM’ye sevk edildi. 
     



 GÜNCEL 


















</TEXT>
</DOC>
