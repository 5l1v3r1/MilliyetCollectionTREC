<DOC>
<DOCNO> 83053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/soneko18.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Vural "Boş Telekom üyelikleri birkaç gün içinde netleşecek" 
</HEADLINE>
<TEXT>

     Ulaştırma Bakanı Oktay Vural, Telekomünikasyon Kurulu'nda boş bulunan iki üyelikle ilgili olarak, ''Sayın Derviş ile görüştüm, sorun yok. Birkaç gün içinde neticeleneceğini umuyorum'' dedi. 
     Bakan Vural, Türkiye İstatistik Günü nedeniyle düzenlenen toplantıda yaptığı konuşmada, ekonomik meselelerin teşhisinde, alınacak tedbirlerde istatistiklerin çok önemli rol oynadığını kaydetti. 
     ''Eğer siz geçmişte istatistiklere bakarak bugünü değerlendiremezseniz, alacağınız tedbirlerde maalesef yanlış olur'' diyen Vural, bugünün krizlerinin de bu şekilde olduğunu söyledi. Bakan Vural, Devlet İstatistik Enstitüsü gibi istatistiksel yöntemlerin kullanılmasının önemine işaret ederken, krizlerde önemli olanın kriz gelmeden önce algılanması ve tedbir alınabilmesi olduğunu kaydetti. 
     Bakan Vural konuşmasında, demokratikleşmenin sağlanmasında da vatandaşın doğru bilgi sahibi olması ve bu bilgilerin hür iletilmesinin önemli olduğunu söyledi. 
     Bakan Vural, Telekomünikasyon Üst Kurulu'nda boş bulunan iki üyeliğe ilişkin soru üzerine de, ''Sayın Derviş'le görüştüm, sorun yok. Birkaç gün içinde neticeleneceğini umuyorum'' dedi. 
     





</TEXT>
</DOC>
