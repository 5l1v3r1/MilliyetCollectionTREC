<DOC>
<DOCNO> 55537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sontur06.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisine tecavüz etmeye kalkışan adımı vurup yaktı... 
</HEADLINE>
<TEXT>

     Niğde'de genç bir kadın, kendisine tecavüz etmek istediğini öne sürdüğü kişiyi vurarak öldürdükten sonra, cesedini kocasıyla birlikte yaktı. 
     Jandarma ekipleri, 2 Aralık'ta merkez ilçeye bağlı Uluağaç Köyü Dokuzlar bölgesinde otomobil içinde yanmış bir erkek cesedi buldu. 
     Jandarma Kriminal ekiplerince yapılan araştırmada, cesedin, 3 gün önce elma getirmek için Uluağaç Köyü'ndeki depoya giden ve ailesince kayıp olduğu bildirilen Mehmet Erden'e 46 ait olduğu tespit edildi. 
     Elma depolarının yakınında oturan ve şüphe üzerine gözaltına alınan Gülay A. 22 ve kocası Ali A. 32 sogularında suçlarını itiraf ettiler. 
     Gülay A. ifadesinde, olay günü Mehmet Erden'in evlerine gelerek kendisine tecavüz etmek istediğini, boğuşma sırasında Erden'i, belindeki tabancasını alarak başından vurduğunu söyledi. 
     Gülay A, Erden'in cesedini daha sonra eve gelen kocası ile birlikte otomobiline koyarak Dokuzlar bölgesine götürdüklerini ve burada aracı ateşe verdiklerini anlattı. 
     Yetkililer, olayla ilgili soruşturmanın sürdürüldüğünü belirttiler. 
     






</TEXT>
</DOC>
