<DOC>
<DOCNO> 91316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/guncel/gun01.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz’a Bakan eli 
</HEADLINE>
<TEXT>

Gezi teknelerinin uğradığı kazaların ardından harekete geçen Devlet Bakanı Mirzaoğlu, İstanbul Boğazı’nda ışık ve renk kirliliğinin azaltılacağını söyledi 
     İSTANBUL Milliyet 

     Devlet Bakanı Ramazan Mirzaoğlu, Türk boğazlarında deniz trafiğini ve güvenliğini aksatan büyük bir ses, ışık ve renk kirliliğinin bulunduğunu belirterek, "Devlet her türlü tedbiri alacak" dedi. Mirzaoğlu, Türk Boğazları Gemi Trafik Yönetim ve Bilgi Sistemi Projesi’ni tanıtmak, denizcilik sektörünün sorunlarını dile getirmek amacıyla Ceylan InterContinental Hotel’de yaptığı basın toplantısında, gazetecilerin sorularını yanıtladı. 
     
     Komitenin gündemine alındı’ 
     "İstanbul Boğazı’nda bulunan eğlence yerlerinin Boğaz’ın güvenliğine etkisi nedir " şeklindeki soru üzerine Mirzaoğlu, şunları kaydetti "Türk Boğazları’nda deniz trafiğini ve güvenliğini aksatan büyük bir ses, ışık ve renk kirliliği var. Boğaz’ın güvenliği, halkın selameti ve çevrenin korunması için devlet her türlü tedbiri alacak. Bunları dün Boğaz İzleme Daimi Komitesi’nin gündemine aldırdım. Kısa zamanda bu konuda düzenleme yapacağız." 
     
     Işıklar görünmüyor’ 
     Deniz güvenliğini sağlamak için kıyılarda deniz fenerlerinin bulunduğunu hatırlatan Mirzaoğlu, bu kadar eğlence merkezinin arasında gece gemi kaptanlarının trafik ışıklarını göremediğini bildirdi. Mirzaoğlu, İstanbul Boğazı’nda yaşanan son kazada imdat çığlıklarının aşırı ses nedeniyle duyulmadığını da anlatarak, "Bunlara da bir düzenleme getirmek lazım. Gemiler, karayla ve trafik istasyonlarıyla sesle, düdükle ve sirenle de haberleşiyor. Peki gemilerin sirenlerini nasıl duyacağız o kadar ses ve gürültünün arasında Bunlara ses ayarlaması yaptırmayı gündeme aldırdım" dedi. 
     
     Tanker tehlikesi azalacak’ 
     Mirzaoğlu, Türk Boğazları Gemi Trafik Yönetim ve Bilgi Sistemi Projesi’nin VTS Türkiye’nin en hayati projesi olduğunu ifade ederek, "Proje, Türk Boğazları’na vurulan, altın bir güvenlik bileziğidir. VTS, bu yıl sonunda devreye girecek. Projenin devreye girmesiyle Boğaz geçişlerinden yılda 70 milyon dolar ilave gelir elde edilecek" diye konuştu. Mirzaoğlu, bu sistem sayesinde yüksek tanker trafiğinin Türk Boğazları için oluşturduğu riskin azalacağını da kaydetti. 
     



 GÜNCEL 















</TEXT>
</DOC>
