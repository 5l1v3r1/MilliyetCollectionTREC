<DOC>
<DOCNO> 74641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/yazar/guclu.html </URL>
<DATE> 2002/03/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Devletten yardım almayı reddetmişler .. 
</HEADLINE>
<TEXT>

     Hürriyet Pazar’da Emel Armutçu’nun ilginç bir röportajı vardı. Bilgi Üniversitesi Mütevelli Heyeti Başkanı Oğuz Özerden’le Alo 900’lü seks hatlarıyla başlayıp Bilgi Üniversitesi’yle noktalanan serüveni konuşmuş. 
     Gazeteci olarak bu serüvenin en yakın tanıklarından biri olarak ilgiyle okudum. Konunun uzağında olanlar için ilginç hatta cilalı bir söyleşi olmuş. Ama pas geçilen hatta haksız payelere neden olabilecek o kadar çok eksikler var ki, madem konu açıldı ben de onları tamamlayayım. 
     Her şeyden önce Özerden’i her ne şekilde olursa olsun kazandığı parayı başka alanlara değil de eğitime yatırdığı için kutlamak gerekir. Ama bütün bu olanları bitenleri sıradan bir vatandaş olarak başardım ya da başardık derse yanıltıcı olur. 
     Para yok diye ağlayan devlet üniversitelerini eleştirerek "Biz, devlet yardımı almayı reddeden ilk ve şu anda tek vakıf üniversitesiyiz. Bu bir prensip meselesi..." diyor. Okuyan da helal olsun. Genç yaşta neler başarmış diye düşünüyor. Ama kazın ayağı farklı. Acaba kendisine ya da kendilerine şu destekler sağlanmasaydı Bilgi Üniversitesi bugün böyle konuşabilir miydi .. 

</TEXT>
</DOC>
