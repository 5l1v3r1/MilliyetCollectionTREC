<DOC>
<DOCNO> 94356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/yasam/yas01.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yorgunluk deyip geçmeyin 
</HEADLINE>
<TEXT>

Şiddetli yorgunluk çekiyor, boğazınız yanıyor, kaslarınızda ağrı ve güçsüzlük hissediyor, uyku bozukluğu yaşıyorsanız, "Kronik Yorgunluk Sendromu"na yakalanmış olabilirsiniz 
     NESLİHAN CUYAR İstanbul 

     Aylarca sürebilir 
     "KENDİMİ devamlı yorgun hissediyorum, 24 saat dinlenmeyle bile yorgunluğum azalmıyor" diyorsanız, üstüne bir de boğazınızda yanma, kaslarınızda ağrı ve güçsüzlük hissediyorsanız, uyku bozukluğunuz da varsa dikkat. Bunlar, "Kronik Yorgunluk Sendromu"nun KYS belirtileri. Sendrom, "uzamış bir yorgunluk durumu" olarak tanımlanıyor ve aylarca sürebiliyor. 
     
     Modern çağ hastalığı 
     DR. Sadi Vural, "Genellikle 30 yaşını aşmış kadınlarda ya da yoğun iş temposu olanlarda görülen sendrom, modern çağın hastalıklarından biri" diyor ve tanısının konabilmesi için çok ciddi tetkik yapılması gerektiğini vurguluyor. Hastalığın dinlenmeyle geçmeyeceğini ifade eden Vural, öncelikli olarak hastada şikayete yönelik tedavi yoluna gidildiğini söylüyor. 
     
     Nedeni araştırılmalı 
     VURAL şöyle diyor "Örneğin hastanın başı ağrıyorsa baş ağrısı, depresyondaysa da buna yönelik bir ilaç verilir. Bunun dışında merkezi sinir sistemini etkileyecek ilaçlar, vitaminler verilir. B12 eksikliği, kansızlık ve tiroidin az çalışması da yorgunluk, parmaklarda uyuşma, psikolojik sorunlar veya uyku sorununa neden olabilir." 
     



 YAŞAM 





















</TEXT>
</DOC>
