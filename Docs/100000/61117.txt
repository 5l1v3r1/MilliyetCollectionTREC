<DOC>
<DOCNO> 61117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/siyaset/siy01.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dosyadan ilginç portreler 
</HEADLINE>
<TEXT>

Emlakbank’ın eski Genel Müdürü Erdin Arı, daha sonra kredi verdiği denizcilerden, Sinan Solok da Ali Balkaner’den maaş aldı... 
     EKONOMİ SERVİSİ 

     Denizcilik sektörüne verilen krediler nedeniyle başlatılan operasyonun odağındaki isim, kredileri Emlakbank Genel Müdürlüğü döneminde veren Erdin Arı oldu. Denizcilik sektörüne 200 milyon dolar kredi açan Arı, genel müdürlükten ayrıldıktan sonra Deniz Ticaret Odası'nın yurtiçi ve yurtdışı kredilerini takip etmekle görevli kredi danışmanı olarak bir skandala imza attı. 
     Armatörlere yol gösteren Arı, hakkında çıkan haberlere, "Görevden alındıktan sonra kredi verdiğim firmalarda çalışmayacaksam nasıl geçineceğim Aç mı kalayım" yanıtını verdi. 
     Deniz Ticaret Odası Başkanlığı'nı yürüten Cengiz Kaptanoğlu'nun şirketleri ile odanın Meclis Başkanı Erol Yücel'in Baben Taşımacılık şirketinin de danışmanlığını yapan Arı, Egebank'taki Kasırga operasyonunda bir dönem yargılanan Hakan Ferhatoğlu'nun sahibi olduğu Meksa Menkul Değerler'in de danışmanlığını yürüttü. 
     
Adım adım kredi      21 denizcilik firmasına verilen krediler nedeniyle Arı'nın yargılanmasının istendiği Emlakbank Teftiş Kurulu'nun raporunda da, özellikle Deniz Ticaret Odası Meclis Başkanı Yücel'in sahibi olduğu Baben Taşımacılık'a usulsüz kredi açıldığı vurgulanmış, ancak sonuç alınamamıştı. 
     "Kılıçbalığı" adıyla başlatılan operasyona neden olan denizcilik kredileriyle ilgili gelişmeler özetle şöyle 

</TEXT>
</DOC>
