<DOC>
<DOCNO> 73233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sondun16.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Cumhurbaşkanı Seçimi sonuçlarını Troçkistler belirleyecek 
</HEADLINE>
<TEXT>

     Fransa'da cumhurbaşkanlığı seçimlerinin ilk turunda Troçkist partinin adayı Arlette Laguillier'in büyük bir çıkış yaparak oyların yüzde 9'unu alması bekleniyor. 
     Son kamuoyu araştırmaları, ilk turda Cumhurbaşkanı Jacques Chirac'ın yüzde 25, Başbakan Lionel Jospin'in ise yüzde 22 oranlarında oy alacaklarını gösteriyor. 
     Komünist Parti'nin oylarında görülen önemli düşüş, Troçkist eğilimli ''İşçinin Mücadelesi'' adlı partinin oylarında artışa yol açarken, Laguillier'in cumhurbaşkanılığı seçiminin ikinci turunda kilit rolü oynaması bekleniyor. 
     Siyasi gözlemciler, Troçkist partinin oylarında görülen önemli artışın, Kominist Parti'de ciddi bir paniğe yol açarken, Sosyalist Parti'yi endişelendirdiğini savunuyor. 
     Arlett Laguillier, hafta sonunda Strasbourg'da yaptığı konuşmada, Komünist Parti'yi Sosyalist Parti'ye teslim olmakla suçlarken, Sosyalist Parti'yi de işçilerin sorunlarıyla yeteri kadar ilgilenmediği gerekçesiyle sert bir dille eleştirdi. 
     Fransa'da cumhurbaşkanlığı seçiminin ilk turu 21 Nisan'da, ikinci turu 5 Mayıs'ta yapılacak. 
     






</TEXT>
</DOC>
