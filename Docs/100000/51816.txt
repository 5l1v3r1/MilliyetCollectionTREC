<DOC>
<DOCNO> 51816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/spor/spo02.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oved esir düştü 
</HEADLINE>
<TEXT>

İsrail’in Maccabi takımı, Fenerbahçe ile transfer görüşmesi yapan genç oyuncusuna ağır ceza kesti. 19 yaş altı milli takımından da çıkarılan Oved’in yurt dışına gitmesi engellendi 
     YUSUF KOBAL 

     Rehin kaldı 
     FENERBAHÇE’NİN antrenmana çıkarıp denediği İsrailli oyuncu Oved ülkesinde rehin kaldı. Kulübü Maccabi Tel Aviv tarafından milli takıma katılması da engellenen genç oyuncuya Sarı - Lacivertli kulüp ile transfer görüşmesi yaptığı için ağır ceza kesildi. Çarşamba günü 19 yaş altı milli takımı ile Romanya’ya gitmesi gereken Oved’e yurt dışına çıkma yasağı konuldu. 
     
     Menajerler devrede 
     OVED’i Fenerbahçe’ye transfer etmek için çalışan menajerler bu futbolcuyu Tel Aviv’den çıkarabilmek için harekete geçti. İlk denemede başarısız olan Türk menajerler yeni çare arayışlarına girişti. 17 yaşındaki genç oyuncu 28 Kasım’a kadar başka bir ekibe imza atarsa kulübü sadece 40 bin dolar alacak. Maccabi’nin bu nedenle böyle bir önlem düşündüğü belirtildi. 
     
Hazırlıklar başlıyor      FENERBAHÇE bir günlük iznin ardından Gençlerbirliği maçının hazırlıklarına bugün start verecek. Milli Takım’da bulunan futbolcular ile sakatlıkları süren Ogün ve Revivo’nun da katılmayacağı antrenmanda Teknik Direktör Denizli’nin geçtiğimiz hafta olduğu gibi yine ağır bir program uygulaması bekleniyor. 
     
Fenerbahçe tesise doymuyor      Dereağzı Tesisleri’ndeki eğitim merkezi ile kürek ve boks şubelerinin salonları dün düzenlenen törenle hizmete girdi. Açılışa, Devlet Bakanı Fikret Ünlü, Sağlık Bakanı Osman Durmuş, Fenerbahçe Kulübü Başkanı Aziz Yıldırım, İstanbul Büyükşehir Belediye Başkanı Ali Müfit Gürtuna ile yöneticiler katıldı. Aziz Yıldırım, Şükrü Saracoğlu Stadı’nın maraton tribününü de 23 Şubat’ta açacaklarını söyledi. 
     



 SPOR 






















</TEXT>
</DOC>
