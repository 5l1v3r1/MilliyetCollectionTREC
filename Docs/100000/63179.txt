<DOC>
<DOCNO> 63179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/ekonomi/eko07.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK'dan Ciner’e para cezası 
</HEADLINE>
<TEXT>

     Sermaye Piyasası Kurulu SPK , Park Elektrik Madencilik Tekstil hisse senetlerinde 2000 yılı içerisinde İMKB'de gerçekleştirilen işlemler nedeniyle Turgay Ciner tarafından yapılması gereken özel durum açıklamalarının hiç yapılmaması ya da eksik yapılması nedeniyle Ciner'e toplam 31 milyar 200 milyon lira idari para cezası verdi. Kristal Kola hisse senetleri üzerinde 1998 yılının Eylül- Ekim aylarında birlikte hareket eden Abdurrahman Yıldırım, Aydın Yıldırım, Abdullah Kavukçu ve Murat Sarıtaş'a bildirimde bulunmama nedeniyle her biri için ayrı ayrı 2'şer milyar lira para cezası verdi. 
     SPK, İMKB Yönetim Kurulu'nun 1 Ocak’tan itibaren uygulanmak üzere üyelik giriş aidatının 600 milyar lira ve yıllık üyelik aidatının da 450 milyon lira olarak belirlenmesi kararını onayladı. 
     
     Beşiktaş'ta SPK'ya başvurdu 
     Beşiktaş Futbol Yatırımları Sanayi ve Ticaret A.Ş. 326.5 milyar lira, Despec Bilgisayar Pazarlama A.Ş.’da 187.5 milyar lira tutarında halka açılma için Kurul'a başvuruda bulundu. Sermaye Piyasası Kurul’u bunları incelemeye aldı. 
     Sermaye Piyasası Kurulu'nun Haftalık Bülteni'ne göre, Global Menkul Değerler 1 trilyon 480 milyar lira, Dardanel 25 trilyon lira bedelli, Sanko Pazarlama ise 1 trilyon 725 milyar lira bedelsiz hisse senedi ihracı nedeniyle Kurul'a müracaat etti. 
     



 EKONOMİ 















</TEXT>
</DOC>
