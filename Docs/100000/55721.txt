<DOC>
<DOCNO> 55721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur16.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell- Ecevit görüşmesinin perde arkası... Neler konuşuldu... 
</HEADLINE>
<TEXT>

     Resmi ziyaret için dün Ankara'ya gelen ABD Dışişleri Bakanı Colin Powell, Başbakan Bülent Ecevit tarafından kabulü sırasında, ABD'nin Irak'a yönelik harekat konusunda herhangi bir karar almadığını iletti. 
     Edinilen bilgiye göre Ecevit, Powell'ı kabulü sırasında, Irak'a yönelik olası askeri harekat konusuda duyduğu kaygıyı dile getirdi ve bu yönde alınmış karar olup olmadığını sordu. Powell, bunun üzerine ABD yönetiminin bu yönde almış olduğu resmi karar bulunmadığını bildirdi. 
     Afganistan'daki son durum ile bu çerçevede Afganistan'a gönderilmesi planlanan barış gücü ve uluslararası terörizmle mücadele konularının ele alındığı görüşmede, Ermenistan-Azerbaycan ve Gürcistan konularının yanı sıra ABD ile Türkiye arasında başta ekonomik olmak üzere ikili ilişkiler, Avrupa Güvenlik ve Savunma Politikası AGSP ve Kıbrıs konuları da değerlendirildi. 
     






</TEXT>
</DOC>
