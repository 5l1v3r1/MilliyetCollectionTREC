<DOC>
<DOCNO> 62218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/soneko19.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü danışmanlık firması Arthur Andersen'in başı dertte... 
</HEADLINE>
<TEXT>

     Mali müşavirlik şirketleri arasında dünyada ilk beşte, ''kaymak tabakasında'' yer alan Arthur Andersen'in iflas eden Enron şirketinin mali teftiş belgelerinin bazılarının imha edildiğini ifşa etmesi geleceğini riske attı. 
     ABD Kongresi Demokrat Partili Senatörü Joseph Lieberman, CBS'in ''Face the Nation'' programında, Time Dergisi'ndeki habere atfen, Arthur Andersen'in çalışanlarına Enron şirketiyle alakalı mali teftiş materyellerinin imhası talimatını vermiş olması halinde, Arthur Andersen aleyhinde ceza davası açılabileceğini söyledi. 
     Lieberman, bağımsız olduğu varsayılan Arthur Andersen'in Enron'un durumuyla çok alakalı gerçekleri bildiğinin anlaşıldığına dikkat çekti. 
     Enron şirketinin mali denetçisi Arthur Andersen, personeline 12 Ekim'deki talimatla, en temel ''çalışma belgeleri'' haricinde Enron şirketi hakkındaki mali teftiş materyellerinin tümünü imha etmelerini istemişti. 
     Time Dergisi, Enron şirketinin Temmuz-Eylül döneminde 618 milyon dolarlık zararı açıklamasından dört gün önce, Arthur Andersen'in Enron şirketinin hesapları üzerinde çalışan personeline kayıtların imhası talimatının verildiğini yazdı. 
     






</TEXT>
</DOC>
