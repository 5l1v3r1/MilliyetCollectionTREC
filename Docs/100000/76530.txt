<DOC>
<DOCNO> 76530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/siyaset/siy02.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’den TÜSİAD’a Suç biraz sizde 
</HEADLINE>
<TEXT>

TÜSİAD ve Meclis’te grubu bulunan partilerin grup başkanvekilleri kahvaltıda buluştu. MHP’li Koray Aydın, işadamlarına "Siyaseti zedeleyerek bir yere varılamazödedi 
     SALİHA ÇOLAK Ankara 

     MHP, hükümeti sık sık eleştiren TÜSİAD temsilcilerine sert çıkarak, ülkenin içinde bulunduğu durumdan dolayı işadamlarını suçladı. Başkanlığını Mustafa Koç’un yaptığı TÜSİAD Parlamento Etkinlik Komitesi, dün sabah Hilton Otel’inde TBMM’de grubu bulunan siyasi partilerin grup başkan vekilleriyle biraraya geldi. Sadece, SP’nin temsilci göndermediği ve Avrupa Birliği ile ilişkilerin konu edildiği toplantıda, parti temsilcilerinin, siyasete karşı acımasız eleştiriler yapılmasından şik yetçi oldukları öğrenildi. 
     
     MHP’nin çıkışı 
     Toplantıda önce Koç bir açış konuşması yaptı, daha sonra grup başkanvekilleri görüşlerini açıkladı. MHP Grup Başkan Vekili Koray Aydın, "Ülkenin içinde bulunduğu duruma sizin de katkınız var. Bu hale gelmemizde işadamlarının sorumluluğu olduğu unutulmamalı" dedi. Aydın, "Şamar oğlanı gibi siyasetçilere, Meclis’e saldırılıyor. Sonra da siyasetten çözüm bekleniyor. Bize destek olmak istiyorsanız buna son vermeniz gerekir" diye konuştu. Aydın’ın sert üslubu havayı sertleştirdi. 
     



 SİYASET 















</TEXT>
</DOC>
