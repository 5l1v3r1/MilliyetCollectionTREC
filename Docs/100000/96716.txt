<DOC>
<DOCNO> 96716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/yasam/yas01.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
6 aydan sonra terapi gerek 
</HEADLINE>
<TEXT>
Aşkın fazlası hastanelik eder 
Aşıksınız, sürekli sevdiğinizi düşünüyorsunuz. İlk 6 ayda bu çok normal. Ama saplantılı durum devam ederse, doktora görünmenizde yarar var 
     SELMA KUNAR Antalya DHA 

     AŞKIN mantığı devre dışı bırakan duygu yoğunluğuna neden olduğunu belirten Akdeniz Üniversitesi’nden psikolog Elif Yazar, "Aşık olan kişi, aynı şeyi sürekli düşünmek anlamına gelen obsesif saplantılı davranış sergiler" dedi. Sürekli aşık olunan kişinin düşünülmesi, aranmasının 6 aylık dönemde normal olduğunu belirten Yazar, "Ancak 6 ay sonra obsesif davranışlar devam ediyorsa normal değildir. Böyle kişilerin terapi görmesi gerekir" diye konuştu. 
     
     Erkekler aşkı daha yoğun yaşar 
     YAZAR aşkın kadın ve erkekler için farklı olduğunu da belirterek, erkeklerin aşkı kadınlara göre daha yoğun yaşadığını söyledi. Yazar, "Bu yoğunluk erkekle kadın arasındaki biyolojik farklılıklar ve değişik hormonlardan kaynaklanıyor olabilir. Ancak, dünyada yapılan araştırma ve gözlemler, erkeklerin aşkı daha yoğun yaşadığını gösteriyor" dedi. 
     



 YAŞAM 


















</TEXT>
</DOC>
