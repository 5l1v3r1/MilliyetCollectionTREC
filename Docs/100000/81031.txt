<DOC>
<DOCNO> 81031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sondun20.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İştahsız ve sinirli kadınlar intihara daha eğilimli 
</HEADLINE>
<TEXT>

     ABD'de yapılan bir araştırmada, iştahsız ve sinirli kadınların intihara daha meyilli olduğu saptandı. 
     Massachusetts Northeastern Üniversitesi'nde 246 kadın üzerinde yapılan ve 8.5 yıl süren araştırmada, iştahsız ve aynı zamanda sinirli yapı sergileyen kadınlar arasındaki intihar oranının, iştahsızlık ve sinirlilik göstermeyen kadınlara göre daha fazla olduğu belirlendi. 
     51'i normal, diğerleri iştahsızlık ve sinirlilik halinin üç ayrı 
     çeşidini yaşayan 246 kadın arasındaki araştırmada, iştahlı olmakla birlikte sinirlilik ve depresyon sergileyen kadınlarda ihtihar oranının yüzde 19 olduğu saptandı. 
     İntihar oranının, iştahsız ve sinirli kadınlarda yüzde 21, iştahsız ve depresyon geçiren kadınlarda ise yüzde 31 olduğu görüldü. 
     Araştırmacılar, iştahı yerinde olan kadınlarda intihar eğilimine depresyonun neden olduğunu, diğer gruptaki kadınlarda ise iştahsızlıkla psikolojik yapının birlikte intiharı körüklediğini düşünüyorlar. 
     





</TEXT>
</DOC>
