<DOC>
<DOCNO> 75225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/spor/spo03.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'a müjde 
</HEADLINE>
<TEXT>

Galatasaray Başkanı Özhan Canaydın, para konusunda sürekli sıkıntı yaşayan oyuncularla dün bir araya geldi, birikmiş bütün alacakların önümüzdeki ay ödeneceği sözünü verdi 
     ERHAN TELLİ 

     Bayram sevinci 
     SARI - Kırmızılı yönetimin çiçeği burnunda Başkanı Özhan Canaydın, futbolcularla dün ilk zirvesini yaptı, alacakların nisanda ödeneceğini duyurarak bayram sevinci yaşattı. Galatasaray Yönetimi, dün önce Fulya Tesisleri’nde futbolcularla bir araya geldi. Canaydın burada birikmiş transfer taksitleri ve primlerin önümüzdeki ay ödeneceğini, Abdürrahim Albayrak’ın da sezon sonuna kadar görevde kalacağını açıkladı. 
     
     Yönetim tam kadro 
     BEYTİ Restorant’ta akşam tekrar bir araya gelindi. Yemeğe yönetimin ve futbolcuların yanısıra Menajer Abdürrahim Albayrak, Galatasaray Denetleme, Disiplin ve Sicil Kurulu üyeleri de katıldı. Oldukça samimi havada geçen gecede eski yönetici Ergun Gürsoy’un oğlu Ali Gürsoy’un yönetimde asistanlık yapacağı, ayrıca yeni yönetimin tam kadro olarak yarınki Diyarbakır deplasmanına gideceği öğrenildi. 
     
Ergün şoku      LİGDE deplasmandaki Diyarbakırspor maçının hazırlıklarını sürdüren Galatasaray’da Ergün’ün sakatlığı Teknik Direktör Mircea Lucescu’nun canını sıktı. Tecrübeli futbolcu, dün basına kapalı olarak yapılan idmanda sakatlanınca, kadrodan çıkarıldı. Ergün’ün, Diyarbakır kafilesinde de yer almayacağı öğrenildi. Florya’daki idmana tüm futbolcular katılırken, düz koşu yapan Serkan’ın forma giyemeyeceği, belindeki ağrıları artan Perez’in oynamasının şüpheli olduğu, Arif’in ise iyileştiği bildirildi. 
     
Albayrak gururluYeniden göreve çağırılan Albayrak, Bahçelievler Özel Aka Koleji tarafından yılın en başarılı yöneticisi seçildi 
     SARI - Kırmızılı ekipte yeni yönetimin yeniden göreve çağırdığı Abdürrahim Albayrak, Bahçelievler Özel Aka Koleji öğrencileri tarafından yılın en iyi yöneticisi seçildi. Bahçelievler Belediye Başkanı Saffet Bulut’un elinden ödülünü alan Albayrak, oldukça duygulanırken, "Sezon sonuna kadar görevimin başındayım. Beni Allah’tan başka kimse Galatasaray’dan ayıramaz" dedi. 
     ÖĞRENCİLERİN sorularına yanıtlayan Albayrak, "Sayın başkanımız sezon sonuna kalmamı istedi. Kendisinin ellerinden öpüyorum. Ayrıca Fatih Altaylı’nın da katkısı çok büyük" ifadelerini kullandı. Sempatik yönetici, "Çok mutluyum. Artık ölsem de gam yemem. Fenerbahçe derbisini unutamam. Herhalde mahşerde tüm Galatasaraylılar’ın eli Ali Aydın’ın iki yakasında olacaktır" dedi. 
     
Cim - Bom’da Dürüst 2. Başkan      ÖZHAN Canaydın başkanlığındaki Galatasaray yönetimi, dün görev dağılımının bir bölümünü gerçekleştirdi. Dağılım şöyle Ali Dürüst İkinci Başkan, Basın Sözcüsü , Refik Arkan Mali ve İdari İşlerden Sorumlu Başkan Yardımcısı , Temel Aksoy Genel Sekreter , Mete Başol Muhasip üye , Şükrü Ergün Veznedar üye . Pazartesi günü diğer şubelerde de görev dağılımı yapılacak. Bu arada 4 Haziran’daki Divan Kurulu seçiminde Duygun Yarsuvat’a karşı Hayri Kozak’ın adaylığa hazırlandığı öğrenildi. 
     
Mondragon’a Celta kancası      SARI - Kırmızılı kulüpte kiralık forma giyen Mondragon’a, İspanya’nın Celta Vigo takımı talip oldu. Kolombiyalı kalecinin Fransız menajeri Jan Lui, Dış İlişkiler Sorumlusu Mete Razlıklı ile dün Florya’da bir görüşme yaptı. Mondragon’un bonservisini elinde bulunduran Fransız Metz kulübünün bu transfer teklifine sıcak baktığı, Mondragon’un da İspanya’da oynamayı düşündüğü bildirildi. Ayrıca kiralanan Perez ve Victoria’nın da Marsilya’nın yüksek rakamlar istemesi nedeniyle geri gönderileceği öğrenildi. 
     



 SPOR 
























</TEXT>
</DOC>
