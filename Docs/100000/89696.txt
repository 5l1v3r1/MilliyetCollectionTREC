<DOC>
<DOCNO> 89696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sontur10.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trilyoner Emniyet Müdürü açığa alındı, soruşturma başlatıldı 
</HEADLINE>
<TEXT>

     Emniyet Genel Müdürlüğü Asayiş Daire Başkanlığı Başkan Yardımcısı, Emniyet Müdürü Altay Sarıyıldız hakkında, boşanma davasında ortaya atılan ''trilyonluk mal varlığı'' olduğu iddiasıyla ilgili olarak soruşturma başlatıldı. 
     Eşinden ayrılarak sekreteri Bilge Sarıyıldız ile evlenen, ancak iki ay evli kaldıktan sonra ikinci eşinden de ayrılmak için boşanma davası açtığı sırada, ''geliri ile orantısız mal varlığı edindiği'' iddia edilen Emniyet Müdürü Altay Sarıyıldız, İçişleri Bakanı Rüştü Kazım Yücelen'in talimatıyla açığa alındı. Bakan Yücelen, ayrıca, Sarıyıldız hakkında soruşturma başlatılması talimatını da verdi. 
     Banka hesabında yüklü miktarda para kayıtları ortaya çıktığı ve eski eşiyle kendisi üzerine çok sayıda gayrimenkul tapu kayıtları bulunduğu belirtilen Sarıyıldız hakkındaki soruşturma için bir mülkiye müfettişi ile bir polis başmüfettişi görevlendirildi. 
     





</TEXT>
</DOC>
