<DOC>
<DOCNO> 92097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/guncel/gun04.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğumu ver’ baskını 
</HEADLINE>
<TEXT>

Terör örgütü tarafından çocuklarının kaçırıldığını iddia eden aile, Bursa’da HADEP ilçe binasını bastı. Çıkan kavgada camlar kırıldı, 7 kişi gözaltına alındı 
     SERKAN GÜLER Bursa DHA 

     Mardin’den terör nedeniyle 5.5 yıl önce Bursa’ya göç eden Tosun Ailesi, 16 yaşındaki oğulları H.T.’nin bölücü örgüte kaçırıldığını ileri sürerek, Bursa’nın Yıldırım ilçesinde HADEP binasını bastı. Çıkan olayda bina tahrip edilirken, aralarında Bursa İl Başkanı Hamdullah Yılmaz’ın da bulunduğu 7 HADEP’li gözaltına alındı. Gözaltındakilerin telefonla araya girmesi sonucu, H.T. ile arkadaşı Ferdi Denizhan bulundu. 
     
     Tartışma kavgaya dönüştü 
     H.T.’nin geçen pazar günü, bölücü örgüt tarafından kaçırıldığını ileri süren Tosun Ailesi, önceki akşam HADEP Yıldırım İlçe Merkezi’ne gitti. İl Başkanı Yılmaz, İlçe Başkanı Kemal Yıldırak ve İlçe Sekreteri Vedat Oruç ile konuşarak, H.’nin geri getirilmesini isteyen Tosun Ailesi ile yöneticiler arasında kavga çıktı. Kavga sırasında binanın camları kırıldı, bilgisayar ve televizyon aşağıya atıldı. 
     Polis, karşılıklı şik yetçi olan tarafları gözaltına alırken, başlattığı operasyonda HADEP eski il başkanı Nizam Kapan ile parti üyeleri Hüseyin Armağan, Fehmi Yavuz ve Semra Yavuz’u da gözaltına aldı. 
     
     Folklor ekibine girmişti 
     Anne Hacire Tosun, H.T.’nin son dönemlerde HADEP’e sempati duyduğunu ve folklor ekibinde görev aldığını söylerken, Bursa Emniyet Müdürü Reşat Altay, H.T. ve arkadaşı Ferdi Denizhan’ın 20 İstanbul’da ortaya çıktığını, dün Bursa’ya geldiklerini açıkladı. Tosun Ailesi’nin ısrarı üzerine HADEP yöneticilerinin, örgüte eleman kazandıran Asurhan İbrahim Raci Özcelik ile konuşup, H.T.’nin serbest bırakılmasını sağladıklarını belirten Altay, "Sorguları sürüyor" dedi. Bursa Emniyeti’nde sorgulanan H.T. ve Denizhan, ifadelerinde İstanbul Esenler’de terör örgütü sempatizanı ailelerin evlerinde kaldıklarını söyledi. 
     



 GÜNCEL 
















</TEXT>
</DOC>
