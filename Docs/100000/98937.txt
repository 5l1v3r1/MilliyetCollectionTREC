<DOC>
<DOCNO> 98937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sonspo26.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay, 3 Yugoslav oyuncu ile sözleşme imzaladı... 
</HEADLINE>
<TEXT>

     Altay'da, anlaşma sağlanan 3 Yugoslav oyuncu ile sözleşme imzalandı. 
     Yugoslav oyuncular Radivoviç, Stefanoviç ve Patroviç, Gaziemir Kutlu Aktaş Tesisleri'nde düzenlenen törenle kendilerini siyah-beyazlı renklere bağlayan sözleşmeleri imzaladı. 
     Kulüp başkanı Hayri Yorgancıoğlu, 2 yerli, 1 de yabancı futbolcu daha alacaklarını bildirdi. Diğer yandan teknik direktör Miodrag Yesiç'in yetersiz bulduğu kaydedilen oyuncular kaleci Altay, Toprak, İlhan ve Serkan Demir'in takımdan ayrı çalışmayı sürdürecekleri, antrenör Tamer Bilgetay'ın raporu doğrultusunda bir karar alınacağı bildirildi. 
     Yesiç'in, kaleci Radivoviç'in alınmasından sonra genç kaleciler Ramazan ve Bulut'un kadroda tutulmasını, Altay'ın ise gönderilmesini istediği öğrenildi. 
     Diğer yandan İzmirspor'un genç orta alan oyuncusu Mutlu için bu kulübün yöneticileriyle transfer görüşmelerinin sürdüğü, geçen sezon Göztepe'de oynayan eski Altaylı Kenan Arayıcı'nın da geri dönebileceği öğrenildi. Ayrıca Aydınspor'dan Özgür ve Kürşat'ın da transfer edilecekleri belirtildi. 
     Bu arada Fransa Ligi'nde forma giyen eski Galatasaraylı oyuncu Ufuk'un da Altay'a transfer olabileceği öne sürüldü. 
     





</TEXT>
</DOC>
