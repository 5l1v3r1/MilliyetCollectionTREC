<DOC>
<DOCNO> 51905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sonspo05.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray "Lig fikstürü Şampiyonlar Ligi'ne göre ayarlansın" 
</HEADLINE>
<TEXT>

     Galatasaray Kulübü, Futbol Federasyonu'na başvurarak lig maçlarının tarihlerinin Avrupa Şampiyonlar Ligi karşılaşmalarına göre ayarlanmasını isteyecek. 
     Kulüp başkanı Mehmet Cansun, Bursaspor maçını bazı nedenlerden dolayı Avrupa Şampiyonlar Ligi karşılaşmasından hemen 2 gün sonra oynadıklarını ifade ederek, 2. turda da aynı şeylerle karşılaşmak istemediklerini söyledi. 
     İlerki günlerde yapacakları Avrupa Şampiyonlar Ligi maçlarının tüm tarihlerinin belli olduğunu kaydeden Cansun, "Bunun için biz de Futbol Federasyonu'na başvurarak, lig maçlarının Avrupa'da yapacakları karşılaşmaların tarihlerine göre, uygun günlere konulmasını isteyeceğiz" diye konuştu. 
     Transfer çalışmalarının sürdüğünü belirten Cansun, Fatih için görüşmelerin sürdüğünü ve bu hafta sonucun alınabileceğini kaydederken, Batista ile ilgili olarak da acele etmediklerini, 10 gün içinde bu transferin olup olmayacağının belli olacağını anlattı. 
     






</TEXT>
</DOC>
