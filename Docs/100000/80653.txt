<DOC>
<DOCNO> 80653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/guncel/gun08.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoyollar ve köprü zammı ödenmeli mi 
</HEADLINE>
<TEXT>

ÇAPRAZ ATEŞ 
     MUSTAFA BAKACAK 

     Ankara 4. İdare Mahkemesi, 23 Haziran 2001’de uygulamaya giren köprü ve otoyol geçiş ücretleri zammı için, "fahiş" olduğu gerekçesiyle oy birliğiyle yürütmeyi durdurma kararı verdi. Mahkeme kararından sonra ne olacak Zamlar geri mi alınacak, yoksa uygulama sürecek mi Görüşleri şöyle 
     
     Doç. Tahsin Erdinç Anayasa Hukukçusu 
Ödememek suç değil      Zam uygulamasının durdurulması, köprü veya otoyol gişelerinde zamlı ücretin alınmaması lazım. Çünkü zammı vermemize dayanak olan işlemin yürütmesi durdurulmuştur. O halde uygulanmaması gerekir. Zammı ödemeyen hukuken herhangi bir suç işlemiş olmaz. Parayı vermeden geçerse ve iş mahkemeye intikal ederse, vatandaş hukuka uygunluk sebebinden yararlanır ve kurtulur. Suçlu olmaz. Ankara’daki idare, zammın alınmaması konusunda emir vermelidir. Bunu uygulamazsa suç işlemiş olur. En az bir sene hapis cezası vardır. İdare, yetkili memurlar hatta bakan suç işlemiş olur. 
     
     Mehmet Sevim Tüketiciyi Koruma Derneği 
Eski tarifeye dönülmeli      Mahkeme kararında çok net şekilde, "Kamusal hizmetler, bütçe açıklarını kapatmak, ek kaynak yaratmak amacıyla değerlendirilemez" denilmektedir. Kararın anlamı zamlı tarifeden vazgeçilmesi, yani köprülerde 1 milyon 500 milyon lira, otoyollarda ise geçiş ücretini yüzde 200 oranının aşağıya çekilmesidir. Yargı kararına uyulmalıdır. Her tüketicinin, karara uymayan Bayındırlık Bakanlığı ve Karayolları Genel Müdürlüğü’ne tazminat davası açma hakkı var. Vatandaş, karara sahip çıkmalı, 
     
     Abdülkadir Akcan Bayın. ve İskan Bakanı 
Farklı kararlar var      Ankara 4. İdare Mahkemesi’nin köprü ve otoyol ücretlerine zam yapılmasına yürütmeyi durdurma kararı verdi. Ancak bugüne kadar konuyla ilgili üç idare mahkemesine dava açıldı. Bu davalardan ikisi reddedildi, biri kabul edildi. Şimdi ben hangisine uyayım İki mahkemenin kararına mı, son mahkemenin kararına mı Önce bir fikir birliği yapılsın. Bu İdare Mahkemesi’nin vermiş olduğu kararın bir üst mahkemede itirazı söz konusu. Yani bu hukuki süreç daha birinci aşama. İkinci aşaması Danıştay. 
     
     Engin Başaran Tüketiciler Derneği Başk. 
Bildiklerini okurlar      Türkiye’de yürütmeyi durdurma kararları çok. Geçen yıl baz istasyonlarıyla ilgili yürütmeyi durdurma kararı aldırdık. Sonuç ne oldu Türkiye’de yasalar tam anlamıyla işlemiyor. Uygulanabilmesi için biraraya gelmek lazım. Bırakın başka sivil toplum kuruluşlarını, tüketici örgütleri dahi bir araya gelmekten uzak. Dolayısıyla, daha çok yasalar çıkacak, daha çok yürütmeler durdurulacak, ancak yine bildiklerini okuyacaklar. Uygulanmasını pek mümkün görmüyorum. Bu konuda insanlar siyasal görüşlerini bir tarafa bırakıp gerçekten tüketici kimlikleriyle bu konuya asılırlarsa durdurabilir. Ama onu da pek olanaklı görmüyorum. 
     



 GÜNCEL 





















</TEXT>
</DOC>
