<DOC>
<DOCNO> 70719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/soneko07.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın iki bono ihalesi düzenleyecek 
</HEADLINE>
<TEXT>

     Hazine yarın, iki bono ihalesi birden düzenleyerek, Mart ayı ihale programına başlayacak. 
     Hazine, yarın biri 175 gün, diğeri de 336 gün olmak üzere iki bono ihalesi birden düzenliyor. 
     İhraç tarihleri 6 Mart Çarşamba olarak belirlenen bono ihalelerinden 175 gün vadeli bononun geri ödemesi 28 Ağustos 2002, 336 gün vadeli bononun geri ödemesi de 5 Şubat 2003 tarihinde yapılacak. 
     Hazine Müsteşarlığı en son 26 Şubat'ta düzenlediği bono ihalesinde, 182 gün vadeli borçlanmıştı. 
     Hazine'nin bu ihalesine toplam 1 katrilyon 66 trilyon liralık teklif gelirken, ihalede nominal 795.3 trilyon liralık satış gerçekleşmiş, ihaledeki net satış miktarı da 607.3 trilyon lira olmuştu. 
     Bono ihalesinde bileşik faiz yüzde 71.49, basit faiz ise yüzde 61.91 olarak gerçekleşmişti. 
     Hazine, Mart döneminde, piyasalara yapılacak 4.6 katrilyon liralık itfaya karşılık, piyasalardan 3.8 katrilyon liralık bir borçlanma öngörüyor. 
     






</TEXT>
</DOC>
