<DOC>
<DOCNO> 69239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/spor/spo06.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Buzda nefes kesen gösteri 
</HEADLINE>
<TEXT>

     ABD’nin Salt Lake kentinde bugün sona erecek XIX. Kış Olimpiyat Oyunları’nda, yarışmalar kadar hakem skandalıyla da ilgi çeken buz pateninde kürsüye çıkan sporcuların gösterileri de nefes kesti. Bayanlar beş bin metre sürat pateninde Hollandalı Gretha Smit 6 dakika 49 saniye 22 saliselik derecesiyle Dünya rekoru kırdı. Erkekler 10 bin metre sürat pateninde aynı ülkeden Uytdelhaage 12.58.92 ile rekora ulaştı. Alp disiplini slalomda ülkemizi temsil eden Atakan Araftargil ise 2.10.36 ile 35. sırayı elde etti. 
     
Öfke dinmiyor      KIŞ Olimpiyat Oyunları’nı boykot tehdidi ile bir kez daha sarsan Rusya ve Güney Kore, Uluslararası Olimpiyat Komitesi’nin IOC yoğun çabası sonucu Salt Lake’de kalmaya ikna edildi. Buz pateni, hokey ve kayak krosta hezimet yaşayan Rusya’da, hakemleri taraflı olmakla suçlayan Devlet Başkanı Putin, oyunlarda kalacaklarını söylemesine rağmen, Rus kafilesinin öfkesi dinmedi. 
     KRİZ sonrası buz hokeyi yarı finalinde ABD’ye 3 - 2 yenilen Rusya’nın coachu Fetisov, "ABD ile Kanada’yı NHL hakemleriyle finalde oynatmak istiyorlardı, bunu başardılar" dedi. 22 yıl sonra Moskova’da ABD Elçiliği’ne protesto yürüyüşü yapan bir gruba polis engel oldu. Rusya’nın bayanlar buz pateninde ikinci olan Slutskaya’ya altın verilmesi için yaptığı başvuru da reddedildi. 
     



 SPOR 



























</TEXT>
</DOC>
