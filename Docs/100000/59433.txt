<DOC>
<DOCNO> 59433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/yazar/tamer.html </URL>
<DATE> 2001/12/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bilişimcilere taciz mi var 
</HEADLINE>
<TEXT>

     Onlar 2 avukat. Kendilerine BSA diyorlar. Microsoft'un İstanbul'daki merkezinde bulunuyorlar. Ama Microsoft yöneticilerine sorduğunuzda aldığınız yanıt, "Bizimle hiçbir ilişkileri yok," oluyor. 
     Pekiyi yok da, nasıl aynı mekanda çalışıp, aynı telefonları, aynı santralı kullanıyorsunuz Onun da yanıtı yok. 
     BSA aslında Microsoft - Amerika tarafından finanse ediliyor. Amacı korsan yazılıma karşı savaş. Microsoft elbette kendi yazılımını korumak isteyecektir. Kaldı ki emek verilmiş herhangi bir ürünün korsanını savunacak halimiz yok herhalde. Dolayısıyla BSA'nın amacına ancak şapka çıkarabiliriz. Ama ya kullandıkları yöntem Doğru bir işlemin, neden bu kadar yanlış bir yöntemle uygulanmak istendiği anlaşılır gibi değil. 
     Gazetelere kelepçeli ilanlar veriyorlar. Şirketlere tehditkar mektuplar yazıyorlar. Hatta zaman zaman mahkeme kararı aldırarak şirketleri basıyorlar. Ve sadece yazılımı kontrol etmekle kalmayıp, olay yerine gidenlerin yetersizliği sonucu bilgisayarların tahrip edildiği bile oluyor. 
     Tınaz Titiz'in başkanı bulunduğu Beyaz Nokta Vakfı da geçenlerde BSA'dan uyarı aldı. Mektubu bana da faksladılar. Altındaki imza BSA Türkiye Genel Koordinatörü Erol Özkür. Microsoft'un İstanbul'daki merkezinin santralını arayıp bağlanmak istedim. "Derhal bağlayalım" dediler. Bağlantı kuruldu ama Erol Bey o anda yerinde olmadığı için aradığınız kişi şu an yerinde yok" mesajı çıktı. 
     Gönderildikleri tarihe göre son 18 gün, son 10 gün yollu uyarıların yapıldığı mektuplar, büyük puntolarla siyah dizilmiş "Lisanssız yazılım mı kullanıyorsunuz Eğer öyleyse bir an önce lisanslanın. Çünkü lisanssız yazılım kullanmanın cezası çok ağır" cümleleriyle başlıyor. 
     Koç Sistem'in Genel Müdürü Bülent Gönç ve Merkez Hakem Komitesi Başkanı Ahmet Güvenen'in şirketine de daha önce benzeri mektuplar gelmiş. Şikayetlerin odak noktası Firmalara korsan yazılım kullanıp kullanmadıklarına ilişkin en ufak bir araştırma yapılmaksızın bu tür mektupların gönderildiği, hatta mahkeme kararıyla baskın yapıldığı. 
     Bilişimcilerin kibarları bu yöntemi "taciz", açık sözlüleri "mafya üslubu" olarak niteliyor. 
     
Fitch "Esas denetçinin devlet olması gerekir"      Bizim gazetecilik her zaman hoş sürprizlerle doludur. 
     "Batık bankaların denetçileri kim " başlıklı yazıma gelen e - postalardan birinin altında Fitch Ratings Türkiye Genel Müdürü A. Botan Berker imzası vardı. Konuyu tartışmak üzere telefonla aradığımda Botan Berker'in hemcinsim olduğunu hayretle öğrendim. Sonra da bugüne kadar duymadığım Botan adını neden hemen bir erkeğe yakıştırdım diye kendimi biraz ayıpladım. 
     "Biz Türkiye'de 30 civarında banka ve kurumu derecelendirmekteyiz" cümlesiyle Fitch'i tanıtan Botan Hanım, mesajının bir yerinde diyor ki 
     "Bankaların esas denetçisinin, devletin yetkili kuruluşları olduğu gerçeğini göz ardı etmememiz gerekir. BDDK kurulmadan önce bu fonksiyon, Hazine - Merkez Bankası ikilisi tarafından yerine getiriliyordu. Bankalar bu kuruluşlara, günlük - haftalık - aylık - üç aylık ve yıllık olmak üzere yüzlerce sayfa raporlama yapmak zorundadır. Yolunda gitmeyen her türlü operasyonu en önce görebilecek ve önlem alması gereken kuruluş, devletin bu yetkili kuruluşlarıdır. Bağımsız denetim kuruluşlarını suçlamak biraz kolaycılık olmaz mı " 
     Botan Hanım haklı. 19 bankanın batmasında elbette devletin büyük hatası var. Zaten yıllardır Ankara'daki hazretlerin görevlerini nasıl yapmadıklarını yazıp durmuyor muyuz Bir kerecik de denetçilerin isimlerini alt alta dizelim dedik. 
     Berker ayrıca, yatırımcının anlayacağı dilde raporların denetçilerden değil, derecelendirme kuruluşlarından beklenmesi gereğine işaret ediyor ve bu kuruluşların ayrıntılı raporlarını, AAA'dan başlayarak B ve C'lere giden sembollere dönüştürmek suretiyle yatırımcı için kolay anlaşılabilir hale getirdiklerini anımsatıyor. 
     
     







Irak sorunu, Kürt sorunu... 


Ah şu Mülkiye... 


Herkes işine... 


2002 için iyimserim, çünkü 2001'den kötüsü olmaz 


Saddam'ın kellesi 


Edebiyat'ta milat tartışması 


Dövize büyük talep olmayacak 


Dünyayı sarsan yıl 


Halkı temsil eden Meclis’i seçmek... 


KOBİ’ler ve süper lig’ 


Çocuklara kıymayın efendiler, sahip çıkın 


"Komünizm lazımsa biz getiririz " 


Generallerin savaşı 


Bilişimcilere taciz mi var 


Eğlenme işinin icrası 


Banka batakçılarına yılbaşı hediyesi 


</TEXT>
</DOC>
