<DOC>
<DOCNO> 75436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/spor/spo02.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington’un transferi arap saçına döndü 
</HEADLINE>
<TEXT>
MENAJER SAVAŞLARI 
Brezilyalı futbolcuyu temsil ettiğini iddia eden Miranda’daki yetki belgesi sahte çıktı. Guadagno ajansı dava açmaya hazırlanıyor 
     FENERBAHÇE’NİN transferini tamamlamak üzere olduğu Brezilyalı golcü için menajerler arasında yetki savaşı başladı. Önceki gün ortaya çıkan ve Washington’un Türkiye’deki temsilcisi olduğunu söyleyen Miranda’nın elindeki yetki belgesindeki imzanın sahte olduğu ön sürüldü. Washington’un Brezilya’daki menajeri Guadagno, FIFA kurallarına göre bir futbolcunun tek temsilcisi olabileceğini söyledi. 
     PASKALYA tatilinden sonra İstanbul’a gelerek Fenerbahçe ile sözleşme imzalaması beklenen Washington’un transferi, menajerler arasında da ilginç bir çekişmeye sahne olacak. Guadagno ajansının Türkiye’deki temsilcisi Cihan Oskay, imza taklitçiliğinin büyük suç olduğuna dikkati çekerek, "FIFA bu tip konularda çok acımasız davranır. Washington’un imzaları birbirini tutmuyor. Eğer gerçekse büyük ceza alır" dedi. 
     
Ay-Yıldız’a vedaKaptan Ogün, Dünya Kupası’ndan sonra sadece milli formayı bırakacağını ifade ederek, " En az 2 - 3 yıl daha Fenerbahçe’de oynayacağım" dedi 
     YUSUF KOBAL 

     Misyonum bitti’ 
     FENERBAHÇE Kaptanı Ogün, sezon sonunda futbolu bırakacağı yönündeki haberlerin doğru olmadığını söyledi. Tecrübeli futbolcu Dünya Kupası’ndan sonra arkadan gelen gençlere yol açmak için Milli Takım’dan affını isteyeceğini belirterek, "Futbolda her türlü tatmine ulaştım. Ay - Yıldızlı formayı en çok giyen oyuncuyum. Milli formayla iki Avrupa Şampiyonası’na katıldım. Nasip olursa bir de Dünya Kupası yaşayacağım. Benim milli misyonum artık sona eriyor" dedi. 
     
     Zorlukları göğüslerim’ 
     SEZON sonunda sözleşmesi biteceği için kulübüyle yeniden masaya oturacağını söyleyen Ogün "Ben ne kadar ağır olursa olsun, o eleştirileri göğüsleyecek güce sahibim. Kulübüm dilerse en azından 2 yıl daha Fenerbahçe’ye hizmet vermeyi tasarlıyorum. Her türlü zorluğu göğüslerim. Bu sezon sonunda 3. yıldızı takmaya niyetliyiz. Fenerbahçe’de büyük heyecanlar yaşıyorum. Eğer yöneticiler de isterse bu formayı giymeye devam edeceğim" diye konuştu. 
     
Lorant’tan ince ayar      FENERBAHÇE Teknik Direktörü Lorant Mirkoviç, Lazetiç ve Rapajc’i kadroya almadı. Alman hoca, bu maçta Ceyhun ve Hakan Bayraktar’a forma şansı tanıyacak. Bu arada uzunca bir süredir yedekte kalan Mustafa Doğan ın da, Mirkoviç’in yerine forma giymesi bekleniyor. Fenerbahçe’nin, Gençlerbirliği karşısına Gaziantepspor’a karşı oynadığı sistemle çıkıp forvette Oktay, Serhat ve Revivo’ya görev vermesi bekleniyor. 
     
Bilkent şovu      GENÇLERBİRLİĞİ maçı için bugün Ankara’ya gidecek olan Fenerbahçe kafilesine Bilkent Üniversitesi öğrencileri muhteşem bir karşılama töreni yapmaya hazırlanıyor. Taraftarlar "Hep destek, tam destek" sloganıyla hareket ederken, İstanbul’dan da tren, otobüs ve arabalarla Ankara’ya seyirciler akın edecek. Bilet fiyatları ise numaralı 50, maraton 15, açıklar ise 5 milyon lira olarak açıklandı. 
     
Hatadan dönsünler’      NECMİ KEPÇETUTAN 

     FENERBAHÇE Asbaşkanı Nihat Özdemir, Başkan Aziz Yıldırım’a verilecek cezanın salı günü açıklanmasıyla ilgili olarak, "Futbol Federasyonu hayatının en doğru işini yapmış ve cezayı açıklamamış. Daha da vakitleri var. Yol yakınken hatalarından dönsünler" yorumunu yaptı. Yıldırım ise gazetecilere "Ne cezası Bunlar boş şeyler" cevabını verdi. 
     SARI-Lacivertli yönetim kurulu üyeleri TBMM’den sonra, dün de askeri erkana ziyaretlerde bulundu. Fenerbahçe kulübünün tasarladığı projeleri gerçekleştirebilmek için destek turları atan yöneticiler, Ankara’daki lobilerini güçlendirmeyi amaçlıyorlar. Aziz Yıldırım bugün de futbolcularla bir toplantı yapacak. 
     



 SPOR 






























</TEXT>
</DOC>
