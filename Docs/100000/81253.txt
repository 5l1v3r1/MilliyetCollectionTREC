<DOC>
<DOCNO> 81253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/soneko02.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Başkanı Özilhan "Enflasyon hedefi tutacak gibi gözüküyor" 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan, yüzde 35 enflasyon hedefinin tutacak gibi gözüktüğünü belirtti. 
     Beck's'in tanıtım toplantısında gazetecilerin sorularını yanıtlayan Özilhan, "Kemal Derviş Conrad'da. Bir mesajınız var mı " şeklindeki soruya, "Ekonomiyle ilgili 'devam' diyoruz. Türkiye de o yönde devam ediyor. Bundan sonraki aşamada tabii büyümeye yönünü çevirmesi lazım" dedi. 
     Bir gazetecinin, "Kemal Derviş'in, 'Borçları 3 sene içinde AB seviyelerine çekeceğiz' şeklinde açıklamaları oldu. Ne diyorsunuz " sorusunu da Özilhan şöyle yanıtladı 
     "Çekmesi lazım. Milli gelirin üzerinde borcu var Türkiye'nin. Onu da servis etmesi çok zor. Dolayısıyla da Türkiye'nin bir taraftan büyümesi lazım, bir taraftan devlet harcamalarını kısıp harcamalarda tasarruf yapması lazım ki o yüzde 100'ün üzerindeki oranları AB ölçülerine çeksin. Tabii 'Bunu 3 senede yaparım' derse kutlamak lazım. Ama belirli zaman trendi içinde daha uzun bir süre de olur ve olması da gerekiyor. Başka türlü o borçları servis edemezsiniz." Tuncay Özilhan, "üçün biri" tartışmalarına ilişkin olarak da şunları kaydetti 
     "Orada kasıt önemli. Ben bir defa Sakıp Bey'i haklı görüyorum. Her zaman arkasındayım. Çünkü biz Türkiye'nin daha iyi olmasını istiyoruz. Türkiye 200 milyar dolar borca ulaşırken maalesef birtakım kaynaklarını da popülist politikalarla israf etti. Bu borcu biz daha iyi kullanabilirdik, üretime, teknolojiye, yatırıma, ihracata dönüştürebilirdik." 
     





</TEXT>
</DOC>
