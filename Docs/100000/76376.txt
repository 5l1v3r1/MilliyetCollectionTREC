<DOC>
<DOCNO> 76376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun18.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehud Barak da Arafat'ı terör eylemlerini desteklemekle suçladı 
</HEADLINE>
<TEXT>

     İsrail'in eski başbakanı Ehud Barak, Filistin kentlerine yönelik "Koruyucu Duvar" operasyonuyla ilgili "Arafat, Şaron'a başka seçenek bırakmadı" dedi. 
     İtalya'nın sol görüşlü gazetelerinden La Repubblica'da yayınlanan demecinde Barak, Filistin lideri Arafat'ı, Hamas ve İslami Cihad örgütlerinin operasyonlarına müsaade etmekle suçladı. 
     "Arafat, kendi güvenlik güçlerinin terörist hareketlerini yönetiyor. İsrail'e karşı nefret nasihati verip milyonlarca genç Filistinliyi zehirledi" diyen Barak, Arafat'ın "kan gölünden" sorumlu olduğunu savundu. 
     Barak, "Arafat'ın, yetkili muhatap olduğuna inanmıyorum" dedi. Eski başbakan, "Biz, Arafat'ın yerine başkasını getirmek gibi bir girişim başlatmamalıyız. Yeni lider, Filistinlilerin arasından çıkıp büyümek zorunda" diye konuştu. 
     






</TEXT>
</DOC>
