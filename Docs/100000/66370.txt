<DOC>
<DOCNO> 66370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/yazar/pulur.html </URL>
<DATE> 2002/02/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tuhaf bir dava... 
</HEADLINE>
<TEXT>

     OLAY bir şirkette geçer... 
     Çalışan iki kadın arasında görülen "eşcinsel" yakınlaşma, diğerlerini rahatsız eder, uyarılara rağmen sürünce tartışma büyür, işverene duyurulur. 
     
     ŞİKAYET üzerine iki tutanak tutulur. 
     Şikayetçiler, tutanaklarda, gördüklerini belirtir, onlara göre ahlak dışı uygunsuz davranışlar herkesin gözü önünde, hatta genel müdürün odasında bile sürmekte, genel müdürün odasını boş bulunca kullanmaktadırlar. 
     İşveren şikayetler üzerine "Çalışma yerinin düzenini bozdukları, huzursuzluk yarattıkları" gerekçesiyle iş akdini fesheder. 
     
     BUNLARDAN biri mahkemeye başvurur, tazminat ister. 
     Tanıklar dinlenir aynı işyerinde çalışan tanıklar gördüklerini apaçık anlatırlar, mahkeme tazminat talebinin bir bölümünü kabul eder, bir kısmını kabul etmez. 
     
     İŞTEN çıkarılan kadın Yargıtay'a gider, Yargıtay mahkemenin kararını bozar... 
     İşveren avukatı, kararı veren mahkemeye, Yargıtay kararına uyulmaması için başvurur. 
     
     YARGITAY, bozma kararında şöyle demektedir 
     "Dosyadaki bilgi ve belgeler incelendiğinde işveren tarafından haklı fesih nedeni olarak kabul edilen tutanaklara bağlanan ve davalı tanıkları tarafından belirtilen davacının davranışlarının ne zaman, nerede ve ne şekilde meydana geldiği belli değildir." 
     Avukat da Yargıtay'ın bu görüşüne karşı şöyle der 
     "Dava, özelliği itibarıyla ancak şahitlerle ispatı gerekmektedir. Zira, işyeri çalışanları, davacının normal dışı ilişkilerinden şikayetçi olmaları ve işverene hakaretleri üzerine iş akdi feshedilmiştir." 
     Gerçekten de, tutanaklarda ve mahkemede verilen ifadelerde şahitler "eşcinsel" yakınlaşmanın, ilişkinin mekan, zaman ve yerini belirtmişlerdi. 
     Ve avukat sormaktadır 
     "Şahitlerin bu ifadeleri karşısında, Yargıtay nasıl oluyor da, davacının davranışlarının mekan, zaman, meydana gelişinin belli olmadığını söyleyebilmektedir Bunu anlamak mümkün değildir." 
     
     OYSA mahkeme bunu anlamış olmalı ki, Yargıtay'ın bozma kararına uyar. 
     Ve işveren, toplam 4 milyar lira kıdem ve ihbar tazminatını faiziyle öder. 
     Oysa hiç itiraz etmeyip, mahkemeye gitmeseydi, bir buçuk milyar lirayla dosyayı kapatacaktı. 
     Dedik ya tuhaf bir dava... 
     
     







CHP ve tarihi miras 


Türk kimdir.. 


Bahçeli - Yılmaz gerginliği 


Türkiye, Kuzey Irak'a girecek mi 


Nefes almak güzel şey be kardeşim 


Depremin kaptan köşkü 


Bir avuç kül 


Sermayenin kütük kaydı 


Tehlike yayılıyor 


Basın özgürlüğüne kara para tehdidi 


Meclis salonu hazır... 


Bu koalisyon devam eder mi sizce 


Tuhaf bir dava... 


ABD'nin tehdit üçlemesi 


2561 ABD için Enron, 11 Eylül'den daha önemli 


Dış kredi ile iç açık kapatılamaz 


Vekillere hizmetimdir Petrol Kanunu 


</TEXT>
</DOC>
