<DOC>
<DOCNO> 60395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/soneko18.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair "Euro'dan kaçabileceğimizi sanmak aptalca olur" 
</HEADLINE>
<TEXT>

     Avrupa Birliği'nin ortak para birimini henüz kabul etmeyen 3 üyesinden biri olan İngiltere'nin Başbakanı Tony Blair, euroya açık destek verdi. 
     Blair, Güney Asya turunun ilk durağı olan Bangladeş'in başkenti Dakka'da basın mensuplarına yaptığı konuşmada, ''İngiltere'nin euro'dan uzak durmasının çok aptalca olacağını'' söyledi. 
     Blair, ''Artık euro bir gerçek. Bu yüzden başımızı kuma gömüp o yokmuş gibi davranarak ondan kaçabileceğimizi sanmanın çok aptalca olacağını düşünüyorum'' dedi. 
     Blair, kendisinin euroyu kabulün zorunlu olduğunu düşünmesine karşılık, bu konuda nihai kararı İngiliz halkının vereceğini de ifade etti. 
     İngiltere'nin euroyu kabulünden yana olduğu bilinen Başbakan Blair ülkesinde ortak Avrupa parasına karşı çok güçlü bir ulusçu tepkinin bulunmasından dolayı bu yönde somut adımlar atmakta zorlanıyor. 
     






</TEXT>
</DOC>
