<DOC>
<DOCNO> 90252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/spor/spo00.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Son söz Güneş’ten 
</HEADLINE>
<TEXT>

Milli Takım hocası futbolcularıyla yaptığı toplantıda, "Bu tarihi bir fırsat. Maçta gücünüzü gösterin" dedi 
     MEHMET DEMİRCAN 

     Oyuncular emin 
     A Milli Takımımız Japonya maçı için Miyagi’de pusuya yatarken, hem futbolcularımız, hem de teknik heyet karşılaşmayı galip bitirmek için hazırlıklarını yapıyor. Ay - Yıldızlı oyuncularımız, "Buraya büyük emek ve alınteri dökerek geldik. İşimizi şansa bırakmadan, bu maçtan galip ayrılacağız. Ev sahibi takımla oynamak o kadar önemli değil" dediler. 
     
     Güneş’ten moral aşısı 
     TEKNİK Direktör Şenol Güneş’in ise oyuncularla yaptığı toplantıda, tarihi bir dönemeçte olduklarını hatırlatarak, "Gruptan çıkarak gücümüzü bir kez daha kanıtladık. Bu noktaya gelen takımların hepsi güçlü. Japonya da sahaya iddialı çıkacak. Rakibimizi küçümsemeden, riske girmeden sadece işimizi yapacağız. Bu maçın ne denli önemli olduğunu anlatmaya gerek yok. Hep birlikte tarihteki yerimizi alalım" diye konuştuğu öğrenildi. 
     
Sakatlar düşündürüyor      A Milli Takımımız yedi oyuncunun katılmadığı antrenmanla hazırlıklarını sürdürdü. Sakatlıkları nedeniyle Hakan Şükür, Rüştü, Hasan Şaş, Nihat ve Ümit Davala takımdan ayrı çalışırken, Okan ile Mustafa İzzet’in tedavilerine devam edildi. Bugün karşılaşmanın oynanacağı Miyagi Stadı’nda son antrenmanını yapacak olan Ay - Yıldızlı ekibimizin, penaltı atışlarına da çalışması ve penaltıcılarını belirlemesi de bekleniyor. 
     



 SPOR 
































</TEXT>
</DOC>
