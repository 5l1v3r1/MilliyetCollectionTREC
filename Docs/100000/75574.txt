<DOC>
<DOCNO> 75574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/magazin/amag.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadırgalı’nın kavgası Petek’e yaradı 
</HEADLINE>
<TEXT>

Sahnede fazla kaldı’ diyerek İbrahim Tatlıses ile kavga eden Seda Sayan, Maksim’i bıraktı. Assolist olarak yerine Petek Dinçöz atandı 
     DENİZ ALTUNTAŞ 

     MAKSİM Gazinosu’nda sahne alan İbrahim Tatlıses ile Seda Sayan’ın arasında çıkan sahnede fazla kalma kavgası’ çiçeği burnunda assolist Petek Dinçöz’e yaradı. Tatlıses’in müşterilerin ısrarları üzerine 1 saat 5 dakika olan sahne süresini 1.5 saate uzatmasına kızan Kadırgalı Aysel’i menajeri Stelyo Pipis de yatıştıramadı ve Sayan Maksim’den ayrıldı. Gazinonun sahibi Fahrettin Aslan da Petek Dinçöz’ü assolist yaptı. Seda Sayan önceki gece son olarak Maksim’de sahne aldı. 
     
Böyle yalan görmedim’      İBRAHİM Tatlıses ise Seda Sayan’a tepkisini "Beş tane çocuğum var, hepsinin ölüsünü öpeyim. 1 saat 5 dakika olunca giderim. Bir buçuk saat sahnede kalıyormuşum. Böyle yalan görmedim" sözleriyle gösterdi. Maksim’deki programı Aşkım Aşkım’ dizisinin ekibi izledi. Dizinin yapımcısı Osman Yağmurdereli ile oyuncuları Doğa Rutkay, Ayumi Takano ve Yeliz Yeşilmen, rol arkadaşları Mehmet Ali Erbil’i programında yalnız bırakmadı. Müşteriler arasında dolaşan Erbil, yine esprileriyle izleyicileri gülmekten kırdı geçirdi. 
     



 MAGAZİN 












</TEXT>
</DOC>
