<DOC>
<DOCNO> 99049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yasam/yas04.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem kara dul’ hem büyücü’ 
</HEADLINE>
<TEXT>

Sigorta parası için iki kocasını, ardından da sevgilisini öldüren Amerikalı kadının evinde kara büyüde kullanılan iğne batırılmış bebekler bulundu 
     Amerika’nın Maryland eyaletinde, iki kocasıyla sevgilisini öldürmekle suçlanan ve kara büyü yaptığı iddia edilen 55 yaşındaki kara dul’ dün mahkemeye çıkarıldı. 
     Montgomery adli yetkilileri, eski eşlerini, toplam 163 bin dolar tutarındaki hayat sigortalarını almak için öldürmekle suçlanan Josephine Gray isimli kadının sürekli New York’a gelerek, Flatbush sem-tindeki bir kara büyü dükk nını ziyaret ettiğini ve buradan malzeme aldığının tespit edildiğini söyledi. 
     
     Sürekli ifadesine çalıştı 
     Eski kocaları ile sevgilisinin ölümünden sorumlu tutulan Gray’in uzun süredir bu suçlamalarla karşı karşıya bulunduğunu belirten adli makamlar, "kara dul"un aleyhinde tanıklık yapacakların, Gray’in kara büyü yapmasından korkarak mahkemeye çıkmayı reddettiklerini ya da ifade değiştirdiklerini açıkladı. 
     
     İnançlı biri görünümünde... 
     "İnançlı bir Hıristiyan" görüntüsü çizen ve sürekli kiliseye giden Gray’in evinde yapılan aramada iğneler batırılmış bebekler ele geçirilirken, eve yerleştirilen dinleme cihazıyla da, "kara dul"un savcılara söyleyeceklerini önceden çalıştığı tespit edildi. Gray, 1974’te ilk kocası Norman Stribbling’i, 1990’da da ikinci kocası William Gray’i öldürmekle suçlanıyor. Gray’in 1996’da bir otomobilde ölü bulunan 6 yıllık sevgilisi Clarance Goode’yi de öldürdüğü iddia ediliyor. 
     



 YAŞAM 



















</TEXT>
</DOC>
