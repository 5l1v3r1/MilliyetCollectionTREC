<DOC>
<DOCNO> 86051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/yazar/cem.html </URL>
<DATE> 2002/05/25/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
45 parti, 45 çözüm değil 
</HEADLINE>
<TEXT>

     Ülkemizin demokrasi kültürü bazı konularda vur deyince öldür’ mantığıyla hareket ediyor. çok partili sisteme geçiş, bizim için önemli bir kilometre taşı olmuştu. Ancak sanırım çok partiden kastedilen bugünkü gelinen nokta değil. 
     Dün Murat Karayalçın’ın öncülüğünde 45. parti de kurulmuş oldu. Aslında politik yaşam için talip olmak ve bu yola dürüstçe başkoymak gurur duyulacak bir davranış. Mutlaka her partinin kendine göre farklılıkları var. Ancak Türkiye siyaseti zaten gereğinden fazla parçalı bir görüntüye sahip. Merkez sağ ve merkez solda odaklayan girişimler etrafında birleşilmedikçe uç görüşlere oy kayması yine kaçınılmaz olacak. 
     
     Ayağını yorganına göre uzatmak 
     Geçtiğimiz yıllarda bir bankacılık furyası yaşamıştık. Türkiye’nin ihtiyacı olanın çok üzerinde farklı banka markası ortaya çıkmış, her banka aynı hizmet yelpazesini sürdürebilmek için inanılmaz harcamalar yapmıştı. Reklamlar, kampanyalar, ATM makineleri, etkinlikler, sponsorluklar bu harcamaların önemli kalemlerini oluşturuyordu. 
     Sonuçta anlaşıldı ki, bu ülke bu kadar farklı bankayı kaldıracak durumda değil. Bizde değil gelişkin ülkelerde bile bu sayıda farklı markanın bir arada yaşaması olası değil. Gelinen noktada ne oldu Bankalar tasfiye edildi, bir kısmı birleştirildi ve bazı harcamalar boşa gitti. Bir başka deyişle, yatırımların geri dönüşü olmadı. 
     İşte yaşanan bu parti enflasyonu da benzer düşünceleri akla getiriyor. Yeni girişimlere karşı olduğumdan değil. Bunlar Türkiye’nin siyasi çeşitliliğine elbet bir renk getiriyor. Bir kısmı da, Türkiye’nin değişim ve dönüşüm misyonlarına mutlaka katkı sağlayacak. 
     Dönüşümü gerçekleştirebilecek siyasi oluşumların, gerçek anlamda kitlesel bir hareketi temsil edebilecek söylem, program ve kadrolara sahip olmaları gerekiyor. Bu yeni bir siyasal parti de olabilir. 
     
     Uzlaşmayan partiler değil egolar 
     Türk siyasetinde partilerin uyuşmayan görüşlerinden çok, lider adaylarının uzlaşmayan egoları ön planda. Burada büyük balık, büyük olabileceğini düşünen adayları yutunca, orta boylar da kendi kulvarlarında yarışma yoluna gidiyorlar. 
     Ancak bu yaklaşım, bazı partileri barajın altında kalma riskiyle karşı karşıya bırakıyor. Aslında daha akılcı bir yöntem, katkı sağlayabilecek liderlerin ortak platformlarda buluşması olabilir. Aksi taktirde, gösterilen çabaların boşa gitme olasılığı yüksek. 
     Kamuoyunda kabul gören lider anlayışı az - çok belli oldu. Çalışkan, dürüst, mütevazı bir profil ortaya çıkıyor. Yolsuzluklardan uzak duran, işinin ehli kişiler benimseniyor. Ancak şunu da unutmamak lazım. Siyaset de bir ekip işi. 
     İşyerinde veya aile meclisinde olduğu gibi, masanın etrafında kimlerin olduğu, lider kadar önemli bir konu. Dolayısıyla mevcut kabinenin dezavantajlarını değerlendirirken olduğu gibi, muhtemel siyasi oluşumları gözden geçirirken de, masadaki toplu resim önemli. 
     45 parti 45 değişik çözüm anlamına gelmiyor. Benzer çözümlerin ortak platformlarda buluşması insan ve bütçe israfının önlenmesinin yanı sıra, parçalı görüntüyü azaltmak adına da değer taşıyabilir. 
     
     







Milliyetçilik ve Kürtler 


Dananın kuyruğu 


İhtarname... 


Bahçeli’den cesur adımlar bekliyorum 


45 parti, 45 çözüm değil 


Cem Derviş ikilisi çare olur 


İz şansı 


Onno dağı 


Eskişehir’de bir vaha Anadolu Üniversitesi 


Bu yıl Irak’a saldırı yok... 


Sevmek mi istersiniz, yoksa sevilmek mi 


Bir memleketin deniz işleri... 


Seçimin ekonomi politiği 


İTO’da 50 yıl çalışabilmenin sırrı nerede 


Kanuni’den Beri 


Murat Evgin "Türk gibi rock" yapıyor 


Kapı kapı dolaştı bankasını sattı 


</TEXT>
</DOC>
