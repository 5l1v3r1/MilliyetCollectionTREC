<DOC>
<DOCNO> 52827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sontur07.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP'e saldıran kişide "Antisosyal kişilik bozukluğu" varmış 
</HEADLINE>
<TEXT>

     HADEP İstanbul İl ve Şişli İlçe Başkanlığı'nda 2 kişiyi bıçak ve silahla yaraladıktan sonra İHD İstanbul Şubesi'ne aynı yöntemle girince yakalanan Zeki Genç hakkında, ''antisosyal kişilik bozukluğu'' teşhisi bulunduğu belirtildi. 
     İstanbul Emniyet Müdürlüğü Basın Protokol ve Halkla İlişkiler Şube Müdürlüğü'nce yapılan açıklamada, İnsan Hakları Derneği İHD İstanbul Şubesi'nden önceki gün silah sesleri gelmesi üzerine olay yerine giden güvenlik güçlerinin, dernek yetkililerinin bir kişiyi etkisiz hale getirmeye çalıştığını görünce müdahale ettikleri belirtildi. 
     Açıklamada, burada yakalanan Zeki Genç'in üzerinde, 1 adet tabanca ile bu silaha ait mermiler, 26 santimetre uzunluğunda bir bıçak ve eylemlerinin yazılı olduğu gazetelerden kesilmiş kupürler bulunduğu ifade edildi. 
     Saldırganın, askerlik yaptığı dönemde Ankara Mevki Hastanesi'nde psikolojik tedavi gördüğü ifade edilen açıklamada, bu kişinin daha sonra Bakırköy Ruh ve Sinir Hastalıkları Hastanesi'ne gönderildiği kaydedildi. 
     






</TEXT>
</DOC>
