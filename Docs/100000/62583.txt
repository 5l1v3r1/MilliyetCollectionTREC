<DOC>
<DOCNO> 62583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/soneko18.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu tasarrufta nemalar Şubat'ta ödeniyor 
</HEADLINE>
<TEXT>

     "Zorunlu Tasarruf" olarak bilinen Çalışanların Tasarrufa Teşvik Hesabı kapsamında, Şubat ayında nema ödemesi yapılmasına ilişkin çalışmalar sürüyor. 
     2000 yılı Haziran ayından itibaren ana para kesintilerinin kaldırıldığı zorunlu tasarruf hesabı kapsamında, 2001 yılına ilişkin nema ödemesinin Şubat ayında yapılabilmesine yönelik, Hazine Müsteşarlığı çalışmalarını tamamlayarak Yüksek Planlama Kurulu'na YPK gönderdi. 
     YPK'da kararın tamamlanması halinde, çalışanlara 12. nema ödemesi Şubat ayı içinde yapılacak. 
     2001 yılı Aralık ayına ait nema oranı 1 Şubat itibariyle belirlenebildiği için, ödenecek nema miktarı da bu tarihte belli olacak. 
     Öte yandan Çalışanların Tasarruflarını Teşvik Hesabı'nda, 30 Kasım 2001 itibariyle kümülatif 8 katrilyon 183.4 trilyon lira bulunuyor. 
     Paranın 1 katrilyon 682.5 trilyon lirasını anapara, 8 katrilyon 585.9 trilyon lirasını da nema geliri oluşturuyor. 
     Söz konusu tarih itibariyle hesaptan 2 katrilyon 55.3 trilyon lira anapara, şahıs kesintisi ve nema olarak hak sahiplerine ödenirken, 8.5 trilyon lira ilgili kurumlara iade edildi. 
     






</TEXT>
</DOC>
