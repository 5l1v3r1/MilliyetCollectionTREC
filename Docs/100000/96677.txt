<DOC>
<DOCNO> 96677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/guncel/gun02.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir avuç bulgur için 
</HEADLINE>
<TEXT>

Kilisli işadamı Haydar Atınç yoksul vatandaşlara bulgur dağıtmak isteyince yüzlerce vatandaş evin önünde sıkışma tehlikesi geçirdi. Bayılanlar oldu. İzdiham kalabalığın üzerine su sıkılarak önlendi 
     REŞİT ÇELEBİOĞLU Kilis DHA 

     Kilis’te hayırsever işadamı Haydar Atınç’ın bulgur dağıtımı sırasında yaşanan izdiham, yardım için gelenlerin üzerine hortumla su sıkılarak önlendi. Bulgur dağıtılacağını öğrenen yoksul vatandaşlar, her yıl 100 ton bulgur dağıtan işadamının Müslüman Bey Mahallesi’ndeki evinin önünde toplandı. 
     
     Bayılanlar oldu 
     Çoğu çocuk ve kadın binlerce kişi, bulgur almak için birbirleriyle tartıştı. İzdiham yüzünden güç anlar yaşayan özel görevliler ezilme tehlikesi geçirirken, bazı kadınlar bayıldı. Kucağında çocuklarıyla kalabalığın arasında kalan kadınlar da güçlükle kurtarıldı. İzdiham nedeniyle Atınç’ın görevlendirdiği kişiler çareyi, gelenlerin üzerlerine hortumla su sıkmakta buldu. Yardım alamadan ayrılan vatandaşlarsa, "Bir iyilik yapıyorlar, onu da insanın burnundan getiriyorlar. 
     Bir kaç kilo bulgur için ölecektik. Bizi bu hallere düşürenler utansın" diye isyan etti. 
     Kilisli işadamlarını yardıma çağıran Atınç da, "Kilis’te yoksul insan çok. Onlara elbirliğiyle yardım edelim. Ben imk nlarım ölçüsünde buna devam edeceğim" dedi. 
     



 GÜNCEL 













</TEXT>
</DOC>
