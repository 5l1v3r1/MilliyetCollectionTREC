<DOC>
<DOCNO> 87148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yazar/uras.html </URL>
<DATE> 2002/05/31/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Yapay gündem Politika Real gündem Üretim 
</HEADLINE>
<TEXT>

     Konya’da otomotiv sanayii için krank mili üreten Genmot Genel Motor Fabrikası’nın İhracat Müdürü Hacı Yılmaz anlatıyor "2001 yılında Almanya’da Berlin şehrinde Mercedes Benz Fabrikası’nın krank mili tesisini komple satın aldık. Makineleri 60 TIR kamyonuna yükleyerek Konya’ya taşıdık. Şimdi Konya’da yılda 75 bin krank mili üretiyor, üretimin yüzde 80’ini 52 ülkeye Avrupa otomotiv firmalarına satıyoruz... Bizim siyaset ile, politika ile ilgimiz yok. Şu anda biz sadece üretmeyi, ihraç etmeyi düşünüyoruz." 
     Hacı Yılmaz’ın verdiği bilgiyi Londra’da Kemal Derviş’in yaptığı açıklama ile "öpüştürünüz." Kemal Derviş ne diyor "Mart ayında üretimde artış başladı. Yılın ilk üç aylık dönemini yüzde 3.3’lük artış ile kapadık. Sıkı maliye ve para politikasıyla büyümeye geçiyoruz. Bu duruma IMF yetkilileri de sevindi." 
     Kemal Derviş’in yılın ilk üç aylık dönemi için sözünü ettiği yüzde 3.3’lük rakamın nereden kaynaklandığı belli değil. Ama Devlet İstatistik Enstitüsü DİE tarafından yayımlanan aylık üretim anketi sonuçlarına göre, 2002 yılının Ocak ayında toplam sanayide yüzde 2.4, Şubat ayında yüzde 5.2 daralma yaşanırken, Mart ayında yüzde 18.7 artış gerçekleşti. Sonuçta, 2002 yılının ilk üç ayında toplam sanayi üretiminin dönemsel ortalama artış oranı yüzde 3.5’a ulaştı. Milli gelir hesaplarında sanayi üretiminin etkisi büyük olduğundan, "üç aylık milli gelir rakamları"nın da küçülme yerine büyüme işareti vermesi bekleniyor. 
     Büyümenin mart ayı sonrası devam edip etmeyeceği konusunda şüpheler vardı. DİE’nin sanayide kapasite kullanım oranlarıyla ilgili öncü göstergesi, nisan ayında da üretimin geçen yılın üzerinde gerçekleştiği işaretini veriyor. Her ne kadar kapasite kullanım oranı nisan ayında mart ayının biraz gerisine düşmüş ise de gene de olumlu bir çizgide. 
     
Kapasite kullanım oranları  Ocak Şubat Mart Nisan 2001 70.5 70.9 70.7 68.5 2002 74.1 72.1 75.2 74.0      
     
     İmalat sanayiinde 10 - 24 kişi istihdam eden özel sektör işyerlerinin kapasite kullanım oranları yüzde 50’ler civarında iken, 100 kişiden fazla çalışana sahip işyerlerinde bu oran yüzde 71’e çıkıyor. Çalışan sayısı arttıkça kapasite kullanım oranının arttığı ve büyük ölçekli işyerlerinin 2002 yılı birinci döneminde daha yüksek kapasite ile çalıştığı gözlenmekte. Katma değerde çok büyük ağırlığa sahip olan bu firmalar hem kapasite kullanımı oranlarında, hem de üretim üzerinde etkili olmakta. Özel sektörde kapasite kullanım oranları en yüksek olan sektörler ağaç ve mantar ürünleri, tekstil ürünleri imalatı, giyim eşyası imali, tütün imalatı sektörleri. 
     İmalat sanayiinde etkin olan alt sektörlerin dört aylık ortalama kapasite kullanım oranları, rafine edilmiş petrol ürünleri imalatı yüzde 78, tekstil ürünleri imalatı yüzde 80.2, gıda ürünleri imalatı yüzde 67.4, kimyasal madde ürünleri imalatı yüzde 83.3, ana metal sanayi yüzde 74 olarak gerçekleşti. 
     Konya Sanayi Bölgeleri Enerji Komisyonu Başkanı Mehmet Ali Korkmaz, Yusuf Baltacı’ya yaptığı açıklamada Konya ekonomisinin krizin olumsuz etkilerini atlatmaya başladığını, sanayi bölgelerinde enerji tüketiminin geçen yıla göre yüzde 70 oranında arttığını söyledi. 
     Gaziantep Sanayi Odası Başkanı Nejat Koçer, Ahmet Kaya’ya yaptığı açıklamada Gaziantep’in krize başkaldırdığını, üretime yöneldiğini, elektrik tüketiminin büyük oranda arttığını söylüyor. Elektrik enerjisi tüketimindeki artış sanayide üretimin artışının göstergesidir. Nejat Tümer, Arabistan ve Ürdün’den gelen taleplere dayalı olarak ihracatın patladığını, Gaziantep’te üretimin ihracata dayalı olarak arttığını belirtiyor. Konya’da da bugün üretimini sürdüren, üretimini artıran kuruluşlar ihracata dönük kuruluşlar. 
     Bu gelişmeler ihracata dönen sanayide yeniden yapılanma konusundaki gelişmelerin önemini ortaya koyuyor. 
     
     







Kritik sonbahar 


Enseyi karartmayın, çünkü... 


Yasak ilaçlar... 


AB nasıl bakıyor 


Mesud’un kalesini Tayyip düşürecek mi ’ 


30 Mayıs... Milat 


20 milyara kolej 


Serçe, Şahin, Kartal ve Doğan’ın sahipleri zorda 


Yabancılar "bekle - gör" pozisyonunda 


Recep Tayyip Erdoğan değişmiş olabilir mi 


Piyasa psikolojisi 


İnsan kaçakçılığı ve Türkiye 


Ecevit’siz MGK 


Entelektüel faaliyetlere kriz dopingi 


Firuze 


Derviş Tamam mı, devam mı 


Yapay gündem Politika Real gündem Üretim 


</TEXT>
</DOC>
