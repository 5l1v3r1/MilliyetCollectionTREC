<DOC>
<DOCNO> 91786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sonspo02.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür, Dünya Kupası'nın en kötü forveti.. 
</HEADLINE>
<TEXT>

     İtalya'nın yüksek tirajlı gazetesi La Repubblica, mevkilere göre 17. Dünya Kupası'ndaki en iyi ve en kötü ilk 5'i sıralarken, Türk Milli Takımı'ndan Alpay, Yıldıray, Tugay, Hasan Şaş ve Ümit Davala ile teknik direktör Şenol Güneş, en iyi 5'te yer aldı. 
     Kupada savunmanın ortasında oynayan en iyi futbolcular arasında Alpay Özalan'ı ilk sıraya yerleştiren La Repubblica, Tugay'ı orta alanın ortasındaki en iyilerde 4., Ümit Davala'yı da orta alanın sağındaki en iyilerde 3. sırada gösterdi. En iyi 10 numaralı futbolcular sıralamasında Yıldıray Baştürk 5. sırada bulunurken, en iyi atak oyuncuları sırlamasında Rivaldo'dan sonra 2. sırayı Hasan Şaş aldı. 
     Bu arada en iyi teknik direktörler sıralamasında da Bruce Arena ABD ve Bruno Metsu'dan Senegal sonra Şenol Güneş geldi. En iyi 5 ile en kötü 5'in olduğu listede A Milli Takım'dan en kötülere giren tek isim ise Hakan Şükür oldu. Hakan Şükür, en kötü forvet oyuncuları arasında birincileri olarak gösterildi. 
     Öte yandan gazete, 17. Dünya Kupası finalerinde oluşturduğu en iyi 11'de Türk futbolculardan yalnızca Alpay'ı koydu. En iyi 11 şöyle oluştu 
     Kaleci Kahn Almanya , Savunma Puyol İspanya , Marquez Meksika , Alpay Türkiye , Roberto Carlos Brezilya , Orta Alan Donovan ABD , A.Svensson İsveç , Bouba Diop Senegal , Sorin Arjantin , Forvet Rivaldo Brezilya , Tomasson Danimarka . 
     17. Dünya Kupası'ndan istatistikleri veren La Repubblica, Senegal karşısında A Milli Takım'ın ''altın gol''ünü atan İlhan Mansız'ın Dünya Kupası tarihinde uzatmalarda en kısa sürede gol atan futbolcu olarak tarihe geçtiğini bildirdi. 
     

     
</TEXT>
</DOC>
