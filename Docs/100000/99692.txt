<DOC>
<DOCNO> 99692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sontur19.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
The İndependent "Türkiye siyasi antikalarını tasfiye edecek" 
</HEADLINE>
<TEXT>

     Türkiye'de siyasi görüşü ne olursa olsun tüm halkın siyasilere karşı büyük bir tepkisi olduğu, "Siyasi antikalar sınıfı"nın tümüyle tasfiye edileceği umudunun giderek arttığı öne sürüldü. Türkiye'yi AB'ye götürecek yeni bir siyasi sınıfının doğmakta olduğunu savunan The Independent gazetesi, ABD'nin Irak konusunda Türkiye'ye haksız bir baskı yapmasına izin verilmemesi gerektiğini de belirtti. 
     The Independent gazetesi, "Türkiye, Modern bir Ülke Olmak İstiyor" başlıklı haber yorumunda terörle savaşın Irak'ı kapsayacak biçimde genişletilmesi halinde Türkiye'nin yakında ABD'nin en önemli müttefiki haline gelebileceğini öne sürdü. 
     Batı'da Türkiye ile ilgili birçok soru işaretlerinin bulunduğuna dikkat çeken gazete, Türkiye konusunda genel kaygının, yanlış yola sapması halinde ortaya çıkabilecek büyük sorunlara ilişkin olduğunu kaydetti. 
     Ekonomik kriz üçüncü yılına girerken halkın siyasilere karşı çok tepkili olduğunu kaydeden gazete, İslamcı veya Batı yanlısı, baş örtülü veya örtüsüz, herkesin siyasiler konusunda büyük bir umutsuzluk hissetiğini belirtti. 
     Türk halkının dürüst ve istirkrarlı bir yaşam istediğini, çocuklarının iyi bir eğitim görmelerini arzuladığını ifade eden gazete, bu nedenle MHP dışındaki tüm partilerin AB'den yana olduğunu belirtti. 
     The Independent, Türkiye'de durumun değişebileceğini savunurken, "Çöken ve modası geçmiş siyasi mekanizmanın son günlerini yaşadığı, tüm bir siyasi antikalar sınıfının yok olacağı yönündeki umut giderek artıyor" diye yazdı. 
     Buna karşın Türkiye'de Irak konusunda büyük bir tedirginlik olduğunu, ekonomik krizin bitmediğini belirten gazete, "Türkiye hala IMF'den en çok borçlanan ülke durumunda. Bush'un Türkiye'yi, askerlerin aşırı derece kuşku duydukları bir savaşa desteklemeye zorlayabilir. Ancak aynı zamanda Türkiye'nin bir dönüm noktasında bulunduğu ve onu Avrupa'yı götürecek olan yeni bir siyasi sınıfın ortaya çıkmakta olduğu umudu var" yorumunu yaptı. 
     Türkiye'nin AB'ye yakınlaştırmak için Avrupalılar tarafından neler yapılabileceği sorusunu da dile getiren gazete, Türkiye'de iki yıl önce düşünülmeyen reformların halen büyük desteğe sahip olduğuna dikkat çekti. The Independent, ABD'nin Irak planlarını uygulamak için Türkiye'ye haksız bir baskı yapmasına izin verilmemesi gerektiğini de savunarak, "Birbirine destek olmasak aynı birliğe üye olmamızın anlamı nedir Eğer Türkiye'nin görünümünü değiştirmesini istiyorsak bizim görünümüzü de değiştirmemiz lazım ve ilk yapmamız gereken şey önyargılarımızı gözden geçirmektir" diye yazdı. 
     





</TEXT>
</DOC>
