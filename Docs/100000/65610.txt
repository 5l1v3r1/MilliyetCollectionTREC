<DOC>
<DOCNO> 65610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/ekonomi/eko03.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyar ’lık ihracat hedefi 
</HEADLINE>
<TEXT>

V227 modeli eylülde piyasaya çıkacak olan Ford Otosan, 2003’te 1 milyar dolarlık ihracat hedefliyor 
     FATİH ÇINAR Malaga 

     Hazirandan itibaren V227 hafif ticari araçlarını piyasaya süreceklerini belirten Ford Otosan Pazarlama Müdürü Tolga Oğuz, ihracat odaklı üretimi yapılacak V227'yle 2003 yılı ihracat hedeflerinin 1 milyar dolar olduğunu söyledi. Türkiye'de otomotiv sanayinin çok iyi bir noktaya geldiğini kaydeden Oğuz, "Firmalar Türk sanayine güven duyuyor. Tofaş Fiat'ın diğer fabrikalarının arasından sıyrılmayı ve Doblo ile Türkiye'de ihracat şampiyonu olmayı başardı" dedi. 
     
     İyi bir şans yakaladık 
     Diğer otomotiv şirketlerinin de ihracatta önemli başarılar kaydettiğine değinen Oğuz, "Renault da ihracatçı bir karakter aldı. Şimdi biz V227 ile geliyoruz ve çok iddialıyız. Toyota ve Hyundai de ihracat üssü olacak. Otomotiv sanayinin geleceği Türkiye'de çok parlak, iyi bir şans yakaladık ve bunu çok iyi kullanmalıyız" dedi. Bu yıl için ne ciro ne ihracat tahmini yapmanının sağlıklı olacağını belirten Oğuz, 2001 yılını 500 milyon dolarlarda kapatacaklarını söyledi. 
     
Yeni Fiesta eylülde Türkiye'de      Ford'un küçük otomobili yeni Fiesta İspanya'da dünya basınına tanıtıldı. Eylülden itibaren Türkiye’de de satışa sunulacak olan Fiesta, küçük ve tasarruflu otomobil kullanıcı kitlesine hitap edecek. Ford Avrupa Ürün Geliştirmeden Sorumlu Başkan Yardımcısı Martin Leach, yeni Fiesta’da güvenlik, geniş alan, sürüş kalitesi, tasarım üzerinde yoğunlaştıklarını belirtti. Benzinli ve dizel seçenekleri ile yüzde 10 yakıt tasarrufu sağlayan yeni Fiesta'nın Focus ve Mondeo'dan çizgiler taşıdığını belirten Leach, "Akla ve kalbe hitap eden bir Fiesta tasarladık" dedi. Fiesta Türkiye pazarında ilk olarak 1.4 benzinli ve düz şanzımanlı seçenekle yer alacak. 
     



 EKONOMİ 
















</TEXT>
</DOC>
