<DOC>
<DOCNO> 62172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sondun02.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Başkanı Bush ölümden döndü.. 
</HEADLINE>
<TEXT>

     ABD Başkanı George W. Bush'un, yediği çubuk krakerlerin boğazına kaçması sonucu bayıldığı ancak doktor müdahalesiyle tamamen normale döndüğü bildirildi. 
     Amerikan Associated Press haber ajansının bildirdiğine göre, dün gece televizyonda ulusal futbol ligi Playoff karşılaşmalarını seyrederken Bush'un, yediği çubuk krakerlerin boğazına kaçması sonucu nefessiz kaldığı belirtildi. 
     Beyaz Saray'da gerçekleşen olaydan sonra, Beyaz Saray doktoru Richard Tubb, gazetecilere yaptığı açıklamada, ABD Başkanı'nın hemen düzeldiğini ve durumunun tamamen normale döndüğünü kaydetti. Tubb, Bush'un tekrar bayılması için bir neden göremediğini de belirtti. 
     Beyaz Saray doktoru, ABD Başkanı'nın, boğazına kaçan çubuk krakerler yüzünden, kalp atışının azalması dolayısıyla bayıldığını ifade etti. 
     






</TEXT>
</DOC>
