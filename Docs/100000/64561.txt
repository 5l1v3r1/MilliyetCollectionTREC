<DOC>
<DOCNO> 64561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/yazar/temelkuran.html </URL>
<DATE> 2002/01/28/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Biz bu dünyayı yemedik 
</HEADLINE>
<TEXT>

Sistemin "zekice" kurulmuş yalanını "yediğiniz" sürece başınız ağrımaz. Ama "Biz bu dünyayı yemiyoruz istesek de boğazımızdan geçmiyor" derseniz... Noam Chomsky bu yüzden yargılanacak işte... 
     "İnsanları edilgen ve itaatk r kılmanın en zekice yolu kabul edilebilir düşüncenin alanını olabildiğince sınırlamak, ama o alan içinde canlı’ tartışmaların yapılmasını sağlamak, hatta insanları o alan içinde kalmak koşuluyla daha muhalif’ ve eleştirel’ olmaya cesaretlendirmektir. Bu tutum, insanlara düşünce özgürlüğünün varolduğu hissini verirken tartışmalara sistemin koyduğu sınırları dayatır." Noam Chomsky 
     Bu alıntı, en kaba örnekle şu demek Hülya Avşar’ın Kenan Işık’ı öpüp öpmediği tartışması üzerinde özgür’ fikirlerinizi sere serpe ifade edebilirsiniz ama, üniversitede Kürtçe seçmeli ders için dilekçe veren çocukların hınçla dövülmesi konusunda pek ses çıkarmasanız iyi olur. Çünkü sizin düşünce özgürlüğünüz Laila’nın toplumsal patlamaya neden olup olmayacağı konusunda konuşacak kadardır. Sistemin sizin için kurduğu bu emniyetli oyun bahçesinin çitlerini aşarsanız bir yeriniz mutlaka uf olur Sistemin bu "zekice" kurulmuş yalanını "yediğiniz" sürece başınız ağrımaz. Ama "Biz bu dünyayı yemiyoruz yemeye çalışsak bile boğazımızdan geçmiyor" derseniz... 
     
Çitlerin ötesinde      İşte orada, çitlerin ötesinde, hakikat başlar. Oyun bahçesinin dışına çıkar çıkmaz bir takım adamlarla tanışırsınız. Onlar da tıpkı sizin gibidir yalanlar boğazlarından geçmemekte ve başları bu yüzden fena halde ağrımaktadır. Söyledikleri, dünyayı hemen yarın değiştireceği için değil, başka türlüsünü beceremedikleri için, oyun bahçesine sığışamadıkları için, doğruyu söylemeye, hakikatten bahsetmeye niyetlenmişlerdir. İşte bu adamlardan biri, bu adamların en iyilerinden biri Noam Chomsky’dir. 
     
Tanışma fırsatı      Chomsky "bölücü fikirlerinden" dolayı 13 Şubat Salı günü saat 09.00’da İstanbul DGM’de yargılanacak. Zira Aram Yayınları’ndan çıkan kitabında suç unsuru bulunmuş, o da yayıncılarını duruşmada yalnız bırakmamak için ABD’den geliyor. Türkiye’de olunca böyle mühim ve düzgün adamlarla tanışma fırsatını böyle yakalıyorsunuz işte Şahsen ben duruşmaya gitmek niyetindeyim de... 
     Çünkü Chomsky önemli bir insandır. Neden Şundan 
     
Tek kişilik hakikat komisyonu      74 yaşındadır ve dilbilim, felsefe, uluslararası ilişkiler, ABD dış politikası üzerine ders vermekte ve yazmaktadır. Orta Doğu, Asya, Doğu Timor ve Güney Amerika meselelerinde uzmandır. Tarafsız değil, bilakis ve bilhassa taraflıdır. Çünkü medyanın, dünya meselelerini ele alırken ayrıcalıklı ve küçük bir grubun çıkarlarını kollamak için algı çarpıklığı yarattığını, hatta olmayan bilgileri icat ettiğini bilir ve okurlarıyla bunları paylaşır otoritenin yalanlarını açıklar. Özelikle "Dünya Düzeni Eskisi Yenisi" Metis Yayınları-Çev Ali Çakıroğlu-Tuncay Birkan adlı kitabı mutlaka okunması gereken, faydalı bir eserdir. Chomsky aslında tek kişilik bir hakikat komisyonudur Saygın bir muhalif olmasının nedeni, muhalefetinin bilgiye dayanmasıdır. Çitlerin dışına çıktığı için öldürülen Uğur Mumcu’nun dediği gibi, "Bilgi sahibi olduğu için fikir sahibidir". Bu yüzden, okunması, bilinmesi gereken bir adamdır. Çitlerin yıkıldığı gün, adı saygıyla anılacak, yargılandığı utançla anımsanacaktır. 
     
     







İnönü'nün Defterler'i 


AB ve PKK 


ABD’nin Arap ikilemi 


Bankacılığın ilk çaresi Birleşme 


Yeni memurlar ve koruma zırhları 


Emlak Vergisi kazığını kim attı 


Butik partiler dönemi 


Biz bu dünyayı yemedik 


ABD’deki resesyon gerçekten aşılıyor mu 


Çekirdeksiz üzüm 


</TEXT>
</DOC>
