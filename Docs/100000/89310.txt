<DOC>
<DOCNO> 89310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/ekonomi/aeko.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota 1 milyar euroluk ihracat hedefine koşuyor 
</HEADLINE>
<TEXT>

2004 yılından itibaren Adapazarı fabrikasında yeni bir modelin üretimine başlayacak olan Toyota, üretim rakamını 100 bin adete, ihracatını da 1 milyar euroya çıkartmayı hedefliyor 
     EKONOMİ SERVİSİ 

     Corolla Sedan modelinin üretimiyle birlikte ihracatçı kimlik kazanan Toyota Türkiye üçüncü modelin 2004’ten itibaren üretim ve ihracatına başlayarak, yılda 1 milyar euro ihracat yapacağını açıkladı. 
     Toyota Türkiye’nin Genel Müdür ve CEO’su güçlendirilmiş genel koordinatör Koji Kobayashi yeni yatırımlarıyla birlikte 275 milyon euro Türkiye’deki yatırımlarının 2004 yılına kadar 750 milyon euro’ya ulaşacağını söyledi. Kobayashi şöyle konuştu 
     "Sedan modeline ek olarak ağustos ayından itibaren üretimine başlayacağımız station wagon versiyonuyla birlikte 31 Mart 2003’te sonlanacak 2002 yılı mali hedefimiz, 25 farklı ülkeye 47 binlik üretimin toplam 40 bin adetlik kısımını ihraç etmek. Böylece 400 bin euro ihracat geliri elde edeceğiz. Bugüne kadar en çok satış yapılan ülkelerin başında Polonya, Finlandiya, İsrail, Rusya, Macaristan, Slovenya, Almanya ve Kanarya Adaları geliyor." 
     
     En kaliteli Türkiye’ 
     Türkiye’de üretimine başlanacak üçüncü modelle birlikte 2004 yılından itibaren de yıllık üretimin 100 bin aracın üzerine çıkmasının ve 1 milyar euronun üzerinde ihracat geliri hedeflendiğini belirten Kobayashi, istihdamın da bin 200’den 2 bin kişinin üzerine çıkacağını söyledi. Kobayashi, yeni modelin yeni sıra Japon Toyota’dan gelecek ilave bir modelin de üretimini alabileceklerini kaydetti. 
     Kobayashi, Japonya dışındaki fabrikalar arasında üretimin başlangıcındaki kalite seviyesinin Toyota Türkiye’de en yüksek seviyede bulunduğunu sözlerine ekledi. 
     
     Geleceğiniz parlak’ 
     Türkiye ekonomisinin iyi bir döneme girdiğini ve otomotivde iç satışların da 2003’te eski düzeyine yaklaşacağını kaydeden Kobayashi, şöyle konuştu "Bu yılın sonunda ekonomide ciddi bir iyileşme yaşamak süpriz olmayacak. Üretim ve ihracat yolunda Türk otomotiv sektörünün büyümeye büyük katkısı olacaktır. Ekonomik programa güvenimiz tamdır ve Türkiye’yi parlak bir geleceğin beklediğine yönelik güçlü bir inancımız vardır." 
     
275 milyon euro ek yatırım ve yeni model      Kobayashi, ağustostan itibaren Corolla’nın sedan versiyonunun dışında station wagonun da bantlardan inmeye başlayacağını, 2004 yılında ise yalnızca Toyota Türkiye’de üretilecek ve üretimin yüzde 50’sine karşılık gelecek üçüncü modelin üretim çalışmalarına başlandığını kaydetti. 
     Yeni modelin Toyota Corolla, VW Golf, Peugeot 307 ve Ford Focus gibi modellere rakip olacak C segmentinde bir araç olduğunu kaydeden Kobayashi, "Bu yeni model için 200 milyon euro ek yatırım yapacağız" dedi. Yenileme yatırımı ile birlikte Toyota’nın 2004’e kadar Türkiye’de gerçekleştireceği toplam ek yatırım miktarı 275 milyon euroyu bulacak. Yatırım için Japon bankalarının yanı sıra, Avrupa Yatırım Bankası’ndan da kredi kullanılacak. 
     
Kurda büyük zıplama olmamalı’      Türkiye’nin iyileşme döneminde olduğunu ve bu ortamda istikrarın önemli olduğunu kaydeden Kobayashi, kur hareketlerinin büyük zıplamalar şeklinde olmaması gerektiğini söyledi. Kobayashi, "Büyük zıplamalar risklerini dağıtmayı başaramamış ya da bunu yapacak durumda olmayan firmalara çok büyük zarar verebilir" dedi. Sadece kur avantajıyla rekabetçi olunamayacağını ve TL’nin aşırı değerlendiğini de kaydeden Kobayashi, "Enflasyon düşme eğiliminde. Mayıs enflasyonunun beklenenden düşük çıkması ekonomik programın enflasyondaki hedeflerini tutturması yönünden bizleri inandırmakta" dedi. 
     



 EKONOMİ 













</TEXT>
</DOC>
