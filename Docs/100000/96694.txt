<DOC>
<DOCNO> 96694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/siyaset/siy09.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayım sonuçlanmadan erken seçim çok zor 
</HEADLINE>
<TEXT>

     ERSAN ATAR 

     Genel nüfus sayımının resmi sonuçlarının açıklanmamış olması, erken seçime 3.5 ay kalmasına rağmen illerin çıkaracağı milletvekili sayısının net olarak belirginleşmemesine neden oldu. YSK Başkanı Tufan Algan, 41 ilin kesin sonuçlarının ulaştığını, 40 ilin ise ulaşmadığını, bu durumun da illerin çıkaracağı milletvekili sayısının hesaplanmasını engellediğini açıkladı. "Kesin sonuçlar 3 Kasım’a yetişir" diyen Devlet İstatistik Enstitüsü yetkilileri de, Algan’ın uyarısının üzerinden 18 saat geçtikten sonra 24 ilin daha kesin nüfuslarının belirlendiğini, kalan 16 ilin de eylülde kesinleşeceğini belirtti. İllerin kesin nüfus sayımlarının belirlenmemesi halinde hangi ilin kaç seçim bölgesine ayrılacağı ve kaç vekil çıkaracağı, partilerin kaç aday göstereceği tam olarak belirlenemiyor. 
     



 SİYASET 













</TEXT>
</DOC>
