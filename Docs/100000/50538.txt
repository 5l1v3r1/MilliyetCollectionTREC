<DOC>
<DOCNO> 50538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/yazar/tamer.html </URL>
<DATE> 2001/11/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tüketici memnunsa Aria büyür 
</HEADLINE>
<TEXT>

     İş - TİM'inki de ne şans Alttaki kronolojiye göz atarken, lütfen aynı dönemde gerek dünyada gerekse Türkiye'de olan - biteni de hatırlamaya çalışın. 
     Teknoloji hisselerinin dünya borsalarında büyük çaplı değer yitirişi, Türkiye'de önce kasım, ardından bugüne kadar görülmemiş şubat krizleri, dünya telekomünikasyon piyasasındaki tepetaklak gidiş, yetmiyormuş gibi Avrupa'daki resesyon ve son olarak da ABD'ye 11 Eylül'deki terörist saldırı Yetmiyormuş gibi İtalyan ortağın da bu arada el değiştirmesi... 
     Yerim kalmadığı için Turkcell'in kronolojisi salıya kaldı. Şimdilik şunu hatırlatayım Aynı süre içinde Turkcell'in piyasa değeri bir ara 19 milyar dolara kadar yükseldikten sonra son dönemde 1,6 milyar dolara kadar inmiş bulunuyor. 
     İş Bankası Genel Müdürü Ersin Özince, "biz cepte sabit ücreti kaldırmakla kalmadık, fiyatların aşağı çekilmesini de sağladık. Tek kutuplu bir piyasaya rekabeti getirdik. Bundan yararlanan da tüketici oldu" diyor ve haklı. 
     "Biz hiçbir şeyi bedava almıyoruz. Lisansın KDV'sini sadece biz ödedik. Hakkımız neyse onu alıyoruz, fiyatı neyse son kuruşuna kadar ödüyoruz," diyor ve doğru. 
     "Tüketici monopolistik piyasanın Aria aracılığıyla kırıldığının bilincinde ve bize sahip çıkıyor" derken de umutlu. Kanıt olarak da rakamları gösteriyor "Yeni cep telefonu almak isteyen her 2 aboneden 1'i bize geliyor. Günde 2500 abone kaydediyoruz." 
     Tüketici Aria'ya sahip çıkarsa, Aria da TIM'le ya da TIM'siz -başka patronlarla- yoluna devam eder. 
     Telekomünikasyon Üst Kurulu'nun kararı çerçevesinde 15 kasıma kadar ulusal dolaşımı roaming mevcutlarla paylaşacak olması da önünü açacak. Tüm Türkiye'de erişim ağına sahip olmadığı için bugüne kadar Aria'ya çekimser kalan tüketici grubu için, 15 kasımdan sonra Aria'yı tercih açısından son engel de ortadan kalkıyor. 
     
İş - TİM'in seyir defteri      14 Nisan 2000 - İş Bankası - Telecom Italia konsorsiyumu, ilk 2. kuşak GSM ihalesinde 2.5 milyar dolarlık rekor fiyatla ipi göğüsledi. 
     27 Ekim 2000 - İş - TİM, epey sıkıntılı bir sürecin ardından -diğer 2 lisansörden alınmayan KDV'yi ödemeyi de kabul ederek- Ulaştırma Bakanlığı ile lisans sözleşmesini imzaladı. 
     13 Şubat 2000 - Başbakan Bülent Ecevit ve Ulaştırma Bakanı Enis Öksüz, Aria aracılığıyla ilk Alo'yu dediler. 
     22 Şubat 2000 - Anayasa fırlatma krizinin 48 saat sonrasında tam krizin göbeğinde İş - TİM, 530 milyon dolarlık KDV'yi yatırdı. 
     21 Mart 2001 - Aria, ilk etapta 3 büyük kentte faaliyete geçti. Bu nedenle İtalya'dan gelen TIM Grubu Başkanı Roberto Colaninno, Aria'nın TIM'in en önemli uluslararası girişimlerinden biri olduğunu vurgulayarak "Ben şahsen Türkiye'nin tüm Ortadoğu ve Kuzey Afrika bölgesindeki sosyo - ekonomik gelişmede etkin rol üstlenebileceğini düşünüyorum" dedi. 
     29 Temmuz 2001 - Avrupa'daki agresif büyüme politikası ve 3. kuşak GSM lisanslarına ödenen astronomik bedeller sonucu borç yükü artan Telecom Italia'nın çoğunluk hissesini Pirelli ve Benetton satın aldı. 
     27 Eylül 2001 - Telecom İtalia'nın sahip değiştirdikten sonraki stratejisi açıklandı. İtalya hariç Avrupa'daki büyüme politikasından vazgeçildiği ve Latin Amerika'ya yönelineceği duyuruldu. 
     30 Ekim 2001 - Telecom Italia Başkanı Marco Tronchetti Provera, İtalya'da kendisine yöneltilen bir soru üzerine Avusturya, Fransa, İspanya ve Türkiye'deki ortaklıklarından çekileceklerini söyledi. 
     15 Kasım 2001 - Ulusal dolaşımın roaming devreye girmesiyle Aria'nın kapsama alanı bir anda büyük çapta genişleyecek. Aria büyük olasılıkla Turkcell'in yurt çapına yayılmış altyapısından yararlanacak. Karşılığında 110 milyon dolar bedel ödeyecek. 
     
     







Akrep’lere... 


KKTC, Rumlara teslim edilmez 


Bir beyin fırtınası Türkiye kilitlendi sahaya inmeliyiz 


Aşkın son kullanma tarihi 


Fikriye'nin sırrı 


Öğretmen açığı ve köyler 


Mayorka'da zoraki diyalog 


Aşk yabani bir hayvandır 


Kuşkumuz hala devam ediyor... 


Askeri kazanım ve AB 


Tüketici memnunsa Aria büyür 


İki yanıt 


"Tasarruf Tasarruf " derken.. 


Türkiye için ağlama Arjantin 


Irak bizim için önemli bir pazar 


Derviş sussun BOTAŞ konuşsun 


</TEXT>
</DOC>
