<DOC>
<DOCNO> 72122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/yazar/sazak.html </URL>
<DATE> 2002/03/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Cheney Ankara yolunda 
</HEADLINE>
<TEXT>

     ABD Başkan Yardımcısı Dick Cheney, on günlük Ortadoğu turuna İngiltere üzerinden başladı Irak'a yönelik politikanın netleşeceği temas trafiğinde Ankara da önemli kavşaklardan birini oluşturuyor. Washington'un güçlü adamı 19 Mart'ta Türkiye'ye gelecek. 
     Başkent kulislerinde Cheney'nin Başbakan ve Dışişleri Bakanı'nın yanı sıra Genelkurmay Başkanı'yla da görüşmek istediğinden söz edilmesi ABD'nin güçlü adamının başkente Irak'a yönelik 'askeri plan'la geleceği olasılığına ağırlık kazandırıyor. 
     Cheney Washington'dan ayrılmadan önceki medya brifingde, ABD Dışişleri Bakanlığı yetkilisinin yaptığı şu değerlendirme 11 Eylül ertesi dile getirilen beklentiyi ifade ediyor 
     "ABD'nin politikası, Irak'ta rejim değişikliğidir. Irak'ın komşuları için, bölgenin barışı için bir tehdit ve tehlike olduğuna inanıyoruz. Bir süredir Irak'ta rejim değişikliği politikamızı uyguladık. Cheney'nin ziyaretindeki görüşmelerde de geniş bir odaklanma olacak." 
     Ankara'nın rolü ise şöyle seslendiriliyor 
     "Türkiye pek çok bakımdan mükemmel işbirliği yaptığımız bir ülke. İstihbarat, finansal, yasal ve elbette askeri... Görüşmelerin Irak'la ilgili sınırlamasının konuda değil, zamanda olduğunu düşünüyoruz." 
     ABD Başkan Yardımcısı Cheney Ankara'ya gelmeden Washington'dan mesaj ulaşıyor 
     "Irak'a bir harekata karar verirsek Türkiye ile aramızda ancak zamanlama sorunu olur." 
     Hükümetin özellikle turizm ve dış ticaret yatırımları nedeniyle ABD'nin Irak'a saldırısını engelleyemeyecekse bile yaz sonuna ertelemeye çalıştığı anlaşılıyor. 
     Başbakan Ecevit, TRT'deki konuşmasında "Biz içine girmesek bile Irak'a saldırı Türkiye'yi çok ağır bir şekilde etkileyecek. Irak sorunu bir kabus gibi üzerimizde durdukça yatırım gelmesi beklenemez" diyerek kaygısını yineledi. 
     Ankara kaygılanmakta haklı ancak Bush - Cheney yönetimi bu telkinlere ne denli açık belli değil. Afganistan, Irak derken asıl İsrail - Filistin çatışması Ortadoğu'yu savaşın eşiğine getirdi. ABD yönetimi şimdi 11 Eylül'ün yol açtığı yeni dengeleri korumaya, "terörle savaşım" gerekçesiyle oluşturulan koalisyonu dağıtmamaya çalışıyor. 
     11 Eylül trajedisinin altıncı ayı geride kalırken Beyaz Saray'da düzenlenen anma töreninde, 'Tanrı koalisyonu korusun' diyen ABD Başkanı Bush'tan önce Türkiye'nin Washington Büyükelçisi Faruk Loğoğlu'nun konuşması ve terör eylemini kınaması anlamlıydı. 
     Londra'da dün gerçekleşen Tony Blair - Dick Cheney zirvesinin gündemi Afganistan'daki askeri gücün komutanlığının İngiltere'den sonra kime geçeceği ve Irak BM silah denetçilerine kapıyı açmazsa ne olacağı tartışmasıydı. İkisi de Türkiye'yi doğrudan ilgilendiriyor. 
     Saddam sorunu bir kez daha Ankara'nın kapısını çalıyor 
     
     







Avrupa, Kürtler, irtica 


Biz neredeyiz 


AB'ye tepkinin nedeni 


İlk dersimiz Afgan olmayı öğrenmek 


AB atına arpa 


"MGK, Avrupa'ya mesaj verdi " 


Burslardan kimler yararlanıyor 


AB de ince ayar yapabilir 


Ulusal gurur kılığına "takiye" 


Aktaş Elektrik düğümü 


Afganistan’a asker için referandum yapsak 


Cheney Ankara yolunda 


Burger King'e pompalı tüfekli güvenlik mi 


Parası olan faiz artsın’ olmayan insin’ diyor 


</TEXT>
</DOC>
