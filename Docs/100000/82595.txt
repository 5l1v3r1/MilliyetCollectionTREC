<DOC>
<DOCNO> 82595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun22.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail yeni bir geniş çaplı operasyona mı hazırlanıyor 
</HEADLINE>
<TEXT>

     İsrail Genelkurmay Başkanı General Şaul Mofaz, ''Filistinlilerin terörizme devam etmesi halinde'' Mart ayı sonunda Batı Şeria'da başlattığı operasyondan daha da geniş çaplı yeni bir operasyon olasılığının bulunduğunu söyledi. 
     Mofaz, ''Filistinliler terörist saldırılarını devam ettirirse ve Filistin tarafından bunları engellemek için kimse birşey yapmazsa o zaman biz istemesek de yeni ve öncekinden daha geniş çaplı ve derin bir operasyon düzenlemek zorunda kalırız'' diye konuştu. 
     Mofaz'ın konuşmasında atıfta bulunduğu ilk operasyon, 29 Mart'ta başlamış, İsrail ordusu Filistin Devlet Başkanı Yaser Arafat'ın Ramallah'taki karargahının etrafındaki kuşatmayı kaldırmasıyla geçen hafta sona ermişti. 
     





</TEXT>
</DOC>
