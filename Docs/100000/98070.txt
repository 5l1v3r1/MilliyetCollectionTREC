<DOC>
<DOCNO> 98070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/siyaset/siy05.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’siz devam ederiz 
</HEADLINE>
<TEXT>

     ANKARA Milliyet 

     Başbakan Bülent Ecevit, 29 Temmuz’da olağanüstü toplanacak olan TBMM’de Avrupa Birliği yasalarının öncelikli olarak ele alınması için zaman kalmadığını belirterek "Seçimden önce olsaydı daha iyi olurdu" dedi. 
     Ecevit, MGK toplantısına katılmak için İstanbul’a hareketinden önce gündemdeki konulara ilişkin soruları yanıtladı. Seçimin ekonomiyi olumsuz etkileyeceğini, bunun göstergelerinin gözlendiğini vurgulayan Ecevit, ANAP’ın "Önce AB yasaları, sonra seçim" önerisinin anımsatılması üzerine şunları söyledi "ANAP’ın teklifi diye bir şey söz konusu değil. ANAP’ın da katılımıyla diğer koalisyon ortaklarının hatta koalisyon dışında da bazı milletvekillerinin katkılarıyla bu çalışmalar yapıldı. Araya erken seçimin girmesi yüzünden AB ile ilgili çalışmalar belki bir süre aksayacak. AB’ye üyelik projesi partilerin değil, bizim ulusal amacımızdır. Bütün partiler, angaje olmuştur." 
     Ecevit, bir soru üzerine, Devlet Bakanı Kemal Derviş’in aybaşında hükümetten ayrılacağı yolundaki haberleri basından öğrendiğini söyledi. Başbakan, "Derviş hükümetten ayrılırsa ne yapacaksınız " sorusunu "Ayrı bir partiye giderse yapacak bir şey yok. Biz görevimizi sürdürürüz" diye yanıtladı. 
     



 SİYASET 













</TEXT>
</DOC>
