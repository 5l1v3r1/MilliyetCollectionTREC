<DOC>
<DOCNO> 78282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/spor/spo05.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
HELAL OLSUN SİZE 
</HEADLINE>
<TEXT>

Finlandiya’da düzenlenen 49. Avrupa Grekoromen Güreş Şampiyonası’nda fırtına gibi esen Şeref Eroğlu ile Hamza Yerlikaya altın madalya kazandılar 
     HAMİT TURHAN-SEİNAJOKİ 

     FİNLANDİYA’DA yapılan 49. Avrupa Erkekler Grekoromen Şampiyonası’nda rakiplerine minderi dar eden, Şeref Eroğlu ve Hamza Yerlikaya altın madalyaya ulaştı. 66 kilodaki temsilcimiz Şeref Eroğlu yarı finalde İsrailli Beylin’i 4 - 2 mağlup etti ve finale adını yazdırdı. Eroğlu, finalde karşılaştığı Gürcü Kuirkvelia karşısında oldukça rahat bir karşılaşma çıkardı ve 4 - 0’lık üstünlükle beşinci kez Avrupa Şampiyonluğu’nu yakaladı. 
     84 kiloda mücadele eden "asrın güreşçisi" Hamza Yerlikaya ise Bulgar Vladislav’ı devirdikten sonra finalde İsveçli Abrahamian karşısına çıktı. Yerlikaya, ilk puanı vermesine rağmen ilerleyen dakikalarda adeta coştu ve 5 - 1’lik galibiyetle 6. defa Avrupa’da mutlu sona ulaştı. 74’de Ali Arıkoğlu Beyaz Rus’a 4 - 1 yenilerek elendi. Serbest bayanlar 59’da Dilek Erdoğan, Beyaz Rus’a tuş oldu. 51’de Nadir Uğurun Perçin, Beyaz Rus’u 9 - 8 yenmesine rağmen elenmekten kurtulamadı. 
     



 SPOR 




























</TEXT>
</DOC>
