<DOC>
<DOCNO> 57950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/soneko29.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 40.76 puan artışla, 2. seansı 12,788.89 puandan tamamladı. 
     2. Seansta hisse senetleri ortalama yüzde 0.32 oranında değer 
     kazandı. 
     Seans, 1. seanstaki 13.73 puanlık düşüşün ardından, 16.29 puan artışla 12,764.42 puan seviyesinde açıldı. İlk dakikalardan itibaren sıkışık bir seyir izleyen endeks, seansın ilk yarısını 2.77 puanlık artışla 12,750.90 puandan geçti. Seansın ikinci yarısında da durgun seyir devam etti. Son dakika alımlarıyla yükselen endeks, seansı 12,788.89 puandan kapadı. Endeks seans içinde en düşük 12,585.09 puana gerilerken, en yüksek olarak 12,802.97 puana ulaştı. Hisse senetleri günlük bazda da ortalama yüzde 0.21 oranında değer kazandılar. Kapanışta mali endeks 5.34 puan artışla 16,811.69 puana, sınai endeks 9.07 puan artışla 10,725.31 puana ve hizmetler endeksi de 119. puan artışla 8,588.27 puana yükseldi. Böylece ilk seansa göre mali grup hisseler ortalama yüzde 0.03, sınai grubu hisseler yüzde 0.08 ve hizmetler grubu hisseler de yüzde 1.41 oranında değer kazandılar. 2. seansta işlem gören toplam 287 hisse senedinden 50'si değer kazanırken, toplam 147 hisse senedi değer yitirdi. 90 hissenin fiyatında ise değişiklik olmadı. Seansta, 171 trilyon 483 milyar 921 milyon liralık işlem hacmi oluştu. İki seansın işlem hacmi toplamı da, 362 trilyon 930 milyar 955 milyon lira olarak gerçekleşti. 2. seansta Koç Holding, Garanti Bankası, Turkcell, Yapı ve Kredi Bankası ile Dardanel en yoğun işlem gören hisse senetleri oldular. 
     






</TEXT>
</DOC>
