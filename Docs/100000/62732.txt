<DOC>
<DOCNO> 62732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yazar/okur.html </URL>
<DATE> 2002/01/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bilgi arbitrajı... 
</HEADLINE>
<TEXT>

     Yalnız değilsiniz Nihayet herkes bir konuda hemfikir. "Yatırımcı hakları..." Sermaye Piyasası Kurulu’nun 20’nci kuruluş yıldönümü nedeniyle düzenlenen panele ve kokteyle katılan siyasetçi, bürokrat, bankacı herkes "yatırımcı hakları" konusunun hassasiyetinin altını çiziyor. 
     Oysa seslerini yükseltmede geç kalmadılar mı 1 milyon 200 bin yatırımcısı olan bu piyasada 408 bin kişiyi sistem dışına iterek küstürmediler mi Nihayet yaraları onarma ve tamir süreci başlıyor. İlk adım işlem sırası kapalı olan şirketlerle atılıyor. İhlas Holding, Toprak Leasing ve Toprak Seramik ile başlayan bu sürecin bankalara doğru uzanacağı umudunu bir gün bile kaybetmedik. 
     Çünkü fon yaratan bu piyasayı küçümsemenin kimseye bir yararı olmadığının farkındayız. 
     Devlet Bakanı Kemal Derviş, bu piyasaya hiç ama hiç ilgi göstermedi. Derviş, "en problemsiz sektör sizsiniz" diyormuş. O yüzden ilgilenmiyormuş Ya Bankacılık Düzenleme ve Denetleme Kurulu Acaba bugün bu sektörle ilgilenmezlerse yarın ne olacağı ortada değil mi Çünkü sorunun ana kaynağı bankacılık sisteminden kaynaklanmıyor mu 
     
Güven sorunu...      İşte konunun önemi açısından bir bakış açısı Türkiye Ekonomi Bankası Yönetim Kurulu Başkanı Yavuz Canevi bakın neler diyor 
     "Yüksek enflasyon ve enflasyon muhasebesinden yoksunluk olayının yarattığı muhasebe kargaşasına bir de yüksek devalüasyon ve dalgalı kur darbesi gelince mali tablolardaki şeffaflık ve karıştırılabilirlik doruğa çıktı. BDDK’nın destek verilecek bankalara "3’lü Denetim Zorunluluğu" yatırımcının kafasını ve midesini bulandırmaya aday. Diğer bankaların ve halka açık şirketlerin "tek denetim" sistemine güveni ne kadar devam edecek Alın size ciddi bir soru 
     Bu soruya bağlı duyulan ciddi bir kaygı. Çok önemli çok. 
     
Hissedarlar demokrasisi      Biz bu soruyla ilintili bir başka konuya dikkat çekelim "Bilgi arbitrajı" meselesi. 
     Bugün borsada çoğunluk hissesine sahip olanlar bilgi dağılımında avantajı elinde tutmuyorlar mı Bu haksız rekabete yol açmıyor mu 
     Yavuz Canevi, "hissedarlar demokrasisi" diye durumu özetliyor. Yani bilgiyi çoğunluk hissedarın monopolünden kurtarıp piyasa ile paylaşmadan söz ediyoruz. 
     Özel sektörden kamuya bakış açısını ve bilgi akışını değiştirmeye yönelik bir istek bu. 
     Haksız mıyız 
     Borsada 15 banka hissesi işlem görüyor. Yapılan düzenlemeler çerçevesinde bu bankalarla ilgili her tür haber ve bilgi akışı dengeyi bozmada önemli bir gösterge değil mi 
     Borsada işlem gören 310 şirketin çoğunun hem bankası, hem sanayi şirketi borsada işlem görmüyor mu Çoğu aynı zamanda bir yatırım şirketine sahip değil mi 
     Tüm bu sorular alt alta sıralandığında "hissedarlar demokrasisi" konusu sektörün en temel sorunlarından birisi olarak karşımıza çıkıyor. Madem ki, sermaye piyasası, sistemin en sağlam halkası olarak 2001 yılında bankacılık sektörüne göre çok iyi bir sınav verdi. Şimdi itici güç olacak. O halde çok hızlı adımlar atılması gerekiyor. Çünkü kaynak yaratmada buradan daha iyi bir alan var mı 
     Eğer, daha iyi bir alan varsa birileri çıkıp söylesin, biz de öğrenelim. 
     
     







Örgüt ve birey 


Tarih tekerrür... 


Bush'tan Ecevit'e tam destek 


Ecevit'in Washington sloganları üzerine... 


Nazım yüzünden başıma gelenler 


Derviş ve keramet 


Krakerle gelen ecel 


İnsanın tek gerçeği 


Ya biz ABD’ye nasıl bakıyoruz 


Lara’lar için ağlamak yeterli mi 


Bilgi arbitrajı... 


Cumhurbaşkanım Bu insanlar için af yetkinizi kullanınız 


Asparagas haberin müellifi diyor ki 


Ecevit'e ABD rüzgarı 


Dubai içi evliliğe 70 bin dirhem 


Dolar fiyatı yakında ya "U" ya "V" yapar 


Mavi Akım iddianamesi çıkıyor 


</TEXT>
</DOC>
