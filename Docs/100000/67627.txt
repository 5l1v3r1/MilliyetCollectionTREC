<DOC>
<DOCNO> 67627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/soneko13.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gümrük Birliği ile ihracatın rotası Avrupa'ya döndü 
</HEADLINE>
<TEXT>

     Gümrük birliği anlaşması ile başlayan süreç, GAP bölgesinden yapılan ihracatın rotasını ''geleneksel pazar'' Ortadoğu ülkelerinden, ''hedef pazar'' Avrupa Birliği AB ülkelerine çevirdi. 
     Merkezi Gaziantep'te bulunan Güneydoğu Anadolu İhracatçı Birlikleri GAİB verilerinden derlenen bilgiye göre, bölgeden Ortadoğu ülkelerine yapılan ihracatın, bölge toplam ihracatı içerisinde 1992'de yüzde 83.32 olan payı, 2001'de yüzde 29.15'e geriledi. 
     Aynı dönemde AB ülkelerinin, artan bölge toplam ihracatı içerisinde yüzde 9.08 olan payı ise yüzde 29.72'ye yükseldi. 
     
     İhracatta Avrupalılaştık 
     Gaziantep Üniversitesi AB Araştırma Merkezi GABAM Müdürü Prof. Dr. İsmail Hakkı Özsabuncuoğlu, ihracattaki rota değişikliğinin, beklenen bir gelişme olduğunu söyledi. 
     GAP bölgesinden, geleneksel pazar konumundaki Ortadoğu ülkelerine ihracatın düşmesinde Irak'a uygulanan ambargonun etkisinin büyük olduğunu belirten Prof. Dr. Özsabuncuoğlu, ''Ambargo, Irak'a ve bu ülke üzerinden diğer Ortadoğu ülkelerine yapılan ihracatın önünü tıkadı'' dedi. 
     Irak pazarının kapanmasının ardından, gümrük birliği sürecinin rotayı çizdiğini kaydeden Prof. Dr. Özsabuncuoğlu, ''İhracatta Avrupalılaştık ve bu da beklenen bir sonuç. Bölge sanayicisi ve ihracatçısı tercihini ortaya koydu. Tercih ve hedef doğru'' diye konuştu. 
     
     Yıllara göre durum 
     GAİB verilerine göre, bölgeden son 10 yılda yapılan ihracat miktarı ile Ortadoğu ve AB ülkelerinin bölge toplam ihracatı içerisindeki payları şöyle oldu 
     
     
İhracat yapılan ülkeler YIL TOPLAM ORTADOĞU PAYI AB PAYI 1992 297,004 83.32 9.08 1993 334,787 76.36 3.08 1994 427,112 71.31 5.40 1995 396,286 54.18 12.48 1996 404,8 57. 13.96 1997 649,365 52.02 14.97 1998 605,389 39.87 19.25 1999 577,735 29.38 24.13 2000 555,762 25.07 26.33 2001 640,675 29.15 29.72 
     Bin dolar 
     






</TEXT>
</DOC>
