<DOC>
<DOCNO> 75734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/spor/spo02.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gece yarısı idmanı 
</HEADLINE>
<TEXT>

Teknik Direktör Lorant, uzatmalarda gelen Gençlerbirliği beraberliğinin şokunu üzerinden atamayan oyuncularına sürpriz yaptı, beş saatlik yorucu yolculuğun ardından takımına antrenman yaptırdı 
     ANKARA’DAN otobüsle gece yarısı İstanbul’a ulaşan Fenerbahçe’de futbolcular ayaklarının tozuyla Samandıra Tesisleri’nde idmana çıktılar. Yaklaşık beş saat süren uzun bir yolculuktan sonra yorgun düşen oyuncular, Teknik Direktör Werner Lorant’ın isteğiyle gece yarısı hafif bir antrenman yaptılar. Daha sonra futbolcularını serbest bırakan Alman hoca, sabah saat 11.00’de yapılması gereken çalışmayı da iptal etti. 
     GENÇLERBİRLİĞİ maçında ev sahibi taraftarlar ile emniyet güçleri arasında arbede çıkarken, son saniyede gelen golün ardından bu kez Fenerbahçe tribünleri karıştı. Taraftarların bir kısmı gözyaşlarını tutamazken, öfkesine hakim olamayanlar sahaya koltuk ve pet şişe yağdırdı. Kafasına koltuk gelen Bedi Ersavaş isimli foto muhabiri hastaneye kaldırıldı. Polisin müdahalesi sırasında baygınlık geçirenler oldu. 
     
U dönüşü      FENERBAHÇE 1 - 0 önde iken, akıllarımıza takılan kader anı, M’Bayo’nun daha birkaç dakika önce kaçırdığı inanılmaz gol pozisyonuydu. Golsüzlük Gençlerbirliği adına bozulacak, kuşkusuz Fenerbahçe soğuk terler dökecekti. Ama son saniyedeki, Fenerbahçe savunmasının hediye ettiği Ahmet Hassan golü, belki de ligin kaderini tayin edecek kadar U dönüşü getirdi maça. Üç puandan bir puana dönüş, liderlik şansını da keyfini de Fener’in elinden aldı. 
     
     Hakem 
Tartışıldı      MUSTAFA Çulcu tartışılacak kararlara imza attı. İlk yarıda Fatih’in, Cafer’le ceza alanı içinde girdiği temas, zihinlerde soru işareti bıraktı. Eğer penaltı verilseydi, Fatih de kırmızı kart görebilirdi. İkinci yarıda Johnson’ın, Cafer’de patlayan dirseğinin karşılığı mutlak sarı kart olmalıydı, ama faulu bile Fenerbahçe lehine verdi. Ayrıca her iki taraf adına çaldığı faul düdüklerinde istikrarı sağlayamadı. 
     
Nasıl oynadılar      FENERBAHÇE 
     RÜŞTÜ Gençlerbirliği forveti beceriksiz olunca öne çıktı. Ama golde hatalıydı. 
     FATİH Kademe anlayışı iyiydi. Cafer’i düşürmesi penaltı tartışması yarattı. 
     ÜMİT Bir pozisyon dışında hatasızdı. Arkadaşlarının açıklarını da kapadı. 
     MUSTAFA Kırmızı kart görene kadar iyi mücadele etti. Ancak kart ucuzdu. 
     HAKAN Oyuna yeteri kadar katkı yapamadı. Hücumda da pek fazla görünemedi. 
     OGÜN Oyunun her yerinde sürekli topa müdahale etmeye çalıştı. Vasattı. 
     JOHNSON Defansın önünde ataklara karşı koydu. Hücumda yeterince görünmedi. 
     ABDULLAH Okan karşısında çok zor anlar yaşadı. Hayal kırıklığı yarattı. 
     REVIVO 70 dakika varlığı belli olmayan İsrailli, fırsatı bulup, golü attı. 
     ANDERSSON Hücumda güvenilen isimdi. Ancak silik görüntüsüyle oyundan çıktı. 
     SERHAT Revivo’ya yaptığı orta ve goldeki katkısı dışında fazla görünmedi. 
     YUSUF Driplingleriyle hareket getirdi. Revivo’nun golünde katkısı vardı. 
     MERT Emniyet sübabı olarak oyuna giren Mert Meriç, savunmada idare etti. 
     SIMAO Kısa süreli oyunda kaldı. Ancak kendini gösterecek zaman bulamadı. 
     
Maçtan notlar      Son sezon mu 
     FENERBAHÇE’NİN Yugoslavları Lazetiç ve Mirkoviç ile Hırvat Rapajc’in sezon sonunda takımdan ayrılacakları ileri sürüldü. Bu sezon takıma girmekte zorlanan Lazetiç ile Mirkoviç’in İngiliz kulüpleri ile dirsek temasında, Rapajc’in eski takımı Perugia’ya dönme hazırlığında olduğu bildirildi. 
     
     Sabah idmanı 
     SARI - Lacivertli takım, maç öncesi, sabah antrenman yaptı. Daha sonra yöneticilerin de yer aldığı toplantıda, rakiplerin aldığı sonuçların büyük avantaj sağladığı hatılatıldı ve galibiyet alınması konusunda ant içildi. 
     
     İlginç pankartlar 
     FENERBAHÇELİ taraftarlar, Futbol Federasyonu Başkanı Haluk Ulusoy aleyhine tezahüratta bulundular. Ayrıca açılan sarı kırmızı pankartlarda, "Sizi de yıldızlarınızı da takmıyoruz", "Hep şaibe, tam şaibe" sözleri dikkat çekti. 
     
     Mustafa ilk kez 
     MUSTAFA Doğan, Lorant’ın göreve gelmesinden bu yana ilk kez on birde sahaya çıktı, ilk kırmızı kartını da gördü. Ceyhun ve Ali Güneş ise Ankara’da tribüne gönderildi. 
     
     Akın akın 
     FENERBAHÇE taraftarları maça adeta akın etti. İstanbul’dan, Ankara’ya 4 bini karayoluyla ve 2 bini de demiryoluyla olmak üzere yaklaşık 6 bin Fenerbahçe taraftarının geldiği kaydedildi. 
     
     Arbede yaşandı 
     FENERBAHÇE taraftarları, stada gelirken Gençlerbirliğili taraftarlarla bir arbede yaşandı. Ancak polis panzerleri, iki grubun arasına girerek olayın büyümesini önledi. 
     
Ata’ya saygı      ANKARA Fenerlist ve Bilkent Üniversitesi’nden bir grup sporsever, maç sabahı Anıtkabir’i ziyaret ederek, Atatürk’ün mozolesine çiçek bıraktı. Sarı - Lacivertli renklere gönül verenler, "Bizim amacımız, en büyük Fenerbahçeli olan Mustafa Kemal Atatürkümüz’e saygıdır. Onu hiç unutmadığımızı göstermek istedik" dediler. 
     
Rüştü ile 5 yıl daha      YUSUF DURSUN 

     FENERBAHÇE yönetimi, başarılı milli file bekçisini bırakmama kararı aldı. Avrupa kulüplerinin transfer listesinde bulunan Rüştü Reçber ile Dünya Kupası sonrasında masaya oturmaya hazırlanan Sarı - Lacivertli yöneticiler, kendisine beş yıllık sözleşme önerecekler. 
     RÜŞTÜ’NÜN, özellikle Avrupa’dan gelen teklifler nedeniyle kafasının rahat olmasını isteyen yönetimin elini çabuk tutmak istediği bildirildi. Teknik Direktör Lorant’ın da, Rüştü’nün kesinlikle bırakılmaması gerektiği yolunda rapor verdiği öğrenildi. 
     
Teşekkür şildi      ANKARA Fenerbahçeliler Derneği Başkanı Harun Tan, 1953’ten bu yana ilk kez bir Ankaralı işadamının 2. Başkan olması nedeniyle hemşehrileri Nihat Özdemir’in yanı sıra yine Nihat Özbağ ile Hamdi Akın’a şilt verdi. Başkan Tan, "Hizmetlerinin artarak sürmesini bekliyoruz" dedi. 
     



 SPOR 

























</TEXT>
</DOC>
