<DOC>
<DOCNO> 67903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/ekonomi/eko05.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya’yı reddetti burada kaldı 
</HEADLINE>
<TEXT>

Mercedes Benz Türk’ün CEO’su Till Becker, İstanbul aşkı yüzünden, yıllık cirosu 12 milyar dolar olan Mercedes Japonya’nın başına geçme teklifini reddederek Türkiye’yi seçti 
     EVRİM ERGİN 

     Mercedes Benz Türk’ün CEO’su Dr. Till Becker, yıllık cirosu 12 milyar dolara yaklaşan Japonya Mercedes’in başına geçmek için teklif aldığını ancak yıllık cirosu 460 milyon euro olan Mercedes Benz Türk’de kalmayı tercih ettiğini söyledi. 
     Merecedes Benz’in yeni E serisini İspanya’daki tanıtımında Milliyet’in sorularını yanıtlayan Becker, "Ben üretim, geliştirme aşamalarında bulunmak istiyorum. Onun için de bu teklifi reddettim, ayrıca İstanbul’u da çok seviyorum. Mercedes Benz’in şirket kültürü ile Türk kültürü benzeşiyor. Biz de Türkler gibi şirket içinde birbirimize düşkünüzdür" dedi. 
     
     Temizlikçi kadınım’ 
     Daha önce Hindistan ve Portekiz’de Mercedes’in yöneticiliğini yaptığını belirten Becker, Türkiye’deki Mercedes’in de zorlukları olduğunu söyledi. Becker, "Türkiye’deki şirket birçok bakımdan daha sağlıklı bir noktada. Zorluklarımız elbette var. Ama benim işim de temizlikçi kadın’ olmak" diye konuştu. 
     
     Yabancı sermaye modası 
     Aynı zamanda Yabancı Sermaye Derneği YASED Yönetim Kurulu üyesi olan Becker, Türkiye’de yabancı sermaye istemenin moda’ olduğunu söyledi. Becker, "Yönetimdeki herkes yabancı sermayenin gelmesini istiyor. İstemek bugünlerde moda. Ancak adım atmaya gelindiği zaman bir sürü bahane bulunuyor" dedi. 
     Ekonomi Bakanı Derviş’in zor bir işe soyunduğunu belirten Becker, "Böyle bir koalisyonda yol almak çok zor. Kendisini başarılı buluyorum. Aksi takdirde bir yıldır bu konumda kalamazdı. Çok hassas dengeler üzerinde. Küçük sapmalar bile Türkiye’yi farklı noktalara götürebilir. Dikkatli olması gerekiyor" diye konuştu. 
     



 EKONOMİ 
















</TEXT>
</DOC>
