<DOC>
<DOCNO> 56775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/yazar/pulur.html </URL>
<DATE> 2001/12/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yazarları da soyarlar 
</HEADLINE>
<TEXT>

     EDEBİYATÇILARIN, romancıların, hikayecilerin, yazarların itibarı yükseliyor. 
     Diyeceksiniz ki, nereden çıkarıyorsun bunu 
     Öyle ya, durup dururken itibar yükselir mi, balon mu bu 
     Anlatalım... 
     
     GEÇEN gün Orhan Duru'ya biri telefon etti Lions kulübünden arıyordu, nazik bir adamdı 
     "Efendim, bizim her yıl onur gecemiz vardır. Mesleklerinde başarılı olanları davet eder, birlikte oluruz, onları alkışlarız, kabul ederlerse ufak bir ödül veririz. Bu yıl, sizi bu geceye davet etmek istiyoruz, acaba kabul eder misiniz " 
     Ehhh, mürüvvetin endazesi olmaz, ağanın eli tutulmaz... 
     Üstelik, bir yazarın, kıymetinin bilinip, ödüllendirilmesi kadar hoş bir şey olur mu 
     
     TELEFONDAKİ adam çok memnun, bir ricası daha vardı 
     "Acaba sizin, bize, tavsiye edeceğiniz başka yazar var mı " 
     Orhan Duru'nun aklına Hüseyin Baş geldi, onunla, aynı masada oturmak keyifli olurdu... 
     
     ERTESİ gün Hüseyin Baş aradı, meğer, bu adamları o tanıyormuş, bunların maksadı başkaymış... 
     Neymiş 
     Yemek akşamı, eve gelip, yazarı ve eşini alıyor, bir yere götürüyor, ya da şehirde tur attırıyorlar, sonra bırakıyorlarmış... 
     Eeee, bu ne demek 
     Bu şu demek, yazarla, eşi arabayla şehri dolaşırken, ev soyuluyormuş 
     Peki, Lions kulüp 
     Lions kulüplerinin bundan haberi varmış, yani kendi adlarını kullanıp, bunları yapanları onlar da arıyormuş .. 
     
     BU arada, bir soygun daha olmuş, genç yazarlardan, romancı Mahir Öztaş'ın da evi soyulmuş, hırsızlar eve girip iki bilgisayarı çalmışlar, üstelik Öztaş'ın yazdığı, yeni romanın yarısı da bilgisayardaymış, o da gitmiş... 
     
     ŞİMDİ gelelim yazının başına... 
     Ne demiştik, yazarlar itibar kazandı, itibarları yükseldi, demiştik. 
     Yazar denilince akla ne gelir 
     Geçim sıkıntısı gelir, mahkemeler gelir, savcılık gelir, mahkumiyet gelir, ceza gelir... 
     Hiç soygun gelir mi 
     Hiç soyulan yazar duydunuz mu 
     Artık duyun 
     Ya artık yazarın hırsızların katında itibarı yükseldi, ya da ekonomik kriz, hırsızları, yazarların evini bile soyacak hale getirdi, adamların gözleri döndü 
     
     İTALYA'da da olmuş... 
     Bir araba çalınmış, ertesi gün kapıya bırakmışlar, içinde bir pusula 
     "Biz iki sevgiliyiz, sevişecek yerimiz yoktu, arabanızı çaldık, bizi affedin, size iki opera bileti bırakıyoruz." 
     Arabanın sahibi, karı, koca ertesi gece operaya gitmişler dönünce evi soyulmuş bulmuşlar... 
     
     







Türklerin alfabeleri 


Varlık Vergisi... 


İlkokul çocukları süte doyacak 


Yürekler taşlaşıyor, yarın çok geç olabilir 


İnce zevk ve işkence 


Seçim bitti gözler Çankaya'da 


Arjantin’de tango ağlatıyor 2 


Kadının gözü, erkeğin cimciği 


AGSP çıkmazı 


Alacakaranlık kuşağı gibi... 


Hangisi doğru 


Nemaların geleceği 


Yazarları da soyarlar 


Türkiye için tehlikeli fırsatlar var 


Niye bir ömür eşittir bir hayata 


Markı değiştirmek için tahvil çıktı 


</TEXT>
</DOC>
