<DOC>
<DOCNO> 90894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/spor/ydenizli.html </URL>
<DATE> 2002/06/20/ </DATE>
<TIME>  </TIME>
<AUTHOR> MUSTAFA DENİZLİ  </AUTHOR>
<HEADLINE>
Yükselen değer 
</HEADLINE>
<TEXT>

Türkiye son dört büyük turnuvanın üçüne katılmış, birini kılpayı kaçırmış bir ülke. Bu nedenle bizim için Türkiye doğru yerde. Hatta daha da ileri gidecek 
     Dünya Kupası şaşırtarak devam ediyor. Bu kupayı şimdiye kadar kazanan 7 takım Brezilya, İtalya, Almanya, Arjantin, Uruguay, Fransa ve İngiltere. Dördü bu etaptan sonrasında yok. Fransa, Uruguay, Arjantin yolun başında pes ettiler. İtalya ikinci kademede saf dışı kaldı. Brezilya ve İngiltere’den biri de gidecek. Kalacak bir diğeri de Almanya. Acaba onlar yarı finalde olacak mı 
     Kore, Senegal ve Amerika beklenmeyen misafirler oldular. 
     Belki futbol dünyasının büyük bir bölümü Türkiye’yi de burada beklemiyordu. Ama bizim için öyle miydi 
     
Rotada bile değiliz      Türkiye buraya gelirken bir sürprizi mi gerçekleştirdi, yoksa normal rotasına devam mı etti Aslında bugüne kadar ki performansıyla Türkiye normal rotasında bile değil. 
     Yıllardır Türkiye güçlü bir futbol ülkesidir diyoruz. Bu ülke Avrupa Şampiyonu çıkarmadı mı 
     Bu ülke Dünya’nın futbol merkezi olan kıtanın Avrupa altıncısı değil mi 
     Dolayısı ile son dört büyük turnuvanın üçüne katılmış, birini kılpayı kaçırmış bir ülke. Bu nedenle bizim için Türkiye doğru yerde. Hatta daha da ileri gidecek. 
     Şöyle bir anımsayalım, buraya gelinceye kadar oynadığımız Brezilya, Kosta Rika, Çin ve Japonya maçlarında gerçek milli takım çizgisine ulaştık mı Kabul etmek gerekir ki, ulaşmadık... Ama yolumuza devam etmesini bildik. Bu performansı ile çeyrek finali yakalayan Milli Takımımız, gerçek kimliğine büründüğü zaman neler yapabilir, bir de onu düşünelim. 
     Burada geçirdiğimiz her saat, her gün lehimize. Fizik olarak da, psikolojik olarak da çıkışta olan bir ekibiz. Dolayısı ile önümüz aydınlık. Bu yolu Şenol da, futbolcularımız da çok iyi görüyor. Bu fırsatı değerlendireceklerine inanıyorum. 
     Burada bir takıma ayrı bir parantez açmak istiyorum. Şu güne kadar oynanan maçlarla ilgili bir klasman yapılsa, gerçek ve tartışmasız bu turnuvanın en başarılı takımı Güney Kore’dir. İtalya karşısında ortaya koydukları performans, bunu bir kez daha kanıtladı. Ama neticede futbol enteresan bir oyundur. Bunu unutmamak lazım. Bu dostuluğu tarihe dayanan iki ülkeyi finalde görebilmek her halde mutlulukların en güzeli olur. 
     Senegal benzerlik olarak Japonya gibi... Bu benzerlik takım değil grafik benzerliğidir. Her ikisi de kupaya çok iyi bir başlangıç yaptılar. Japonya bunu bizimle karşılaşana kadar sürdürebildi. Senegal ise Uruguay’ın son dakikada boş kaleye atamadığı golle bu fırsatı yakaladı. İsveç’i ise nasıl geçtiğini hepimiz gördük. Rakibimiz İsveç olsaydı turdan hiç şüphemiz olur muydu 
     
Kalitemiz farkedilecek      Bana göre olmazdı. Senegal ile de olmayacak. Kadrosu Fransa’da birinci ve ikinci ligde oynayan futbolculardan oluşuyor. Her iki takımı birey ve ekip olarak bir tartıya koysak, Türkiye’nin çok daha avantajlı olduğunu görebiliriz. Senegal, Fransa maçı ile yaptığı çıkışı, sempatiye dönüştürdü. Ama o görüntü son maçlarda ortada yok. Dolayısı ile bu kupanın yükselen en büyük değeri biziz. Bu ekibimizden başarılarına bir yenisini ekleyip, bütün ulusa yarı final sevinci yaşatacağından şüphemiz yok. Gayet tabi ki, Senegal maçında aynı disiplini ve mücadeleyi göstermemiz, ayrıca gerçek kalitemizi de ortaya koymamız gerekecektir. 
     Yine söylüyorum takımımız şu anda hocasıyla, futbolcularıyla çok güzel bir çizgiye ulaştı. Takım birlikteliği ve ruhu içinde hareket ediyorlar. Hedefimizi gerçekleştirmek bizim için zor olmayacak. 
     



 SPOR 


































</TEXT>
</DOC>
