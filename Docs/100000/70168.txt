<DOC>
<DOCNO> 70168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yazar/civaoglu.html </URL>
<DATE> 2002/03/01/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
"Bücür"ün sesi 
</HEADLINE>
<TEXT>

     Dün sabah evin köpeği "Bücür" olağandışı sessizdi. Olduğu yerde titriyordu. Okşuyordum, ama titremesi sürüyordu. Telefonla konuştuğum dostlara "Bücür'de bir gariplik var. Huzursuz. Titriyor deprem mi olacak ne..." dedim. 
     Az sonra gerçekten deprem oldu. Ve Bücür'ün titremesi geçti. Kuyruğunu sallayarak, neşeyle dolaşmaya yeniden başladı. 
     Neden 
     Bu 3 kiloluk beyaz yün yumağı Bücür, yoksa depremi sezmiş miydi 
     Olabilir. 
     Haziranda hizmete girecek İstanbul Deprem Erken Uyarı Sistemi Bücür'ün olası sezilerini doğruluyor gibi. 
     Işıkara yönetiminde kurulması tamamlanmak üzere olan Erken Uyarı Sistemi'nin özü şöyle 
     Depremin "P" ve "S" dalgaları var. 
     "P" dalgaları çok daha hızlı ilerliyor, ama tahrip gücü yok. İstanbul'un duyarlı yerlerine yerleştirilen özel aparatlar, bu "P" dalgalarını, yıkıcı "S" dalgalarından 9 saniye daha önce algılayacaklar. 
     Kentin elektrik şalterleri o 9 saniye içinde inecek. Doğalgaz hatlarının ise sadece bir kısmı devre dışı bırakılacak. Tamamının kesilmesi 90 saniyeyi gerektiriyor. 
     Belki de köpekler de "S" dalgalarını, daha henüz çok derinlerden, yüzeye yükselirken hissediyorlar. 
     Köpeklerin ve diğer bazı canlıların depremi önceden algıladıkları yolunda yayınlar ve inançlar var. 
     Örneğin Yüzbaşı Corelli'nin Mandolini kitabında, Kefalonya'yı yerle bir eden depremi, psipsina çok önceden algılar ve hareketleriyle bunu yansıtır. 
     
Skandal      17 Ağustos depreminin çok hazin bir anısı, dönemin Cumhurbaşkanı Süleyman Demirel'in ve Başbakan Ecevit'in saatlerce iletişimsiz kalmış olmasıdır. 
     Saatler boyu, kablolu telefon, cep telefonu, telsiz, hiçbiri çalışmıyordu. 
     Saatlerce ne Cumhurbaşkanı ve Başbakan bir yere ulaşabildi... Ne de sorumlular, yetkililer onlara. 
     Türkiye "başsızdı." 
     "17 Ağustos'tan bu yana Türkiye, depreme ne kadar hazırlanabildi" sorusuna bir cevap "artık, depremin devlet doruklarını dilsiz, sağır yapamayacağıdır." 
     Cumhurbaşkanı, Başbakan, Genel Kurmay Başkanı, bakanlar, komutanlar, bütün stratejik kururumlar, İstanbul ve yöresindeki, vali, belediye başkanı, emniyet müdürü... Hepsi telfonlar kilitlense bile birbirlerine uydu telefonlarıyla ulaşabilecekler. 
     
İstanbul'un melekleri      Marmara'da 7 ve üstü büyüklükte bir deprem halinde kriz yönetimini uygulayacak Afet Yönetim Merkezi'nden izlenimleri yineleyeyim. 
     Cağaloğlu'nda, bahçe içinde çelik konstrüksiyon bir bina. 9 büyüklüğünde bir depreme bile dayanıklı. 
     Ankara doruklarıyla ve İstanbul'un 32 ilçesindeki afet merkezleriyle online bilgisayar, telsiz, kablolu ve kablosuz telefon, uydu telefon amatör telsizcilerle bağlantılı. 
     Depremde, vali, belediye başkanı, komutanlar, emniyet, sağlık, eğitim, bayındırlık müdürleri, elektrik, su, kanalizasyon, gaz sorumluları afet merkezinde olacaklar. 
     Depremin ilk saatleri için "altın saatler" deyimi kullanılıyor. 
     Altın saatlerde yapılacak kurtarma çalışmaları, kayıpları yarı yarıya azaltıyor. 
     Kurtarma ekipleri yeterli sayıda, deneyimli ve eğitimli olmalı. Alternatif ulaşım güzergahları, helikopter alanları, seyyar sağlık birimleri, semt ve ana sağlık merkezleri depremin tüm zor koşullarına hazır bulundurulmalı. 
     Duvar ötesi 360 derece görebilen elektronik gözleri, yıkıntılar arasında 150 metre öteden iniltileri bile algılayacak elektronik kulakları, 100 ton beton blokları kaldırabilecek hava yastıklarıyla, seyyar jeneratörleri, kırıcı ve delici aygıtlarıyla, sağlık kitleriyle 8 bin iyi yetişmiş kurtarıcı göreve hazır... 
     Ama hastaneler, bazı çok öğrencili okullar ve köprü viyadükleri için aynı şey söylenemez... Hasarlıları onarmak, binaları güçlendirmek için Ankara'daki bakanlıklardan ödenek gelmiyor. 
     Afet merkezinde 24 saat çalışan Afet FM ve radyo amatörleri merkezinden halk ve kurtarma ekipleri en yakın sağlık merkezlerine yönlendirilirken, ya o dev hastaneler - Allah korusun - kadayıf haline gelirse .. 
     Köprü viyadükleri geçit vermezse .. 
     Ankara'yı uyarmaya Bücür'ün sesi yetmiyor ki .. 
     
     







Soros Türkiye'de 


Çantayla para 


Lıkır ile Mıkır 


Hangisi, dinozorluk yaşta mı, başta mı .. 


"Bücür"ün sesi 


Gençler neyin peşinde 


Geldiğimiz noktadaki riskler 


Esas pazarlık şimdi başlıyor 


Ey vatan, göz yaşların dinsin 


Borsazedeler cephesi 


Şike çetesine Meclis soruşturması 


Tırmık'ın Tırmık'a ettiğini... 


SHP ile yeniden 


Sayın Derviş, İspanyollar sizi bekliyor 


Cup 


Piyasa "kolay" açılmaz 


</TEXT>
</DOC>
