<DOC>
<DOCNO> 75723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/siyaset/siy02.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

     Ayhan Aydemir 

Emniyet aradığı adama ihale verdi...      Emniyet Genel Müdürlüğü’nde onarım ihalesi verilen müteahhitin polis tarafından arandığı ortaya çıkınca ortalık karıştı. Anlatılanlara göre Ankara Emniyet Müdürlüğü’nün Kaçakçılık, Organize, Terör ve Yabancılar Şubesi binası ile Kemal İskender’in Ankara Emniyet Müdürü olduğu dönemde kendi makam odasının onarım işlerinin yapılması için ihale açıldı. Yaklaşık 3 trilyon liralık ihaleyi Mustafa Keskin adlı Ankara’lı bir müteahhit kazandı. 
     
     Onarırken aranıyordu 
     Onarım işi tamamlandıktan sonra müteahhit Mustafa Keskin’in işi yaptığı süre içinde polis tarafından arandığı ortaya çıktı. Müteahhit Keskin’in karşılıksız çek vermek suçundan 3 yıl da kesinleşmiş cezası bulunuyordu. Emniyetteki bu skandal kimseye duyurulmadı. Keskin’in yakalanmasından aylar sonra bu olay duyuldu. Şimdi emniyet koridorlarında bu ihaleyi aranan müteahhite kimlerin verdirdiği dedikoduları yapılıyor. 
     
Dinlemeler tek elden yapılacak      İstihbarat birimlerinin mahkeme kararı ya da yasal olmayan yoldan telefon dinlemelerine yeni düzen getiriliyor. Başbakanlık tarafından görevlendirilen uzmanlar 13 ülkede yapılan telefon dinleme uygulamalarını araştırdı. Bu ülkelerdeki uygulama "dinlemenin" genelde tek bir elden yapıldığı şeklindeydi. 
     MİT, jandarma ve emniyetin yaptığı dinleme olaylarında karmaşa yaşanınca Başbakanlık bu konuda yeni düzenleme yapılması için bir kurul oluşturmaya karar verdi. Başbakanlık bünyesinde oluşturulacak Haberleşme Yüksek Kurulu’nda MİT, jandarma ve emniyetin temsilcileri olacak. Dinlemeler Kurul’un bilgisi dışında yapılamayacak. MİT Müsteşarı Şenkal Atasagun düşünülen uygulamayı desteklerken Emniyet bu projeye sıcak bakmıyor. 
     
Çocuklar Gürel’e kaldı      Başkent kulislerinde Devlet Bakanı Şükrü Sina Gürel’in yeni eşi Zeliha Hanım ile aralarının iyi olmadığı konuşulup duruyordu. Anlatılanlara göre, Bakan Gürel’in ayrıldığı işe Fulya Hanım, iki çocuğunu da Şükrü Sina Gürel’in evine göndererek "Biraz da sen bakıver" dedi. Çocuklar Gürel’in evine yerleşti. Ama Zeliha Hanım bundan hoşlanmayınca kavga patladı. 
     
Ya biri onları gözetlemese...      Biri Bizi Gözetliyor programındaki ahlaksız teklif kanal kapattırdı. RTÜK’ün uzmanlarının hazırladığı raporda, 07 Kaan’ın önceden zeytinyağı sürdüğü kolunu bükerek, gözlerini bağladığı arkadaşlarından işaret parmaklarını oraya sokmalarını istediği ve onlara ne hissettiklerini sorduğu belirtildi. Raporda şu diyalog yer aldı 

</TEXT>
</DOC>
