<DOC>
<DOCNO> 79279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/soneko07.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
G - 7'lerden yeni "anti - terör" listesi... 
</HEADLINE>
<TEXT>

     Öndegelen sanayileşmiş ülkelerden oluşan Yediler Grubu'nun G-7 maliye bakanları, ABD'nin terörü destekleyen, Al-Kaide militanlarıyla bağlantıları olan bireyler ve mali grupları gösterir yeni bir anti-terör listesi yayınlanması ve bunların malvarlıklarının dondurulması önerisini destekleyecek. 
     G-7'den bir kaynağın Reuters'e verdiği bilgiye göre, Washington'da bu hafta sonu toplanacak bakanlar, Suudi Arabistan, İsviçre ve Pakistan maliye bakanlarıyla terörizme karşı savaşta işbirliğini artırma hususunda gayri resmi görüşmelerde bulunacak. 
     Yetkili, eğer herşey yolunda giderse, terörizmle bağlantılı grupların yeni kara listesi yayınlanacak, ancak, bu duyurunun bu hafta mı yoksa daha sonra mı yapılacağı henüz belli değil. 
     Anti-terör önlemi G-7 ülkelerince ortaklaşa benimsendikten sonra Birleşmiş Milletler Güvenlik Konseyi'nin onayına sunulacak. BM onayı bu önlemin üyelerce uygulanmasını zorunlu kılacak. 
     ABD Hazine Bakanlığı, terörizmi desteklediklerinden şüphelenilenler listesine şimdiye kadar 192 kişi, grup ve şirketi dahil etti, 35 milyon doları Avrupa'da toplam 104 milyon dolarlık terörizmle bağlantılı kişi ve grupların malvarlıkları donduruldu. 
     





</TEXT>
</DOC>
