<DOC>
<DOCNO> 51061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/yazar/pulur.html </URL>
<DATE> 2001/11/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Komünist " 
</HEADLINE>
<TEXT>

     CUMARTESİ günleri, Beyoğlu'na, İstiklal Caddesi'ne çıkmışsanız, genç kızların ve delikanlıların, ellerindeki bir gazeteyi sattıklarını görürsünüz... 
     Gazetenin adı "Komünist"tir. 
     
     BU kelime yüzünden, Türkiye'de, yıllarca, kaç kişinin zindanlarda çürüdüğünü, işkencelerden geçirildiğini, ocağın söndürüldüğünü, işinden olduğunu, geleceğinin karartıldığını bilir misiniz 
     İstiklal Caddesi'nde satılan o gazete, bir devrin, hep süreceğini sananlara, ibret levhasıdır. 
     Kırk yılın Rus salatasının adını korkudan "Amerikan salatası"na çevirten kafa, acaba şimdi bu gazeteyi görünce neler düşünmektedir 
     "Komünist"i satan gençler de acaba Dr. Hikmet Kıvılcımlı'yı bilirler mi 
     Bilmeleri gerekir... 
     
     YIL 1971, Milliyet'in yazı işleri masasına AP ajansının Kıbrıs'tan geçtiği bir telefoto gelir. Fotoğrafta biri yaşlı, üç erkek vardır. Fotoğrafın altında, Alanya'da tekneyle kaçan üç Türk'ün, Kıbrıs'a çıktıkları yazılıdır, isimleri ve kimlikleri yoktur. 
     Fotoğrafı görenlerden biri hemen tanır 
     "Yaşlı olanı Doktor Hikmet Kıvılcımlı " der. 
     
     "Doktor" ve iki arkadaşı "12 Mart" askeri yönetimin solculara indirdiği "balyoz" darbesinden kaçmışlardır. 
     Türkiye, Hikmet Kıvılcımlı ile iki arkadaşının kaçtıklarını ertesi gün "Milliyet"ten öğrenir. 
     
     PROSTAT kanseri olan "doktor" ölmeden önce tuttuğu günlükte şöyle yazar 
     "1921'den 1971'e dek, Türkiye'de hiç aralıksız Marksist - komünist olarak teorik ve pratik savaş verdim. 50 yıldır Türkiye burjuvazisi beni, azılı komünist, diye boyuna kovuşturup mahkum etti. 40 yıla yakın mahkumiyet hükmünü komünistlik suçundan giydim. 22 yıl cezaevlerinde komünist diye yattım." X 
     
     ZİNDANLARDA 22 yıl... 
     Herhalde 22 yılın çilesiyle, ızdırabıyla, günlüğüne yazdığı bir cümle "doktor" için aynı acıyı yansıtır 
     "Soyfa ve Berlin'den, Moskova'nın emriyle kovuldum." 
     Kovulma sebebi, Hikmet Kıvılcımlı'nın bir süre önce Türkiye Komünist Partisi'nden kovulmasıdır. 
     Sığındığı sosyalist ülkeler onu kabul etmemişlerdir, hatta Enver Hoca'nın Arnavutluk'u bile... 
     Günlüğünde bunu şöyle karalar 
     "Nerede ve hangisi olduğunu bilmediğim Türkiye Komünist Partisi, beni, bu sıra partiden atmış." 
     
     HASTALIĞI yenemeyeceğini anlayan Hikmet Kıvılcımlı, Türkiye'ye dönerken Belgrad'da ölür. 
     İstiklal Caddesi'nde "Komünist" gazetesini satan gençler, acaba, doktorun bu serüvenini bilirler mi 
     
     X Sosyalizm Yolunda İnadın ve Direnmenin Adı Kıvılcımlı Emin Karaca Gelenek Yayınları. 
     
     







İran ve Türkiye 


İsveçlilerle... 


Ürdün’den de asker istenmiş 


MHP'de 'iade-i itibar' sorunu 


Şarbondan sonra çiçek 


Bir öğrencinin umudu nasıl yok edildi 


KDV indirimi lobisi ihtiyatlı karşılandı 


Aşkın ömrü kaç yıl 


Bedel herkes için ağır... 


Meclis uyanmaya başlıyor mu 


"Komünist " 


Size birkaç parça mevduat satalım 


Yalan ve hakikat 


Yaşadık... Ondüle ve cila makinesi ucuzladı 


</TEXT>
</DOC>
