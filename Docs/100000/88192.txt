<DOC>
<DOCNO> 88192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/guncel/gun05.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç sataniste 25’er yıl yeter’ 
</HEADLINE>
<TEXT>

     NEZİH GÜROL İstanbul 

     Ortaköy’de Şehriban Coşkunfırat’ı "şeytana kurban etmek" amacıyla öldürdükleri gerekçesiyle 25 yıl 6 ay 20’şer gün ağır hapis cezasına çarptırılan üç sanık, Yargıtay’ın cezayı az bularak kararı bozması nedeniyle dün yine h kim önüne çıktı. Mahkeme, Yargıtay’ın bozma kararına uymayarak, eski hükmünde direnme kararı aldı. 
     İstanbul 2. Ağır Ceza Mahkemesi’ndeki duruşmaya, tutuklu sanıklar Engin Arslan, Ömer Çelik ve Zinnur Gülşah Dinçer katıldı. Sanıklar, bozma ilamının gerçekleri yansıtmadığını, Yargıtay kararının somut olaylara dayanmadığını, son zamanlardaki intiharlar dikkate alınarak aleyhlerinde karar verildiğini öne sürdü. 
     
     Kararımız yasaya uygun’ 
     Mahkeme, Yargıtay’ın, 6 Şubat’ta kararı bozduğunu hatırlatarak, yeniden yapılan yargılamada "mahkemenin önceki kararının usul ve yasaya uygun bulunduğu anlaşıldığından" direnilmesine hükmetti. 
     



 GÜNCEL 




















</TEXT>
</DOC>
