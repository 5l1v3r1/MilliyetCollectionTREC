<DOC>
<DOCNO> 68632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sondun07.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da cinsiyet ayrımına uğrayan kadınlar tazminat alacak 
</HEADLINE>
<TEXT>

     Japonya'nın başkenti Tokyo'da bir mahkeme, ülkenin en büyük aracı kurumu Nomura Holding'i cinsiyet ayrımı yaptığı 13 kadın çalışanına tazminat ödemeye mahkum etti. 
     Mahkeme kaynaklarından alınan bilgiye göre, Nomura şirketi 1957 ile 1965 yılları arasında şirkette çalışmaya başlayan 13 kadına toplam 56 milyon yen yaklaşık 600 milyar TL tazminat ödeyecek. 
     Mahkeme, şikayet sahiplerini haklı bulmakla birlikte istenen tazminatın yaklaşık onda birini kabul etti. Mahkeme, kadınların terfi ettirilerek bölüm başkan yardımcılığı görevine getirilme isteklerini de geri çevirdi. 
     Şirket çalışanı kadınlar, idari görev yapan kadın ve erkekler arasında farklı terfi sistemi uygulandığını, bunun da ayrımcılık anlamına geldiğini iddia ederek dava açmışlardı. 
     Nomura şirketi, kararı temyiz edeceğini bildirdi. 
     Japonya'da, cinsiyet esasına dayalı kararları cezalandıran yasa 1999 Nisan'ında yürürlüğe girmişti. 
     






</TEXT>
</DOC>
