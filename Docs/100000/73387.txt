<DOC>
<DOCNO> 73387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yazar/akyol.html </URL>
<DATE> 2002/03/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Saddam yerine asker 
</HEADLINE>
<TEXT>

     NEWSWEEK dergisi açıkça yazdı 
     "CIA, Dışişleri ve Amerikan askeri çevreleri Irak'ın başına geçecek bir adam arıyorlar. Bu adamın Irak'ta iyi tanınan, Irak ordusunda saygınlığı olan, harekata katılıp kontrolü eline alabilecek ve Irak'ta birliği sağlayabilecek bir asker olması gerekiyor." 
     Bir de Afganistan'daki Kuzey İttifakı'na benzerliği tartışmalı 'Irak Muhalefet Cephesi'nin başındaki Ahmet Çelebi'nin adı geçiyor. 
     "The New Yorker"ın güvenlik uzmanı Seymour Hers'e göre, Şii kökenli sivil Dr. Ahmet Çelebi'ye CIA sıcak bakmıyor. Çünkü 1958'de Irak'tan ayrılmış, halk üzerinde olumlu bir etkisi de yok. Dahası, yıllardır ABD tarafından belki milyonlarca dolarla desteklendiği halde bir şey yapamamış... 
     CIA'nın şimdilik gözdesi, İran - Irak savaşında isim yapmış, sonra Saddam'dan kaçmış olan Sünni kökenli General Nizar Hazraci imiş... 
     
     AMERİKAN yayınlarını okuyunca plan belli oluyor 
     Hava akını Amerikan Hava Kuvvetleri Saddam'ın 16 tümenlik 'Cumhuriyet Muhafızlarını', savunma, ulaştırma ve haberleşme altyapısını yok edecek. 
     Kara harekatı Kuzeyde Kürtlerin kurduğu askeri birliklerle güneydeki Şiilerden oluşturulacak kuvvetler ve Saddam'a isyan edecek ordu birlikleri Amerikan askerleriyle beraber harekat yapacak... 
     "Karanlıklar Prensi" Richard Pearl'ün The New Yorker'daki sözleri önemli 
     "Birçok insanlar gibi Iraklılar da galipten yana olmayı tercih edeceklerdir " 
     Körfez Savaşı'nda teslim olan Iraklı askerler, nasıl Amerikalıların ayaklarına kapanmışlardı 
     Aşiret yapısından çıkıp "millet" haline gelmemiş, bireyleşmemiş ve diktatöre kuvvete tapınmaya alıştırılmış toplumlarda böyle olur 
     Ama "galip taraf" belli oluncaya kadar çok kan akar ve ondan sonra Irak'ı birleştirmek çok zor olabilir. 
     
     SADDAM, bütün totaliter diktatörler gibi, Hitler gibi, Stalin gibi, kendi kişiliğini halkından üstün tutan bir "narsisist" olduğu için, Irak halkını felaketlere sürükledi. 
     Savaş çıkarsa "galip taraf belli oluncaya kadarki" sürede Saddam'ın yapmayacağı canavarlık yoktur. 
     Irak'ın "parçalarına" dayalı olarak yürütülecek bir harekattan sonra Irak'ın bütünlüğünü sağlamak da çok zor olur. 
     İdeal çözüm, Saddam'ın askeri bir darbeyle devrilmesi, totaliter diktatörlüğün altyapısını oluşturan Baas Partisi'yle Cumhuriyet Muhafızları'nın dağıtılması ve "geçiş dönemi" yönetimi olarak ılımlı bir askeri rejimin kurulmasıdır. 
     Çünkü Irak'ta "kabile, etnisite ve mezhep"ten başka sivil kurumlar yoktur 
     Irak'ta kanlı savaş, iç savaş ve bölünme tehlikesinin artması Iraklı generalleri kör itaatkarlıktan çıkarıp harekete geçirir mi Keşke, ama çok zor... 
     Harekat olacaksa bile, bu kasım ayından önce olmamalı, Türkiye'nin 30 milyara yaklaşmış kayıplarına bir de 8 - 9 milyar dolarlık yeni turizm kaybı eklenmemelidir. Bugün Cheney bunu açıklamalıdır. 
     
     







Saddam yerine asker 


Demokrat Mesut 


Bakan Oral'ın yanıtı 


Bunca kan banyosu yaşanırken, bir de Irak mı .. 


Yalnız kovboy 


Türkiye panik atakta 


Cumhurbaşkanının yetkileri daralsın da... 


Kim kimi ikna edecek 


AB, Türkiye’den ne bekliyor 


İşadamı kapkaççıyı neden vurdu 


Ankara Cheney'ye hazır 


Erkan Mumcu ve Derviş birlikte siyaset yapsalar 


Züğürt Ağa Londra’da bir milyoner yarattı 


Durmuş’un vakfı ilerliyor 


</TEXT>
</DOC>
