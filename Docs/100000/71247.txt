<DOC>
<DOCNO> 71247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/yasam/yas01.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fast’ savaşın altı kısıldı 
</HEADLINE>
<TEXT>

Sefertası Hareketi’ne, fast - food’çulardan hayli ılımlı bir destek geldi Yerel tatlara saygımız sonsuz.. 
     PINAR AKTAŞ İstanbul 

     Alibey İstanbul Köftecisi, Develi, Feriye, Hacı Abdullah, Beltur ve Çiya Sofrası ile Güllüoğlu’nun da aralarında bulunduğu bir grup restoran tarafından oluşturulan ve 3 yıldır hızlı yaşam temposunun değişmez trendi fast - food’a karşı, mücadele veren Sefertası Hareketi’, çalışmalarını sürdürüyor. 
     Hareketin kurucularından Develi Restoranları’nın sahibi Arif Develi, bu konudaki son çıkışlarını, "Fast - food’çulara bayrağımızı teslim edersek bize yazıklar olsun" sözleriyle açıklarken, dünyanın en ünlü fast - food zinciri Mc Donald’s Türkiye ise hayli ılımlı bir adım attı ve "Yerel tatlara saygılıyız" açıklamasında bulundu 
     
     Önce dışarıda tanıtsınlar’ 
     Mc Donald’s Türkiye Halkla İlişkiler ve İletişim Müdürü Serap Gökçebay, yemeklerinin değil, servislerinin hızlı olduğunu belirterek, yerel tatlara saygılarını şu sözlerle dile getirdi 
     "Yemeklerimizin sağlıksız olduğu düşüncesi yanlış. Kalorisi, doymuş, doğmamış yağ oranları normal. Ama 365 gün üç öğün mesela Develi’de yemek de sağlıklı değil. Yerel mutfağa son derece saygı duyuyoruz. Bu nedenle de lokal tatlar yaratıyoruz. Sefertası Hareketi, Türk mutfağının tanıtılması için önemli bir adım. Ama bu hareketin yurtdışında Fransa, İtalya, Çin gibi ülkelerin mutfaklarına karşı yürütülmesini isterdik.." 
     
     
     



 YAŞAM 

















</TEXT>
</DOC>
