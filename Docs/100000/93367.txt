<DOC>
<DOCNO> 93367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/ekonomi/eko02.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın ikinci büyük medya grubu çöp’e gitti 
</HEADLINE>
<TEXT>

Fransız medya devi Vivendi Universal’ın dağılacağı’, k rlarını 1.5 milyar euro fazla gösterdiği’ söylentileri üzerine Moody’s şirketin kredi notunu çöp’ düzeyine çekti. Standard and Poor’s da not düşürdü 
     EKONOMİ SERVİSİ 

     Fransız medya devi Vivendi Universal’da şirketin büyük zararından sorumlu tutularak istifası istenen şirketin CEO’su JeanMarie Messier’in, şirketin yönetimi ile pazarlıkları sürürken, uluslararası derecelendirme kuruluşu Moody’s şirketin kredi notunu çöp’ düzeyine indirdi. Bu arada Standard and Poor’s da şirketin kredi notunu BBB ’den BBB ’ye düşürdü. 
     2001 yılını 13.4 milyar dolar zararla kapatarak Fransa’da bu alanda yeni bir rekora imza atan Vivendi Universal’ın bu duruma gelmesinde baş suçlu olarak gösterilen Messier’in, yönetim kurulundaki fikir ayrılıklarını gerekçe göstererek, şirketin yönetiminden ayrılabileceğini açıklamasından sonra yüzde 9 değer kazanan şirketin hisseleri, dağılacağı ve ayrıca karını 1.5 milyar euro şişirdiği iddiları üzerine tekrar düşüşe geçti ve dün TSİ 15 30’te yüzde 40 değer kaybetti. 
     Hisseleri bir yılda yüzde 60 gerileyen medya devi Vivendi Universal’daki bu gelişmeler üzerine Moody’s tarafından "çöp" statüsüne çekti. Standard and Poor’s da kredi notunu BBB’ye indirdi. 
     
     Pazarlık yapıyor 
     Vivendi Universal’deki gelişmeleri birinci sayfadan manşetten okuyucularına duyuran Fransız gazeteleri, Messier’in istifa koşulları için yönetim kuruluyla hala pazarlık yaptığını ileri sürdüler. Messier’in 12 milyon euro istediği ve ayrıca 25 milyon euroluk borcunun da silinmesini istediği belirtiliyor. 
     Messier’in, ayrıca kendi yerine atanacak kişinin Fransız olması’ koşulunu getirdiği ve şirketin dağılmaması koşulu ile işi bırakacağı belirtiliyor. 
     Bu arada, Messier’in yerine Fransız ilaç şirketi Aventis’in başkan yardımcısı Jean - Rene Fourtou ya da CCF bankasının başkanı Charles de Croisset’nin geçebileceği belirtiliyor. 
     
Vivendi de bilançoyu parlatmış      Fransa’nın önde gelen gazetelerinden Le Monde geçtiğimiz salı günü şirketin 2001 yılı muhasebe kayıtlarında karını 1,5 milyar dolar şişiridiği iddiasının ardından Vivendi Universal hisseleri yüzde 34 değer yitirmişti. Bu arada şirketin 1996 yılından bu yana başında bulunan JeanMarie Messier, 12 milyon euro tazminat ve 25 milyon euroluk kredisinin şirket tarafında üstlenilmesi halinde görevinden ayrılmayı kabul etmişti. 
     
Dijital Çağ’ın küresel devi      Dünyanın ikinci büyük medya devi olan Vivendi Universal 1953 yılında Compagnie GÇnÇrale des Eaux CGE ismiyle kuruldu. Fransa’da Lyon kentinin su dağıtım şebekesini eline alan şirket 1980 - 1996 yılları arasında büyüyerek su konusunda uluslararası işlere imza atmaya başladı. Atık su, enerji, ulaştırma ve inşaat işlerine el atan şirket telekom ve medya alanında da büyümeye başladı. 1983 yılında Fransa’da ilk Pay TV kanalı Canal ’yı kuran şirket 1992 yılında ilk GSM ağını da kurdu. 
     1996 yılında şirketin başına JeanMarie Messier atandı ve şirket çok güçlü bir şekilde yeniden yapılandırıldı. 1998 yılında ise şirket adını değiştirerek Vivendi Universal ismini aldı. Bu yıllarda birçok medya işine giren Vivendi Universal hızla büyüdü ve dünyanın ikinci büyük medya şirketi haline geldi. 
     2000 yılında New York Borsası’na kote olan Vivendi’nin 2001 yılındaki toplam geliri 58.1 milyar euro ve operasyon karı 3.8 milyar euro olarak gerçekleşti . 
     380 bin kişi istihdam eden Vivendi 100’ün üzerinde ülkede faaliyet gösteriyor 
     
Vivendi’nin artistleri      Sting 
     U2 
     Eminem 
     Bon Jovi 
     Boyzone 
     Elton John 
     Bob Marley 
     James Brown 
     Luciano Pavarotti 
     Shaggy 
     



 EKONOMİ 

















</TEXT>
</DOC>
