<DOC>
<DOCNO> 65966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/spor/spo05.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DEVİR, HESAP DEVRİ 
</HEADLINE>
<TEXT>

Ligin bitimine 13 hafta ve zirvede yine üç büyükler var. Onlar kıyasıya, ancak alışılageldik bir yarıştalar. Ya geriye kalanlar Takımların üçte ikisi küme düşme korkusu yaşarken, hesap makineleri revaçta şu sıralar 
     TAMER BAĞLAN 

     Türkiye 1. Futbol Ligi’nin geride bıraktığımız 43 sezonu arasında en ilginci olarak 1980 - 81 sezonu gösterilebilir. Hani şu, Fenerbahçe’nin averajla kümede kaldığı meşhur sezon... Galip gelenin 2 puan kazandığı dönemlerdeki o sezon 10. sıradaki Fenerbahçe ile 14. sırada küme düşen Rizespor ligi aynı puanla kapamıştı. İşin ilginç yönü küme düşen Rizespor, şampiyon Trabzonspor’un 10, lig ikincisi Adanaspor’un 5, lig beşincisi Beşiktaş’ın ise yalnızca 2 puan gerisinde ligi tamamlamıştı... 
     Türkiye’de bir çok şeyin değişmesine yol açan 12 Eylül 1980 ihtilali sonrasının ilk ligi, büyük - küçük bütün dengelerin alt üst olduğu, küme düşenin son haftalarda biraz sıksa şampiyonluğa ulaşabileceği, acaip ötesi bir ilkti. Böylesi hiç görülmemişti... 
     Şimdi, gözlerimizi sayfanın sol alt tarafına doğru kaydıralım. Ligimizin, bu kez kazananın üç puan aldığı sistemle oynandığı gerçeğini dikkate alarak puan cetveline bir göz atalım. Matematiksel olasılıkları fazla zorlamamak adına, ilk altı içinde yer alan takımları da bir kenara bırakalım... 
     Sanırım, benim gördüğümü siz de görüyorsunuz. O zaman "Böylesi görülmemişti" sözü artık geçerli değil Lig yedincisi Kocaelispor, Dördüncü büyük’ Trabzonspor, hiç küme düşmeyen Bursaspor... Herhangi biri, hiç umulmadık şekilde bir alt lige inebilir. Sınırdaki Samsunspor iki hafta üst üste kazansa, tüm maçlarını sahasında oynayacak olmanın da verdiği güvenle UEFA Kupası’na katılmak için bile ümitlenebilir... 
     Alışılagelmişin dışında, iki - üç takım yerine ligin üçte ikisinin yaşadığı bu sıkıntı, aslında zirvedekiler için en büyük tehlikedir. Üçüncü ya da ikinci yıldız sevdasında olanlar, tıpkı geçen haftalarda Fenerbahçe’nin, bu hafta da diğerlerinin yaşadığı üzere beklenmedik kayıplar verebilir. Bu, kalan 13 haftada ligin çok zevkli geçeceğinin işareti ve gerçek futbolseverler için müjde niteliğindedir... 
     
1980 - 81 Sezonu Puan Cetveli TAKIMLAR O G B M A Y P 1.Trabzonspor 30 16 7 7 41 21 39 2.Adanaspor 30 13 8 9 36 28 34 3.Galatasaray 30 13 8 9 28 25 34 4.Gaziantep 30 12 9 9 23 22 33 5.Beşiktaş 30 12 7 11 27 23 31 6.Eskişehirspor 30 10 11 9 19 19 31 7.Zonguldak 30 12 6 12 36 33 30 8.Kocaelispor 30 11 8 11 34 32 30 9.Bursaspor 30 12 6 12 30 30 30 10.Fenerbahçe 30 9 11 10 31 27 29 11.Altay 30 8 13 9 29 30 29 12.Adanademir 30 11 7 12 26 26 29 13.Boluspor 30 9 11 10 32 36 29 14.Rizespor 30 11 7 12 35 42 29 15.Mersin İ. Y. 30 8 7 15 21 34 21 16.Orduspor 30 8 4 18 19 38 20      
     



 SPOR 


























</TEXT>
</DOC>
