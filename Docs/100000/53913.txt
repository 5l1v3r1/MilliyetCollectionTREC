<DOC>
<DOCNO> 53913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/soneko06.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Miras'tan TOBB'a "Hükümetle görüşmeleri halkın önüne koyun" 
</HEADLINE>
<TEXT>

     Türkiye Odalar ve Borsalar Birliği TOBB eski başkanı ve Deniz Ticaret Odaları Konsey Üyesi Fuat Miras, TOBB yönetimden şeffaf olmasını ve hükümet ile yapılan görüşmeleri açıkça halkın önüne koymasını beklediklerini söyledi. 
     Miras, TOBB Deniz Ticaret Odaları Konsey Başkanı Cengiz Kaptanoğlu ile Edirne Ticaret Borsası Başkanı Mustafa Yardımcı'yı ziyaret etti. 
     Fuat Miras, burada yaptığı açıklamada, TOBB'un hükümet yetkilileriyle gerçekleştirdiği görüşmelerde taleplerine ne karşılık verildiğini şeffaf bir şekilde anlatması gerektiğini belirterek, şunları kaydetti 
     ''TOBB yönetiminin şeffaf olmasını ve hükümet ile yapılan görüşmeleri açıkça halkın önüne koymasını bekliyoruz. Şeffaf olmazsa sevgi ve saygınlığı ortadan kalkar. Kapalı bir düşünce sistemini benimseyemeyiz. Bu açıklamayı kamuyuna ilk defa Edirne'de yapıyorum. 
     TOBB yönetiminin ne yaptığını hükümetle neler konuştuğunu acaba bilen var mı merak ediyorum Hükümetle yapılan temasların içeriği konusunu ne esnaf, ne de sanayici bilmiyor. Toplantı çıkışı basın mensuplarına cevap verilemiyor. Türkiye, batıyor onlar susuyorlar. bunları açıklayacak cesur yürek istiyoruz. TOBB kendisinden sorumlu bakana teslim edilemez. Her oluşuma, bakan, başkan olarak karışıyor. Bu yanlıştır. 30 Kasım'ı bekliyoruz. Biraz sabırlı olun önümüzdeki günlerde herşey değişecek.'' Konsey Başkanı Cengiz Kaptanoğlu da, TOBB Deniz Ticaret Odaları Konsey toplantısı dolayısıyla Edirne'ye geldiklerini ve bu arada ticaret borsanını ziyaret etmek istediklerini söyledi. 
     Edirne Ticaret Borsası Başkanı Mustafa Yardımcı da, 6 bin 300 metrekare kullanım alanına sahip yeni hizmet binasının 2002 yılının Ekim ayında hizmete gireceğini belirterek, borsada yapılan çalışmalar hakkında bilgi verdi. 
     






</TEXT>
</DOC>
