<DOC>
<DOCNO> 72231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/astro/index.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekleyin 
</HEADLINE>
<TEXT>

Yarın yeniay gerçekleşecek. Yeniay öncesinde önemli başlangıçlar yapmak olumlu sonuç vermeyebilir. Bugün eldeki işleri tamamlamak, hazırlık yapmak için uygun. Önemli risklerden de kaçınmalıyız. Koç’lar bu yüzden sabırsızlıklarını dengeleyecek uğraşlar bulmalılar. Yoksa gereksiz huzursuzluklarla karşılaşabilirler. Boğa’lar yine rahat bir konumdalar ama geleceğe ait planlar kurarken belirsizlik ve kafa karışıklığı söz konusu olabilir. Arkadaşlardan destek almak mümkün. İkizler çok yönlü doğası nedeniyle bugün kendini yeni konulara kaptırmaya eğilimli ama her şeyi birden dağıtarak kendini büyük bir karmaşa ortamında da bulabilir. Yengeç’ler yeniliklere açık ve daha esnek davranarak eski sorunlarının üstesinden gelebilirler. Duygusal konularda rahat edecekler. Aslan’lar parasal konularda dikkatli davranmak zorunda. Özellikle eşlerinin ya da ortaklarının maddi sorunları ile uğraşmak zorunda kalabilirler. Harcamalarında daha özenli olmaya bakmalılar. Başak’lar da ikili ilişkiler, ortaklıklardan yana hassas bir gündeler. Bazı karşıt görüşler yüzünden kararsızlık çekebilirler. Terazi’ler düzenli olmak zorunda. Eğer detaylara gereken önemi vermezlerse sıkıntılarla karşılaşabilirler. İş ortamında verimli çalışmak için değişik yollar deneyebilirler. Akrep’ler eğer bir parça disiplinli ve düzenli hareket ederlerse beklentilerinin de ötesinde başarı gösterebilirler. Yaratıcı konularda öne çıkmaları onları mutlu kılacak. Yay’lar yakın çevreleri, evleri ile ilgili konularda işleri var. Sıkışık bir tempoda oldukları için düzenli olmaları gerekir. Oğlak’lar sözlerine önem vermeli. Alacakları haberler onları şaşırtabilir. Sakin olmaya çalışmalarında fayda var. Kova’lar yine parasal konularla daha yakından ilgilenebilirler. Dikkatsiz davranışlar onları gereksiz harcamalara itebilir. Balık’lar biraz kararsız kalmakla birlikte yaratıcı olabilecekleri bir gündeler. Dikkatsizlikler ya da konsantrasyon bozukluğu can sıkıcı olabilir. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
