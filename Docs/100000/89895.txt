<DOC>
<DOCNO> 89895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sonspo27.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Nouma'ya Pazartesi gününe kadar süre... 
</HEADLINE>
<TEXT>

     Beşiktaş, transfer etmeyi düşündüğü Fransız futbolcu Pascal Nouma'nın son durumunu bekliyor. 
     Beşiktaş Kulübü İletişim Komitesi Başkanı Dr.Mete Düren, Nouma konusunda yeni bir gelişmenin olmadığını belirterek, ''Nouma'nın doktorundan 17 Haziran Pazartesi gününe kadar haber bekliyoruz, buna göre ne yapacağımıza karar vereceğiz'' dedi. 
     Düren, 17 Haziran Pazartesi gününe dek Nouma'nın doktorundan istedikleri bilgiler için haber beklediklerini vurgulayarak, ''Nouma'nın sağlığı konusunu kesinliğe kavuşturmaya çalışıyoruz. 17 Haziran Pazartesi günü gelecek bilgilere göre hareket edeceğiz'' diye konuştu. 
     Dr.Düren, Kolombiyalı kaleci Cordoba konusunda ise herhangi bir pürüzün yaşanmadığını kaydetti. 
     





</TEXT>
</DOC>
