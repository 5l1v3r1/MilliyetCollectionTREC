<DOC>
<DOCNO> 72916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/yazar/akyol.html </URL>
<DATE> 2002/03/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İtalya... 
</HEADLINE>
<TEXT>

     HOLİGANLIK birçok ülkede görülüyor. Hatta bir ülkenin kendi içinde öteki futbol takımına karşı da holiganlıklar yapılıyor maalesef... 
     Fakat İtalyanların Galatasaray'a yaptığı holiganlıktan öte bir şeydi çünkü polis de saldırganlarla beraberdi... 
     Medeni bir şekilde biten maç, aniden Batistuta'nın Emre'yi yumruklamasıyla birlikte "Türklere saldırıya" dönüşüyor. 
     Hakem, Galatasaraylıların korunması için polisin koridor oluşturmasını istiyor ama korumaya çağırılan polis saldırıyor Futbolcularımızda derin cop izleri var... 
     Koridorlar savaş yeri gibi... 
     Türk gazete ve TV muhabirleri de saldırıdan nasibini aldı İtalyan polislerin ve holiganların saldırılarını görüntüleyen çekimlerini zor kurtardılar... 
     Belli ki sıradan bir holiganlık değil... 
     
     AKLIMA ne geldi biliyor musunuz 
     Komünist bozuntusu İtalyan Başbakanı D'Alema'nın terör çanakçılığı mı Evet, ama asıl başka bir analizden bahsetmek istiyorum... 
     Dünyaca saygın The Economist'in 28 Nisan 2002 tarihli sayısında "kapak konusu" Berlusconi idi. Onun kaynağı meçhul servetini anlatmak için sayfalar ayrılmıştı Mafyöz ilişkiler, "hileli ticari işlemler" ve yargıda devam etmekte olan dört kara para davası 
     Ve The Economist başyazısında soruyordu 
     "Dünyada hangi saygın demokrasi böyle bir sanığı başbakan seçer " 
     İtalyanlar seçebilirdi çünkü, The Economist'e göre 
     "Bunun tarihi sebepleri var İtalyanlar uzun yıllar kurumlara, kurallara ve devlete saygı duymayı gerektirecek pek bir şey görmediler... Uzun yıllar yolsuzluklara batmış sık sık değişen koalisyonlarla yönetildiler... 
     Kanunlara, kurumlara, mahkemelere saygısızlık eskisi gibi devam ediyor. Bütün kurumlar ve Anayasa köhnemiş, değişmek zorunda... Yürütme organı çok zayıf, seçim sistemi çok parçalanmış, parçalı parlamento zor çalışıyor..." 
     İşte hukuka, kurallara, kurumlara saygıyı kaybetmiş bu siyasi kültür, Berlusconi gibi bir "kara para sanığı"nı sandıktan başbakan olarak çıkardı 
     
     İTALYAN kültürü dünyanın en saygın kültürlerinden biridir Rönesans'ın beşiğidir. Ama bugünkü İtalyan sisteminde ve toplumunda önemli oranda yozlaşma olduğu da bir gerçektir. 
     "Kanunlara, kurumlara saygı yokluğu" ve yaygın mafyöz ilişkiler en çok totaliter geçmişi olan toplumlarda görülüyor. Faşizmden gelen İtalya ve komünizmden gelen eski Sovyet toplumları... 
     Bu ortam siyasi bağnazlığı ve şovenizmi de körükler. 
     11 Eylül teröründen sonra Berlusconi, sanki bu işlere aklı erermiş gibi, bütün İslam medeniyetini aşağılayan laflar etmemiş miydi Sonradan özür dilemek zorunda kalsa da bu mafyöz kültürün şoven boyutunu dışa vurmuştu böylece... 
     Terörizme kucak açmak, mafya, hukuksuzluk, çürümüş kurumlar ve bağnazlık... 
     Onun içindir ki, Galatasaray'ın maruz kaldığı saldırı, sıradan bir holiganlığı aşan vahamette bir olaydı... Holiganlık, şovenizm ve şiddet kültürün, polisle el ele, kusulmasıydı. 
     'Alla İtaliano' bir vaka 
     
     







İtalya... 


Dostluğun günü 


Banka soygunları 


Flört tamam, evlilik ne zaman 


Anlayana 11 Eylül ve Afgan dersleri 


Roma ve ötesi 


Malı aldık müdürüm şimdi yola çıkıyoruz 


Hocaların maaşı 54 


ABD'de de bir "Yarbay North" vardı... 


Ruhunu aç, özgür ol... 


Hukuksuz Türkiye neden isteniyor 


Mustafa Muğlalı, Korkut Eken ve paşalar 


Gaziantep Forumu'ndan umutlar 


Hükümetlerin geliş ve gidiş nedeni 


Anketlerin "zırt dediği yer 


Demir Döküm’ü dış pazar çalıştırdı 


</TEXT>
</DOC>
