<DOC>
<DOCNO> 70378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yazar/tamer.html </URL>
<DATE> 2002/03/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
IMF rüzgarı sürerken, AB trenine binmek 
</HEADLINE>
<TEXT>

     Tuncay Özilhan başkanlığındaki TÜSİAD heyetinin AB Dönem Başkanı olan İspanya Başbakanı Jose - Maria Aznar nezdindeki lobi faaliyetlerinden bende kalan en somut tortu şu 
     IMF rüzgarı sönmeden AB ile tam üyelik görüşmelerinin takvimi belli olabilirse ne ala... Olamazsa, ekonomimizin aktörlerini motive edecek yeni bir oyuncağı mutlaka bulmamız lazım. Aksi halde yeni bir kriz bile mukadder olabilir. Ve zaten tay tay duran koalisyon partileri, iflah olmaz biçimde gözden düşerler. 
     Ege Cansen'in Hürriyet'teki "Türk ekonomisinin paraya ihtiyacı yok" başlıklı yazısında da dikkat çektiği gibi ekonomimizin bugün en acil ihtiyacı PARA değil GÜVEN. Ve geçen yıl her 1.3 günde yeni bir yasa çıktığı ve Ecevit başkanlığındaki üçlü koalisyon, geçmiş hiçbir hükümetin cesaret edemediği yapısal reformları gerçekleştirdiği halde, ekonomide kaybolan GÜVEN, bir türlü geri gelmiyor. Çünkü koalisyon ortakları, bu çok önemli adımları kerhen attıklarını her fırsatta gözümüze sokmaktan geri durmuyorlar. Yine de dua edelim ki ciddi maraza çıkartıp koalisyonu bozma noktasına gelmediler henüz. 
     
Ne kadar güven, o kadar...      Ne kadar güven, o kadar ekonomik faaliyet Üstelik de 11 Eylül sayesinde IMF Türkiye'ye kesenin ağzını açtığı halde. 
     Dün de yazmıştım. IMF, tüm dünyada kullandırdığı kaynakların üçte birini yaklaşık 20 milyar dolar Türkiye'ye yöneltmiş durumda. Anlayacağınız IMF'nin bize sürgit verecek yeni milyar dolarları yok. Kaldı ki bu son paraları da, birden öne çıkan "stratejik önemimize" ve Arjantin fiyaskosuna borçluyuz. Bir etken daha var tabii IMF'ye olan borcumuzu aksatmadan ödeyebilmemiz de, ancak bize açılan yeni IMF kredileriyle mümkün. 
     Bu arada IMF'den gelen bu son ek kaynağa, ABD yönetiminin epey ıkınıp - sıkındıktan sonra yeşil ışık yaktığını da biliyoruz. Dolayısıyla paranın devamı nasıl olsa gelir diye hayal kurmayalım lütfen 
     Zaten piyasalar hiç de hayalci değil. Sayıları 2 elin parmaklarını geçmeyen bir avuç spekülatör, iyice sığlaşmış piyasalarımızda beklentileri satın alıp, gerçekleşmeleri satıyor. Ekonominin tüm tarafları da olan - biteni diken üstünde izliyor. 
     
Bizi AB motive edecek      İşadamı diyor ki "Ben üretim yapacak işletme kredisini de bulurum, girdileri de 5 - 6 ay vadeli alabilirim, ama ya bir münasebetsizlik olur da ürettiğim malı satamazsam..." Ve üretmiyor. Tüketici de tedirgin, duyduklarına güvenmediği için parayı cebinde tutuyor, harcamıyor. 
     TÜSİAD heyetinin İspanyol hükümet yetkililerine de ısrarla vurguladıkları gibi "Türk ekonomisi için IMF rüzgarı sönmeden yeni bir motivasyon unsuru mutlaka gerekli. Ve eğer AB ile tam üyelik görüşmelerinin takvimi belli olursa, yeterli motivasyon sağlanmış olur. Çünkü ekonominin tarafları, o takvimden geri dönüş olmayacağını bilir. Böylelikle hükümet yalpalasa da gerekli olan güven ortamı geri gelir." TÜSİAD'cılar bu nüansı keşke bizim Ankara'daki koalisyon ortaklarına da anlatabilseler... 
     
AB trenine atlayanlar      Yarınki köşemde AB trenine binen ve binmeyen ülkelerin zenginlik düzeyleriyle ilgili çarpıcı bir tabloyu yayımladığımda, ne demek istediğimi daha iyi anlayacaksınız. AB trenine atlayan Portekiz'in kişi başına milli geliri, 15 yılda 2 bin dolardan 11 bin dolara, İspanya'nın 4500 dolardan 15 bin dolara, Yunanistan'ın 4250 dolardan 12 bin dolara yükselirken, 2001 yılındaki kriz sonrasındaki gerilemeyi de hesaba katarsanız, biz yerimizde saymış sayılırız. 
     Yarınki tabloda aslında daha da çarpıcı olan, AB üyesi olsun - olmasın, tüm sanayileşmiş ülkelerin aynı zaman dilimi içinde nasıl akıl almaz boyutlarda zenginleştikleri. Kimin sırtından diye sormaya gerek yok herhalde. Bizim gibi bu çarkın dışında kalan ülkelerin sırtından Zaten tabloda da göreceksiniz. 
     IMF politikalarıyla zenginleşmek mümkün olmadığına göre, AB trenini bari bu kez kaçırmayalım. Üstelik gümrüklerimizi de zaten 6 yıl önce AB mallarına açtığımıza göre... Zaten Gümrük Birliği'ne girmemiş olsaydık, işadamlarımız da anti - AB lobisi içindeki mutena yerlerini çoktan almış olurlardı... 
DEVAMI YARIN      
     
     







Haçlı Avrupa 


Memet nöbete 


Diğer idam cezaları 


Kadınlar ne ister 


Ağzımızla kuş tutsak edebiyatı yerine... 


3 "S"... 3 "Ç". 


Peki sonra ne oldu Ali Kemal'e .. 


Zirvedekilerden gelecek için öneriler 


Her yerde Amerika 


Kimse kusura bakmasın, kendimi eleştiriyorum 


Borsa kültürü 


"Komünist " serbest, parti yasak... 


Demirel ve Çiller'in seçim takvimi 


IMF rüzgarı sürerken, AB trenine binmek 


Papaza kızıp oruç bozmak 


Resneli Niyazi, Cemgil, Gezmiş ve Küçük 


</TEXT>
</DOC>
