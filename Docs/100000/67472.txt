<DOC>
<DOCNO> 67472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sonspo12.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, FIFA klasmanında 2 sıra geriledi 
</HEADLINE>
<TEXT>

     Uluslararası Futbol Federasyonları Birliği FIFA 'nın dünya klasmanında, geçen ay 23. durumda bulunan Türkiye, 2 sıraya gerileyerek 661 puanla 25. duruma düştü. 
     Klasmanda, ilk 3 sıra değişmezken, Fransa, 809 puanla birinci, Arjantin, 799 puanla ikinci ve Dünya Kupası finallerinde Türkiye'nin grubunda yer alan Brezilya ise 791 puanla üçüncü sırada yer aldı. 
     Finallerdeki diğer rakiplerden Kosta Rika, 4 sıra yükselerek, 649 puanla 26. duruma gelirken, Çin de 2 sıra üste çıkarak, 568 puanla . 
     duruma gelme başarısını gösterdi. 
     Türkiye'nin, Avrupa Şampiyonası Eleme Grubu'ndaki en güçlü rakibi İngiltere'nin klasmanda, 709 puanla 10. sıradaki yeri değişmedi. 597 puan toplayan Slovakya ise 47. sıradan 43. duruma yükseldi. Diğer rakiplerden Makedonya, 88. durumdan, 461 puanla 93. sıraya inerken, grubun en zayıf takımı görünümdeki Liechtenstein ise 241 puanla 152. 
     sıradaki yerini korudu. 
     Klasmanda, Avrupa ülkeleri sıralamasında da Türkiye, 17. sırada kendisine yer buldu. 
     






</TEXT>
</DOC>
