<DOC>
<DOCNO> 88451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/yasam/ayas.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pehlivanın namusuna söz gelmeyecek 
</HEADLINE>
<TEXT>
Artık kispete el sokulmayacak 
Yağlı güreşteki polemikler pehlivanın işine yaradı. Artık paça bağında deri yerine keçe’ kullanılacağından, kispetin içine el sokmaya gerek kalmayacak... 
     MAHMUT KURT Edirne DHA 

     Güreş sporu üzerine araştırmalar yapan Gazi Üniversitesi Spor Meslek Yüksek Okulu Öğretim Görevlisi Prof. Dr. Özbay Güven’in, "Kispete el sokmak İslam’a göre caiz değil" sözleri üzerindeki tartışmalar devam ediyor. Güven’in "Kispet içine el sokmak İslama göre caiz değildir" sözleri etkisini gösterdi ve Kırkpınar yağlı güreşlerinde pehlivanların giyecekleri kispette deri’ yerine keçe paçabent’ takılması kararlaştırıldı. 
     Prof. Dr. Güven’in eleştirilerini dikkate aldıklarını belirten 641. Kırkpınar Güreşleri Ağası Sait Yavuz, kispetin dizkapağının altına gelen paçayla etin arasını kapatmak için kullanılan paçabentlerin daha önce deriden yapıldığını anımsatarak şöyle konuştu 
     
     Artık daha kolay... 
     "Yağlı güreşler adından da anlaşılacağı gibi yağlanarak yapılır. Pehlivanın rakibini kavraması ve atması için bir yerden tutması gerekir. Mecburen kispetin üst kısmından elini sokuyor ve hamlesini gerçekleştiriyor. Bu yıl paçabentlerin deri değil keçe olmasını kararlaştırdık. Böylece güreşçiler rakibini kavramak için üstten değil paçadan yapışabilecek." 
     Prof. Dr. Güven’in "Yağlı güreşler Yunanlardan bize geçmiştir" sözlerini de değerlendiren Yavuz bu konuda da şunları söyledi "Kispet İslami kurallar çerçevesinde pehlivanın mahrem yerlerini örtmek için tasarlanmıştır. Dolayısıyla kispetin Yunanlılar’dan gelmiş olması imk nsızdır." 
     



 YAŞAM 




















</TEXT>
</DOC>
