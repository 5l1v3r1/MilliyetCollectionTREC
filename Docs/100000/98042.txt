<DOC>
<DOCNO> 98042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/ekonomi/eko01.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
10 trilyon tasarruf ettiler 
</HEADLINE>
<TEXT>

Arabaları Sattılar... Cep’leri Kıstılar... Kiraları İndirdiler... Temizliği Azalttılar... 
     SONGÜL HATISARU 

     Bankacılık Düzenleme ve Denetleme Kurulu’nun bankacılık sektörünü üçlü denetimle standart bir check - up’tan geçirerek çok sağlam bir yere getirdiğini söyleyen Finansbank Yönetim Kurulu Başkanı Hüsnü Özyeğin, sektörün krizlere dayanıklı hale geldiğine dikkat çekti. 
     
     350 araba satıldı 
     Bankaların gelir gider tablosu açısından kendilerine çeki düzen verdiğini kaydeden Özyeğin, 2002 yılı ilk üç aylık sürecinde gider yönetimiyle 10 trilyon liralık bir tasarruf sağladıklarını belirtti. Özyeğin, gider yönetimi çerçevesinde Finasbank’ta şahsa verilmiş 350 arabanın kullananlara satıldığını ifade etti. Kendisininde kullandığı arabayı Finansbank’tan satın aldığını söyleyen Özyeğin, faturalarının tamamını ödedikleri 600 çalışanın cep telefonlarına da belli bir limit getirdiklerini söyledi. 
     Geçmişte lokasyonu iyi yerlerde 25 bin dolara kadar aylık kiralar ödediklerini kaydeden Özyeğin, mal sahipleriyle oturup yeniden anlaşarak kiraları da indirdiklerini vurguladı. 
     Özyeğin 40 değişik semte olan servislerin, 25 semte gidecek şekilde düzenledikleri kaydetti. Bankada hergün yapılan temizliğin iki günde bire indirilmesiyle yıllık 1 milyon 100 dolar olan temizlik masraflarının 450 bin dolara düştüğünü söyleyen Özyeğin, bankanın üst kademe çalışanlarıyla yapılan karşılıklı görüşmelerle ücretlerde de belli bin indirime gidildiğini belirtti. 
     
     Tasarruf k rı artırdı 
     Uygulanan gider yönetimi ile 2001’de 40 trilyon lira olan genel giderlerin 30 trilyon liraya indiğini söyleyen Özyeğin, "Operasyonel karlılığı artırmak için giderleri azaltık. Enflasyondan arındırılmış 2002 3 aylık bilançoda açıkladığımız 100 trilyon liralık kar rakamıda bunun sonuçlarını almaya başladığımızı gösteriyor" dedi. 
     
Anadolu’yu gezdi, 546 milyon dolar kredi verdi      Reel ekonomiye ilk beş ayda 546 milyon dolar kredi açtıklarını söyleyen Özyeğin, "Biz Anadolu’yu dolaşmaya erken çıktık. Toplam kredilerdeki payımız yüzde 2’den yüzde 4’e yükseldi" dedi. 3 Kasım sonrası hangi hükümet komposizyonu oluşursa oluşsun ekonomik programın uygulanmansı gerektiğini söyleyen Özyeğin, AB treninin kaçırılmaması için siyasilere büyük görev düştüğünü söyledi. 
     
     Takvim 6 milyar dolar getirir 
     Türkiye’nin kritik bir aşamada olduğunu belirten Özyeğin, "Ben, gelinen süreçte bir geçiş takvimini alabilme inancımı hala koruyorum. Ulusal proğramı izleme karnesinde daha yapılacak çok iş var. Türkiyenin AB alternatif yok. Bir B planı yok. AB’ye girmek sadece iş adamlarının istediği bir şey değil. Türkiye’nin geleceği burada yatıyor. Bu takvimi alabilirsek 5 - 6 milyar dolar yabancı sermaye gelir" dedi. Özyeğin, mevduata uygulanan tam garantinin ise kamu bankaları özelleştikten sonra yapılması gerektiğini söyledi. 
     
Grup bankaları arasında birleşmeler olabilir      Sektörde TMSF bünyesindeki şube ve mevduatların satılmasıyla bir konsolidasyon yaşandığını söyleyen Özyeğin, holding bankacılığı döneminin kapandığını gruplar arasında da birleşmelerin gündeme gelebileceğini söyledi. 
     
     Teklif gelirse görüşürüz’ 
     Türkiye’de bankacılık sektörünün yapılanması itibariyle birleşmelerin coğrafi bazda sinerji yaratmasının zorluğuna dikkat çeken Özyeğin, "Türkiye’de ne yazık ki belli alanlarda uzmanlaşmış İhtisas bankacılığı da yok. Ancak operasyonel giderlerini azaltmak için bankaların birleşmelerinde yarar var" dedi. Özyeğin, bu bağlamda kendilerine bir teklif gelmesi durumunda oturup bunu müzakere edebileceklerini söyledi. Özyeğin, yabancı bankalarla birleşme konusunda ise, "Şirketler gibi bankaların da piyasa değeri çok düşmüş durumda. Bize katkı yaratacak yabancılarla da yerlilerle de görüşürüz" diye konuştu. 
     



 EKONOMİ 


















</TEXT>
</DOC>
