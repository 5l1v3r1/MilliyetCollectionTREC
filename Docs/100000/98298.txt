<DOC>
<DOCNO> 98298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/spor/spo20.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Brown Efes’te kaldı      EFES Pilsen, ABD’li oyun kurucusu Marcus Brown ile opsiyonlu olarak yeniden anlaştı. Genel Menajer Engin Özerhun, Brown’ın, 5 Ağustos tarihine kadar herhangi bir NBA takımıyla sözleşme imzalamaması durumunda Lacivert-Beyazlı kulüpte kalacağını açıkladı. 
     
Silva Arsenal’de      BREZİLYA’NIN başarılı orta saha oyuncusu Gilberto Silva, İngiltere Süper Ligi takımlarından Arsenal’le anlaştı. Fenerbahçe’nin de peşinde olduğu Silva’nın menajeri Paul Vilhena, yıldız futbolcunun Arsenal ile altı milyon paund yaklaşık 16 trilyon lira karşılığı sözleşme imzaladığını açıkladı. 
     
Armstrong devam      FRANSA Bisiklet Turu’nda 18. etabı Norveçli Thor Hushovd, 4 saat 28 dakika 28 saniye ile kazandı. Son üç yılın şampiyonu ABD’li Lance Armstrong, bitime iki etap kala, 5 dakika 6 saniyelik liderliğini sürdürdü. 
     
Osman imzaya geliyor      SAMSUNSPOR’DA Trabzonspor’un eski futbolcusu Osman’ın transferi ise imza aşamasına geldi. Tecrübeli oyuncu ile her konuda anlaşmaya varıldığı ve Osman’ın bugün Kızılcahamam’a gelerek resmi imzayı atacağı açıklandı. 
     



 SPOR 






















</TEXT>
</DOC>
