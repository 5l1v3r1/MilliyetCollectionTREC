<DOC>
<DOCNO> 80234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/ekonomi/eko07.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytincilerin ilk kadın başkanı işe hızlı başladı 
</HEADLINE>
<TEXT>

Devlete, Sektöre 1 verin, 5 kazanın’ diyen Deniz Ormancıoğlu, tüm firmaları da birbirine destek olmaya çağırdı 
     MERT İLKUTLUĞ İzmir DHA 

     Eski finansçı, İMKB eski Başkan Yardımcısı olan ve İş Bankası’nın Erol Evcil’in borcuna karşılık el koyduğu Eze Zeytincilik’in adı Fora olduktan sonra bu ürünleri pazarlayan Zepa’nın başına gelen Deniz Ormancıoğlu, zeytincilik sektörü için kollarını sıvadı. 
     Ege Zeytin ve Zeytinyağı İhracatçıları Birliği Yönetim Kurulu’nun ilk kadın başkanı olan Ormancıoğlu, sektöre beş yılda verilecek toplam 100 milyon dolarlık primle, 500 milyon dolar ilave ciro yapacaklarını söyledi. İtalya, İspanya ve Yunanistan’da üreticilere kilo başına 1.02 cent prim verildiği hatırlatan Ormancıoğlu, şöyle dedi "Türkiye’de son verilen prim 28 sentti. Kilo başına 50 sent prim talep edeceğiz ki bu beş yılda 100 milyon dolara denk düşüyor. 80 milyon dolar stopaj ve KDV olarak hemen devlete dönecek. Beş yılda üreticiye ödenecek 100 milyon dolar karşılığında 500 milyon dolar ciro artışı sağlanacak. Kalite artınca, ihracat fiyatı yükselecek. 70 bin kişiye iş imk nı sağlanacak.’’ 
     
     Tek yumruk 
     Ormancıoğlu artık sektörün fiyat politikalarının sezon başında belirleneceğini belirti ve şöyle dedi "Firmama yabancılar başka firmaların fiyatlarını fakslayıp bizi birbirimize düşürmeye çalışıyor. Buna engel olmalıyız.’’ Tariş Genel Müdürü Ayhan Özer de Tariş ile ihracatçıların barıştığını söyledi. 
     



 EKONOMİ 

























</TEXT>
</DOC>
