<DOC>
<DOCNO> 80394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sonspo11.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de sezonun en iyi çaylak oyuncusu Paul Gasol... 
</HEADLINE>
<TEXT>

     ABD Profesyonel Basketbol Ligi NBA'de Memphis Grizzlies'in formasını giyen İspanyol oyuncu Pau Gasol, 2001-02 sezonun ''çaylak'' Rookie oyuncusu seçildi. 
     ABD ve Kanada'daki spor yazarları ve televizyon muhabirlerinden oluşan jürinin 126 oyundan 117'sini alan Gasol, aynı zamanda bu ödülü alan ilk Avrupalı basketbolcu oldu. 
     Geçen yıl Türkiye'de yapılan Avrupa Şampiyonası'nda attığı sayılarla İspanya'nın üçüncü olmasında önemli payı olan Pau Gasol, geçen yıl NBA seçmelerinde üçüncü olmuştu. 
     Bu sezon 82 maçın 79'unda oynayan ve ortalama 36.7 dakika sahada kalan Pau Gasol, maç başına 17.6 sayı, 8.9 ribaunt, 2.7 asist ve 2.1 blok gerçekleştirdi. 
     Ankette, 3 oyla New Jersey Nets'den Richard Jefferson ikinci olurken, 2'şer oyla Golden State Warriors'dan Jason Richardson, Indiana Pacers'dan Jamaal Tinsley ve Utah Jazz'dan Andrei Kirilenko üçüncü sırayı paylaştı. 
     1952- sezonundan bu yana verilen yılın çaylağı ödülünü geçen yıl 
     Orlando Magic'den Mike Miller kazanmıştı. 
     Bu arada NBA Ligi'nin internetteki sitesinde herkese açık olan ''En Çok Gelişme Kaydeden Oyuncu'' yarışmasında ligde 2. sezonunu yaşayan Türk basketbolcu Hidayet Türkoğlu, yüzde 65 oy oranıyla ilk sırada bulunuyor. 
     Yılın antrenörü yarışmasında da normal sezonun en başarılı takımı Sacramento Kings'i çalıştıran Rick Adelman, yüzde 30 oy oranıyla ilk sırada yer alıyor. 
     





</TEXT>
</DOC>
