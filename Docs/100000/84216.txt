<DOC>
<DOCNO> 84216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/astro/index.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaratıcı bir gün 
</HEADLINE>
<TEXT>

Bugün Güneş’le Ay uyumlu. Yaratıcı enerjimizi göstermek için uygun fırsatlar bulabiliriz. Öğleden sonra 20.51’e kadar acele sonuçlar beklemememiz gerekiyor. Koç’lar yorulacaklar ama sonunda istediklerini elde edebilecekler. Duygusal konularda aşırı tepkisel davranmamalılar. Akşam keyifleri yerine geliyor. Boğa’lar ortaklaşa hareket etmek, başkalarından destek almak için uygun bir gündeler. Akşam ev ve özel hayatlarına ilişkin konular gündeme gelecek. İkizler parasal konularda şanslı ve yeni girişimlerde bulunmalı. Akşamla birlikte sözlerini etkileyici biçimde kullanabilecek. Kısa yolculuklar verimli olabilir. Yengeç’ler ön planda kalacak ve ilgi uyandıracaklar. Kişisel konularda da girişimler söz konusu. Duygusal alanda hareketli bir gündeler. Aslanlar biraz sabır göstermeli ve iyimserliklerini korumalılar. Bazı beklemeler can sıkıcı olsa da akşam yeni enerjiler alıyorsunuz. Ortaya koyduğunuz girişkenlik etki uyandıracak. Başak’lar değişen koşullara ayak uydurmak durumunda. Kendinden büyük kişilerden destek alabilirler. Akşam endişeden kaçınmalılar. Terazi’ler verimli gündeler ve iş hayatı ile ilgili dikkat çekici çalışmalar yapabilirler. Öne çıkmak ve etki yaratmak için uygun şartlar var. Akrep’lerin keyfi yerinde ve yapacakları yeniliklerden fayda görebilirler. Aşırı çekingen ve huzursuz davranmamalılar. Akşam sorumluluklar artıyor. Yay’lar ortaklaşa konularda yeni bir şans elde edebilirler. Başkalarının kaynaklarından da yararlanabilecekler. Duygusal alanda hareketli bir gün olabilir. Oğlak’lar her ne kadar tek başlarına hareket etmekte zorlansalar da onlara destek veren kişiler var. Eleştiriye açık olmak onlara fayda getiriyor. Kova’lar her ne kadar detay gerektiren işlerle uğraşıyorlarsa da işleri yoluna koyabilecekler. Akşam ortaklaşa çalışmalar ve yeni teklifler gündeme gelebilir. Balık’lar daha huzurlular ve öğlen istedikleri yönde ilerleyebilirler. Akşam detaylara önem vermeliler. Unutkanlığa dikkat etmeliler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
