<DOC>
<DOCNO> 50160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/yazar/sazak.html </URL>
<DATE> 2001/11/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Afgan misyonu ve Kore 
</HEADLINE>
<TEXT>

     Bütün aşklar böyle başlar. Savaşlar da 
     Ankara "açıklama sancısı"yla geçen 48 saatin sonunda ABD'den gelen istek doğrultusunda Afganistan'a 90 kişilik askeri birlik gönderme kararına resmiyet kazandırdı. 
     ABD Savunma Bakanı Rumsfeld'in Türkiye'nin de dahil olduğu NATO ittifakı kapsamında 5'inci maddeye göre asker isteminde bulunduğu bilinirken MGK toplantısı ardından yapılan açıklamalarla "Afgan misyonu"na yüklenen gizlilik tuhaf kaçmadı mı 
     Devletin zirvesindeki havaya bakın 
     Cumhurbaşkanı Sezer " Bana bu konuda bilgi ulaşmadı." 
     Başbakan Ecevit "Henüz kararımız netleşmedi." 
     Genelkurmay İkinci Başkanı Büyükanıt "Gündemde asker gönderme yok." 
     Ve ertesi günkü başkent haberleri 
     90 kişilik subay ve astsubaylardan oluşan seçkin birlik Afganistan'a gönderiliyor. ABD'nin etkili olduğu bölgelerde, Kuzey İttifakı'na yardım amacıyla giden "askerin misyonu" eğitimle sınırlı olmayacak, temenni edilmese de, ateş hattında görev yapacak. Operasyonlara katılacak. Açıkçası savaşacak 
     Afgan misyonu bu haliyle Somali, Bosna, Kosova'daki BM Barış Gücü'ne katkı sağlamanın ötesinde bir işlev üstleniyor. 
     Başbakan'ın tanımıyla "teröre karşı savaşacak". 
     Türkiye, 10 yıl önceki Körfez Savaşı'nda Batılı koalisyona İncirlik'i açarak üs kolaylığı sağlamasına karşın, kara savaşının dışında kalmayı başarmıştı. 
     Bu defaki manzara, Irak'tan çok 50 yıl önceki Kore misyonunu anımsatıyor. Afganistan'a ne zaman, nasıl biteceği, daha kaç kişinin isteneceği belli olmayan bir savaşa askeri birlik gönderiliyor. 
     Dileriz ABD'nin Vietnam'da, Rusya'nın Afganistan'da saplandığı batağa Türkiye "müttefiklerden önde" gitmez. Seçkin birliklerini, yetişmiş insan gücünü ön cephede harcamaz. 
     Kore bu açıdan acı derslerle doludur. 
     Prof. Baskın Oran'ın uzman akademisyen grubuyla hazırladığı Türk Dış Politikası adlı yapıtta Çağlar Erhan'ın kaleme aldığı 1950 dönemi ABD, NATO ilişkilerinde Kore Savaşı'na özel bir sayfa ayrılmış. CHP ve DP tarafından iki kez yapılan NATO başvurusunun kabul görmesi uğruna Günümüzde ABD ekonomik yardımı ve AB üyeliği önem kazanıyor Albay Tahsin Yazıcı komutasında Kore'ye gönderilen 4500 kişilik Kore Tugayı sonradan Çin'in de savaşa katılımıyla Kunuri'e kahramanca çarpışıyor ama 1953'teki ateşkeste ağır bilanço ortaya çıkıyor 
     721 şehit, 672 gazi. 1475 yaralı asker Kore'de tedavi edilirken 234 esir veriliyor, 175 kişi kayboluyor. 
     Dileriz Afganistan harekatı Usame bin Ladin'in yakalanması operasyonuyla sınırlı kalır. Taliban'ı devireceğiz diye Türkiye kendi insanını kırdırmaz 
     
     







Müsteşarın ardından 


Bildikkişi... 


'Gerekirse savaşırız' 


Terörle mücadele, Afganistan'a asker gönderme... 


Varyag'ın ablası Minsk'te... 


ODTÜ'lüler meğer çok da alınganmış 


Askeri talebin karşılığı ne 


Gecikmiş ama doğru bir karar 


Adil dağılım 


Hem çalıyor, hem tehdit ediyor, hem de bağırıyorlar 


İki futbolcu İlhan ve Sergen 


Afgan misyonu ve Kore 


Telecom Italia'nın hayallerini yıkan biz değiliz 


Karşı çıkmak ve büyümek üzerine 


Biraz da vatandaşı koruyalım 2 


Simitte KDV yüzde 18, otoda KDV yüzde 18 insaf .. 


</TEXT>
</DOC>
