<DOC>
<DOCNO> 51424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/yazar/sazak.html </URL>
<DATE> 2001/11/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AB sürecinde Kıbrıs 
</HEADLINE>
<TEXT>

     Dışişleri Bakanı Cem'in "bedel ödeme" pahasına Türkiye'nin Güney Kıbrıs'ın AB üyeliğine razı olamayacağına ilişkin sözlerinin Atina ve Ankara'da yol açtığı dalgalanma sürüyor. 
     İstanbul milletvekili Mehmet Ali İrtemçelik dış politikada Afganistan ağırlıklı gündeme karşın, Kıbrıs - AB ilişkilerinin TBMM'de "kapalı oturum"da ele alınması isteğiyle girişim başlattı. Bağımsız üye İrtemçelik'in önergesine 2.5 saatte 126 milletvekilinin imza atması parlamentodaki bilgilenme ihtiyacını yansıtıyor. 
     Türkiye açısından hangisi önemli 
     Kıbrıs mı Avrupa Birliği mi 
     Diplomasideki "Win win" ikili kazanç kuralı Türk - Yunan ilişkilerinde imkansız mı 
     Mehmet Ali İrtemçelik, Türkiye'nin AB adaylığının ilan edildiği Helsinki zirvesinde "aile fotoğrafı"na Ecevit ve Cem'le giren üçüncü kişi olduğu için Dışişleri kökenli parlamenter sıfatıyla gelişmeleri yakından izliyor. İrtemçelik'in 11 Eylül ertesi ısrarla vurguladığı tezler var. Şöyle düşünüyor 
     "Madem uygar dünya 11 Eylül ertesi şiddet üretmesi olası uluslararası anlaşmazlıkların çözümü yönünde küresel seferberliğe girdi, Türkiye de bu fırsatı Kıbrıs'ta değerlendirebilir. Ancak Dışişleri Bakanı'nın bunu bir restleşme ve gerekirse AB hedefinden vazgeçme şeklinde 'ya hep ya hiç' siyasetine dönüştürmesi yanlış. Biri diğerine niye engel olsun Sayın Cem'in bu kaygılarını haklı kılacak şekilde bir tarihi kavşaktan geçiyorsak o zaman da bunun Meclis'te tribünlere oynamadan, iç politika malzemesi yapılmadan bir kapalı oturumda tartışılması gerekir. 
     İrtemçelik, Kıbrıs konusunda geçerli olabileceğine inandığı formülü şöyle özetliyor 
     "Kıbrıs ve Ege ihtilafları Ada'daki iki toplumun yanı sıra asıl Türkiye ile Yunanistan arasında çözümlenmesi gereken önemdedir. O nedenle sorunun asıl taraflarının da katılacağı bütüncül bir yaklaşımla AB hedefinden uzaklaşmadan sonuca gitmek gerekir. 4'lü müzakereler diplomaside 'geçişli odalar' yöntemiyle yapılabilir. Böylece Atina'nın da Güvenlik Konseyi, Adalet Divanı gibi duvarların arkasına sığınmasına gerek kalmaz." 
     Paralel görüşme yönetime AB'yi de dahil ediyor İrtemçelik. Uluslararası saygınlıkta bir hakemliğe gidilebileceğini savunuyor. Ancak bunlardan önce TBMM'nin Türkiye'nin ulusal çıkarları açısından Kıbrıs ve AB ilişkilerini masaya yatırması gerekiyor. 
     1975'te Yunanistan'ı AB başvurusunda tek başına bırakan, 1978'de adaylık ilişkilerini donduran Ankara, 25 yıl sonra önüne gelen topu bu defa da Güney Kıbrıs'ı engelleme uğruna taca mı atacak 
     AB politikası da en az Kıbrıs kadar "ulusaldır." 
     2002 Avrupa'da genişleme, Türkiye'de ise "seçim yılı" olabilir. Ülkenin kaderiyle ilgili kararları döneminin sonuna yaklaşan bir hükümete bırakmak ne ölçüde doğru olur 
     Seçim beklenmeyecekse bile AB üyeliği referanduma götürülmeli, karar halka bırakılmalıdır. 
     
     







İşçi çıkarmak 


İşte hortum.. 


Ecevit’le geldim Ecevit’le giderim 


Belalı coğrafyada Irak Kürtleri... 


Baba'ya "de Gaulle" rolü 


Cumhuriyet’e sahip çıkıyoruz 


Dalga geçen kim 


Soru çok, yanıt az 


Türk piramidi, piramide benzemiyor 


Batık projeler 


Fatih Terim de alışacak... 


AB sürecinde Kıbrıs 


Gıdada marka tercihi, krize yenik düştü 


İmparatorluk Sessizliği silkelemek 


Bu "Hacılar" başka hacılar 


</TEXT>
</DOC>
