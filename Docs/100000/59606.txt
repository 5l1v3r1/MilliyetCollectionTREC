<DOC>
<DOCNO> 59606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/yazar/tamer.html </URL>
<DATE> 2001/01/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
2000'in en büyük armağanı Sezer 
</HEADLINE>
<TEXT>

     Hem hukuka saygılı, hem halka duyarlı... 
     Devletin en tepesinde bu iki özelliği birarada görmeye ne kadar da hasretmişiz meğer. 
     Cumhurbaşkanımız Ahmet Necdet Sezer, sanki bir anda gökten zembille iniverdi. 
     İçimizi ısıttı. Bize güven verdi. Hükümetin ve Amca'mıza alışık bir kısım meslekdaşlarımızın tepki duyduğu davranışlarında bile halktan hep destek gördü, sempati topladı. 
     Sezer'in küçük ya da büyük hesapları yok. Tekrar seçilme gibi bir derdi de yok. Ama kaçamaz. Onu kesinlikle bırakmayız. Bizim ona çoooook ihtiyacımız var. Çünkü o kendisi ya da yakın çevresini değil, Türkiye'yi düşünüyor. Ve selefleri gibi her gün medyada boy göstermese de tuhaf bir biçimde bunu bizlere hissettiriyor. 
     Sezer, davranışlarında içten samimi . TV'den izleyebildiğim kadarıyla Cumhuriyet Bayramı'nda uçakların gösterisini çocuksu meraklı gözlerle izlemeye çalışırken de samimi, resmi törenlerde farklı koltuklarda oturmayı reddederken de, geçeceği yerlerde toplanmış insanların ellerini sıkarmış gibi yapmayıp sahiden sıkarken de, kırmızı ışıkta dururken de... 
     Aslında o hep normal insan gibi davranıyor. Sıradan, sağduyulu bir vatandaş gibi normal olanı yapıyor. Ama biz yıllar boyu o mevkilerde öylesine akılalmaz davranışlar görmeye alıştırılmış, Çankaya'dan bize dayatılanları öylesine elimiz - kolumuz bağlı seyretmeye mahkum edilmişiz ki Sezer ne yapsa şaşırıyoruz. 
     Şaşırarak seviniyoruz. 
     Şaşırarak alkışlıyoruz. 
     Basiretli davranıyor şaşırıyoruz. 
     Kişilikli davranıyor şaşırıyoruz. 
     Halktan biriymiş gibi davranıyor şaşırıyoruz. 
     Hukuka saygılı davranmasına galiba artık yavaş yavaş alışıyoruz. 
     O hem hukuka, hem de halka saygılı... 
     O bizim sevgili Cumhurbaşkanımız. 
     Biz de ona layık olmaya çalışmalıyız. 
     Biliyor musunuz ben Çankaya Köşkü'nü merak etmeye başladım. Bugüne kadar tek bir kez bile adım atmamakta direnmiştim. 2001'de şeytanın bacağını kırmaya niyetliyim. 
     
Bugün Ulucanlar'da doğum günü var      Bugün Ulucanlar'da doğum günü partisi var. 
     Hem de hiçbir hapishane müdürüne kolay kolay nasip olmayacak cinsten. 
     Kim bilir belki Amca da gelip yeğeninin doğum gününe katılır. Pastasından yer. 
     Kısmet işte 
     Şu 5 5 kazaya uğramadan Parlamento'dan geçip Amca'mız da hala Cankaya'da oturuyor olsaydı, 3 kız evladın ardından Isparta'da 01. 01. 1967 günü dünyaya gözlerini açarak tüm aileyi sevince boğan, soyadlarını gelecek nesillere taşıyacak Yahya Murat'cık, 35. yaşını herhalde bu şekilde kutlamak zorunda kalmazdı. 
     Yeğen Demirel kim bilir belki lüks yatında yakın dostlarıyla, belki daha kalabalık görkemli bir davetle adım atardı Cahit Sıtkı Tarancı'nın deyimiyle yolun ikinci yarısına... 
     Hatta belki "kambersiz düğün olmaz, Cavit amcam da bulunsun" deyip Paris'te yapardı doğum günü partisini. Nasıl olsa özel havayolu şirketi bile var. Sadece Demirel ailesinin değil, manevi amcaların da özel uçakları var... 
     Bendeki de ne akıl 5 5 kazaya uğramasaydı, bazı değerli meslektaşlarımızın pek temenni ettiği gibi zaten "istikrar" sürecekti. Böylece Murat'ın Cavit Amcası da kaçak olarak Paris'te turlamak yerine Bursa'daki malikanesinde manevi evlatlığın keyfini sürecekti. Dolayısıyla Paris'te doğum günü kutlamak da akıllardan bile geçmeyecekti. 
     Aslında Murat'ın bu yılki doğum günü partisi, Çankaya'da bile kutlanabilir, yabancı ülke devlet başkanlarına "muteber bankacı" olarak tavsiye mektubu yazılan yeğen de Amca'nın aile fotoğrafında küçük bir rötuşla hakettiği şekilde yerini alabilirdi. 
     Kısmet işte 
     Baba oldu Amca. 
     "Muteber bankacı" diye tavsiye edilen yeğen demir parmaklıklar ardında. 
     Manevi Amca'lardan biri Türkiye'ye dönemiyor. Diğeri Romanya'da sıkışan bankası için para arayışında. 
     Ama nasıl oluyorsa hala ikisi de uçaklarını Amca'nın New York hariç tüm yurtiçi ve yurt dışı gezilerine tahsis ediyor. 
     Pekiyi ya "5 5 geçmezse Türkiye'de istikrar bozulur" diye amigoluk yapan meslektaşlarım 
     Sanırım onlar da artık bozulanın istikrar olmayıp çıkar çarkı olduğunun farkına varıyorlardır. 
     
Bu da grafik servisimizin maharetiyle oluşmuş yeni aile fotoğrafı. Murat Demirel, hapishanedeki ilk doğum gününde mahsun olmasın diye... 
Bugün Ulucanlar'da doğum günü var      Bugün Ulucanlar'da doğum günü partisi var. 
     Hem de hiçbir hapishane müdürüne kolay kolay nasip olmayacak cinsten. 
     Kim bilir belki Amca da gelip yeğeninin doğum gününe katılır. Pastasından yer. 
     Kısmet işte 
     Şu 5 5 kazaya uğramadan Parlamento'dan geçip Amca'mız da hala Cankaya'da oturuyor olsaydı, 3 kız evladın ardından Isparta'da 01. 01. 1967 günü dünyaya gözlerini açarak tüm aileyi sevince boğan, soyadlarını gelecek nesillere taşıyacak Yahya Murat'cık, 35. yaşını herhalde bu şekilde kutlamak zorunda kalmazdı. 
     Yeğen Demirel kim bilir belki lüks yatında yakın dostlarıyla, belki daha kalabalık görkemli bir davetle adım atardı Cahit Sıtkı Tarancı'nın deyimiyle yolun ikinci yarısına... 
     Hatta belki "kambersiz düğün olmaz, Cavit amcam da bulunsun" deyip Paris'te yapardı doğum günü partisini. Nasıl olsa özel havayolu şirketi bile var. Sadece Demirel ailesinin değil, manevi amcaların da özel uçakları var... 
     Bendeki de ne akıl 5 5 kazaya uğramasaydı, bazı değerli meslektaşlarımızın pek temenni ettiği gibi zaten "istikrar" sürecekti. Böylece Murat'ın Cavit Amcası da kaçak olarak Paris'te turlamak yerine Bursa'daki malikanesinde manevi evlatlığın keyfini sürecekti. Dolayısıyla Paris'te doğum günü kutlamak da akıllardan bile geçmeyecekti. 
     Aslında Murat'ın bu yılki doğum günü partisi, Çankaya'da bile kutlanabilir, yabancı ülke devlet başkanlarına "muteber bankacı" olarak tavsiye mektubu yazılan yeğen de Amca'nın aile fotoğrafında küçük bir rötuşla hakettiği şekilde yerini alabilirdi. 
     Kısmet işte 
     Her türlü cambazlık denemesine karşın milletvekilleri 5 5'e geçit vermedi. 
     Baba oldu Amca. 
     "Muteber bankacı" diye tavsiye edilen aslında çiçeği burnunda bankacı yeğen ise demir parmaklıklar ardında doğum günü kutluyor. 
     
     





Kayıp yıl mı 


Yeni yıl için 


Milenyuma ikinci kez merhaba 


Vergi dışı alışveriş müthişti 


İkinci Bush dönemi ve biz 


Güven buhranı 


Türk düşmanları 


Bilin bakalım, bu yıl ne olacak 


Susurluk'tan kalan... 


2000'in en büyük armağanı Sezer 


Önlemden niye kaçıyoruz 


Ekonominin sırrı insanda gizli 


Saatli Maarif Takvimi 


</TEXT>
</DOC>
