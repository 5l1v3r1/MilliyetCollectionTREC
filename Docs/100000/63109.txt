<DOC>
<DOCNO> 63109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/yazar/sazak.html </URL>
<DATE> 2002/01/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ecevit’ten kahkaha 
</HEADLINE>
<TEXT>

Başbakan, ABD gezisini Milliyet’e değerlendirdi. Saddam’a mesaj gönderen Ecevit, İnadı bırak’ dedi 
     Başbakan Ecevit, ABD gezisi sona ererken Irak’ta Saddam rejiminin geleceği konusunu şu sözlerle noktalıyor 
     "Irak yönetimi dünyayı karşısına almaktan vazgeçmelidir. Saddam Hüseyin tek başına direnmeye devam ederek bir yere varamaz." 
     Ecevit’in sözleri, kitle imha silahlarının denetimini engellemeyi sürdüren Bağdat’a Bush görüşmesi bağlamında yapılan son uyarı niteliğindedir. 
     Saddam’ın inatlaşmayı bırakmasını istemektedir. 
     Başbakan Ecevit, ABD ziyaretinin Washington bölümünü tamamladığı gece Ritz Carlton Oteli’ndeki odasında Milliyet’i kabul etti. Ankara Temsilcimiz Fikret Bila’yla birlikte Ecevit’ten gezinin sonuç değerlendirmesini aldık. Ağırlıklı konu yine Afganistan ve Irak’tı. 
     
SERT MESAJLAR      Başbakan Washington’dan ayrılmadan önce Ulusal Basın Merkezi’nde İngilizce bir söyleşi verdi. Ecevit, yabancı gazetecilerin soruları üzerine Beyaz Saray’da Bush’la görüşmesinde geçen Irak ve Saddam konusunda Türkiye’nin olası tutumuna ilişkin hayli sert mesajlar verdi. 
     Başbakan Ecevit, Irak’ın parçalanmasının felaket olacağını söyledi. 
     Washington’da ve Ankara’da haftalardır aynı soru soruluyor. 
     Ecevit’in Saddam konusundaki görüşleri ne ölçüde değişti 
     Doğrusu, 1990 - 91’de Körfez Savaşı sırasında Sayın Ecevit’le 3 kez gerçekleştirdiğimiz Saddam görüşmelerinin üzerinden 11 yıl geçtikten sonra bu soruyu ben de merak ediyordum. "11 Eylül Gölgesinde Saddam" kitabını yazarken Ecevit’le görüşmedim, sadece kitabın taslağı ortaya çıkınca Bülent Bey’den imzalı yazılarının yayımı konusunda izin istedim. Bunu yapmaktaki nedenim, o zamanki tespitleri değişen koşullardan etkilenmeksizin tarihi perspektifi içerisinde günümüze taşımaktı. 
     
11 YIL SONRA...      Ritz Carlton Oteli’ndeki söyleşide Ecevit’in 11 yıl sonra Saddam’a bakışını kendisinden dinleme olanağı buldum. 
     Ecevit, "11 Eylül Gölgesinde Saddam"ı Washington’a gelirken uçakta okumuş, bazı bölümleri Dışişleri Bakanı İsmail Cem’e de okutmuş. 
     Başbakan, "Tam zamanında yayımlanmış" diye kitabın öne çıkardığı tarihsel olaylara değinirken şunu söyledi 
     "Benim Saddam’la ilgili görüşlerimde sapma şeklinde algılanacak hiçbir şey yok. O zaman beni Saddam’ın dostu gibi göstermeye kalkıştılar ve yüklendiler ne alakası var Irak liderliğinin geleceği kendilerini ilgilendirir benim kaygılarım ise bir parçalanma olursa Türkiye’nin ulusal güvenliğinin bundan etkilenmemesi yönündedir". 
     
MUTLU DÖNÜŞ      Ecevitler’le Washington anısına fotoğraf çektirirken Bülent Bey soruyor 
     Kaç defa gitmiştik, Bağdat’a iki mi, üç mü ’ 
     Yavuz Sultan Selim’den sonra tarih boyunca bizden daha çok giden olmadı. Yorucu ABD maratonunun ardından keyifli bir kahkaha atıyor Ecevit. 
     11 Eylül trajedisinin yaşandığı New York’taki ikiz kuleler enkazını ziyaret gezinin son durağı. Ecevit mutlu dönüyor. 
     
     







Belediye mi, 'merkez' mi 


Uyandırma... 


Derdim Saddam’la değil 


Susurluk mu Hukuk devleti mi Hangisi .. 


IMF'yi hortumlamak... 


Söz Oğuzhan Müftüoğlu'nda... 


Gebze Yüksek Teknoloji Enstitüsü 


Rol için de para gerek 


Dilimin ucunda kelimeler 


Patronsuz holding "EGS’de son tango" 


Nazım Hikmet ve siyaset... 


Ecevit’ten kahkaha 


Dünya Bankası ve IMF toplantısı 2003'te Dubai'de 


Çok suç işleniyor 


Bilanço 


İş ilanlarında kıpırdama’ var 


</TEXT>
</DOC>
