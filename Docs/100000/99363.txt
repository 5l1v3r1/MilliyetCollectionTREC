<DOC>
<DOCNO> 99363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/soneko03.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'da Real, Dolar karşısında rekor düşüş yaşadı 
</HEADLINE>
<TEXT>

     ABD'de dün açıklanan GSYIH verisinin zayıf çıkmasına karşın Dolar, Uzakdoğu piyasalarında mevcut işlem bandında tutunuyor. Saat 08 25 itibariyle Dolar 119.79 Yen, Euro 0.9779 Dolar üzerinde işlem görüyordu. 
     ABD'de Gayri Safi Milli Hasıla'nın 2. çeyrekte yüzde 1.1 oranında arttığı açıklandı. Daha önce yüzde 5.0 olarak açıklanan bu revize edilmiş rakam, ekonomistlerin yüzde 2.2'lik beklentilerinin altında bulunuyor. 
     Ancak Almanya'da perakende satışlar verisinin düşük çıkması Euro'yu frenliyor. 
     Wall Street'te dün olumsuz ekonomik veri ve çip üreticisi Nvidia Corp.'un kötü görünüm açıklaması teknoloji hisselerini yüzde 1.19 aşağı çekti. Dow Jones Endeksi yüzde 0.65 yükseldi. 
     Brezilya'da dün para birimi Real, 8 yıllık tarihinin en keskin düşüşlerinden birini yaşadı ve Dolar karşısında yüzde 5 kayıpla, 3.470'e geriledi. Brezilya borsası ise para birimindeki düşüş nedeniyle ucuzlayan hisse senetlerine gelen alımla yüzde 4.5 artış kaydetti. 
     Tokyo borsasında ise bugün düşüş yaşanıyor. 
     





</TEXT>
</DOC>
