<DOC>
<DOCNO> 68020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sontur08.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de kadınlar erkeklerden 5 yıl fazla yaşıyor 
</HEADLINE>
<TEXT>

     Sosyo-ekonomik gelişmelerin yanısıra tıp alanında yaşanan gelişmeler ortalama yaşam süresini her geçen yıl artırıyor. Bu artışta kadınlar erkeklere göre daha şanslı bulunuyor. İstatistikler kadınların doğuşta beklenen yaşam sürelerinin erkeklerden 5 yıl daha fazla olduğunu gösteriyor. 
     Devlet İstatistik Enstitüsü ve UNICEF'in verileri, Türkiye'de ortalama yaşam süresinin giderek yükseldiğini ortaya koyuyor. İstatistiklere göre, 1955-1960 yılları arasında ortalama 44.61 olan kadın ve erkekte doğuşta beklenen yaşam süresi 1960-1965 yıllarına gelindiğinde 49.93'e yükseldi. Yıllar itibariyle ortalama yaşam 
     süresindeki artış şöyle gerçekleşti 
     "1965-1970 yıllarında .12, 1970-1975 yıllarında 55.09, 1975-1980 yıllarında 57.01, 1980-1985 yıllarında 
     59.04, 1985-1990 yıllarında 64.91, 1996 yılında 68, 1998 
     yılında 69." KADINLAR DAHA UZUN YAŞIYOR İstatistikler ortalama yaşam süresi açısından kadınların daha şanslı olduğunu gösteriyor. Üstelik yıllar geçtikçe kadınların uzun yaşam açısından erkeklere göre şansları giderek artıyor. Örneğin 1955-60 yıllarında erkekler ile kadınlar arasındaki doğuşta beklenen ortalama yaşam süresi açısından fark 3.95 yıl iken, 1960-65 yıllarında 4.09 yıl, 1970-75 yılları arasında 4.31 yıl olarak gerçekleşti. 1998 yılına gelindiğinde kadınlar erkeklerden ortalama 5 yıl daha fazla yaşar hale geldi. Öte yandan kaba ölüm hızları da ortalama yaşam süresinin artığını gözler önüne seriyor. İstatistiklere göre, 1935-40'lı yıllarda binde 31.4 olan kaba ölüm hızları 1998 yılına gelindiğinde binde 6'a geriledi. 
     






</TEXT>
</DOC>
