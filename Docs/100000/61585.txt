<DOC>
<DOCNO> 61585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/soneko09.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de hükümet devalüasyonu erteledi 
</HEADLINE>
<TEXT>

     Arjantin'de hükümet, halk, bankalar ve yabancı şirketlerin baskısı üzerine devalüasyon uygulamasını yine erteledi. 
     Arjantin Merkez Bankası'ndan yapılan açıklamada, resmi döviz işlemlerine getirilen yasak kaldırılmayarak, bugün akşama kadar süreceği ifade edildi. Buna göre para birimi Peso'nun piyasalardaki ''sınavını'' ertelenmiş oldu. 
     Arjantin Ekonomi Bakanı Jorge Remes Lenicov da, yaptığı açıklamada, banka mevduatlarına getirilen kısmi dondurmanın kaldırılmasının zor olacağını, bu konuda hazırlanan takvimin bugün açıklanabileceğini söyledi. 
     Arjantin'de bankacılık sisteminin çökeceği endişesiyle, halkın bankalardan ayda en fazla 1,500 peso çekmelerine izin veriliyor. 
     ABD Hazine Bakanı Paul O'Neill de, yaptığı açıklamada, Arjantin'in Uluslararası Para Fonu IMF tarafından da desteklenen yeni eknomik önlemleri en kısa zamanda ortaya koymasını istedi. 
     Yabancı firmalar ise Arjantin'in yeni Devlet Başkanı Eduardo Duhalde'yi, ekonomik ve mali krizden çıkışta korumacılığa yönelme eğilimi nedeniyle eleştiriyorlar. 
     Arjantin'de hükümet, ABD Doları ile yaklaşık 10 yıldır bire bir eşit durumda bulunan para birimi Peso'nun değerinin yaklaşık yüzde 30 oranında devalüe edileceğini bildirmişti. 
     






</TEXT>
</DOC>
