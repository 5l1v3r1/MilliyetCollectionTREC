<DOC>
<DOCNO> 57079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/dunya/adun.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Al sana kanıt 
</HEADLINE>
<TEXT>

Bin Ladin'in 11 Eylül saldırılarını nasıl planladığını kendi ağzından anlattığı video kasette, El Kaide yanlısı bir Suudi şeyhi de Türkleri "k fir"likle suçluyor 
     YASEMİN ÇONGAR Washington 

     Usame bin Ladin'in, 11 Eylül saldırılarının planlayıcısı ve örgütleyicisi olduğunu, bu saldırıların nasıl ve ne zaman gerçekleşeceğini önceden bildiğini, ölü sayısının ve hasarın beklediğinden büyük olmasından büyük memnuniyet duyduğunu, eyleme İslam adına bir "zafer" olarak baktığını kendi sözleriyle yansıtan video kaset, ABD'de kamuoyuna açıklandı. 
     Dünyanın birçok yerinde televizyonlardan aynı anda yayınlanan kaset, Bin Ladin'i, sağ kolu Eymen El Zavahiri ve El Kaide Örgütü'ndeki diğer yakın adamlarıyla birlikte, adı açıklanmayan, ancak El Kaide çevrelerinde saygın bir yeri olduğu anlaşılan bir Suudi şeyhiyle beraber, sohbet edip yemek yerken gösteriyor. 11 Eylül saldırılarından dolayı Bin Ladin'e övgüler yağdıran bu Suudi şeyh, konuşmanın bir yerinde Türklere de değiniyor ve Türklerden "k fir" olarak söz ediyor. 
     
     K FİR TÜRKLER’ 
     Suudi şeyhin, bir başka kişinin söylediklerine atıfta bulunarak, "El Rabbani'nin sözlerini hatırlıyorum. Bize karşı, Türkler, diğer k firler ve bazı diğer Araplarla birlikte kışın bir koalisyon kurduklarını anlatmıştı. Peygamber Muhammed'in zamanında bizi kuşatmışlardı. Aynen şimdi olduğu gibi. Ama o, kendi müritlerini teskin etti ve dedi ki Bu, geri dönüp onları vuracaktır.’ Bu bize yapılmış bir merhamettir, bir lütuftur" diyor. 
     
     11 EYLÜL SEVİNCİ 
     Son derece kötü bir ses ve görüntü kalitesine sahip olan video kasetin metni, ABD'nin resmi çevirisinin, yönetimden bağımsız iki Arapça uzmanının ayrı ayrı yaptığı çeviriyle örtüşmesi üzerine hazırlandı. Bu metin ve görüntülerde, Ladin 11 Eylül saldırılarından duyduğu sevinci yer yer kahkahayla gülerek, yer yer eylemin başarısından dolayı Allah'a şükrederek yansıtıyor. 
     
     EVDE ÇEKİLDİ 
     Kasım ayı ortalarında Kandahar'da bir evde çekildiği belirtilen ve Celalabad kentindeki bir evde, önce Afgan savaşçıların eline geçen, daha sonra ABD yönetimine iletilen video kasette, Bin Ladin ve Suudi şeyh arasında geçen konuşmaların bir bölümü şöyle 
     Şeyh Sen bize, silah verdin, umut verdin. Allah senden razı olsun. Çok zamanını almak istemiyoruz. Ama kardeşlerimiz bizi buluşturdu. Şimdi herkes bizi daha fazla destekliyor, geçmişte bizi desteklemeyenler bile destekliyor. Yaşlılar, herkes senin büyük eylemini övüyor ve Allah'a şükrediyor. Bu Allah'ın emridir, cihadın meyvesidir. Bu büyük eyleme kadar yüzlerce kişi sana kuşkuyla bakıyordu. Şimdi yüzlercesi senin peşinden geliyor. 
     
     KULELER YIKILIYOR 
     Bin Ladin Eylemde düşmanın ne kadar kayıp vereceğini önceden hesapladık. Kulenin konumuna göre kaç kişinin öleceğini hesapladık. Üç dört katın darbe alacağını düşündük. Ama herkesin içinde en iyimser olan bendim. Bu alandaki deneyimim sayesinde, uçağın yakıtının, binanın demir konstrüksiyonunu eriteceğini ve binanın çarptığı yerin üstündeki bütün bölümlerin yıkılacağını düşünüyordum. Bundan fazlasını umut etmemiştik. Eylemden önceki perşembe günü, eylemin ne gün yapılacağını öğrenmiştik. O gün işimizi bitirince hemen radyoyu açtık, beklemeye başladık. 
     Şeyh Çok büyük bir zafer olduğundan kuşku yok. Allah bize bu şerefi bağışladı ve bize bu kutsal Ramazan ayında yeni lütuf ve zaferler verecek. Allah'a şükür, Amerika mağaralarından çıktı. Ona ilk darbeyi biz indirdik, ikinci darbe de inananların eliyle gelecek. 
     
     LİDERLERİ ATTA 
     Bin Ladin Operasyondan herkesin önceden haberi yoktu. Mısır ailesinden Muhammed El Kaide'nin Mısır kolundan Muhammed Atta grubun sorumlusuydu. 
     Şeyh Yüksek bir binaya uçağın çarpması herkesin hayalinin ötesindeydi. Bu büyük bir iş. O, örgütteki en dindar adamlardan biriydi. Şehit düştü. Allah ruhunu şad etsin. 
     Bin Ladin Operasyonu gerçekleştiren biraderlerin tek bildiği bir şehitlik operasyonuna katılacaklarıydı, her birinden bu iş için Amerika'ya gitmesini istedik, ama operasyonun ne olacağının harfinden bile haberleri yoktu. Ama eğitim gördüler ve biz onlara operasyonun ne olduğunu, uçağa binmelerinden çok kısa bir süre öncesine kadar söylemedik. Uçuş eğitimi görenler, diğerlerini tanımıyorlardı. Bir grup diğer grubu tanımıyordu. 
     Kandahar'da biraderin muhafızlarının kampındaydık. Bu birader geldi ve rüyasında Amerika'da yüksek bir binaya bir uçağın çarptığını gördüğünü anlattı. Eğer herkes aynı rüyayı görmeye başlarsa sırrımız ortaya çıkacak diye kaygılandım. Konuyu kapadım. Bir daha böyle bir rüya görürse, kimseye anlatmamasını söyledim. İlk uçağın binaya çarptığını duyunca çok sevindiler, onlara dedim ki, "Sabırlı olun." 
     
Tepkiler...      Atta’nın babası Kaset sahte 
     Günlerdir beklenen Usame bin Ladin'in olay kaseti, ABD müttefiklerinden olumlu tepki alırken, Arap ve İslam ülkelerindeki İslamcı çevreler banda şüpheyle yaklaştı. Bu arada bantta militanların lideri olarak adı geçen Muhammed Atta'nın babası ise, kasetin "sahte" olduğunu savundu. 
     Mısır'ın başkenti Kahire'den İslami Hareketler Uzmanı Diaya Raşvan, bu kasetin "uydurma" olduğunu söyledi ve kanıtları yetersiz bulduğunu bildirdi. 
     Ürdünlü Siyasi Uzman Lebib Kemhevi de kasetin, Bin Ladin'in saldırıları övdüğünü gösterdiğini, ancak saldırılardan Usame'nin sorumlu olduğunu göstermediğini belirtti. 
     
     "ABD'nin işi " 
     İtalya'daki İslami çevreler de kasete şüpheyle baktı. Milano'daki İslami Kültür Merkezi Başkanı Hamid Şari, kaseti inandırıcı bulmadığını belirti. 
     Milano'daki İslami Kurum Başkanı Ebu Şava da, videodaki kişinin Bin Ladin olmadığı duygusuna kapıldığını, onun bir aktör olabileceğini söyledi. 
     



 DÜNYA 













</TEXT>
</DOC>
