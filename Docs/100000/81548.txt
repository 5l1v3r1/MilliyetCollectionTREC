<DOC>
<DOCNO> 81548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/ekonomi/eko06.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Grubu’nda yeniden yapılanma 
</HEADLINE>
<TEXT>

     Doğan Şirketler Grubu Holding İcra Başkanı CEO İmre Barmanbek, 1 Ocak 2003 tarihinde görevini Tufan Darbaz’a devredecek. Doğan Şirketler Grubu Holding Yönetim Kurulu Başkanı Aydın Doğan yaptığı açıklamada, "Barmanbek, Doğan Şirketler Grubu Yönetim Kurulu Başkan Vekili olarak camiamıza bugüne kadar olduğu gibi bundan sonra da faydalı hizmetler üretmeye devam edecektir. Tufan Darbaz, 1 Mayıs 2002 ve 1 Ocak 2003 tarihleri arasında İcra Başkan Vekili olarak görevini sürdürecek ve bu süreç içerisinde ilgili görev ve sorumlulukları peyderpey devralacaktır" dedi. 
     Tufan Darbaz, Boğaziçi Üniversitesi Muhasebe ve Finans Bölümü’nden 1978 yılında mezun oldu. Yüksek lisansını Strathclyde Üniversitesi’nde strateji üzerine yaptı. İş yaşamına Sezai Türkeş Fevzi Akkaya İnşaat AŞ Libya bölgesinde başlayan Darbaz, 1983’te Lassa’da Stratejik Planlama Uzmanı olarak Sabancı Grubu’na katıldı. 17 Haziran 2001’de Doğan Şirketler Grubu Holding’de Genel Koordinatör Yardımcılığı’na getirildi. 
     



 EKONOMİ 


















</TEXT>
</DOC>
