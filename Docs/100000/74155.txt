<DOC>
<DOCNO> 74155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yazar/asik.html </URL>
<DATE> 2002/03/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Huzurlu Nevruz 
</HEADLINE>
<TEXT>

     Önceden izin verilip sonradan iptal edilen İstanbul ve Mersin’deki Nevruz kutlamalarında olaylar çıktı. 
     İki ölü, onlarca yaralı, yüzlerce gözaltı var. 
     İki kentte gösterilere "huzur bozulmasın" diye izin verilmediği açıklandı. 
     Ankara, Adana, İzmir ve Diyarbakır’da izin verildi, olay çıkmadı. 
     Sezen Aksu’nun Diyarbakır’daki konseri de Emniyet Müdürlüğünce iki kez yasaklanmış, Brüksel’de bulunan Mesut Yılmaz’ın telefonla iki kez araya girmesi üzerine izin çıkmıştı. 
     Eğer Mesut Yılmaz tesadüfen toplantıda olsa Diyabakır da olay şehir haline gelebilecekti. 
     Hürriyet’in orta sayfasında İstanbul’da düzenlenen izinsiz gece mitingi ile ilgili haberin bir tek cümlesi pek çok şeyin özetiydi 
     "Polis müdahale etmeyince olay çıkmadı" 
     Nevruz’u veya yasağı bahane ederek olay çıkartmak isteyenlere en büyük kozun nasıl verildiğini yukardaki cümlecik izah etmiyor mu 
     Dünkü Milliyet’te yayımlanan aşağıdaki haberi de İstanbul ve Mersin Valilerine armağan ediyoruz 
     "Taliban iktidarında 5 yıldır Nevruz’u kutlayamayan Afganlılar, doyasıya eğlendiler " 
     
     Sürekli akıllı olmak sıkıcıdır, aynen sürekli bir cenaze töreninde olmak gibi... 
Lawrence D.H 

Günün fıkrası      Dick Cheney’yi uğurlar uğurlamaz Saddam’ı arayan Ecevit 
     - Gözün aydın, demiş, baharda operasyon yok. 
     Saddam, endişeyle sormuş 
     - Peki sonbaharda ... 
     Ecevit, bir an durakladıktan sonra 
     - Sana bağlı, demiş, sonbaharda tüm Iraklıları Türkiye’ye turist olarak göndereceğine söz verirsen, yaparız bi güzellik ... 
     Can Ozan 
     
     Sözünü tutmanın en garantili yolu kimseye söz vermemektir. 
Napolyon 

Nevruz muhabbeti...      Topkapı’da trafik tıkanmış. Otobüs durağı tıklım tıklım. Televizyon muhabiri kuyrukta bekleyenlere yaklaşıp soruyor 
     - Ne zamandır bekliyorsunuz 
     - Bir buçuk saattir bekliyorum. 
     - Siz 
     - Ben de öyle. İlerde gösteri var, o yüzden trafik tıkalı... 
     Muhabir durumu izah ediyor 
     - Bugün 21 Mart biliyorsunuz, Nevruz Bayramı kutlanıyor... 
     - Yaa öyle mi, tam da gününü bulmuşlar. 
     
Hedef Irak..      İnternette "WorkingforChange" adlı sitede Alexander Cocburn, Dick Cheney’in gezisinin ardından son durumu değerlendirirken diyor ki 
     "...Bölgede Irak’a yönelik bir harek tta sıçrama tahtası olabilecek ülkeler hangileri .. 
     Kuveyt Hayır... Suriye Hayır... İran Hayır... 
     Peki hangi ülke, Taliban harek tında Pakistan’ın oynadığı rolü üstlenebilir Gün gibi ortada ki Türkiye... 
     Derin ekonomik kriz içindeki Türkiye’nin Amerikan desteğine ümitsizce ihtiyacı var..." 
     
     Ülkemiz, hem stratejik pozisyonu hem krize düşmüş ekonomisiyle bizi kullanmak isteyenlerin iştahını kabartıyor. Dick Cheney Afganistan’daki barış gücü komutanlığı işini 28 milyon dolara bağladı, gitti. Şimdi sırada Irak misyonu var. Cumhurbaşkanı, Genelkurmay Başkanı ve Başbakan, yani devletin zirveleri ABD’nin Irak’a saldırmasına net olarak karşı çıkıyor. 
     Ne var ki medyanın bir bölümüyle kamuoyunda etkili kimi ağızlar ABD’nin Irak operasyonuna katılma yönünde hızla kamuoyu oluşturma çabasında. Türkiye ABD ile birlikte Irak’a girecek, Kürt devletinin kurulmasını önleyecek, petrolden pay alacak vs... Pembe hayaller... Halkı enayi yerine koymalar... Körfez Savaşı’na da böyle itelendik. 40 milyar dolar zararlı çıktığımız gibi Güneydoğu’da bir Kürt devleti çatır çatır kuruluyor. Unutmayalım.. Ahmaklığımız hiç prim yapmadı bugüne dek... 
     
     Küçük şeyler... 
     Küçük şeylere minnettarım. Evrendeki her şeyi arzulayıp daha azını elde ettiklerinde hayal kırıklığına uğrayan dostlarımın halini gördükçe kendimi diğer uçta buldum Hiçbir şey ümit etmemek... Ve farkında olmadan makul şeyler için minnet duymayı öğrendim. 
Ralph W. Emerson 
     
     







Milliyetçilik ve liberalizm 


Huzurlu Nevruz 


Org. Asparuk'un tepkisi 


Hızlı üretim, doyumsuz tüketim 


Slogan değil, inandırıcı liderlik ve reçete 


Kongre rüzgarı 


"Türk övül, alış, gücen " 


İki haftada ot bile yetişmez ama... 


Gene mi terör 


60’ımda olsaydım da beni bir görseydiniz 


Enerjide kara mizah’ 


Hap yutarak Avrupalı olunmaz 


Nevruz, Sezen, HADEP 


Bayındır Sigorta Fon bankasından kredi kullanmış 


Adile en yakını arsa payı 


Seveceklerine, korksunlar 


Warte Mal Hey, bekle 


</TEXT>
</DOC>
