<DOC>
<DOCNO> 84117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun27.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat Filistinlilerin hatalarını kabul etti 
</HEADLINE>
<TEXT>

     Filistin lideri Yaser Arafat, Filistinlilerin hatalı olduğu suçlamalarını kabul etti. 
     Arafat, olağanüstü toplanan Filistin Yasama Konseyi'nde İsrail askeri müdahalesinden sonra ülkenin durumunu konu alan konuşmasında, hataların düzeltilmesi gerektiğini söyledi. 
     ''Hataları düzeltmeliyiz, reform yapmalıyız'' diyen Arafat, siyasi yapılarını sağlam temel üzerinde yeniden inşa etmek için yaşamlarının tüm yönlerine bakmaları gerektiğini kaydetti. 
     Kendisinin, Ramallah'taki karargahını ve Beytüllahim'deki Milad Kilisesi'ni İsrail'in kuşatmasını sona erdiren tartışmalı anlaşmaların sorumlusu olduğunu bildiren Arafat, ''Tüm sorumlulukları kabul ediyorum. Her dakika, tüm dünyada her zaman hatalar bulunuyor'' dedi. 
     Filistin lideri Arafat, Filistin Yönetimi ve güvenlik güçlerinin çalışmalarının yeniden gözden geçirilmesini ve seçimlere hazırlık yapılmasını istedi. 
     Arafat, ''Değişiklik ve reform zamanı... Tüm bakanlıkların, idari birimlerin ve güvenlik birimlerimizin yeniden gözden geçirilmesi çağrısında bulunuyorum'' dedi. 
     Filistin lideri, seçim tarihi konusunda bilgi vermedi. 
     





</TEXT>
</DOC>
