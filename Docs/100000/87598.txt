<DOC>
<DOCNO> 87598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/siyaset/asiy.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Ulusoy’un orada olması hoş değilFutbol Federasyonu Başkanı’nın, Sedat Peker’in davetine katılmasını eleştiren Ünlü, aynı masada oturmalarının da hoş olmadığını söyledi 
     DERYA SAZAK 

Futbolda başarılardan söz ediyoruz ama Türkiye ligine bu yıl şike gölgesi düştü. Temiz futbola nasıl ulaşacağız 
     Dünya kupası nedeniyle sporcuların ve yöneticilerin psikolojilerini etkileyebilecek demeçlerden kaçınıyorum. Ama üzerine gideceğim. Şike olayları falan bunlar hiç iyi değil. Bir bankadan 650 bin dolar çekilme hikayesi var. Bunlar Bankalar Denetleme Kurulu tarafından konuşuldu, görüşüldü, sanıyorum savcılığa da suç duyurusunda bulunuldu. 
     
Usulsüzlük mü var Federasyon kendi fonlarını mı yatırmış 
     Var tabii, fonlarını yatırmış, nakit parasını yatırmış bir yönetim kurulu üyesi oraya... 650 bin dolar alınıyor, nerede bu para, belli değil. 
     
     Şikeyi masaya yatıracağız 
Şike konusunda ne yapıyorsunuz Ali Fevzi Bir de yakalandı. 
     Mahkemedeler, tabii ben de teftiş kuruluna verebilirdim, orası diyebilirdi ki bunlar mahkemeliktir. 
     
Siz tarafsız hakem gibi mi duruyorsunuz. 
     Ben spordan sorumlu bakanım. Denetleme, gözetleme görevim var. Federasyon’la ilgili yetkilerimi kullandım. 4-5 kez mahkemeye verdim. Suç duyurusunda bulundum. Başbakanlık Teftiş Kurulu’na denetlettirdim. Ama insanları kolundan tutup da atamam. Bunu yapacak olan kulüplerdir. Genel kurulun delegeleridir. Toplanıp hesap soracak onlar. Nitekim aynı şeyi yaptım. Dedim ki, Dünya Kupası’ndan sonra olağanüstü genel kurula çağırıyorum. 
     
     Hesaplaşma kupadan sonra 
Hesaplaşma kupadan sonra mı olacak 
     Kupadan sonra olsun, çünkü önce olması çıkarlarımız açısından yanlış olacaktı. 
     
Peki orada neyin hesabını soracaksınız 
     Şike olayları, bu para hareketleri... Yapısal değişiklik önerileri olabilir. 
     
Dünya Kupası’na katılmak federasyon açısından bir aklanma gibi mi gözüküyor, o nedenle mi bunlar konuşulmuyor 
     Keşke konuşulabilseydi... Ama Dünya Kupası hazırlıkları ve şu andaki olumlu atmosfer etkilenebilirdi. Kavgalar, gürültüler genel kuruldan kamuoyuna yansıyabilirdi ve bunun sırası mıydı kardeşim’ diye söyleyen birçok insan çıkabilirdi haklı olarak. 
     
     Bazı hakemler ayıklanacak 
Haluk Ulusoy’un Sedat Peker’le aynı masada oturmasına ne diyorsunuz 
     Hoş değil tabii ama onun özel hayatı. Niye oturdun deme hakkım yok ki... 
     
Spor etiği açısından Türk futbolunun başındaki kişinin Peker’le aynı ortamda olması herhalde savunulamaz... 
     Olmaması gerekir. 
     
Şike belasından lig nasıl kurtulacak 
     Futbol hakemleri geldi ziyaretime, onların da şikayeti var. Bu konularda adı karışmış ne kadar hakem varsa görev vermeyeceklerini söyledi Metin Tokat. Genelkurmay’dan da yazı gelmiş. Bundan sonra dedi, Hepsini temizleyeceğiz’. Hakem camiası söz verdi ama bir taraftan da mahkeme devam ediyor. Tabii suçlular belirlendiği zaman verilecek cezanın ağırlığı ölçüsünde şike konusunda mesafe alacağız. Kararlılıkla üzerine gidilmeli. 
     
Güneş konusunda duyarlı davrandıkDünya Kupası’nda ilk maçımız bugün Brezilya’yla. Milli Takım’ın şansı nedir 
     Beklentiler elbette çok fazla. Türkiye Futbol Milli Takımı’nın Dünya Kupası’nda alacağı üstün bir başarı hiç şüphe yok ki dünya futbolu tarafından sürpriz olarak değerlendirilecek. Brezilya 17 dünya kupasının 4’ünü almış finallerde 53 galibiyeti olan bir takım. Bu sonuçlar karşısında favori gösterilmesi normal ama açılış maçında Fransa’nın başına gelene bakın. Aynı şey neden Brezilya’nın başına gelmesin 
     
Gruptan çıkar mıyız 
     Brezilya’yı geçersek elbette. Kosta Rika da önemli bir takım. İlk maçta işler istediğimiz gibi gitmezse kalan maçları kazanmamız şart. 
     
2002’de kupa hangi ülkeye gider 
     Brezilya çok güçlü, onun yanında İtalya, Fransa, Almanya olabilir. 
     
Teknik Direktör Şenol Güneş’le ilgili tartışmalara ne diyorsunuz Takımı finallere taşıdıktan sonra başka tercih hakça olur mu 
     Forma genelgesi geliyor 
     Olmaz. Ben de içinde Fatih Terim’i, Denizli’si olan, belki de yabancı antrenörü de bulunan bir teknik komite kurulur mu diye düşündüm zaman zaman. Çünkü 40 - 50 yılda bir elimize geçmiş bir fırsat. O zaman da antrenörlük özgüveni ortadan kalkıyor. O bakımdan duyarlı davrandık. 
     
Bir de kırmızı beyaz formanın üzerindeki mavi eşofman tartışması var 
Sponsorlar istemiş olabilir. Şimdi tüm sporlarda kırmızı beyaz forma standartı getiriyoruz. 

Maçlar için biraz hoşgörü...      Mesai sırasında maç izni’ne ne bakanların ne de başbakan yardımcılarının sıcak baktığını söyleyen Fikret Ünlü, İşverenlerden biraz hoşgörü bekliyoruz’ diyor 
Haziran sonuna kadar futbolla yatıp kalkacağız. Üstelik bu defa saat farkı nedeniyle maçlar mesaiye denk geliyor... Kriz yorgunu halkımıza gündüz maçları terapi etkisi yapacak. Toplumları futbol, fado, fiesta’ sloganıyla yöneten eski diktatörler bile küresel yayınların günümüzdeki etkisini hesaplayamamış olmalı. 
     Bunlar geçmişte biz solcular tarafından çok kullanıldı, toplumsal uyku tulumuna benzetildi. Ancak bir spor adamı olarak şunu söylemelim ki futbolun toplumsal dayanışmaya, dünya barışına katkısı çok büyük. Ortak sevinç kaynağı halini aldı. 
     
Futbol dayanışma kültürüne katkı yapıyor yani. 
     Bence öyle çünkü spor zaten özünde toplumsal barışa katkı yapan sosyal bir aktivitedir. 
     
Esnek mesai uygulaması yapılmayacak galiba... 
     Nabız yokladım bakanlar, başbakan yardımcıları sıcak bakmıyor. Dünya genelinde de hoş karşılanmaz diye düşünülüyor. O yüzden istiyoruz ki bir hoşgörü ortamı yaratılsın bazı sektörler zaten böyle imkan sağlayacaktır çalışanlarına... 
     
Türkiye Dünya Kupası’na 1954’te ilk kez katılmış, 48 yıl sonra gelen fırsat Türkiye’nin tanıtımı açısından kullanılabilecek mi 
     Elbette, Brezilya galibiyetini düşünün, Dünya Kupası’nda hiç başka bir şeye gerek yok, milyar dolarlarla yaptıramayacağımız tanıtımı o galibiyetle yapacağız. Bayraklar dağıtıldı, ticari firmalar ürünlerini sürmeye başladılar. 
     
Olimpiyat stadında 7 trilyon TL k rdayız Sporu kitlelere yaymanın bir yolu da seyirci yetiştirmekten geçiyor. Futbol dışında spor salonlarına ilgi yüksek değil. 
     Ne yazık ki bu gözlem doğru. İstanbul olimpiyatları konusunda en büyük kaygım da bu. Düşünün 90 bin kişilik stat yapıyorsun, nasıl dolacak, belli değil. 
     
Olimpiyat Stadı ne zaman açılacak Bağlantı yollarında gecikme mi var 
     Stat bitti, Galatasaray kullanmak istiyor, biz de Şampiyonlar Ligi’ne hazırlamak istiyoruz. Dünyanın sayılı statlarından birisi oldu, fakat yan giriş yollarında, parklarında bazı eksiklikleri var. Fransızlar 20 milyon dolar ek iş bütçesi çıkardılar. İtiraz ettik. İstanbul Büyükşehir Belediyesi daha ucuz fiyat verdi, 3 - 5 aydır kendi içimizde tartışmalarımız sürüyor. 
     
     Stat niye boş dursun 
Belediyenin teklifi 5 milyon dolar düşükmüş... 
     Evet. 15.5 milyon dolar fiyat verdiler. Fransızların ben göreve geldiğimden beri bir iddiaları var, hak edişin ötesinde kur farkı nedeniyle 5 milyon dolar fazla harcama yaptıklarını, dolayısıyla alacaklı olduklarını öne sürüyorlar. Başından beri direniyorum buna hakları yok diye... Geçenlerde sürpriz bir gelişme oldu. Firmadan yeni bir teklif geldi, belediyenin rakamına iniyoruz, biz yapalım dediler. Sonuçta devletin 5 milyon dolar karı oldu. 
     
Yollar biterse sezona yetişir mi 
     Galatasaray oynamak istiyor, milli maçlara verebiliriz, Şampiyonlar Ligi başlayabilir. Milli servet. Niye boş tutalım Kullanılsın. 
     
     2008 için bekliyoruz 
2008 Avrupa Futbol Şampiyonası’nın İstanbul ile Atina tarafından düzenlenmesinde son durum nedir 
     Stockholm’e gittik, İsveç’te tanıtımını yaptık. En büyük ilgiyi de Türk - Yunan tanıtımı sağladı. En şanslı ülkelerden biriyiz. Türkiye ile Yunanistan arasındaki barış havası buna katkı sağlıyor. İsveç - Norveç de ikili düzenlemek istiyor. Onlar da şanslı. 
     
Karar ne zaman çıkacak 
     Sonbaharda... 
     
Sadece futbolcuya vergi affı yanlış...Futbol kulüpleri vergi affı çıkarılması için Ankara’da lobi yapıyorlar. 100 trilyonun üstünde borçları varmış. Türkiye’de bütün sporculara ayrılan bütçe 8.7 trilyonmuş doğru mu 
     Doğru. 
     
Peki bu kulüpler transferlerde milyonlarca doları sokağa atıyorlar, son Mondragon olayında Beşiktaş - Galatasaray rekabeti yüzünden Fransız kulübüne 1 milyon dolar fazladan bonservis bedeli ödendi. Devlet bunu niye üstlensin 
     Vergi silinmiyor da sanıyorum bundan sonraki düzenlemeler açısından sanki devletin daha karlı çıkacağı iddiası var. Çünkü kayıtlarda gerçek rakamları yansıtmadıklarını kendileri itiraf ediyorlar. Ben bu düzenlemenin yalnız futbolla sınırlı kalmasına karşıyım. Maliye Bakanı’nı da arayıp uyardım. 
     



 SİYASET 












</TEXT>
</DOC>
