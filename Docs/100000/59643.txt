<DOC>
<DOCNO> 59643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/son/sontur16.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da 5 metreye ulaşan dalgalar Akdeniz Bulvarı'nı trafiğe kapattı 
</HEADLINE>
<TEXT>

     Antalya'da sağanak yağış ve fırtına nedeniyle boyu yaklaşık 5 metreye ulaşan dalga, Akdeniz Bulvarı'nı trafiğe kapattı. 
     Antalya'da, dün geceden bu yana metrekareye 118 kilogram yağış düşerken, fırtınanın saatteki hızı saatte 75 kilometreye ulaştı. 
     Alınan bilgiye göre, fırtına nedeniyle Antalya sahillerinde boyu 5 metreye ulaşan dalgalar, Konyaaltı Plajı ve bu sahildeki Akdeniz Bulvarı'nın bulunduğu yolu kapladı. Dalgalar sahildeki çakılları sürükleyerek Akdeniz Bulvarı'nın trafiğe kapanmasına neden oldu. 
     Karayolları ekipleri yolların temizlenmesi için yoğun çaba harcadılar. Öte yandan, yağış nedeniyle gün içersinde de kentin çeşitli semtlerindeki evlerin bordum katlarını su bastı. İtfaiye ekipleri, su basan yaklaşık 250 ev ve işyerindeki çalışmaları gün boyu sürdürdü. 




</TEXT>
</DOC>
