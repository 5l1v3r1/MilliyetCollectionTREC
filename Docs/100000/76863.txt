<DOC>
<DOCNO> 76863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sontur14.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer'den ekonomi için iyimser mesaj... 
</HEADLINE>
<TEXT>

     Cumhurbaşkanı Sezer, Türkiye'nin bugün önemli bir dönemeçten geçtiğini belirtirken son dönemde elde edilen olumlu gelişmelerin, Türk ekonomisinin yakın zamanda sorunlarını aşacağı ve yeniden büyüme eğilimine gireceği yolundaki umutları güçlendirdiğini belirtti. 
     Sezer, Türkiye İşveren Sendikaları Konfederasyonu'nun TİSK Kapadokya'da düzenelediği "Büyüyen Kayıt Dışı Sektör" seminerine gönderdiği mesajda Türkiye ekonomisine ilişkin iyimser bir tablo çizdi. Sezer, toplumun tüm kesimlerinin olumsuzluklarını yakından duyumsadığı ekonomik bunalımın, etkisini yitirmeye başladığı yönünde genel bir iyimserlik gözlendiğini belirti. Sezer, "Son dönemde elde edilen olumlu gelişmeler, Türk ekonomisinin yakın zamanda sorunlarını aşacağı ve yeniden büyüme eğilimine gireceği yolundaki umutlarımızı güçlendirmektedir" dedi. 
     Sezer, iyi bir geleceğin güçlü bir ekonomiyle kurulabiliceğini bu nedenle üretime ve yatırıma öncelik veren sosyal adalet ilkesini gözeten ekonomik yapının işletilmesine yönelik köklü adımların kararlı bir biçimde atılması gerektiğini söyledi. Sezer, ekonomik sorunların hızla çözümenebilmesi amacıyla reform çabalarının sürdürülmesi, develetin etkin ve saydam bir yapıya kavuşturulmasının önümüzdeki dönemde temel öncelik olması gerektiğini kaydetti. 
     Enflasyon ve işsizlikle savaşımın sosyal güvenlik sisteminin güçlendirilmesi, gelir dağılımındaki adaletsizliğin giderilmesi, ekonominin kayıt altına alınması ve vatandaşların yaşam düzeyinin yükseltilmesi gibi konuların, Türk ekonomisinin çözüm bekleyen öncelikli sorunları olduğunu ifade etti. Enflasyonla savaşımda bir yanadan kamu maliyesinin yeniden yapılandırılması çalışmaları sürdürülürken, öte yandan kayıt dışı ekonomiyi vergilendirmeye, vergi yükünün adil dağıtılmasına, vergi kayıp ve kaçağını en aza indirmeye yönelik düzenlemelerin kararlılıkla yaşama geçirilmesinin büyük önem taşıdığına değindi. Sezer, "Ekonomik büyümeyi sürdürebilmek ve yeni gelişmelere hazırlıklı olmak için, gerek ham madde kaynakları gerek üretim teknolojileri gerekse pazar hakkında sürekli bir bilgi akışı temel koşuldur" dedi. 
     Ekonominin kayıt altına alınmasına yönelik çalışmaların kendi dinamikleriyle işleyen üretime ve büyümeye hız kazandıran toplumun gönenç düzeyini yükselten bir ekonomik yapıya ulaşılması sürecine itici güç olacağının kuşkusuz olduğunu belirtti. Sezer, "Unutulmamalıdır ki uzun yılların özlemi olan böyle bir ekonomik yapıya ulaşılması ülkemizi dünya ülkeleriyle rekabette güçlü kılacak, olumsuz yaşam düzeyini yükseltecektir" dedi. 
     Sezer, Türk ekonomisinin istikrara kavuşturulması önünde engel oluşturan ve yolsuzluklara olanak sağlayan kayıt dışı ekonomik etkinliklerin kayıt altına alınması konusunda devlete olduğu kadar işçi ve işveren örgütlerine diğer kurum ve kurulmuşlara sorumluluk düştüğünü de sözlerine ekledi. 
     






</TEXT>
</DOC>
