<DOC>
<DOCNO> 57030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/soneko25.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Chhibber "2002 Türkiye ekonomisi için çok daha iyi bir yıl olacak" 
</HEADLINE>
<TEXT>

     Dünya Bankası Türkiye Direktörü Ajay Chhibber, ekonomik programı uygulanması halinde, 2002 yılının Türkiye ekonomisi için çok daha iyi bir yıl olacağını söyledi. 
     Dünya Bankası Türkiye Direktörü Chhibber, Devlet Bakanı Kemal Derviş tarafından kabul edildi. 
     Görüşmenin ardından Chhibber, Bakan Derviş ile ekonomik program ve Dünya Bankası'nın Türkiye'ye sağlayacağı kredi konusunu görüştüklerini bildirdi. 
     Chhibber, ''Dünya Bankası'nın en büyük programını yürüttüğü ülke Türkiye, bu çerçevede Türkiye'ye mali destekte bulunmaya devam edeceğiz'' dedi. 
     Öte yandan, Devlet Bakanı Kemal Derviş bugün Dünya Bankası Türkiye Temsilcisi Ajay Chhibber'ın ardından Avrupa Birliği Genel Sekreteri Volkan Vural'ı da kabul etti. 
     Bu arada, Bankacılık Düzenleme ve Denetleme Kurulu Başkanı Engin Akçakoca da Hazine Müsteşarlığına geldi. 
     






</TEXT>
</DOC>
