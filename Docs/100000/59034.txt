<DOC>
<DOCNO> 59034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/spor/spo00.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgalı kur 
</HEADLINE>
<TEXT>

Ligin ilk yarısında takımlarımız bir türlü istikrarı yakalayamadı, inişli-çıkışlı bir görüntü verdi. Tribün terörü daha da tırmandı, genç Doğan Seyfi’nin ölümü yürekleri yaktı 
     EDİZ SIRAPINAR 

     Süper Lig’de öyle bir ilk yarıyı geride bıraktık ki, "dalgalı kurödan farksız... Ekonomideki istikrarsızlık sanki "yeşil" sahaları da kıskacına aldı, takımların performanslarına sağlıklı yorumlar getirmek falcılık gibi kaldı. 
     Tribün terörü azalacağına daha da tırmandı, genç Doğan Seyfi’nin ölümü yürekleri yaktı. 
     Zevk veren maçlar sınırlı oldu, olaylı geçenler ise tavana vurdu. Oynanan futbolun geçmiş sezonlara oranla fukara bir görüntüye bürünmesi büyük kulüplerin her gün bir başka sorunla boğuşmasından doğdu. 
     Büyük hedeflerle yola çıkan Fenerbahçe, Avrupa’da boğuldu, Türkiye Kupası’nda erken durdu, müthiş bir serinin ardından son beş haftada ligde de kurudu. Ve Sarı - Lacivertli kulübün tarihine geçen Mustafa Denizli ile bağlar koptu. 
     Galatasaray, eski gücünden çok şey yitirmesine rağmen yine klasını konuşturdu. Ancak parasal kriz, yönetimin acemilikleri, gereksiz çekişmeler iyi giden Aslan’a pahalıya maloldu. 
     "Bu takımdan birşey olmaz, sezonu bile tamamlayamaz" görüşlerinin ayyuka tırmandığı dönemde Beşiktaş’ın attığı acı sprinti rakipleri sadece şaşkın bakışlar altında seyrederken, Kartal zirveye kondu. 
     Ligin diğer takımları da üç büyüklerden farklı bir yol izlemedi. Kimisi sezon başı coştu, kimisi devrenin bitime doğru rotayı buldu. 
     Ancak yine de kazançlar bilek zoru, direnenler onur doluydu. 
     2001 - 2002 sezonunun ilk yarısında 152 maçta 472 gol atılırken maç başına ortalama 3.10 oldu. En fazla gol 3. hafta 35 , en az gol ise 5. hafta 20 atıldı. 
     35 hakemin görev aldığı ligde en fazla maçı Erol Ersoy 10 yönetti. Ersoy’u, Ali Aydın 9 , Mustafa Çulcu, Metin Tokat ve Serdar Tatlı 8 izledi. En fazla kırmızı kartı Orhan Erdemir 6 gösterdi. En fazla penaltıyı Mustafa Çulcu, Mutlu Çelik ve Sabit Hacıömeroğlu 5 çaldı. Hakemler toplam 546 sarı, 44 kırmızı kart çıkardı. Sadece 26 sarı kart gören Kocaelispor en centilmen takım, futbolcuları 6 kırmızı, 25 sarı kart alan Denizlispor en hırçın takım oldu. 13. haftada hiç kırmızı kart verilmezken, 2 ve 17. haftalarda 6 kırmızı kart gösterildi. 
     Hakemler 9 ve 12. haftalar dışında her hafta penaltı noktasını gösterdi. Verilen 46 penaltının 31’i golle sonuçlandı. Fenerbahçe ve Yozgatspor hiç penaltı atışı kazanmazken, Kocaelispor 1 ve Samsunspor 4 penaltıdan gol kaydedemedi. En fazla penaltı 7. haftada 7 verildi. 6 penaltı atışı kazanan Galatasaray bunların 5’ini gole çevirirken, en fazla penaltı kazanan takım ünvanını elde etti. Galatasaraylı Serkan, Gençlerbirliği’nden İsmail Güldüren ve Trabzonsporlu Aurelio attıkları üç penaltıda da golü buldular. Beşiktaş ve Bursaspor kalesinde penaltıdan gol görmedi. Aleyhine en çok penaltı çalınan takım ise Trabzonspor 6 oldu. 
     Ligde en farklı sonuçları deplasmanda Antalyaspor’u 8-1, sahasında Malatyaspor’u 6-0 yenen Ankaragücü ile İzmir’de Göztepe’yi 6-0 mağlup eden Beşiktaş aldı. En çok gol atılan maçlar da Antalya - Ankaragücü 1-8 ve Ç.Rize - Galatasaray 3-6 arasında oynandı. 
     Diyarbakırsporlu Murat Duman, Yozgatsporlu Yaw, Cihat ve Özgür, Ankaragücü’nden Özgür, Trabzonsporlu Osman, Galatasaraylı Emre ve Göztepeli Kenan kendi kalelerine gol atan isimlerdi. 
     Oynanan 152 maçta en fazla görünen skor 2-1 28 oldu. Karşılaşmaların 77’sini evsahibi takımlar, 42’sini deplasman takımları kazanırken 33 maç beraberlikle tamamladı. 
     
CHRİSTOPH DAUM      Belki bildiğimiz hırçın, agresif yapısından çok uzaktı. Yaşadığı sıkıntılı günlerin bunda büyük payı vardı. Ancak bu, kısıtlı olanaklara, maddi sorunlara, bazen dozu kaçan ağır eleştirilere rağmen zirve mücadelesini zorlayacak bir takım yaratmasına engel olmadı. Son dönemlerde yönetimle giriştiği polemiklerin arkasında oyuncularına yönelik gizli bir motivasyon kurnazlığının yattığı apaçık ortadaydı. 
     
İlk yarının hakemi      ALİ AYDIN 
     Hakem hatalarının büyük tırmanış gösterdiği bir dönemde adaletli, cesur ve objektif düdükleriyle sivrildi. Kuralların gereğini yerine getirdi. Çıkardığı 39 sarı ve 3 kırmızı kart taviz vermeyen kişiliğinin göstergesiydi. Özgüveni, olgun tavırları ve enerjisiyle görev aldığı tüm maçlardan başarıyla ayrıldı. MHK’nin yüzakı oldu. 
     
Gol krallığı      14 gol Agustine Ankaragücü 
     12 gol İlhan Beşiktaş 
     11 gol Arif Galatasaray 
     9 gol Fatih Gaziantep , Kona Diyarbakır 
     8 gol Serkan Galatasaray , Kennedy Ankaragücü 
     7 gol Murat Sözkesen, Sergen Galatasaray , Da Silva Trabzon , Ayew Kocaeli , Ertuğrul Samsun 
     6 gol Selahattin Antalya , Nihat Beşiktaş , Serhat Fenerbahçe , Serdar Kocaeli , Zafer Trabzon , Okan Bursa , Muzaffer, Veysel Denizli , Fazlı Malatya , Ümit Ozan, Tetteh Ç.Rize , Mehmet Yılmaz Samsun 
     
Asist krallığı      8 Asist Da Silva Trabzon 
     7 Asist Tümer Beşiktaş , Sergen Galatasaray , Ali Tandoğan Denizli , Celalettin Diyarbakır 
     6 Asist Rogerio Ankaragücü , Sertan, Baya Beşiktaş , Hasan Şaş Galatasaray , Yordanov Kocaeli , Ender Bursa 
     5 Asist Nihat Beşiktaş , Arif Galatasaray , Timuçin Denizli , Bushi İstanbul , Abdullah Fenerbahçe , Tetteh Ç.Rize 
     
Hoca dayanmadı      LİGİN ilk yarısında dokuz kulüp başarısız sonuçlar nedeniyle teknik direktör değişikliğine gitti. Antalyaspor ve Malatyaspor üçer kez hoca operasyonu yaparak ilginç bir rekora doğru koştu. Erdoğan Arıca ve Hüseyin Kalpar ikişer takımda görev yaptı. İşte çaprıcı tablo 
     ANTALYA Cezmi Turhan, Hüseyin Kalpar, M.Ali Öztürk 
     DİYARBAKIR Yılmaz Vural, Hüseyin Kalpar 
     GAZİANTEP Tevfik Lav, Samet Aybaba 
     GENÇLERBİRLİĞİ Walter Meeuws - Erdoğan Arıca 
     MALATYA Yücel İldiz-Erdoğan Arıca - Ziya Doğan 
     TRABZON Sadi Tekelioğlu - Hans Peter Briegel 
     Y.YOZGAT Bahri Kaya, Rasim Kara 
     GÖZTEPE Rıza Çalımbay - Ümit Kayıhan 
     FENERBAHÇE Mustafa Denizli - 
     
İÇ SAHA PUAN DURUMU TAKIMLAR O G B M A Y P Galatasaray 8 8 - - 23 5 24 Kocaeli 10 7 2 1 18 7 23 Fenerbahçe 8 7 - 1 19 7 21 Trabzon 9 6 2 1 21 8 20 İstanbulspor 11 6 2 3 13 7 20 Beşiktaş 9 6 1 2 20 10 19 Bursa 10 6 1 3 16 10 19 Diyarbakır 9 5 2 2 18 11 17 Denizli 8 4 2 2 24 12 14 Ankaragücü 9 4 2 3 19 13 14 Gaziantep 9 4 2 3 13 10 14 Y.Yozgat 9 4 1 4 18 15 13 Antalya 8 3 3 2 14 19 12 Göztepe 9 3 3 3 8 17 12 Çaykur Rize 9 2 5 2 10 11 11 Malatya 7 3 - 4 9 13 9 Gençlerbirliği 9 - 5 4 13 18 5 Samsun 1 1 - - 2 1 3      
DIŞ SAHA PUAN DURUMU TAKIMLAR O G B M A Y P Beşiktaş 8 5 2 1 25 13 17 Samsun 16 4 3 9 14 25 15 Gaziantep 8 4 2 2 12 9 14 Ankaragücü 8 4 1 3 21 15 13 Fenerbahçe 9 4 1 4 17 12 13 Galatasaray 8 3 3 2 18 17 12 İstanbulspor 6 3 1 2 6 8 10 Gençlerbirliği 8 3 1 4 11 16 10 Çaykur Rize 8 2 2 4 10 11 8 Göztepe 8 2 2 4 5 13 8 Bursa 7 2 1 4 6 16 7 Trabzon 8 1 2 5 7 13 5 Antalya 9 1 2 6 10 20 5 Denizli 9 - 4 5 6 13 4 Diyarbakır 8 1 1 6 10 22 4 Y.Yozgat 8 - 3 5 6 17 3 Malatya 10 1 - 9 5 24 3 Kocaeli 6 - 2 4 5 14 2      
GENEL PUAN DURUMU TAKIMLAR O G B M A Y P 1- Beşiktaş 17 11 3 3 45 23 36 2- Galatasaray 16 11 3 2 41 22 36 3- Fenerbahçe 17 11 1 5 36 19 34 4- İstanbulspor 17 9 3 5 19 15 30 5- Gaziantepspor 17 8 4 5 25 19 28 6- Ankaragücü 17 8 3 6 40 28 27 7- Bursaspor 17 8 2 7 22 26 26 8- Trabzonspor 17 7 4 6 28 21 25 9- Kocaelispor 16 7 4 5 23 21 25 10- Diyarbakır 17 6 3 8 28 33 21 11- Göztepe 17 5 5 7 13 30 20 12- Çaykur Rize 17 4 7 6 20 22 19 13- Denizlispor 17 4 6 7 30 25 18 14- Samsunspor 17 5 3 9 16 26 18 15- Antalyaspor 17 4 5 8 24 39 17 16- Y.Yozgat 17 4 4 9 24 32 16 17- Gençlerbirliği 17 3 6 8 24 34 15 18- Malatyaspor 17 4 0 13 14 37 12      



 SPOR 






















</TEXT>
</DOC>
