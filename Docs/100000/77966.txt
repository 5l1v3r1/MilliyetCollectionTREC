<DOC>
<DOCNO> 77966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sondun16.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den düzeltme "Yüzlerce değil bir kaç yüz kişi öldürüldü" 
</HEADLINE>
<TEXT>

     İsrail ordusu, Cenni mülteci kampıyla ilgili önceki açıklamasında düzeltme yaptı. 
     İsrail ordu sözcüsünün bir yardımcısı, daha önce Cenin mülteci kampında çıkan şiddetli çatışmalarda ''yüzlerce Filistinlinin öldürüldüğü'' yolundaki açıklamasını düzelterek, ''Cenin'de birkaç yüz Filistinlinin öldürüldüğünü ve yaralandığını'' belirtti. 
     ''Sözcü Tuğgeneral Ron Kitrey'nin önceki açıklamasında hata yaptığını'' belirten İsrailli askeri yetkili, ''sayının o kadar yüksek olmadığını, ancak şu anda ölü sayısı hakkında açıklama yapacak durumda olmadığını'' söyledi. 
     Ordu sözcüsü Tuğgeneral Ron Kitrey, askeri radyoya yaptığı açıklamada, ''Anlaşılan yüzlerce ölü var'' demiş, İsrail askerlerinin Cenin'deki operasyonu sırasında katliam yaptığı yolundaki suçlamaları reddetmişti. 
     





</TEXT>
</DOC>
