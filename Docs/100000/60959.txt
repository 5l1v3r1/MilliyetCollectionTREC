<DOC>
<DOCNO> 60959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/yasam/yas01.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yavrunu diyabet yapma, söndür 
</HEADLINE>
<TEXT>

İsveçli bilim adamlarının yaptığı araştırma, hamilelik döneminde sigara içen kadınların çocuklarının, ileride şeker hastası ya da obez aşırı şişman olabileceğini ortaya koydu 
     DIŞ HABERLER SERVİSİ 

     İNGİLTERE’DE 1958 yılında yapılan çalışmada, dört aylık hamilelik döneminin ardından 17 bin anne adayının sigara alışkanlığına ilişkin kayıtlar toplandı. Doğumdan sonra anne ve çocukların durumu takibe alındı. Çalışma çerçevesinde, tiryaki annelerin çocuklarına, 16 ve 33 yaşlarına geldiklerinde diyabet ve sigara alışkanlıklarıyla ilgili sorular soruldu. İsveçli uzmanlar, bu kayıtları tekrar incelediklerinde ilginç bir sonuçla karşılaştılar. 
     
2. tür diyabete neden oluyor      TAKİBE alınmış 16 - 33 yaş grubundaki 15 erkek ve 13 kadın şeker hastalığına yakalanmıştı. 33 yaşına gelmiş 602 kişide de obezite aşırı şışmanlık gözlenmişti. Beklenenden üçte 1 oranında daha yüksek çıkan sonuçları gözönüne alan araştırmacılar, hamilelik sırasında annenin sigara içmesinin, çocukta ikinci tür diyabet hastalığı riskine neden olduğu kanısına vardılar. İkinci tür diyabet, yetişkinlikte kendini gösteriyor. 
     



 YAŞAM 



















</TEXT>
</DOC>
