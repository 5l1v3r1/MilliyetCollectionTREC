<DOC>
<DOCNO> 76024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sonspo12.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor taraftarları Kocaelispor'u destekleyecek 
</HEADLINE>
<TEXT>

     Bursa'da, Kocaelispor ile Beşiktaş arasında yarın oynanacak 40. Türkiye Kupası finalinde, yeşil-beyazlı taraftarlar, Körfez ekibini destekleme kararı aldı. 
     Bursaspor Taraftarlar Derneği Başkanı Mesut Ağrak, Türkiye Kupası finalinin Bursa'da oynanmasından dolayı büyük mutluluk duyduklarını belirterek, öncelikle maçın ''Fair-Play'' kuralları çerçevesinde geçmesi dileğinde bulunduklarını söyledi. 
     Olaysız ve karnaval havasında geçecek maçın ardından, hak eden tarafın kupayı müzesine götürmesini istediklerini belirten Ağrak, ''Dernek olarak, Anadolu kulübü olduğu için Kocaelispor'u destekleme kararı aldık. Ancak, bu bağlayıcı bir karar değil. Genel kanı, Körfez ekibini destelemekten yanaydı. Herşeyden önce, olaysız, zevkli ve çekişmeli bir maç olmasını istiyoruz'' dedi. 
     






</TEXT>
</DOC>
