<DOC>
<DOCNO> 64046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/ekonomi/eko07.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakışta Köy-Kent turu 
</HEADLINE>
<TEXT>

     İbrahim BÜYÜKFURAN DHA 

     Ordu’nun Mesudiye İlçesi’nde Köy Kent projesinin uygulama alanlarında incelemelerde bulunan Dünya Bankası Merkez Altyapı Sorumlusu Sudipto Sarkar, "Köy - Kent başarılı bir uygulama. Başarılı bir örnek. Buraya yapılan çalışmaları yerinde görmek ve bu projenin ülkenin diğer yerlerinde nasıl tekrarlanacağını öğrenmeye geldik’’ dedi. 
     Beraberindeki heyetle birlikte incelemelerde bulunan Sarkar, "Hava şartları iyi değil. Ama vatandaşlarla, bu olayı yaşayan insanlarla da görüşmek istiyoruz. Onların bu proje kapsamında nasıl bir yere geldiklerini anlamak istiyoruz. Hava şartlarının kötü olması nedeniyle çoğu yere gidemeyeceğiz. Ancak göremediğimiz yerleri resimlerden hayal edeceğiz" dedi. 
     Dünya Bankası’nın Ankara’daki Sosyal Altyapı Sorumlusu Julian Campietti ise "Sayın Başbakanınız ABD’ye yaptığı ziyarette Dünya Bankası Başkanı da bu kavram çerçevesinde projeyi destekleyeceklerini belirtti. Şimdi bu genel anlaşmadan sonra biz de işin ayrıntılarına bakıyoruz. Acaba kuruluşları bir araya nasıl getirebiliriz, bu tecrübeden nasıl yararlanabiliriz’’ diye konuştu. 
     



 EKONOMİ 
















</TEXT>
</DOC>
