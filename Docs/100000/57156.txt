<DOC>
<DOCNO> 57156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yazar/temelkuran.html </URL>
<DATE> 2001/12/14/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
L L eşkıyalarım... 
</HEADLINE>
<TEXT>

     Bir çocuğun elmayı güneşe doğru atışına, bir incirin bu kadar karmaşık olmasına, bir yaprağın yere düşerken izlediği perisel güzerg ha... Şaşabilirim, tüm varlığımla şaşırabilirim bunlara. Ama insanlığın sakil cehenneminde olup biten şeyler pek şaşırtmaz beni. Bir tek şey dışında. Bir tek şey var ki, onu anlamak, daha beteri anlatmak mümkün değil 
     Bir erkeğin bir kadına bir çocuğa tecavüzü 
     Biliyorum, yazıyı bırakmak üzere birçok kişi şu anda. Ama zaten bu kadar büyük, bu kadar derin bir kötülüğü anlatmak için bir dilim yok benim de Saçma sapan bulsam da bu adlandırmayı, "kadın yazarlık" durumunun yarattığı bir engeldir belki tecavüz üzerine yazamadım hiç, yazamıyorum. O kadar acı ki, diyemiyorum. İçimin l l eşkıyaları ayaklanıyor sadece, kılıç kuşanıyorlar, gözleri kararıyor eşkıyalarımın. L l eşkıyalarım ayaklanınca dilim kilitlenir benim. 
     Ama biliyorum ki, yeryüzündeki her kadının içinde aynı şey oluyor erkeklerin bilmediği bir dilde korkuyorlar, titriyorlar ve ürperiyorlar tecavüzün adı geçince. 
     Çünkü bundan daha kahredici bir haksızlık olamaz yeryüzünde 
     
     A.K.L.D.M.S.Ö.P.... 
     Yüzü silinmiş bir genç kadın var gazetede. Dünkü Milliyet'in beşinci sayfasında. Bakkala ekmek almaya giderken, aşağılık bir adamın defalarca tecavüzüne uğrayan, ondan kaçarken başka bir manyağın eline düşen ve onun da kerelerce tecavüz ettiği 15 yaşındaki bir kızın yüzü bu "A.K." Yüzü silik onun, adı da gizli küçük yaşta olduğu için ve utanmasın diye. Neler oluyor acaba şimdi onun içinde Eti acıya kesmiş genç bir kadının içi kalır mı ya da 
     Bir erkeğin vücudunu hayasız bir silah olarak kullanmasının nedeni ne olabilir acaba Erkeklik organına sahip olmaktan başka hiçbir becerisi olmayan bir adamdan daha böceksi bir şey var mıdır yeryüzünde Mide bulandırıcı ve kutsal bir erkeklik ayini midir tecavüz Erkek erkeklik organlarını tanrının onlara bahşettiği en paha biçilmez hediye olduğunu sanan zavallılardan söz ediyorum elbette topluluklarında nasıl davranılır tecavüz etme "başarısını" göstermiş adamlara Gerçekten ve içtenlikle kınarlar mı acaba Acaba 
     
     Cezası nedir bunun 
     Ve eğer bu yaratıklar, erkekliklerini her bir şeylerinden daha kıymetli buluyorlarsa acaba onlara verilecek, adaleti yerine getirecek cezanın hedefi de erkeklikleri mi olmalı 
     Fazla mı ileri gittim Gitmemek o kadar zor ki bir kadın için. Çünkü biraz önce ben, ben yani, kendimi bir gazete haberinde "E.T. 28 " olarak düşündüm. Kalktım bir sigara yaktım. Dedim ya, yazamadım hiç bu konuda, yine yazamadım. Sadece yazılamayacak kadar derin bir acı, tarif edilemeyecek kadar kahredici bir haksızlık olduğunu söylemek niyetindeydim. Söyledim. 
     
     







Cumhurbaşkanı, partiler vs. 


İşte adalet... 


Eşit işe eşit ücret 


Türk insanının Avrupa hülyası... 


Sezer faktörü 


Türban, YÖK ve zencilerin pipisi 


Olumlu gelişmenin altında kamu bankaları da var 


Laeken zirvesinden beklenen... 


Vur, kır, parçala bu maçı kazan 


Cumhurbaşkanım susma, sustukça sıra sana gelecek 


Bush değil, Fisk tuzağa düştü 


Derviş Baykal görüşmesi 


Bankada pişer, süpermarkete de 
düşer 


L L eşkıyalarım... 


Mersin’de sel ürünü de seracıları da sildi süpürdü 


</TEXT>
</DOC>
