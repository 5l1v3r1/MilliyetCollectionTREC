<DOC>
<DOCNO> 53354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/yasam/yas04.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu gerçekten SON OLSUN 
</HEADLINE>
<TEXT>

İlk kızlarını 30 yıl önce kireç kuyusunda kaybeden Kahraman ailesi, kapkaç terörünün son kurbanı Rıdvaniye’yi "Bu son olsun" sloganlarıyla toprağa verdi 
     NESLİHAN CUYAR İstanbul 

     Bağcılar’da kapkaççıların saldırısı sonucu hayatını kaybeden Rıdvaniye Kahraman 28 , giderek artan kapkaç vahşetine karşı sloganlarla dün son yolculuğuna uğurlandı. 
     Ailenin diğer kızının da, 30 yıl önce, Bulgaristan’da oyun oynadığı kireç kuyusuna düşerek hayatını kaybettiği öğrenildi. 
     Yeşil rengi çok seven, bu yüzden hemen tüm kıyafetleri yeşil olan Kahraman’ın cenazesi, Hacı Mehmet Camii’nde kılınan ikindi namazının ardından Kocasinan Mezarlığı’nda toprağa verildi. Cenazede, Kapkaca son’, Bu son olsun’ ve Başka Rıdvaniyeler ölmesin’ yazılı dövizler taşındı. 
     
     Evimizin direğiydi’ 
     Bulgaristan’ın Şumnu kentinden 1989’da büyük bir acıyı geride bırakarak iki çocuğuyla birlikte Türkiye’ye gelen Kahraman ailesi, kızlarını kapkaç terörüne kurban verdiklerine h l inanamıyor. 
     Baba Sabri Kahraman, 1969 doğumlu kızı Vicdan’ın, 2 yaşındayken, oyun oynadığı sırada kuyuya düşerek hayatını kaybetmesinden sonra Rıdvaniye’nin dünyaya geldiğini belirterek, "Altın kalpli kızımdı, kimseyi kırmazdı. Ona nasıl kıydılar" diye isyan etti. Kızının 8 yıldır fabrikada çalıştığını söyleyen gözüyaşlı baba Kahraman, sözlerini şöyle bitirdi 
     "Çiçekleri ve bebekleri çok severdi. Sürekli kendini yetiştirirdi. Bulgaristan’dan geldikten sonra stilistlik ve modelistlik kursuna gitti. Sonra işyeri onu bilgisayar kursuna gönderdi. Evimizin direğiydi.." 
     Hastalığı nedeniyle çalışamayan ağabey Rıdvan Kahraman ise, tüm çeyizi hazır olan kızkardeşinin kendisinin evlenmesini beklediğini söyledi. 
     
     Beni bekliyordu’ 
     Bu yüzden yaşadığı vicdan azabı gözyaşlarıyla sel olan ağabey Rıdvan Kahraman da, çok sevdiği kız kardeşinin ardından şöyle konuştu 
     "Benim evlenmemi bekliyordu. Ona artık yuvasını kurmasının zamanının geldiğini, bana ayıp olmayacağını, gönül rahatlığıyla evlenmesini söylemiştim. Arkadaşlarına 2002’de evleneceğini söylüyormuş. Daha yeni kendisine bilgisayar almıştı. İnternetten bir gençle konuşuyordu, henüz buluşmamışlardı. Biz tasvip etmeyince bir daha da görüşmedi..." 
     



 YAŞAM 



















</TEXT>
</DOC>
