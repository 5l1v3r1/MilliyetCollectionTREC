<DOC>
<DOCNO> 86242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sontur05.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Silah taşıma ruhsatı, yerli silahlardan pahalı.. 
</HEADLINE>
<TEXT>

     Silah taşıma ruhsatı bedelleri, her yıl yüzde yüz dolayında artan harçlar nedeniyle silah fiyatlarını solladı. 
     Silah taşıma ruhsatı çıkarmak isteyen bir kişinin 5 yıl için 567 milyon lira harç ödemesi gerekiyor. Alınacak silah yerli ise kart parası olarak 30 milyon ödenmesi gerekiyor. Silah ithal ise kart parası 100 milyon liraya çıkıyor. Silah taşıma ruhsatı almak isteyen bir kişi ayrıca emniyete 5 milyon lira da bağışta bulunmak zorunda. 
     Kamu görevlileri ise harç, kart ve bağışla birlikte taşıma ruhsatı çıkartmak için 185 milyon lira ödüyorlar. 
     Bulundurma ruhsatı çıkarmak isteyenler ise 191 milyon 567 bin lira harç, yerli veya ithal silah için 40 milyon lira kart parası ile emniyete 20 milyon lira bağışta bulunarak toplam 251 milyon lira ödemek zorundalar. 
     
     SİLAH FİYATLARI 
     Yerli silahların satış fiyatları ise 359 milyon lira ile 1 milyar lira arasında değişiyor. 
     MKE'den alınan bilgiye göre, altın veya gümüş kaplama ile özel işlemeli yerli silahların fiyatı ise 1 milyar 500 milyon liraya yaklaşıyor. 
     MKE'de satılan yerli silahlardan bazılarının fiyatı şöyle 
     MKE-Gümüşay 357 MAĞ. 359 milyon, MKE-Fatih 425 milyon, MKE Kanuni 588 milyon, MKE Canik 755 milyon, MKE Yavuz-16 Regard Mod 1 725 milyon, Sarsılmaz 627 milyon, Vursan CY-16 362 milyon, Arsan-Şahin 2000 L 614 milyon, Tisaş Kanuni S 633 milyon lira. 
     Emniyet Genel Müdürlüğü'nün 2001 Haziran sonu kayıtlarına göre, Türkiye genelinde 363 bin 150 taşıma ruhsatlı, 291 bin 105 bulundurma ruhsatlı silah bulunuyor. Ayrıca 1 milyon 450 bin yivsiz av tezkereli tüfek de kayıtlarda yer alıyor. 
     





</TEXT>
</DOC>
