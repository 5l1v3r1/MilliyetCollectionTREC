<DOC>
<DOCNO> 94765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/guncel/agun.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye uygun yer göstermiyor 
</HEADLINE>
<TEXT>
Okul yaptıracak hayırsevere arsa yok 
İstanbul’daki hazine arazilerinin işgal altında olduğunu belirten Milli Eğitim Müdürlüğü, Okul yaptırmak isteyen hayırseverler uygun arsa bulamıyor’ dedi 
     BURCUM DEVREZ İstanbul 

     İstanbul’da her yıl 100 yeni okula ihtiyaç duyuluyor. Hayırseverlerin katkılarıyla başlatılan "okul yaptırma" kampanyalarından olumlu sonuçlar alınırken, şimdi de arsa sorunu çıktı. Çünkü hayırseverler okul yaptıracak arsa bulamıyorlar. 
     İstanbul Milli Eğitim Müdürü Ömer Balıbey, her belediyenin imar planı yaparken okul yerlerini saptaması gerektiğini belirterek, "Bu yapılıyor ancak, Hazine arazileri yerine vatandaşın tapulu arazileri gösteriliyor. Bu da istimlak bedellerini beraberinde getiriyor" dedi. 
     
     Mal sahibi dava açıyor 
     İstanbul’daki 30 bin hazine arazisinin gözden geçirildiğini, birçoğunun işgal altında olduğunu kaydeden Balıbey, "İmar planlarında boş araziler yeşil alan, tapulu araziler okul yeri gösteriliyor. Özellikle bazı belediyeler bunu yapıyor. Okul yerini 200 - 300 milyara istimlak ediyoruz. Ardından mal sahibi değeri düşük gitti’ diye dava açıyor. Aynı arazi 1 - 1.5 trilyona çıkıyor. Bu şekilde 12 trilyon fazladan ödedik" diye konuştu. 
     
     Maliyetler 120 trilyonu buldu 
     İstanbul Valiliği’nin tüm belediyelere yazı gönderdiğini belirten Balıbey şunları söyledi "Belediyeler bize yer gösterdikleri takdirde hayırseverlerin desteğiyle okul yapımlarına başlayabiliriz. 50 okul inşaatı hemen başlar. Hayırseverlerin de bölge olarak şartları olabiliyor. Kimisi yol üzerinde, kimisi doğduğu mahallede veya bölgede okul yaptırmak istiyor. Bir okulun maliyeti 1 trilyon lira. Şu ana dek 126 hayırseverlerle protokol yapıldı. 
     Okulların büyük çoğunluğu da bitti. Maliyetler 120 trilyonu buldu. Bu bir rekordur." 
     
Okullardaki sınıf mevcutları      İstanbul’daki okullarda sınıf mevcutlarının ortalaması 

</TEXT>
</DOC>
