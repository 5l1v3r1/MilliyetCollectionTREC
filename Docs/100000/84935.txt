<DOC>
<DOCNO> 84935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/sontur14.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü "Rahşan Hanım'ın moralini çok yüksek buldum" 
</HEADLINE>
<TEXT>

     Devlet Bakanı Fikret Ünlü, Başbakan Bülent Ecevit'e ''geçmiş olsun'' ziyaretinde bulundu. 
     Devlet Bakanı Ünlü, eşiyle birlikte öğle saatlerinde Ecevit'in tedavi gördüğü Başkent Üniversitesi Hastanesi'ne geldi. 
     Ünlü, yaklaşık yarım saat kaldığı hastaneden ayrılırken gazetecilere yaptığı açıklamada, Rahşan Ecevit ile görüştüklerini ve Başbakan Ecevit'in sağlığının çok iyi olduğunu öğrendiklerini söyledi. 
     Rahşan Ecevit'in moralinin çok iyi olduğunu ifade eden Ünlü, kendilerinin de bu moralle hastaneden ayrıldıklarını kaydetti. 
     Devlet Bakanı Ünlü, bir soru üzerine, Başbakan Ecevit ile görüşme yasağının olmadığını ancak doktorlarının aldığı ilke kararı nedeniyle ziyaretçilerin görüştürülmediğini belirtti. 
     





</TEXT>
</DOC>
