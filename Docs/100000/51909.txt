<DOC>
<DOCNO> 51909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sonspo09.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AEK taraftarları İbrahim Kutluay'ı bağrına bastı... 
</HEADLINE>
<TEXT>

     Yunanistan'ın Panathinaikos takımında forma giyen Milli basketbolcu İbrahim Kutluay, takımının AEK Atina ekibine karşı verdiği, ancak 86-62 yenildiği mücadelede, AEK taraftarları tarafından göklere çıkarıldı. 
     Yunan basını, sergilediği ''ortalama'' oyun ile Panathinaikos taraftarlarını öfkelendiren Kutluay'ın, AEK taraftarlarınca salonun çeşitli yerlerine astıkları ''İbrahim geri dön'' yazılı pankartlar ve ''İbo AEK forması içerisinde muhteşemdin'' sözleri içeren marşlarla göklere çıkarıldığını kaydetti. 
     Basın, daha ısınma devresinde AEK taraftarı tarafından alkış yağmuruna tutulan İbrahim Kutluay'ın, ''Halen kalbimdesiniz'' anlamı taşıyan hareketlerle eski klübünün taraftarlarını selamladığını yazdı. 
     






</TEXT>
</DOC>
