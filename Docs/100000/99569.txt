<DOC>
<DOCNO> 99569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/yazar/cemal.html </URL>
<DATE> 2002/08/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İzmit ve Bolu’da Tayyip önde gidiyor. CHP onu yakın takibe almış... 
</HEADLINE>
<TEXT>
Amp l ve 6 Ok önde 
Yeni Türkiye henüz buralara uğramamış. İzmit’te AKP’yi isteyen çok ama seçimler yaklaşınca CHP’nin öne geçeceğini düşününler var. Bolu’da ise Tayyip daha rahat... 
     Yine başladık TIR’lamaya İlk durak İzmit. Püfür püfür esen çınar ağaçlarının gölgesinde, eski Demiryolu Caddesi’nde gelen geçenle sohbet ediyoruz. Konu siyasetle seçim. Nabız tutuyoruz. Biri kızıyor soruma "Hala soruyon, sağır sultan duydu artık Tayyip’in yükseldiğini..." 
     Türbanlı genç bir kız, gözlükçü. "Yenilik istiyor insanlar. Dileğimiz genç liderler olsun. Kararsızım hala" diye bağlıyor sözlerini. Böyle diyor ama eminim oyu Tayyip’e... Kendisini Kobi sahibi bir sanayici’ olarak tanıtıyor. 1999’da MHP’ye oy vermiş, yine MHP’ye oy atacağını söyledikten sonra devam ediyor "Bence Yeni Oluşumcular bilmeyerek Tayyip’e, AKP’ye çalışıyor. Türk aydını, Avrupa’nın Türkiye’yi adam etmesini bekliyor. Tayyip burada MHP’den de oy alıyor." 
     
     DSP silindi bitti’ 
     Aygaz’dan emekli bir Halk Parti’li. "CHP’li doğdum CHP’li ölecem" diye söze giriyor, "Evet Tayyip yükseliyor. Tepki oyları onda toplanıyor. Eski Refah tabanını eritirken özellikle MHP’den oy alıyor. Tayyip gelirse, aynen 28 Şubat olur." Bir kablo fabrikasında işçi. "Geçen seçim DSP bir numaraydı, şimdi silindi bitti. Buralarda AKP bir olur, CHP de iki..." diyor. Emekli bir deniz astsubayı. Hastane malzemeleri satıyor. Solun bölünmüşlüğünden yakınırken diyor ki "1999’da CHP’ye verdim, baraja takıldı. Soldaki bölünme rol oynadı. Bir de kime sorsan, Baykal’ın hırçınlığı, hizipçiliği... Ama şimdi değiştiğine inanıyorum. Kanal D’de Fatih Altaylı’yla konuşurken, etkilendim. Evet, Tayyip yükseliyor. Yeni Oluşumcular varlık gösteremez." 
     
     Solda ittifak olsa...’ 
     Büyükşehir Belediye Başkanı Sefa Sirmen,Tayyip’in şimdilik rüzgarı arkasına aldığını, ancak işler kızıştıkça CHP’nin öne geçeceğine inanıyor. AKP’ye karşı gerçek alternatifin CHP olduğunu belirtirken, kendinden örnek veriyor. Belediye başkanlığı seçimlerinde 1989’da yüzde 29 olan oylarının, 1994’de 32’ye, 1999’da 43.8’e yükseldiğini, bunun temelinde ANAP’lı, DYP’li, hatta bazı MHP’lilerin "Refah, Fazilet kazanmasın " diye kendisine oy vermelerinin yattığını söylüyor. Seçim tarihi yaklaştıkça CHP’nin de AKP karşısında alternatif olarak böyle yükseleceğini söylüyor. Sefa Sirmen, "Keşke solda ittifak olsa" dedikten sonra ekliyor "Derviş en iyi CHP’de katkı yapar sosyal demokrasiye..." 
     Eski Demiryolu Caddesi’nde dün sabah iki saat kadar süren nabız yoklamasında durum AKP önde, CHP sonra ondan... Üç koalisyon ortağı, özellikle DSP ile ANAP bitik... Yeni Türkiye dün sabah pek yoktu eski Demiryolu’nda... Geçen seçimde oyu yüzde 1.3 olan HADEP’in Vanlı, Ardahanlı seçmenleri ise partilerini gelip savundular. Mehmet Ali Bayar’ın da ismi duyulmuş... Kararsız ve kafası karışıklar da az değildi eski Demiryolu’nda... 
     
     İkinci durak Bolu 
     Emekli öğretmen yakınıyor Bolu’da "Siyaset hep böyle kirli mi kalacak O da olmaz, bu da olmaz." Bir doktor konuşuyor "Tayyip derinden gidiyor. 28 Şubat dolayısıyla öyle..." Üniversite’den yeni mezun olmuş bir tarihçi "Tayyip’le Yeni Türkiye... Ben mi kime verecem Tayyip’e... Bolu iki milletvekili çıkarırsa, ikisi de Tayyip’in olur. 1999’da yerel seçimde DSP’ye, genelde DYP’ye vermiştim." 21 yaşında üniversite öğrencisi "Tayyip bir olur. DSP bitiyor. DYP köy oylarında güçlü. ANAP doğru şeyler söylüyor ama baraja takılır. CHP, DSP oylarını alabilir. Ben Yeni Türkiye’yi destekliyorum. Şehirden, gençlerden oy alırlar. Ama köyler ne yapar İsmail Cem eğer Erkan Mumcu, Mehmet Ali Bayar gibileri alırsa daha iyi olur. Derviş’in liberal - sosyal sentez fikri çok iyi. Cem eğer buralarda eski DSP’li milletvekillerini aday gösterirse, büyük yanlış yapar." 
     
     Eğer Tayyip gelirse...’ 
     Emekli öğretmen, Antalya’da turizmci "1999’da oy veremedim. Verseydim CHP’ye verirdim. Ama Baykal hak etti Meclis dışında kalmayı... Hükümeti düşürerek kaos yarattı Mecliste... Oylar DSP’ye kaydı. Aileden CHP’liyim, CHP’ye atacağım. Tayyip var " Bir CHP’li "Yeni Türkiye henüz tabela asmadı. Derviş önemli... Kararsızlar az değil. Yeni Türkiye, Mehmet Ali Bayar’la falan işbirliğine giderse, ittifak yapayım derken sol oyları kaçırır." 
     Bir doktor "Tayyip eğer gelirse, bu ülke karışır. Yazın buraya " 
     İşte böyle, Bolu’dan yorumsuz satırlar... 
     
     







Derviş’in niyeti 


Fasarya 


Soru ve cevap 


Derviş h l arıyor 


Amp l ve 6 Ok önde 


Büyük semah 


Hangi üniversite Devlet mi, özel mi 


Toplumun asıl isteği yenilenme 


Doksan beş kritik gün... 


Piyasa solcuları, para yolcuları’ 


Bir profesörün unutamadıkları... 


Ortanın solunda buluşma 


Halk komünist olmuş 


İhtiyar çocuklar ve çocuk adamlar 


Irak riski’ni fakirlik’ olarak 67 milyon paylaşacağız 


</TEXT>
</DOC>
