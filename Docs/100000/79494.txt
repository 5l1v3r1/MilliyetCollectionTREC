<DOC>
<DOCNO> 79494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sontur07.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da gece boyunca operasyon yapıldı, 255 kişi gözaltında... 
</HEADLINE>
<TEXT>

     İstanbul'da, ''Önleme Huzur 34 A Uygulaması'' kapsamında yapılan operasyonlarda, 2'si yabancı uyruklu 255 kişi gözlem altına alındı. 
     İstanbul Emniyet Müdürlüğü'nden yapılan açıklamaya göre, kentte huzur ve asayişin sağlanması amacıyla gerçekleştirilen uygulamalarda, vize ve pasaport kanununa muhalefet eden yabancı uyruklu 2 kişi gözlem altına alınırken, hakkında yakalama emri bulunan 22, gıyabi tevkifli 58, asker kaçağı 1 kişi yakalandı. 
     Uygulamalarda, durumları şüpheli görülen ya da kimliksiz 172 kişi gözlem altına alındı. 
     Yakalanan kişilerin üzerlerinde ya da gösterdikleri yerlerde yapılan aramalarda, 12 adet ruhsatsız tabanca, 3 adet kurusıkı tabanca, 50 adet mermi, 1 Mayıs kutlaması ile ilgili 3 bin adet yasak yayın, 10 gram esrar maddesi ve 30 adet sahte İETT bileti ele geçirildi. 
     Umuma açık yerlerde yapılan kontroller sonucu ise 4'ü ruhsatsız, 20 işyeri ve 8 dernek hakkında yasal işlem başlatıldı. 
     Trafik uygulamalarında 3 bin 551 aracın kontrol edilirken, 9 sürücünün alkollü, 13 sürücünün de ehliyetsiz olduğu belirlendi. 
     Kuralları ihlal eden sürücülere 4 milyar 524 bin 500 lira peşin, 35 milyar 69 milyon 600 bin lira ihbarnameli para cezası kesildi. 156 
     araç da trafikten men edildi. 
     





</TEXT>
</DOC>
