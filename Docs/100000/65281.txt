<DOC>
<DOCNO> 65281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/ekonomi/eko06a.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer bankacılık yasasını onayladı 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer, hukukla bağdaşmadığını gerekçe göstererek üç maddesini veto ettiği Mali Sektöre Olan Borçların Yeniden Yapılandırılması ile İlgili Yasa’yı onayladı. 
     Köşk’e aynen geri gönderilen yasayı Anayasa gereği dün onaylayan Sezer’in Başbakanlık’a gönderdiği yazıda, "Üretilenden çok tüketen toplumlarda ekonominin düzelmesine olanak yoktur" demesi dikkat çekti. 
     Yasanın tümü incelendiğinde getirdiği kuralların içeriği kadar kullanılacak yetkilerin de önem kazandığını söyleyen Sezer, "Sermaye katkısı sağlanacak bankaların yönetim kurullarında, kamu kaynağının kullanımı ve dolayısıyla kamu çıkarının korunup gözetilmesi yönünden, gerekli yetki ile donatılmış temsilci ya da temsilcilerin bulundurulması vazgeçilmez önemdedir" dedi. 
     



 EKONOMİ 























</TEXT>
</DOC>
