<DOC>
<DOCNO> 53245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sonspo03.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Basketbol takımı 739. maçına çıkıyor 
</HEADLINE>
<TEXT>

     33. Avrupa Basketbol Şampiyonası 
     grup eleme maçında yarın Bulgaristan ile karşılaşacak A Milli Erkek Takımı, 739. maçına çıkacak. Türkiye, 65 yıllık tarihinde yaptığı 738 maçın 377'sini kazanırken, 359 maçtan yenilgiyle ayrıldı. Milliler, ayrıca 2 maçta da berabare kaldı. Amatör bir spor olarak ilk kez 1936'da Berlin'de düzenlenen Olimpiyat Oyunları'nda Türkiye tarihindeki ilk maçını Şili ile yaptı. Milliler, 7 Ağustos 1936'da yapılan karşılaşmada rakibine 30-16 yenildi. 
     
     En farklı maçlar 
     A Milli Takım tarihinde en farklı skorlu galibiyetini Libya karşısında elde etti. 
     İzmir'de yapılan İslam Ülkeleri Spor Oyunları'nda 29 Eylül 1980 tarihinde Türkiye, Libya'yı tam 97 sayı farkla 142-45 yendi. 
     Almanya'da yapılan 28. Avrupa Basketbol Şampiyonası'nda 24 Haziran 1993'de Hırvatistan'a 113-63 50 yenilen A milliler, tarihlerindeki 
     en farklı skorlu yenilgiyi aldı. 
     Yugoslavya'ya 30 Mayıs 1971'de Ankara'da Avrupa Şampiyonası Eleme Grubu maçında 109-62 47 sayı yenilen Türkiye, kendi sahasındaki en farklı skorlu yenilgiyi bu maçta elde etti. 
     
     Beraberlikler 
     A Milli Takım'ın tarihinde 2 de beraberlik bulunuyor. 
     13 Ekim 1963'de Avrupa Şampiyonası'nda Hollanda ile 62-62 berabere 
     kalan milliler, İstanbul'da da 13 Haziran 1995'de Makedonya ile yaptığı özel maçtan 78-78 beraberlikle ayrıldı. 
     






</TEXT>
</DOC>
