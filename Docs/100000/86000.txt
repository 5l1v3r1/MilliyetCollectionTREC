<DOC>
<DOCNO> 86000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/guncel/gun08.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tersanede korkunç ölüm 
</HEADLINE>
<TEXT>

ÇAPRAZ ATEŞ 
     BÜLENT ÖZDEMİR İstanbul 

     Tuzla’da GEMAK Tersanesi’ndeki Hindistan bandıralı geminin 50 tonluk ambar kapağının altında kalan 2 işçi hayatını kaybetti. Zulalaj adlı kuru yük gemisinin ambar kapağı, dün sabah işçilerin ambara malzeme taşırken koptu. Kaza sonucu Burhan Kayabaşı 22 ile Hüseyin Şahin 22 adlı işçiler dev kapağın altında kaldı. 4. ambara gelen sesler üzerine olay yerine koşan işçiler arkadaşlarının demir yığını altında kalmış olabileceğini söyledi. Tersane yekilileri ise "Burada kimse yoktu. Kapağın altında takozlar kalmıştır" yanıtını verdi. 
     
     Kan sızınca anlaşıldı 
     İşlerine geri dönerek çalışmaya sürdüren işçiler, yaklaşık yarım saat sonra kapağın altından sızan kanları görünce korkunç gerçeği anladı. 10 milyon yevmiyeyle geçici işçi olarak çalışan Kayabaşı ve Şahin’in, kapağın altında kalarak hayatlarını kaybettikleri anlaşıldı. Ölüm haberini alan aileler, tersane yetkililerini suçladı. 
     



 GÜNCEL 




















</TEXT>
</DOC>
