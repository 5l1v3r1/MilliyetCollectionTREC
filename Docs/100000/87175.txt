<DOC>
<DOCNO> 87175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun26.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaplan'ın erken tahliye talebi reddedildi 
</HEADLINE>
<TEXT>

     Almanya'da faaliyetleri yasaklanan İslami Cemiyet ve Cemaatleri Birliği'nin İCCB cezaevinde bulunan yöneticisi Metin Kaplan'ın erken tahliye talebi Düsseldorf Yüksek Eyalet Mahkemesi tarafından reddedildi. 
     ''Kara ses'' olarak bilinen Cemalettin Kaplan'ın oğlu olan ve cinayete azmettirmek suçundan 4 yıl hapis cezasına çarptırılan Metin Kaplan, cezasının 3'te 2'lik kısmını çektiği için erken tahliye talebinde bulunmuştu. 
     Alman yasalarına göre, cezalarının 3'te 2'lik kısmını dolduran mahkumlar erken tahliye talebinde bulunabiliyor ve iyi halden dolayı serbest bırakılabiliyorlar. 
     Kaplan, sınırdışı edilebileceği endişesiyle daha önce erken tahliye talebinde bulunmamış, Türk hükümeti ile Alman hükümetinin kendisinin iadesi konusunda anlaşmaya varamaması üzerine daha sonra erken tahliye talebinde bulunmuştu. 
     Alman yasalarına göre, idam cezasına çarptırılma ya da işkence görme olasılığı bulunan mahkumlar ülkelerine iade edilemiyor. 
     





</TEXT>
</DOC>
