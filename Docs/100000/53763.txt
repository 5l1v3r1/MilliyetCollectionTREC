<DOC>
<DOCNO> 53763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sonspo07.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Kidd'li New Jersey dolu dizgin... 
</HEADLINE>
<TEXT>

     ABD Profesyonel Basketbol Ligi'ne NBA , bu sahaba karşı yapılan 3 maçla devam edildi. 
     Doğu Konferansı Atlantik Grubu lideri New Jersey Nets, deplasmanda Los Angeles Clippers'ı 95-90 ile geçti. 
     Nets'in oyun kurucusu Jason Kidd, 16 sayı, 12 ribaunt ve 11 asist ile kariyerinde 39. kez ''Triple-Double'' yaparak sahanın yıldızı oldu. 
     Keith Van Horn 34 sayı ve 12 ribaunt ile galibiyette önemli rol oynarken, Lucious Harris ise sahadan 19 sayı ile ayrıldı. 
     Evsahibi Los Angeles Clippers'ta ise Elton Brand 23 sayı ve 16 ribaunt ile oynarken, Quentin Richardson, maçı 20 sayı ile tamamladı. 
     Doğu Konferansı Merkez Grubu'nun lideri Milwaukee Bucks ise Toronto Raptors engelini 78-75'lik galibiyetle aştı. 
     Bucks'ta Glenn Robinson, 19 sayı ve 10 ribaunta imza atarken, Ray Allen 13 sayı ve 5 asist, Sam Cassel ise 16 sayı ve 4 ribaunt ile oynadı. 
     Raptors'ta ise Vince Carter'ın 26 sayı, 8 ribaunt ve 5 asistlik performansı yenilgiyi engelleyemezken, Antonio Davis 8 sayı ve 11 ribaunt, Jerome Williams ise 10 sayı ve 8 ribaunt ile sahadan ayrıldılar. 
     Öte yandan, Indiana Pacers'ın, Washington Wizards'ı 110-103 yendiği karşılaşmada, Pacers'ın çaylak oyun kurucusu Jamaal Tinsley, 23 asist, 19 sayı ve 11 ribauntluk müthiş performansı ile kulüp 
     tarihinde ''Triple-Double'' yapan ikinci çaylak oyuncu unvanını elde etti. Wizards'ta ise Michael Jordan, 21 sayı, 6 asist ve 5 ribaunt ile oynadı. Sonuçlar şöyle 
     
     
New Jersey Nets-Los Angeles Clippers 95-90 Milwaukee Bucks-Toronto Raptors 78-75 Washington Wizards-Indiana Pacers 103-110 
     






</TEXT>
</DOC>
