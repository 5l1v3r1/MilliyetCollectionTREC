<DOC>
<DOCNO> 61180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sondun09.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü tenisçi Kournikova, Enrique Iglesias'ın klibinde rol aldı 
</HEADLINE>
<TEXT>

     Dünyanın önde gelen tenisçilerinden Rus Anna Kurnikova, Enrique Iglesias'ın klibinde rol aldı. 
     Rusya'da yayımlanan ''MK'' gazetesinin haberine göre, sık sık birlikte görülen ve haklarında dedikodu çıkan Iglesias ve Kurnikova, klibin çekimlerini tamamladılar. Kurnikova klipte, kot pantolonu ile sade bir kıyafet içerisinde yer alıyor. 
     Gazete, Kurnikova'nın teniste büyük bir şampiyonluk elde edemediğini, ancak fotomodellikte ve reklamcılıkta çok başarılı olduğunu yazdı, Rus tenisçinin oyunculuğu da denediğini ve Jim Carrey'in ''Ben, Yine Ben, Bir de İren'' filminde rol aldığını hatırlattı. 
     Kurnikova, hem dünyanın en güzel tenisçisi hem de dünyanın, internetteki sitesi en popüler sporcusu unvanlarına sahip. 
     






</TEXT>
</DOC>
