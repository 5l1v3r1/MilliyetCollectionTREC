<DOC>
<DOCNO> 78386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/magazin/amag.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Leman’ı korumaya aldı 
</HEADLINE>
<TEXT>

Karikatürist Can Barslan’ın suçlamalarına yanıt vermeyen Cem Yılmaz, Leman’ı kastederek Konuşursam Cem buradan mı yetişmiş derler’ diye susmayı tercih ediyor... 
     NURDAN AKINER 

     Leman çizeri Can Barslan’ın, Cem Yılmaz ve Yılmaz Erdoğan’ı hedef alan "Kralın soytarıları olmayı seçtiniz, reklamlarına çıkın, yarışmalarını sunun, komikliğinizi yapın ama bundan sonra mizahtan bahsetmeyin" sözleriyle başlayan tartışma büyüyor. Cem Yılmaz, Beşiktaş Kültür Merkezi’nde gösteri arasında sorularımızı yanıtladı... 
     
     Neden Kralın soytarıları’ eleştirisine sessiz kaldın 
     Leman hakkında diğer insanlardan çok daha fazla şey biliyorum. Ayrıca konuşursam insanlar Cem Yılmaz buradan mı yetişmiş’ der. Neden, susunca adama karşı olgunluk göstermek zorunda kalmış gibi algılanıyorum. Ne büyüğümdür diyerek olgunlukla karşılamak ne de cevap vermek durumundayım. Hem benim bir tane ağabeyim var o da evde oturuyor. 
     
     Saçlarını uzatıp bir tutamını da beyazlattırmışsın. Bu bir ihtiyaç mıydı 
     Değişiklik olsun diye saç uzattım. Dışarıda elini sallasan Cem Yılmaz’a çarpıyor. Herkes kafaları kazıtmış, küpe takmış. Kafayı kazıtıyorsun da içini neyle dolduruyorsun, badeyle mi Yeni yaptırdım, eğer hoşuma giderse hep böyle devam edecek. Şimdilik seyircinin tepkisini ölçüyorum. 
     
     Neden seyirciler karşısında secde ediyorsun 
     Bir Tat Bir Doku’yu tam 1700 kez sergiledim tam 100 bin kişi izledi. CMYLMZ’ı da 5 - 6 yıl daha sergileyeceğim. Benim seyirci karşısında değil saygıyla eğilmek, secde etmem lazım. 
     
     Yıldızlı Pekiyi’de travestiyi canlandıracakmışsın, çekimlere ne zaman başlıyorsun 
     Ben yazdığım senaryolar hakkında konuşmam. Konusunun ne olacağını kimse bilemez. Birden beni fotomontajla travesti kılığına soktular. Yıldızlı Pekiyi’de travesti yok. Uluslararası resim kaçakçılığıyla ilgili. Bu proje gelecek yıla kaldı ama bu yaz, filmle gösterilerimin arasında sürpriz bir proje gerçekleştireceğim. 
     

</TEXT>
</DOC>
