<DOC>
<DOCNO> 59654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/ekonomi/eko05.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehliyet 18.5 milyon 
</HEADLINE>
<TEXT>

Yılbaşından itibaren plakalar 14 milyon lira, sürücü belgeleri 18.5 milyon liradan satılacak 
     ANKARA Milliyet 

     İçişleri Bakanlığı, Trafik Şubeleri’nin verdiği araç plakaları ile sürücü belgelerini zamlandırdı. 
     Yılbaşından itibaren plakalar 14 milyon liradan satılacak. Motor ve bisikletlerin kullandığı tek plakalar ise 7 milyon lira olacak. 
     Yılbaşından itibaren sürücü belgeleri ise 18.5 milyon liradan satılacak. Bu bedelin, 6.5 milyon lirası belgelerin basımını üstlenen Türk Polis Teşkilatını Güçlendirme Vakfı’na hizmet ve malzeme bedeli karşılığı, 12 milyon lira ise değerli kağıt bedeli olarak Maliye Bakanlığı’na ödenecek. 
     
     Motorlu Taşıtlar Vergisi 
     Motorlu Taşıtlar Vergisi’ni yeni yılda yüzde 75 oranında artıran Bakanlar Kurulu kararıyla ilgili Maliye Bakanlığı uygulama tebliği de Resmi Gazete’de yayımlandı. Tebliğ uyarınca, 1 Ocak 2002 tarihinden itibaren geçerli olmak üzere, yeni motorlu taşıtlar vergisi tarifeleri belli oldu. 
     Tebliğ ile öngörülen hadler, birinci derece lüks otomobiller için üç kat, ikinci derece lüks otomobiller için iki kat ve üçüncü derece lüks otomobiller için bir buçuk kat olarak uygulanacak. 
     



 EKONOMİ 


















</TEXT>
</DOC>
