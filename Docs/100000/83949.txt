<DOC>
<DOCNO> 83949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sonspo01.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'in resmi bahis sitesi F1 bahislerini askıya aldı 
</HEADLINE>
<TEXT>

     İsveçli resmi bahis şirketi Svenska Spel, dün Formula 1'de F1 Avusturya Grand Prix'sinin finişindeki ''olayların'' ardından, F1 yarışları üzerine yeni bir emre kadar bahis oynatmama kararı aldı. 
     Şirketin açıklamasında, Ferrari takımının yarışı kazanan Alman pilotu Michael Schumacher ve Schumacher'in bitişe kısa bir mesafe kala kendisini geçmesine izin veren takım arkadaşı Brezilyalı pilot Rubens Barrichello üzerine oynayanlara para ödeneceği belirtildi. 
     Açıklamada, ''Kurallarımıza göre, sadece Schumacher'e para yatıranlara ödeme yapmalıyız. Dünkü özel olaylar nedeniyle bu kuralda bu sefer için değişiklik yaptık'' denildi. 
     Avusturya'daki yarışın son turunda önde olan Barrichello, Alman pilot Schumacher'e bitişe kısa bir mesafe kala yol vererek takım arkadaşının birinci gelmesini sağlamıştı. 
     Barrichello'nun Ferrari'nin takım direktörü Jean Todt'tan gelen talimatla Schumacher'in kendisini geçmesine izin vermesi polemiklere yol açmıştı. 
     





</TEXT>
</DOC>
