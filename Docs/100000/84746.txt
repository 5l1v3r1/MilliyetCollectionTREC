<DOC>
<DOCNO> 84746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sondun10.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada'da bir Sih öğrenci hançerle sınıfa girebilecek 
</HEADLINE>
<TEXT>

     Kanada'nın Montreal kentinde, bir Sih ilkokul öğrencisine sınıfa hançerle girme izni verildi. 
     Quebec mahkemesi, 12 yaşındaki öğrencinin, dini inancı gereği hançerle sınıfa girebileceğine karar verdi, ancak hançer taşımayı da sıkı kurallara bağladı. 
     Bir keresinde teneffüste hançerini düşürünce okulda korku saçan ve hançerle okula gelip gelemeyeceği tartışma konusu olan Sih öğrenci, okul yönetimiyle ailesi arasındaki görüşmelerden sonra geçen martta okuldan uzaklaştırılmıştı. 
     Dini inançları gereği hançer taşıdığını söyleyen öğrencinin ailesinin açtığı davaya bakan mahkeme, öğrencinin, hançeriyle okula dönebileceğine karar verdi, ancak sıkı kurallar da koydu Hançer ahşap kınında tutulacak, kın kemerde takılı olacak, kemer de kesinlikle gömlek altında kalacak ve dışardan görünmeyecek. 
     





</TEXT>
</DOC>
