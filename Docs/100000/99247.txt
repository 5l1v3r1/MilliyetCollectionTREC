<DOC>
<DOCNO> 99247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/guncel/agun.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve TIR yola çıktı 
</HEADLINE>
<TEXT>

"Size Geliyoruz" diyerek Milliyet TIR’ıyla yola çıkan yazarlarımızı dün alkışlarla uğurladık. İlk buluşma bugün saat 09.30’da, Kocaeli’nde... 
     İSTANBUL Milliyet 

     Bu yıl seçim de konuşulacak 
     MİLLİYET’İN, yazarlarını okurlarıyla buluşturacağı "Size Geliyoruz" kampanyası start aldı. Milliyet’in TIR’ıyla yola çıkan yazarlarımız Anadolu’nun dört bir yanında, sıkıntısı, derdi, sorunu ve varsa çözüm önerileri olanları dinleyecek. Bu yıl ayrıca ülke gündemindeki seçimi de konuşacak. "Size geliyoruz" kampanyası bu yıl 36 ilden oluşan dokuz ayrı parkur halinde gerçekleşecek. Her parkurda yer alan illere farklı yazar grupları katılacak. 
     
     Bugün Kocaeli’de sizi bekliyoruz 
     KAMPANYANIN ilk parkurunda Kocaeli, Bolu, Karabük, Kastamonu ve Sinop yer alıyor. Yazarlarımızın ilk buluşması bugün 09.30’da Kocaeli’nde gerçekleşecek. Aynı gün ikinci buluşma 15.30’da Bolu da... Bu illerde yazarlarımız Hasan Cemal, Ece Temelkuran, Meral Tamer, Halil Özer, Sina Koloğlu ve Yavuz Baydar halkın nabzını tutacak, sorunlarını dinleyecek. Çizerimiz Ercan Akyol da bölgedeki izlenimlerini karikatürleriyle aktaracak. 
     



 GÜNCEL 


















</TEXT>
</DOC>
