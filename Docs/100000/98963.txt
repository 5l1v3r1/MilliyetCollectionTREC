<DOC>
<DOCNO> 98963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sontur22.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB uyum yasa teklifinin beş maddesi MHP'ye rağmen kabul edildi 
</HEADLINE>
<TEXT>

     TBMM İçişleri Komisyonu'nda, Avrupa Birliği AB uyum yasa teklifinin beş maddesi görüşüldü ve kabul edildi. 
     Komisyonu'nun Plan ve Bütçe Komisyonu salonunda yapılan toplantısında, Komisyon'un görev alanına giren Dernekler, Vakıflar, Toplantı ve Gösteri Yürüyüşleri, Polis Vazife ve Salahiyetleri Kanunlarında değişiklikler öngören maddeleri ele alındı. 
     Görüşülen maddeler MHP'li üyelerin ''ret'' oyuna karşın diğer partilere mensup üyelerin oylarıyla kabul edildi. Söz konusu maddelere ''ret'' oyu veren SP İstanbul Milletvekili Ali Oğuz tutumunun ''tümüyle kişisel'' olduğunu söyledi. 
     Komisyonun MHP'li Başkanı Mehmet Pak, partisinin AB'ye karşı olmadığını ifade ederek, teklifte karşı çıktıkları bazı maddeler bulunduğunu ve bunların paketten ayrılması görüşünde olduklarını kaydetti. 
     AB uyum yasa teklifi yarın esas komisyon olan Adalet Komisyonu'nda ele alınacak. 
     





</TEXT>
</DOC>
