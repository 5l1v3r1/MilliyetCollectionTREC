<DOC>
<DOCNO> 65663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/yasam/yas05.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Parlak kariyere 19 dolarlık leke 
</HEADLINE>
<TEXT>

70’lerin efsane jimnastikçisi, olimpiyat şampiyonu Olga Korbut, bir süpermarketten 25 milyon liralık yiyecek çalmakla suçlanıyor 
     DIŞ HABERLER SERVİSİ 

     Olga Korbut, dünyanın en ünlü olimpiyat şampiyonlarından biri, 1970’li yılların efsanevi jimnastikçisi... Ve şimdi o, Amerika’nın Atlanta kentindeki bir süpermarketten 19 dolarlık yaklaşık 25 milyon liralık gıda maddesi çalmakla suçlanıyor. 46 yaşındaki eski şampiyonun, marketten peynir, kakaolu süt, incir, çay ve karışık baharat tozları çalarken yakalandığı açıkland 
     
     Cüzdanını alacaktı’ 
     Dört olimpiyat şampiyonu Korbut, avukatı aracılığıyla yaptığı açıklamada suçlamaların asılsız olduğunu iddia etti. Korbut’un menajeri Kay Weatherford ise şöyle konuştu "Olay yanlış anlamadan ibaret. Korbut, alışverişini tamamladıktan sonra ödeme yapmak için kasaya yönelmiş. Ancak içinde kredi kartının da bulunduğu cüzdanını arabasında bıraktığını fark etmiş. Cüzdanını almak için elindeki paketlerle alışveriş merkezinden çıkmaya çalışınca bunlar olmuş." 
     
     Yiyecekleri saklıyordu’ 
     Alışveriş merkezinin güvenlik görevlileri ise, Korbut’un çalmaya çalıştığı yiyecekleri saklayarak mağazadan çıkmaya çalıştığını iddia ettiler. 
     Suçlamanın ardından Gwinnett İlçe Hapishanesi’ne kapatılan Korbut serbest bırakıldı. Ancak Gwinnett İlçe Mahkemesi’nde yargılanmasına devam edilecek. 
     Beyaz Rus jimnastikçi Olga Korbut, 1972 Münih Olimpiyat Oyunları’nda 3 altın madalya kazanmış 1976 Montreal Olimpiyat Oyunları’nda da 1 altın madalya almıştı. Korbut ABD’nin Atlanta kentinde jimnastik antrenörü olarak çalışıyordu. 
     



 YAŞAM 















</TEXT>
</DOC>
