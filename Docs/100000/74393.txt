<DOC>
<DOCNO> 74393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sontur14.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Tatlıses'e soruşturma.. 
</HEADLINE>
<TEXT>

     Ankara DGM Cumhuriyet Savcısı Nuh Mete Yüksel, ünlü türkücü İbrahim Tatlıses hakkında, bir grup şehit ve gazi ailesinin yaptığı suç duyurusu üzerine soruşturma başlattı. 
     Edinilen bilgiye göre, Yüksel, Avukat Şevket Can Özbay'ın, 60 kişilik şehit ve gazi ailesi adına İbrahim Tatlıses hakkında, ''terör örgütü PKK'ya yardım ve yataklık ettiği'' iddiasıyla yaptığı suç duyurusunu inceledi. 
     Tatlıses hakkında soruşturma başlatan Savcı Yüksel'in, dosyaya sunulan delilleri değerlendirdiği, gerekirse Tatlıses'i ifadeye çağıracağı öğrenildi. 
     Avukat Özbay, şehit ve gazi aileleri adına, ''İbrahim Tatlıses'in terör örgütü PKK ile ilişkisi olduğu, bu örgüte 1.5 milyon dolar nakdi yardımda bulunduğu ve PKK militanlarını gizlice İstanbul'da tedavi ettirdiği'' iddiasıyla Ankara DGM'ye suç duyurusunda bulunmuştu. 
     






</TEXT>
</DOC>
