<DOC>
<DOCNO> 59166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sontur23.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlilik hazırlığı yapan veteriner köprüden atladı... 
</HEADLINE>
<TEXT>

     Üsküdar'da veterinerlik yapan bir kişi, otomobiliyle geldiği Boğaziçi Köprüsü'nden atlayarak intihar etti. 
     34 VIB 28 plakalı özel 
     otomobiliyle Anadolu Yakası'na geçmek üzere Boğaziçi Köprüsü'ne giren Yasin Ak 33 , köprü ortasında durdurduğu otomobilden çıktıktan sonra korkulukları aşarak kendini denize attı. Ak'ın cesedi, tüm aramalara rağmen bulunamadı. Ak'ın köprü üzerinde terkettiği otomobili ise, Ortaköy Polis Karakolu'na çekildi. Söz konusu otomobilde yapılan incelemelerde, Ak'ın, atlamadan önce içinde kimliği ve ehliyeti olan montunu otomobilde bıraktığı ve ''Ölümümden kimse sorumlu değildir. Ağır depresyon hastalığında kendim seçtim'' şeklinde not yazdığı görüldü. Otomobilin bagajında yapılan incelemede de, Ak'ın nikah işlemleri için muhtarlıktan aldığı bir ikametgah senedi bulundu. Ak'ın, bir süre Sokak Hayvanlarını Koruma Derneği'nde görev yaptıktan sonra Üsküdar'da bir veteriner kliniği açtığı öğrenildi. 
     






</TEXT>
</DOC>
