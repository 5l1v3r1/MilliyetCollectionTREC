<DOC>
<DOCNO> 91079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/ekonomi/eko01.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’a devir iştirakleri vurdu 
</HEADLINE>
<TEXT>

Pamukbank’ın Fon’a devredilmesi Yapı Kredi hisselerinin kapatılmasına neden olurken, bankanın iştirak hisselerini tabana indirdi. Turkcell yüzde 17.81 değer kaybederken fiyatı 6 bin liraya düştü 
     EKONOMİ SERVİSİ 

     Pamukbank’ın Fon’a devredilmesinden sonra, Yapı Kredi Bankası’nın sermaye çoğunluğunu temsil eden ve Çukurova Grubu’na ait hisselerin temettü hariç ortaklık haklarının Fon’a devredilmesi, bankanın iştirak hisselerinde yoğun satışlara neden oldu. Önceki gün kapanan ve dün açılan iştirak hisselerinden Turkcell’in değeri yüzde 17.81 düştü. 
     Diğer iştiraklerden Yapı Kredi Koray GYO yüzde 20.20, Yapı Kredi Sigorta yüzde 18.75, Yapı Kredi Finansal Kiralama yüzde 13.79 ve Yapı Kredi Yatırım Ortaklığı da yüzde 8.43 değer kaybetti. 
     
     Yabancılar YKB aldı 
     Yılın ilk beş ayında yabancılar en çok net alımı Garanti ve Akbank’dan sonra Yapı Kredi Bankası hisselerinde gerçekleştirdi. Yabancılar, ilk beş ayda net 29 milyon 67 bin dolarlık Yapı Kredi hissesi alımı yaparken, Turkcell’de ise net 5 milyon 641 bin dolarlık satışta bulundu. 
     
     Borsa kan kaybediyor 
     Banka bilançolarında açıklanan zararlar ve Pamukbank’ın Fon’a devredilmesi borsada halka açık bankaları da olumsuz etkiledi. İş Bankası ve Garanti Bankası’ndaki dünkü satışlar borsadaki düşüşü hızlandırdı. Endeks yüzde 2.12 daha gerileyerek 9.179 puana indi ve son sekiz ayın en düşük değerine indi. 
     
     Merkez’in k rı, iç borcu düşürdü 
     Merkez Bankası’nın geçen yıl elde ettiği rekor k rdan Hazine’ye düşen 3 katrilyonun, Hazine’nin Merkez Bankası’na olan borçlarına mahsup edilmesi nedeniyle mayısta iç borç stoku azaldı. 
     Hazine dün yaptığı açıklamayla, iç borç stokunun nisana göre 520.3 trilyon azalarak mayıs sonu itibariyle 122 katrilyon 770.1 trilyon liraya gerilediğini açıkladı. Stoktaki azalma nakit dışı tahvil borçlarında yaşanan yaklaşık 2.2 katrilyon ve nakit tahvil stokundaki 145.1 trilyon liralık gerilemeden kaynaklandı. 
     Tahvil borçlarındaki bu azalmaya karşılık, iç borçlanmanın nispeten daha kısa vadeli k ğıtlara kayması, bono borçlarında 1.8 katrilyon liralık artışa neden oldu. ANKA 
     
Dolar, bir indi bir çıktı      Dövizde hareketli günler sürüyor. İki gündür 50 - 60 bin liralık bantta dalgalanan dolar, dün de önce düştü akşam saatlerinde yükseldi. 
     Bankacılıktaki operasyonun tamamlandığının belirtilmesiyle güne 1 milyon 520 binden başlayan dolar, Başbakan Ecevit’in DSP grup toplantısına katılmayacağının açıklanmasıyla 1 milyon 550 bine çıktı. Akşama doğru da yabancıların bonodan dövize dönmesi doları yükselten unsur oldu. Dolar, bankalararasında 1 milyon 560 bin, serbest piyasada da 1 milyon 558 binden günü kapattı. 
     Bono piyasasında yüzde 67 - 69 aralığına düşen faizler, JP Morgan’ın "Türk tahvillerini sıfıra indirin" değerlendirmesi ve k r satışlarıyla yükselişe geçti. Salı günü yüzde 73.90 ile satılan bononun faizi yüzde 68’e düştükten sonra yüzde 72’ye kadar yükseldi. Yükselişte, oyuncuların bonoda iki günde elde ettiği yüzde 1’lik k rı satıp dövize geçmesi etkili oldu. 
     
İştirak hisselerinde hızlı düşüş yaşandı Hisse adı Fiyatı Düşüş Yapı Kredi Koray 1.975 -20.20 Yapı Kredi Sigorta 1.950 -18.75 Turkcell 6.000 -17.81 Yapı Kredi Fin. Kir. 1.875 -13.79 Yapı Kredi Yat. Ort. 760 -8.43      
     



 EKONOMİ 






















</TEXT>
</DOC>
