<DOC>
<DOCNO> 77863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/dunya/dun02.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanker sinagoga çarptı 6 ölü 
</HEADLINE>
<TEXT>

     DIŞ HABERLER SERVİSİ 

     Tunus’un güneyindeki Cerba Adası’nda bulunan Afrika’nın en eski, ülkedeki Musevilerin sembolü olan Ghriba Sinagogu’na bir gaz tankerinin çarpması sonucu meydana gelen patlamada, sürücünün yanı sıra 4 Alman ve bir Fransız öldü, 20’den fazla Alman turist de yaralandı. Görgü tanıklarına göre, olayda 8 kişi yaşamını yitirdi. 
     Katar’ın El Cezire Televizyonu, görgü tanıklarına dayanarak, patlamaya bomba yüklü bir aracın yol açtığını, olay sırasında sinagogda yaklaşık 50 kişinin bulunduğunu duyurdu. Tunuslu yetkililer, BBC’ye, tankerin kazara sinagogun duvarına çarptığını söylemekle yetinirken, El Cezire TV’sine patlamayla ilgili açıklama yapmayı reddettiler. 
     Tunus’ta yaşayan yaklaşık 3 bin Yahudinin 1000’i, dünyanın en eski Yahudi kolonisi olan Cerba’da oturuyor. Burada bulunan Ghriba Sinagogu da Museviliğin başlıca kutsal mek nlarından kabul ediliyor. 
     



 DÜNYA 












</TEXT>
</DOC>
