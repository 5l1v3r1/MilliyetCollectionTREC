<DOC>
<DOCNO> 50086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/ekonomi/eko09.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft davasında ön anlaşma 
</HEADLINE>
<TEXT>

     ABD Adalet Bakanlığı ile bilgisayar yazılım devi Microsoft arasında, tekelcilikle mücadele yasalarının ihlaline ilişkin davayla ilgili olarak ön anlaşmaya varıldı. Dava açmış olan eyalet savcılarının anlaşmanın ayrıntıları üzerinde çalıştıkları bildirildi. Ancak bu noktaların Adalet Bakanlığı ve Microsoft yetkilileri arasında pazarlık konusu olduğu gerekçesiyle gizli tutulduğu ifade edildi. Dava açılan eyaletlerin, bakanlık ile Microsoft anlaşmasının koşullarını kabul edip etmeyecekleri de henüz açıklık kazanmadı. Tarafların anlaşmaya varması durumunda, Windows - XP’nin çıkışıyla ivme kazanması beklenen bilgisayar sanayiinin, ABD’deki genel ekonomik durgunluğun aşılmasına katkıda bulunacağı öne sürülüyor. 
     Öte yandan, davaya bakmakla görevlendirilen yeni yargıç Colleen Kollar, taraflara anlaşmaları için yarına kadar süre tanıdı. Microsoft aleyhine dava açan eyaletler arasında New York, Connecticut, Iowa ve Wisconsin bulunuyor. 
     



 EKONOMİ 
























</TEXT>
</DOC>
