<DOC>
<DOCNO> 95516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sondun21.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Pim Fortuyn'un katili cezaevinde açlık grevine başladı 
</HEADLINE>
<TEXT>

     Hollanda'da Mayıs ayında öldürülen aşırı sağcı politikacı Pim Fortuyn'un katil zanlısı, hücresinde 24 saat kamera gözetimini protesto etmek amacıyla açlık grevine başladı. 
     Vokert van der Graaf'ın 32 avukatı, Hollanda televizyonuna yaptığı açıklamada, ışıkların da hiç söndürülmediği hücredeki uygulamanın müvekkilini yıpratmaya yönelik olduğunu belirterek, Van der Graaf'ın dünden bu yana katı gıdalar yemeyi reddettiğini söyledi. 
     Amsterdam Savcılığı sözcüsü Robert Meulenbroek ise Van der Graaf'ın Perşembe'den bu yana sadece su içtiğini bildirdi. 
     Adalet Bakanı Benk Korthals, zanlının intihar edebileceği endişesiyle bu tür bir uygulamaya gidildiğini kaydetti. 
     İlk duruşması 9 Ağustos'ta yapılacak Vokert van der Graaf, 6 Mayıs'ta Fortuyn'un öldürülmesinden kısa süre sonra üzerindeki tabancayla tutuklanmıştı. 
     





</TEXT>
</DOC>
