<DOC>
<DOCNO> 89270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sonspo25.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor "Mehmet Yılmaz'ın transferi kapandı" 
</HEADLINE>
<TEXT>

     Trabzonspor Kulübü Genel Sekreteri Mahmut Ören, transferde talip oldukları Mehmet Yılmaz'ın transferinin olumsuz bir biçimde kapandığını söyledi. 
     Mahmut Ören, Mehmet Yılmaz'ın bonservisi konusunda yapılan görüşmelerin olumsuz sonuçlandığını belirterek, ''Kulübün ekomisine uygun olmadığından dolayı bu transferden vazgeçtik'' dedi. 
     Transferde 1'i forvet diğeri de forvete dönük orta alan oyuncusu olmak üzere 2 oyuncu transferi yapacaklarını da ifade eden Ören, ''Sakaryasporlu Muhammed, transferini düşündüğümüz bir oyuncu değil. 
     Bu oyuncu gündemimizde dahi olmadı. Bazı basın organlarında bu futbolcuyla anlaştığımız yönündeki haberler gerçeği yansıtmıyor'' diye konuştu. 
     Bu sezon maddi koşullar çerçevesinde iyi bir transfer politikası uyguladıklarını da kaydeden Ören, şöyle konuştu 
     ''5.5 trilyondan daha az bir para karşılığında transferler gerçekleştirdik ve 2 oyuncu transferi daha yapacağız. Bu 2 oyuncunun transferini yaparak yeni sezona girmeyi planlıyoruz.'' 
     





</TEXT>
</DOC>
