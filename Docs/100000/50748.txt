<DOC>
<DOCNO> 50748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sonspo05.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ve Fenerbahçe dünya sıralamasında yükseldi 
</HEADLINE>
<TEXT>

     Birinci Süper Futbol Ligi'nde liderliğini sürdüren, Avrupa Şampiyonlar Ligi'nde ise 2. tura yükselen Galatasaray, dünya sıramasında 4.'lüğe yerleşti. 
     Uluslararası Futbol Tarihi ve İstatistikçileri Federasyonu IFFHS 
     tarafından açıklanan Ekim ayı dünya sıralamasında ilk sırayı, 376 puanla FC Liverpool, 2. sırayı 322 puanla FC Barcelona ve 3.lüğü ise 289 puanla FC Bayern Münih alırken, sarı-kırmızılılar 277.5 puanla Eylül ayına göre 2 sıra birden atlayarak 4.'lüğe yükseldi. Ayrıca, değerlendirmede Galatasaray'ın Avrupa Şampiyonlar Ligi 2. tur B Grubu'ndaki rakiplerinden FC Liverpool ve FC Barcelona'nın ilk 2 sırayı, AS Roma'nın ise 18.liği alması da dikkat çekti. 
     
     Fenerbahçe 4 sıra yükseldi... 
     Avrupa Şampiyonlar Ligi 1. tur F Grubu'nu puansız tamamlayarak Avrupa mücadelesini bu sezonluk bitiren Fenerbahçe, IFFHS sıralamasındaki yerini 4 sıra yükseltti. 
     Eylül ayında 68. durumda bulunan sarı-lacivertliler, Ekim ayında topladığı 132 puanla 64. oldu ve Galatasaray'ın ardından ilk 100 takım arasında kendine yer bulan tek Türk ekibi oldu. 
     Eylül ayı sıramasında Gaziantepspor, 95.5 puanla 147.'likten 138.'liğe çıkarken, Beşiktaş, 91.5 puanla 134.'lükten 149'luğa, 
     Gençlerbirliği de 85 puanla 158.'likten 168.'liğe geriledi. 
     
     Milan'ın düşüşü sürüyor 
     İtalya Ligi Serie A'da kötü günler yaşayan Fatih Terim'in takımı AC Milan, IFFHS'nin Ekim ayı değerlendirmesinde de 3 sıra düştü. 
     AC Milan, Ekim ayında 199 puana ulaşabilirken, Eylül ayında yer aldığı 23.'lükten de 26.'lığa geriledi. 
     Diğer yandan Emre Belözoğlu, Okan Buruk ve Hakan Şükür'ün kadrosunda yer aldığı bir diğer İtalyan ekibi FC Inter ise, 167 puanla 42. sıradaki yerini korudu. 
     
     İlk on 
     IFFHS'nin Ekim ayı sıralamasında ilk 10 sırayı alan takımlar şöyle 
     
     
Takım Puan Ülke Liverpool FC 376 İngiltere FC Barcelona 322 İspanya FC Bayern Münih 289 Almanya GALATASARAY 277,5 TÜRKİYE Boca Juniors 266 Arjantin FC Porto 264,5 Portekiz SE Palmeiras 254 Brezilya CF Real Madrid 252 İspanya CR Vasco da Gama 250 Brezilya Celta de Vigo 248 İspanya 
     






</TEXT>
</DOC>
