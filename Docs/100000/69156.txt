<DOC>
<DOCNO> 69156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sonspo08.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Mali Genel Kurul yarın... 
</HEADLINE>
<TEXT>

     Beşiktaş Kulübü Yıllık Olağan Mali ve İdari Genel Kurul Toplantısı, yarın çoğunluğa bakılmaksızın yapılacak. 
     Lütfi Kırdar Uluslararası Kongre ve Sergi Sarayı Anadolu Salonu'nda saat 10.00'da başlayacak toplantıda, yönetim kurulu, denetleme kurulu ve divan kurulu raporları okunacak. 
     Mart ayında yapılacak seçim kongresi öncesi büyük önem taşıyan toplantıda, başını başkan adaylarından Hasan Arat'ın çektiği muhalefetin, yeniden aday olacağını açıklayan kulüp başkanı Serdar Bilgili'yi, özellikle de halka arzın zamanlaması konusunda eleştireceği öğrenildi. 
     Olağan mali ve idari genel kurul toplantısına, aidatlarını yatıran kongre üyelerinin katılabileceği açıklandı. 
     






</TEXT>
</DOC>
