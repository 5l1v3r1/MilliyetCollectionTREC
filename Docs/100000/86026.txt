<DOC>
<DOCNO> 86026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/spor/spo02.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"Artık Fenerliyim" 
</HEADLINE>
<TEXT>

Ortega, Milli Takım kampında, Fenerbahçe ile üç yıllığına anlaştığını söyledi. Türkiye’de uyum sorunu yaşamayacağını belirten ünlü yıldız, "Top dünyanın her yerinde aynı" dedi 
     "İsteyerek geldim" 
     FENERBAHÇE’NİN süper transferi Ariel Ortega da milli takım kampında yaptığı açıklamayla transferin bittiğini açıkladı. Lakabı "Küçük Eşek Sıpa " olan Tangocular’ın 28 yaşındaki ünlü yıldızı, "Fenerbahçe’ye gitmek istemediğimi yazdılar. Bunların hepsi yalandı. Uyum zorluğu diye bir şey de söz konusu olamaz. Dünya’nın her yerinde futbol aynı topla oynanıyor" dedi. Ortega’ya yıllık 2.2 milyon dolar ödeneceği belirtildi. 
     
     "İmzalar atıldı" 

     ÖNCELİKLE İngiltere’de futbol oynayıp, Veron’dan daha iyi bir oyuncu olduğunu göstermek istediğini de kaydeden Ortega, "Eğer teklif alsaydım, Ada’ya giderdim. River Plate’deki kariyerimi noktalamadan önce üç yıl daha Avrupa’da oynamak istiyorum. Kulüp benim ücretimi ve maaşımı ödeyemiyor. Bu yüzden ayrılmam en iyisiydi. Fenerbahçe ile aramızda hiçbir problem yok. Anlaşmalar yapıldı ve imzalandı" dedi. 
     
     Almeyda sırada 
     RİVER Plate’nin ezeli rakibi Boca Juniors ile Fenerbahçe’nin forma renklerinin aynı olduğu hatırlatıldığında ise Ortega’nın yanıtı ilginç oldu "Ben gerçek bir River Plate taraftarıyım. Eğer Boca Juniors için oynamadığımı biliyorsam, onlarla aynı renklere sahip bir takımın formasını giymek benim için problem değildir." Fenerbahçe Yönetimi’nin Almeyda’nın transferi için de son aşamaya geldiği kaydedildi. 
     
Erhan’da sorun var      DIŞ İlişkiler sorumlusu Sadettin Saran, Erhan Albayrak’ın transferinde son aşamaya geldiklerini ancak kulübüyle ilgili sorunların sürdüğünü söyledi. Bielefeld kulübünün Erhan’ı vermemek için uğraştığını belirten Saran, "Bu problem çözüldüğü anda imzayı atacağız" dedi. Bu arada Başkan Yıldırım bugün kongre ve Divan Üyeleri’ne tesisleri tanıtan bir tur düzenleyecek. 
     
     Perde arkası 
Ali Yıldırım üç ay uğraştı      FENERBAHÇE Yönetimi, Ortega’nın transferine mart ayında, ligler sürerken karar verdi. Başkan Aziz Yıldırım’ın kardeşi, Muhasip üye Ali Yıldırım bu transferin tüm sorumluluğunu üstlendi ve hemen Parma ile temasa geçti. İtalyanlar ülkelerine uyum sağlayamayan Ortega için fazla zorluk çıkarmadılar ve işadamı Celalettin Bilgiç’in de devreye girmesiyle, bonservis üstündeki yüzde 50’lik haklarını 4,5 milyon dolara devrettiler. 
     Ancak transferin Arjantin etabı çok zorlu geçti. Ali Yıldırım iki ay boyunca mekik dokudu. Çünkü hem Ortega, hem de River Plate ile anlaşmak için orta yol bulmaya çalıştı. Arjantin’deki ekonomik kriz nedeniyle Ortega’nın parasını bile Parma ödüyordu. Tam 25 yöneticinin bu teklife "olur" vermesi gerekiyordu. Ali Yıldırım öyle titiz çalıştı ki, River Plate’in savunma duvarını da yıkmayı başardı. 
     Sıra Ortega’ya gelmişti. Yıldız futbolcu Yıldırım’a ilk görüşmede "Evet Fenerbahçe’ye gelirim ama ailemin endişeleri var" dedi. İki ay boyunca hem River Plate, hem Ortega ailesine Fenerbahçe, İstanbul ve Türkiye tanıtıldı. Arjantinliler’in "evet" demesinin ardından Ortega da "geliyorum" cevabını verdi. 
     Fenerbahçe bir Dünya starını renklerine kattı ama 3 ay süren müthiş bir görüşme maratonuyla ve ekonomik gücüyle bunu başardı. 
     
Taraftarlar coştu      FENERBAHÇE taraftarları Ortega transferini bayram sevinciyle karşıladılar. Yıldız futbolcunun Sarı - Lacivertli formayı giyeceğinin resmen açıklanmasından sonra özellikle internet üzerinden yapılan sohbetlerde bu coşku yaşanırken, seyirciler Ortega’yı daha havaalanı’ndan karşılamak için şimdiden planlar yapmaya başladılar. 
     BAŞKAN Aziz Yıldırım seyirciden en büyük övgüyü alan kişi olurken, Arjantinli oyuncunun UEFA’da Türkiye Tarihinin en büyük transferi olarak yorumlandığı da işlendi. Büyük bir heyecanla transferi karşılayan Fenerbahçe taraftarları önümüzdeki yıl için umutla dolarken, kombine bilet almak için de harekete geçeceklerini ifade ettiler. 
     
Bahar şenliği      SARI - Lacivert Derneği’nin organize edeceği Bahar Şenliği barbekü ve minyatür kale futbol turnuvası 25-26 Mayıs tarihlerinde Acarkent’te yapılacak. Düzenleme Komitesi’nden yapılan açıklamaya göre Fenerbahçe Yönetim Kurulu üyelerinin kendi aralarında oluşturacakları bir takım da turnuvada mücadele edecek. 
     
Açıklar kombinede      ŞÜKRÜ Saracoğlu Stadı’nın yenileme çalışmaları devam ederken, Maraton Tribünü’nün üstü tamemen kapatıldı. Açık tribünler için hazırlıklar başlarken, eylül ayına kadar inşaatın tamamlanacağı açıklandı. Önümüzdeki hafta içinde yeni bilet fiyatları tespit edilecek. Yönetim açık tribünlerde de kombine uygulamasına geçmeyi planlıyor. 
     



 SPOR 


























</TEXT>
</DOC>
