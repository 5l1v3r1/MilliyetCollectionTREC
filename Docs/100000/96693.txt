<DOC>
<DOCNO> 96693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/siyaset/siy07.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni oluşum bizi eritemez 
</HEADLINE>
<TEXT>

     ANKARA Milliyet 

     Güçlü bir iktidar oluşturmak için başta CHP olmak üzere herkese görev düştüğünü belirten CHP lideri Deniz Baykal, "CHP, son dönemde izlediği politikalarla Türk halkının sevgisini kazanmıştır. Krizi önlemek için en büyük çabayı sarf etmiştir. Türkiye’nin yolsuzluk batağına saplanmaması için en büyük mücadeleyi vermiştir. Herkesin ülkenin durumunu doğru algılayarak siyasetin kalıcı gerçeklerini ciddi şekilde düşünerek sorumlu davranmasına ihtiyaç vardır. Biz herkesi bu sorumluluğu duymaya çağırıyoruz" dedi. 
     "Derviş’e de bu çağrıyı yaptınız mı " sorusuna "Bu çağrıyı burada 65 milyona yapıyorum. Hiç kuşku yok Derviş de CHP’nin yurttaşıdır" yanıtını veren Baykal, yeni oluşumun CHP’nin oylarını azaltıp azaltmayacağı yönündeki soruya da "Yaratmayacak. Gidişat ortada" karşılığını verdi. İki ayrı Türkiye olduğunu, birinin ekranlar ve manşetlerdeki Türkiye, diğerinin de Anadolu’daki Türkiye olduğunu vurgulayan Baykal "Kimse Anadolu’daki Türkiye’yi görmezden gelmeye kalkmasın. Türkiye, seçimlerde hesap soracaktır. Türkiye, geleceğini geçmişini aşarak sağlayacak" dedi. 
     



 SİYASET 













</TEXT>
</DOC>
