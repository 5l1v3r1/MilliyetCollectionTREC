<DOC>
<DOCNO> 60247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur22.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir soğuk hava dalgası geliyor 
</HEADLINE>
<TEXT>

     Meteoroloji Genel Müdürlüğünün açıklamasına göre, bu gece Balkanlardan gelecek yeni bir soğuk ve yağış dalgası yurdun batı ve kuzeybatı kesimlerinde yağışlara neden olacak. 
     Sıcaklıklar iç bölgelerde daha fazla olmak üzere hissedilir derecede azalırken, kar yağışının gün boyunca devam etmesi bekleniyor. 
     Meteoroliji Genel Müdürlüğünün açıklamasına göre - Marmara genelinde bu gece tekrar başlayacak kar yağışının yarın bölgenin güney ve doğusunda daha etkili olması bekleniyor. Yarın sıcaklık İstanbul ve Çanakkale’de 0, Edirne’de -2, Bursa’da -1, Kocaeli’de 1 derece olarak gerçekleşecek. 
     - İç Anadolu’nun batısında bu gece etkisini kaybedecek kar yağışının yarın sabah saatlerinde yeniden başlaması bekleniyor. Ankara ve Konya -2, Niğde ve Kayseri 1, Eskişehir -3 derece. 
     - Ege’nin iç kesimlerindeki kar yağışı öğle saatlerinde sona erecek. İzmir 5, Denizli 2, Muğla 3 - Akdeniz’de doğusunda daha etkili olmak üzere yağışlar aralıklarla devam ediyor. Antalya 8 ve Adana 11 derece. Doğu ve Güneydoğu Anadolu’da karlakarışık yağmur ve kar yağışı akşam saatlerinde şiddetini arttırarak hayatı olumsuz yönde etkileyebilir. Gaziantep 7, Diyarbakır 5, Van 3, Erzurum -4 ve Malatya 4 derece. 
     - Karadeniz’in tamamında karlakarışık yağmur ve kar yağışı şiddetli ve sürekli bir şeklilde etkisini sürdürürken, sıcaklıklar bölgenin doğusunda 12 derece kadar azalıyor. Trabzon 6, Samsun 2, Zonguldak -1, Bolu -3 ve Sakarya 0 derece 
     
</TEXT>
</DOC>
