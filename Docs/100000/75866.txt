<DOC>
<DOCNO> 75866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/ekonomi/eko05a.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Her tür yardıma hazırız’ 
</HEADLINE>
<TEXT>

Dünya Bankası Direktörü Ajay Chhibber, Türkiye’nin büyümesi için her tür yardımı yapmaya hazır olduklarını söyledi 
     ANKARA Milliyet 

     Dünya Bankası Türkiye Direktörü Ajay Chhibber, Türkiye’nin büyümeye ihtiyacı olduğunu söyleyerek, "Her türlü yardıma hazırız" dedi. 
     TOBB Başkanı Rifat Hisarcıklıoğlu ile görüşen Chhibber, TOBB’un büyümeye geçme konusundaki ısrarına katıldığını belirterek, reel sektörü destekleme açısından her türlü yardıma hazır olduklarını ifade etti. 
     Hisarcıklıoğlu’yla 5 Nisan’da Dünya Bankası, Kemal Derviş, TOBB ve TÜSİAD’ın katılımıyla yapılacak olan reel sektörü destekleme toplantısı için hazırlık görüşmesi yapan Chhibber, verilecek kaynak konusunda şu anda kesin bir şey söylemenin çok zor olduğunu bildirdi. Chhibber, "5 Nisan’dan sonra her şey belli olacak" dedi. 
     
     Krizde de borç veririz’ 
     Bu arada Dünya Bankası’nın özel sektörün finansmanından sorumlu kuruluşu IFC’nin Türkiye Direktörü Sujata Lamba TOBB’un düzenlediği tanıtım toplantısında, "İstanbul Yaklaşımı’na destek verebiliriz" dedi. Lamba, bu konuda teklifin gelmesini beklediklerini kaydetti. Lamba, IFC’nin kriz döneminde de borç vermeye devam ettiğini belirterek, "Türkiye için uluslararası piyasalar açık kalmak zorunda" dedi. Bakü - Ceyhan projesinde aktif rol almak istediklerini vurgulayan Lamba, IFC’nin dünyada sağladığı finansman bakımından Türkiye’nin dördüncü büyüklüğe sahip olduğunu söyledi. 
     
     
     



 EKONOMİ 

















</TEXT>
</DOC>
