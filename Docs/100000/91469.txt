<DOC>
<DOCNO> 91469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sontur11.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ecevit'in omurgasında kırık var" haberi yalanlandı 
</HEADLINE>
<TEXT>

     Başbakan Bülent Ecevit'in, omurgasında yen bir kırık olduğu iddialarının doğru olmadığı belirtilerek, Ecevit'in Başkent üniversitesi Hastanesi doktorlarının tavsiyesi ile istirahatine devam ettiği bildirildi. 
     Başbakanlık Basın Müşaviri Cem Avcı, Başbakan Ecevit'in sağlık durumu ile ilgili Başbakan Ecevit'in çalışma ofisinin önünde bekleyen gazetecilere, kısa bir açıklama yaptı. 
     Cem Avcı'nın açıklaması şöyle 
     ''Bugün bir gazetede yer alan 'omurgada yeni kırık var' iddiası başlıklı haber doğru değildir. Sayın Başbakan Başkent Üniversitesi Hastanesi doktorlarının tavsiyesi ile istirahatine devam etmektedir. 
     Sayın Başbakan'ın sağlık durumunun gayet iyi olduğu doktorları ile bugün yaptığımız görüşmede de teyit edilmiştir.'' Basın Müşaviri Avcı'nın, Başbakan Ecevit'in talimatı ile Başkent Üniversitesi Hastanesi Nöroloji Bölüm Başkanı Prof.Dr. Turgut Zileli ile görüştükten sonra bu açıklamayı hazırladığı öğrenildi. 
     





</TEXT>
</DOC>
