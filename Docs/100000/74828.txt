<DOC>
<DOCNO> 74828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/spor/spo05.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
2. yıldızda 2. perde 
</HEADLINE>
<TEXT>

Futbol Federasyonu’nun, Beşiktaş’a yıldız vermesine tepkiler sürdü. Fenerbahçe "Amaç Türkiye’yi temsilse, Harrington Kupası beş yıldız eder" açıklamasını yaptı 
Fenerbahçe cephesi Asbaşkan Murat Özaydınlı, "Madem öyle İstiklal Savaşı sırasında Türkiye’ye Harrington Kupası’nı kazandıran Fenerbahçe’ye de 5 yıldız verilmeli. Bu başarı milletimize moral verdi" dedi. 
Beşiktaş cephesi Yönetim kurulu 2. yıldızı takmaktan memnun. Ancak Siyah - Beyazlı taraftarlar, "Şampiyonluk onaylanmadan, yıldız hakkı veriliyor. Bu yıldız formaya takılmasın" diye tepki gösterdiler. 
Federasyon cephesi UEFA’nın hiçbir zorlama yapmadığı, kararın Federasyon’un keyfiyle alındığı ortaya çıktı. Daha önce kabul edilmeyen başvurunun 20 Mart’taki toplantıda gündeme alındığı öğrenildi. 
     Sert tepki 
     FUTBOL Federasyonu’nun, "yıldız komedisine" tepkiler dün de sürdü. Siyah - Beyazlı ekibin ligler kurulmadan önce kazandığı 2 Türkiye Kupası’nı "yıldız" değerlendirmesine alan, ancak şampiyonluk sayısını yükseltmeyen Federasyon kararına en sert tepki Fenerbahçe’den geldi. Asbaşkan Murat Özaydınlı, "Madem öyle İstiklal Savaşı sırasında, Türkiye’ye Harrington Kupası’nı kazandıran Fenerbahçe, sadece o şampiyonlukla 5 yıldızı haketmiştir" dedi. 
     
Ulufe dağıtılıyor’      ÖZAYDINLI kaos yaratıldığını öne sürerek, "Ulufe dağıtmakla bu işler olmaz. Bu, bizim için yıldız değil, hak ve adalet meselesidir" yorumunu yaptı. Beşiktaşlı Mete Düren, "Bunlar lig şampiyonluğu olarak olmasa da, yıldız takılması açısından onaylanmıştır" dedi. Siyah - Beyazlı internet sitelerinde taraftarlar, "Hem iki şampiyonluğumuz onaylanmıyor, hem de yıldız veriliyor. Böyle yıldız olmaz olsun. Yönetim, 2. yıldızı formaya takmasın" ifadelerini kullandılar. 
     
20 Mart’ta görüşüldü      FEDERASYON’UN iki sene önce kabul etmediği başvuruyu 20 Mart’taki toplantıda tekrar gündeme aldığı ortaya çıktı. Bazı yöneticilerin ve hukuk danışmanlarının olumsuz görüşlerine rağmen talebi onaylayan Federasyon’a, UEFA’dan da bu yönde hiçbir talep olmadığı belirtildi. Bu karardan sonra Türkiye’yi, İstanbul Profesyonel Ligi’nde oynarken, Avrupa’da temsil eden Galatasaray’ın da sezon bitmeden üçüncü yıldızını takabileceği ifade edildi. 
     
Cim-Bom araştıracak      GALATASARAY yeni yönetim kurulu, Beşiktaş’a verilen ikinci yıldızdan sonra kendilerine de hak doğup, doğmadığını araştıracak. Genel menajerlik görevini fahri olarak sürdüren Sinan Kalpakçıoğlu bugün Futbol Federasyonu’na giderek bilgi alacak. Asbaşkan Ali Dürüst, "Eğer üçüncü yıldız hakkımız varsa, niye almayalım. Federasyon’dan gelecek yanıta göre hareket edeceğiz" dedi. 
     
Koray’a vefa      BEŞİKTAŞ’IN 1959 yılından önceki 2 şampiyonluğu konusunda ilk girişimleri başlatan merhum Cenk Koray mezarı başında anıldı. Asbaşkan Yıldırım Demirören, arkasında Cenk Koray 1903’ yazılı formayı, Koray’ın mezarı başına bıraktı. Törene İletişim Komitesi Başkanı Mete Düren, yönetici İbrahim Altınsay ve takım kaptanı Tayfur Havutçu katıldı. Cengiz Malgır 
     



 SPOR 



























</TEXT>
</DOC>
