<DOC>
<DOCNO> 73768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yazar/tamer.html </URL>
<DATE> 2002/03/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bayındır haczi kaldırdı, kefil hala hacizli 
</HEADLINE>
<TEXT>

Emlakbank'a 500 bin dolar ödenirken Türkbank, tek kuruş almadığı halde Kemer Turban üzerindeki haczi acaba neden kaldırdı 
     Bir bankanın bugüne kadar parasını almadan haczi kaldırdığı görülmüş müdür 
     Eğer haczin konduğu taraf Bayındır Grubu ise, bu bile mümkün olabilmektedir. Türk Ticaret Bankası, Bayındır Grubu'ndan alacağına karşılık Kemer'deki Turban tesisleri üzerine koyduğu haczi sessiz sedasız kaldırıvermiş. Dahası Kamuran Çörtük Türkbank'tan kredi alırken kefil olanların üzerindeki haciz sürdüğü halde, asıl borçlunun gayrimenkulü üzerindeki haciz kaldırılmış İnanılır gibi değil. 
     Uzmanlara danıştım, "Böyle bir rezillik rüşvetle de yapılmaz, bunu yapabilmek için ancak deli olmak lazım" dediler. Biraz araştırdım. Çörtük'ün Türkbank'a olan borcuna kefil olanlardan birinin bankadaki 50 bin dolarlık mevduatı, hatta emekli maaşı bile hacizli. 
     Bayındır zora düşünce, söz konusu tesis ve arsa, Mesut Yılmaz'ın yakını müteahhit Mehmet Cengiz'e devredilmiş. Emlakbank'a alacaklarına karşılık 500 bin dolar verilmiş. BDDK'ya da bir miktar ödeme yapılmış. Türkbank ise 150 - 200 milyarlık alacağına karşılık herhangi bir para almadığı halde haczi kaldırmış. 
     Türkbank Hukuk Müşavirliği yetkilileri "Bizim haczimizin derecesi düşüktü zaten" diyorlarmış. Haciz koyarken farkında değil miydiniz diye sormak lazım, ama geçiyorum. Türkbank yetkilileri, benim sorularım karşısında susma haklarını kullandıklarına ve Türkbank da BDDK'nın web sitesinde fon bankaları kapsamında yer aldığına göre BDDK Başkanı Sayın Engin Akçakoca'dan e - postama bu konuda da küçücük bir açıklama bekliyorum. Bakınız alttaki yazı 
     
Akçakoca, e - postama mesaj göndermiş"TMSF 60 firmayla 1.7 milyar doları aşkın krediyi yeniden yapılandırdı" 
     E - postamı tararken Bankacılık Düzenleme ve Denetleme Kurulu Başkanı R. Engin Akçakoca imzalı bir mesaj görünce çok sevindim. Zira taa Koçbank'ın AMEX olduğu günlerden tanıştığımız Akçakoca'yı, Bayındır Sigorta'nın satışıyla ilgili olarak 1 - 2 kez telefonla aramama rağmen ulaşamamıştım. 
     Fon bankalarına borcunu ödeyemeyen sanayiciye uygulanan yüksek faizlerle ilgili yazım üzerine Akçakoca, faiz oranlarını nasıl belirlediklerini anlatmış. 
     Sağ olsun, teşekkür ederim. Bayındır'la ilgili sorularımın da aynı hassasiyetle yanıtlanacağı umuduyla BDDK Başkanı'nın e - postasını aynen aktarıyorum 
     "22 Şubat krizinin öncesinde ve sonrasında, ülkemizde dolar bazındaki mevduat faiz oranları dahi 25'in üzerine çıkmıştı. Bu nedenle kredi faizleri de 30 - 40'lara yükselmişti. Alınan yapısal tedbirler sonucu faiz oranları önemli ölçüde düşmüştür. 
     Yazınızda da işaret edildiği gibi fon bankalarında piyasa koşulları gereği 15 ve üzerinde faiz uygulaması öngören yeniden yapılandırma sözleşmeleri yapılmıştır. Takipteki kredi dosyaları 1 Temmuz 2001'den itibaren Tasarruf Mevduatı Sigorta Fonu Tahsilat Dairesi Başkanlığı'na devredilmeye başlanmış ve devralınan dosyalar için yapılan sözleşmelerde 31.12.2001'e kadar dolar faiz oranlarının üst sınırı, iki yıla kadar vadelilerde 12, iki yıldan uzun vadelilerde 14, 01.01.2002'den sonra iki yıla kadar vadelilerde 10 veya libor 7.5 , iki yıldan uzun vadeli kredilerde 12 veya libor 9.5 olarak belirlenmiştir. Faiz oranları arasındaki farklar ise borçluların krediyi kullanım amaçları, yeniden yapılandırma vadeleri ve teminatlarıyla da doğrudan ilgili bulunmaktadır. 
     İstanbul Yaklaşımı'nın uygulanıp uygulanmaması keyfiyeti bile hala tartışılırken, bugüne kadar TMSF'nin 60 civarında firma ile 1.7 milyar doları aşkın krediyi yeniden yapılandırmış olduğunu da memnuniyetle vurgulamak isterim." 
     
     







Asker ve Cheney 


Oyunda sigara 


Irak çevresine zarar verecek durumda değil 


Saddam’ı devirmek ABD’nin gündeminde kalıyor ama... 


Dişlerin çürümesine paydos 


Dekor ve gerçek 


Son mahalle 


Döviz geliri artacak mı 


Karar yok, kararlılık var... 


Saddam’la savaşmak kolay mı 


Metin, Cem, Güler Londra’yı keyif’lendirecek 


Amerikan politikaları ve Irak gerçeği 


Vergisi faize yetmeyen ülke... 


Görünür gelecekte Saddam 


Bayındır haczi kaldırdı, kefil hala hacizli 


Başbakan partiye bağış’ karşılığı iş takip ediyor 


Yılmaz’ın Küba valizinde gemiciler var 


</TEXT>
</DOC>
