<DOC>
<DOCNO> 74620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/spor/spo15.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Emre’ye fırça      INTER’İN Roma ile oynadığı maçta kırmızı kart gören Emre, Teknik Direktör Cuper’in hışmına uğradı. Cuper, Rai2 televizyonuna, "Emre’nin yaptığı harekete söylenecek birşey yok. Çok genç, tecrübe kazanmalı" derken, Interli Ventola "Hocamız Emre’ye soyunma odasında çok kızdı" ifadesini kullandı. Televizyon yorumlarında ayrıca "Emre’nin bu şekilde faul yapmasının tek bir anlamı var. Herhalde Galatasaray’daki arkadaşlarıyla telefonda konuştu" ifadesi de kullanıldı. 
     
Yılmaz’dan itiraflar      BAŞBAKAN Yardımcısı Mesut Yılmaz, CNN Türk’te katıldığı bir programda ünlü isimlerin tuttuğu kulüpleri açıkladı. Ortakları Bülent Ecevit ve Devlet Bahçeli’nin Beşiktaşlı olduğunu vurgulayan Yılmaz, Genel Kurmay Başkanı Hüseyin Kıvrıkoğlu’nun ise kendisinin Galatasaraylılığı’nı gölgede bırakacak şekilde Fenerbahçeli olduğunu belirtti. 
     
Aydın sınıfı zor geçti      MERKEZ Hakem Kurulu geçen hafta oynanan maçlarda görev yapan hakemlerin gözlemci notlarını açıkladı. Fenerbahçe - Gaziantep maçında Ali Aydın’a gözlemcileri Sadık Deda 7, Necdet Erdilek ise 7.5 puan verdi. Galatasaray - Bursa maçında ise Mustafa Çulcu, Ertuğrul Dilek ile Talat Tokat tarafından çok başarılı bulundu ve 9’ar puan aldı. Rizespor - Beşiktaş karşılaşmasını yöneten Bülent Uzun’a da gözlemcileri Erdoğan Çamlıyurt 8.5, Necmi Temizel 8 puan verdi. 
     
Filede dün      Türkiye Kupası 
     Eczacıbaşı - V. Güneş Sigorta 3 - 2 
     
Mumcu’nun babası toprağa veriliyor      MİLLİYET Gazetesi Ankara bürosu spor fotomuhabiri Selçuk Mumcu’nun önceki akşam vefat eden babası Hüseyin Mumcu bugün toprağa verilecek. Mumcu’nun cenazesi Ankara Kocatepe camiinde kılınacak öğle namazını takiben Karşıyaka mezarlığına defnedilecek. 
     



 SPOR 




























</TEXT>
</DOC>
