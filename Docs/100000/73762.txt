<DOC>
<DOCNO> 73762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yazar/kohen.html </URL>
<DATE> 2002/03/21/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Karar yok, kararlılık var... 
</HEADLINE>
<TEXT>

     "Görünür gelecek" ne demek 
     Başbakan Bülent Ecevit'in, ABD Başkan Yardımcısı Dick Cheney ile yaptığı görüşmeden sonraki açıklamasında kullandığı bu terim, spekülasyona açık. 
     Başbakan, Cheney'nin Irak konusunda kendisine söylediklerinden edindiği izlenimi "ABD'nin görünür bir gelecekte Irak'a karşı askeri bir harekat düşünmediği" şeklinde ifade etti. 
     Ancak ABD'nin iki numaralı lideri, tam olarak bu terimi İngilizcesi "foreseable future" kullanmamış olacak ki, kendisiyle seyahat eden gazetecilere bir açıklama yapmak zorunluğunu duymuş. Nitekim "Associated Press"in muhabiri Tom Raum, Ankara'dan geçtiği haberde Cheney'nin bu terime itiraz ettiğini ve şunları söylediğini belirtiyor "Ben askeri bir harekatın hemen yakın "imminent" olmadığını söyledim. Bunu da her gittiğim yerde beyan ettim". 
     
     KULLANILAN terim ister "görünür gelecek" olsun, ister "hemen yakın" olsun, Cheney'nin Ankara'da ve diğer bölge başkentlerinde söyledikleri, şunu gösteriyor Bush yönetiminin Irak'a karşı bir askeri harekat konusunda henüz alınmış kesin bir "kararı" yok. Ama böyle bir eylem için "kararlılığı" var. 
     Nitekim Başkan Yardımcısı, Ankara'da da ABD'nin Saddam rejiminin arzettiği tehdidi anlattı ve bunun mutlaka sona erdirilmesi zorunluğunu da vurguladı. 
     Diğer bir deyişle, George W. Bush, Saddam'dan "kurtulmayı" aklına koymuş. Bunun nasıl gerçekleştirileceği konusunda Washington'da ilgili birimlerde çeşitli çalışmalar yapılıyor. Kesinleşmiş bir eylem planı yok. Belirli bir takvim de yok. Ama başka yolu görülmezse, vurma niyeti var. Hatta bölge ülkelerinden aktif destek gelmese de, bu işi kendi başına yapma niyeti var... 
     
     PEKİ, bu ne zaman belli olur Önümüzde Bush yönetiminin de herhalde hesaba katacağı bir süre mevcut. BM'nin silah deneticileri ve yaptırımlar ile ilgili çalışmaları, mayısa kadar uzanıyor. Ardından, ABD'de seçimler kampanyası başlıyor. Seçimler kasımda. Askeri harekat için "önce mi, sonra mı" sorusu da bir spekülasyon konusu. Cumhuriyetçiler arasında dahi, hangi şıkkın kendileri ve yönetim için daha iyi olacağı konusunda bir görüş birliği yok. 
     Önemli bir nokta da şu Irak'a karşı girişilecek bir askeri operasyonun çok iyi hazırlanması gerek. Bu da "hemen" yapılacak bir şey değil. Kesin kararın alınmasından itibaren bölgede hazırlıklar sevkiyat, lojistik, vs. haftalar alabilir... 
     
     BU bağlamda önemli bir soru da Bush yönetiminin Saddam sorununu sadece askeri yoldan mı çözmeyi planladığı ve "başka yöntemler"i denemeyi düşünüp düşünmediğidir. 
     Şimdiye kadar medyaya yansıyan görüntü, Bush'un bir "Teksas şerifi" gibi - yani silahına davranarak - bu işi halletmeyi düşündüğüdür 
     Cheney Ortadoğu turnesinden sonra George W'ya herhalde bölge ülkelerinin böyle bir davranışa karşı olduklarını nakledecektir. Yönetim bunu ve diğer müttefiklerinden gelen tepkileri ne ölçüde kaale alacak, bilemiyoruz. 
     Saddam'dan kurtulmak için "kararlılık", Bush'u eninde sonunda askeri müdahale konusunda bir "karar" almaya sevk edebilir... 
     
     







Asker ve Cheney 


Oyunda sigara 


Irak çevresine zarar verecek durumda değil 


Saddam’ı devirmek ABD’nin gündeminde kalıyor ama... 


Dişlerin çürümesine paydos 


Dekor ve gerçek 


Son mahalle 


Döviz geliri artacak mı 


Karar yok, kararlılık var... 


Saddam’la savaşmak kolay mı 


Metin, Cem, Güler Londra’yı keyif’lendirecek 


Amerikan politikaları ve Irak gerçeği 


Vergisi faize yetmeyen ülke... 


Görünür gelecekte Saddam 


Bayındır haczi kaldırdı, kefil hala hacizli 


Başbakan partiye bağış’ karşılığı iş takip ediyor 


Yılmaz’ın Küba valizinde gemiciler var 


</TEXT>
</DOC>
