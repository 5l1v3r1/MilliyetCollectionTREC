<DOC>
<DOCNO> 85037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sondun21.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in Suriye'nin barış konferansına katılması için 8 şartı 
</HEADLINE>
<TEXT>

     İsrail Başbakanı Ariel Şaron, Ortadoğu'da barış konulu konferansa Suriye'nin katılabilmesi için 8 şart koştu. 
     İsrail parlamentosu Knesset kaynakları, Knesset'in dışişleri ve savunma komisyonlarında konuşan Şaron'un, Suriye'nin, Ortadoğu barış konferansına katılabilmesi için ''Lübnan işgaline'' son vermesi dahil toplam 8 şart koştuğunu belirttiler. 
     Aynı kaynaklar, Şaron'un şartları arasında, Suriye'nin topraklarında barındırdığı terörist örgüt üyelerinin yanı sıra Lübnan'da bulunan, İran'ın dini lideri Ayetullah Ali Hamaney'e bağlı Devrim Muhafızları'nın Pasdaran sınırdışı edilmesini istediğini kaydettiler. 
     Filistin Devlet Başkanı Yaser Arafat'a muhalif pek çok örgüt ve hareketin merkezi ya da büroları Suriye'de bulunuyor. 
     İsrail parlamentosu kaynakları, Şaron'un ayrıca, Lübnanlı Şii örgüt Hizbullah'ın silahlarını bırakmasının sağlanarak ortadan kaldırılmasını ve Hizbullah'a Suriye desteğinin son bulmasını istediğini belirtiyorlar. 
     





</TEXT>
</DOC>
