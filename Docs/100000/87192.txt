<DOC>
<DOCNO> 87192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun43.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Priştine'de Türklerin de okuduğu ilkokul cephanelik gibi 
</HEADLINE>
<TEXT>

     Kosova'nın başkenti Priştine'de, Türk öğrencilerin de okuduğu bir ilkokulda 18 tüfek, 7 mayın, 3 el bombası, çok sayıda patlayıcı madde ve ilk yardım malzemesi bulundu. 
     BM Kosova Geçici Yönetim Misyonu UNMİK polisi tarafından yapılan açıklamada, söz konusu silahların öğrenciler tarafından fark edildiği, UNMİK polisi ve Kosova Barış Gücü KFOR tarafından güvenli bir şekilde okuldan çıkarıldığı bildirildi. Böylece, büyük bir felaketten kaçınılmış oldu. 
     Olay üzerine öğrencilerin velileri, okul yönetimini üç yıldır bu silahları fark etmediği için kınadı. 
     Öte yandan KFOR kaynakları, Kosova'nın kuzey kesiminde Sırp evlerine operasyon düzenleyen KFOR askerlerinin bir tanksavar silahı, 9 tüfek, 13 bomba ve çok sayıda mermi ele geçirdiklerini bildirdi. 
     





</TEXT>
</DOC>
