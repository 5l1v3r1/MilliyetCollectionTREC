<DOC>
<DOCNO> 61315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/siyaset/siy00.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
KDV herkesin derdi 
</HEADLINE>
<TEXT>

Doğalgazdaki indirimin ardından gözler yüzde 18’lik KDV’de, haliyle Derviş ve Sümer Oral’da... 
     HARUN GÜREK Ankara 

     Enerji Bakanı Zeki Çakan’ın beş ilin belediye başkanıyla yaptığı zorlu zirveden doğalgaz fiyatlarında indirim kararı çıkarken gözler bu kez de KDV indirimi için Devlet Bakanı Kemal Derviş’le Maliye Bakanı Sümer Oral’a çevrildi. 
     
Oral Derviş istemiyor      Derviş, KDV indiriminin hem programın gelir hedeflerinin sapmasına neden olacağını hem de IMF’in ikna edilmesinin zor olacağını vurguluyor. Ekonomi kulislerinde 1 - 2 puanlık sembolik indirim yapılabileceğini söylediği bildirilen Oral ise Milliyet’in sorusunu yanıtlarken Derviş’in KDV indirimine kesinlikle karşı olduğunu kaydederek, "Böyle bir indirimin programı aksatacağını düşünüyor" dedi. 
     
Çakan Mücadele ederim      Çakan ise yüzde 18’lik lüks tüketim KDV’sinin indirilmesi yönünde girişimlerini sürdüreceğini söyledi. Çakan, "KDV’nin biraz daha aşağı çekilmesi, hiç değilse ocak, şubat, mart ve nisan aylarında indirilmesi için üzerime düşeni yapmaya çalışacağım" diye konuştu. 
     
Yüzde 1.7’lik açık oluşur      KDV’nin sıfırlanması halinde 2002’de 1 katrilyon liralık gelir kaybı olacak. KDV yüzde 8’e çekilirse, gelir kaybı 600 trilyona inecek. Bu da vergi gelir hedefinde yüzde 1 yani 1.7 oranında açık yaratacak. Teknisyenler "Güven sorununun tekrar başlaması, ekonomideki iyimser havayı bozabilir. Bu da faiz ve kurların yeniden yükselmesi demek. Faturayı yine halk öder. Hükümet, kaybı telafi edecek kaynak bulursa, KDV indirimine gidilebilir" diyor. 
     
Dağ fare doğurdu      DYP Genel Başkanı Tansu Çiller, doğalgaz faturasında yüzde 10 - 26 arasında indirim yapılması kararının "şaka" mahiyetinde olduğunu belirterek, "Dağ fare doğurdu. Kimse k rından vazgeçmedi" dedi. Çiller, doğalgaz, tüpgaz ve otogazda üç ay süre için KDV’nin yüzde 1’e indirilmesi konusunda, TBMM’ye bir yasa tasarısı sunduklarını da sözlerine ekledi. n ESRA KURT İstanbul 
     
Gaz 295 bin lira...      Doğalgaz satış fiyatlarını düzenleyen tebliğ dün Resmi Gazete’de yayımlandı. Önceki gün Doğalgaz Zirvesi’nde belirlenen tüketiciye yansıyacak fiyat indirimleri dün sabah yürürlüğe girdi. Doğalgazı tüketiciye ulaştıran şirketler BOTAŞ’tan aldıkları gazın üstüne en fazla yüzde 30’luk artış koyma hakkına sahip olmasına rağmen, Eskişehir ve Bursa belediyeleri bu oranı yüzde 28 olarak belirledi. İstanbul ve Ankara’da ise üst sınır olan yüzde 30’un uygulanmasına karar verildi. Böylece, İstanbul’da 338 bin 500 lira olan doğalgazın birim fiyatı 43 bin 10 lira ucuzlayarak 295 bin 490 liraya KDV hariç indi. 
     



 SİYASET 













</TEXT>
</DOC>
