<DOC>
<DOCNO> 61489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/ekonomi/eko07.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçilerden tasarıya veto 
</HEADLINE>
<TEXT>

İşçi sendikaları kademeli emekliliği öngören yeni yasa tasarısının adaletsiz olduğunu savundu 
     ANKARA Milliyet 

     Türk - İş Başkanı Bayram Meral, kademeli emekliliği öngören yasa tasarısı konusunda kendilerinin görüşlerinin alınmadığını belirterek, "Bu eskisinden daha ölçüsüz, adil olmayan bir düzenlemedir. Eğer bu yasa bu haliyle bir daha yasalaşırsa Anayasa Mahkemesi daha çabuk iptal edecektir" dedi. 
     Meral, dün Devlet Bakanı Mehmet Keçeciler ile ocakta ve temmuzda ödemelerine başlanacak olan enflasyon farkları hakkında bir görüşme yaptı. Enflasyon farklarına ilişkin sendikalara herhangi bir bildirimde bulunulmadığını ifade eden Meral, "İncitme söz konusu oldu. Sayın Bakan işyerlerine yazı yazarak, bu soruna bir çözüm oluşturacak" diye konuştu. Meral işyerlerinde emeklilikte zorlama yapıldığını da belirterek, konuyu Başbakan’a aktaracaklarını söyledi. 
     DİSK Genel Başkanı Süleyman Çelebi de Çalışma ve Sosyal Güvenlik Bakanlığı’nca, Başbakanlık’a gönderilen emeklilikte kademeli geçişi düzenleyen yasa tasarısıyla ilgili olarak "Bu yasanın parlamentodan çıkmaması için bütün gayretimizi ortaya koyacağız" dedi. 
     



 EKONOMİ 


















</TEXT>
</DOC>
