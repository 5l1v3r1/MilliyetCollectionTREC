<DOC>
<DOCNO> 86567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/soneko06.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1 milyon 400 bin liranın altında... 
</HEADLINE>
<TEXT>

     İstanbul serbest piyasada dolar 1 milyon 400 bin liranın altına geriledi. 
     Kapalıçarşı'daki döviz bürolarından alınan bilgiye göre, Başbakan Ecevit'in hastaneye yatırıldığı 17 Mayıs'ta 1 milyon 455 bin lira seviyesini gören dolar, Ecevit'in dün taburcu olmasından sonra bu sabah 1 milyon 396-398 bin liraya geriledi. 
     Dolar 1 milyon 388-391 bin liradan alınıp, 1 milyon 396-398 bin liradan satılıyor. 1 milyon 278-280 bin liradan alınan Euro'nun satış fiyatı ise 1 milyon 286-288 bin lira düzeyinde bulunuyor. 
     Öte yandan, dolar bankalararası piyasada da 1.4 milyon liranın altına indi. Bankaların dolar alış kotasyonları 1 milyon 389-391 bin lira, satış kotasyonları 1 milyon 394-396 bin lira arasında değişiyor. 
     Serbest piyasada dolar Başbakan Ecevit'in hastaneye yatırıldığı 17 Mayıs öncesindeki kapanışta 1 milyon 400 bin liranın üzerine çıkmış, 17 Mayıs'ta da 1 milyon 455 bin lira seviyesini görmüştü. 
     

     
</TEXT>
</DOC>
