<DOC>
<DOCNO> 91363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/yasam/yas03.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kestiler, soydular, yaktılar... 
</HEADLINE>
<TEXT>

İstanbul’da iki kişi, bindikleri taksinin sürücüsünün boğazını kesti, soydu, hınçlarını alamayıp taksiyi de ateşe verdi 
     ŞAKİR AYDIN İstanbul 

     Beşiktaş’ta Selim Salgın’ın kullandığı 34 TAS 89 plakalı taksiye önceki gece 02.00 sıralarında binen kimliği belirlenemeyen iki kişi, Şişli’ye gitmek istediklerini söyledi. Bir süre sonra Salgın’ı bıçakla tehdit eden saldırganlar, aracı Dikilitaş’ta durdurdu. 
     "Ne istiyorsanız alın, beni öldürmeyin" diye yalvaran Salgın, cep telefonunu ve yanındaki parayı vermesine rağmen iki gaspçının bıçaklı saldırısına uğradı. 
     
     Yalvardı ama dinlemediler 
     Boyun, göğüs ve vücudunun birçok yerinden bıçaklanarak ağır yaralanan Salgın, kaçmayı başardı. Saldırgan iki kişi ise izini kaybettikleri Salgın’dan umudu kesince otomobili ateşe verdi. Ağır yaralı olarak bulunan üç çocuk babası Selim Salgın, hastanede hayati tehlikeyi atlattı. 
     



 YAŞAM 

















</TEXT>
</DOC>
