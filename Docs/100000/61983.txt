<DOC>
<DOCNO> 61983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/guncel/gun03.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Türk izleri’ni siliyor 
</HEADLINE>
<TEXT>

Kerkük Kalesi’ni yıktıran Saddam Hüseyin’in Türk kültürünün izlerini taşıyan tarih miraslarını yok ettiği ortaya çıktı 
     ŞÜKRAN ÖZÇAKMAK İstanbul 

     Suudi Arabistan’ın Ecyad Kalesi’ni yıkmasının ardından, Irak Devlet Başkanı Saddam Hüseyin’in de, Kerkük’teki Türk kültürünün izlerini taşıyan tarih miraslarını yok ettiği ortaya çıktı. 
     4600 yıllık geçmişi olan ve en son 1515’te Osmanlı mimarisiyle yeniden inşa edilen Kerkük Kalesi’nin, 1997’de Saddam yönetimi tarafından yıkıldığı, ABD tarafından çekilen uydu fotoğraflarla da belgelendi. ABD, Kerkük Kalesi’nin yıkılışını, 11 Eylül 1999’da "Saddam Hüseyin’in Irak’ı" başlıklı raporda yayımladı. 
     İstanbul’da bulunan Kerküklüler Dayanışma Vakfı yetkilileri, 1999’da UNESCO’ya ve AB’ye başvurarak, Saddam Hüseyin’i şik yet etti. Vakfın şik yetinden 9 ay sonra ABD’nin hazırladığı Irak raporunda, içindeki ev ve tarihi binalarla birlikte yıkılan kalenin uydu fotoğrafları yayımlandı. 
     UNESCO da, ABD raporunun ardından Kerkük Kalesi’nin yıkıldığını kabul edip kayıtlara geçti. 
     
     Saray yapmak için 
     Vakıf Başkanı İzzettin Kerkük, Saddam’a saray yapmak için kalenin yıkılıp boşaltıldığını belirterek, "Kalede sadece Türkmen kültürü değil. M.Ö. 2600’lü yıllara dayanan farklı kültürler bulunmaktaydı. Müslüman bir devletin, kendisi gibi Müslüman olan bir toplumu ve bir kültürü yok etme çabasını anlamak mümkün değil. Irak’ın toprak bütünlüğüne karşı bir eylemimiz de olmadı. Kerkük Kalesi UNESCO kayıtlarına Irak Devlet Başkanı tarafından talan edilen asırlık miras’ olarak geçti, ancak herhangi bir şey yapılmadı" diye konuştu. 
     
Biz de yıkıyoruz      Nevşehir’de, Osmanlılar döneminden kalan tarihi kahvehane kimliği belirlenemeyen kişi ya da kişilerce yıkıldı. Kültür ve Tabiat Varlıklarını Koruma Kurulu tarafından tarihi eser olarak tescil edilerek koruma altına alınan Cumhuriyet Orta Mahalle’deki kahvehanenin yıkıldığı belirlendi. 
     İl Kültür Müdürlüğü uzmanlarınca yapılan incelemede, kahvehanenin özellikle arka bölümünün planlı bir şekilde yıkıldığının anlaşılması üzerine Cumhuriyet Başsavcılığı’na suç duyurusunda bulunuldu. Olayla ilgili soruşturmanın sürdürüldüğü belirtildi. 



 GÜNCEL 

























</TEXT>
</DOC>
