<DOC>
<DOCNO> 54169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sondun19.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kunduz'da 5 bin Taliban, 750 yabancı savaşçı teslim oldu 
</HEADLINE>
<TEXT>

     Taliban'a karşı savaşan Özbek General Raşit Dostum'un yardımcısı, Taliban saflarında savaşan yaklaşık 750 yabancının bugün Kunduz'da teslim olduğunu açıkladı. 
     General Dostum'un siyasi konulardaki danışmanı Alim Razm, AFP'ye yaptığı açıklamada, 5000 Taliban'ın ve 750 yabancı savaşçının teslim olduğunu belirterek, yabancıların Mezar-ı Şerif yakınlarındaki bir toplama kampına yerleştirileceğini, sonra da BM'ye teslim edileceklerini kaydetti. 
     Alim Razm, teslim olan 5 bin kişinin Kunduz kentinin sade Afganları olduğunu ve serbest bırakılacağını söyledi. 
     
     Kunduz halkı sevinç içinde 
     Bu arada, Taliban'ın gidişini kutlayan binlerce Kunduz sakini sokaklarda sevinç gösterileri yaptı. 
     Kalaşnikof tüfekli ve lav silahlı Kuzey İttifakı askerlerinin denetimindeki sokaklara çıkan binlerce Kunduzlu'dan Mehmed Zarif, ''Bugün büyük gün, sonunda bitmez tükenmez namazlardan, sakallardan ve Amerikan bombardımanından kurtulduk'' diye konuştu. 
     






</TEXT>
</DOC>
