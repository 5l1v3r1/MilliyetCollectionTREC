<DOC>
<DOCNO> 72748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sondun19.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlara göre Dalay Lama Papa'dan daha bilge 
</HEADLINE>
<TEXT>

     Almanlara göre, yaşayan en bilge insan Tibet'in ruhani lideri Dalay Lama. 
     Alman Geo Wissen dergisi tarafından yaptırılan ankete katılan 2 bin 172 Alman'ın yüzde 33'ü Dalay Lama'yı dünyanın yaşayan en bilge kişisi seçerken, Papa İkinci Jean Paul oyların sadece yüzde 14'ünü alabildi. 
     Nobel Barış Ödülü sahibi Nelson Mandela oyların yüzde 12'sini alarak 3. sırada yer aldı. 4. ve 5. sıralara da BM Genel Sekreteri Kofi Annan ve Fizikçi Stephen Hawking seçildi. 
     Ankete kıtalanların yüzde 34'ünün Dünya'nın ve yaşamın oluşumunun bilimsel bir açıklamasının olduğuna inanırken, yüzde 20'si Dünya'nın Tanrı tarafından yaratıldığına, ancak bu sürecin milyonlarca yıl aldığına inanıyor. 
     Ankete göre, katılımcıların yüzde 20'si Dünya'nın daha gelişmiş bir evrensel güç tarafından yaratıldığına, çoğunluğu 60 yaşından yaşlı kişilerden oluşan yüzde 16'sının ise İncil'de yazıldığı gibi Tanrı tarafından 6 günde yaratıldığına inanıyor. 
     






</TEXT>
</DOC>
