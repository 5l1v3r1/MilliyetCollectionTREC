<DOC>
<DOCNO> 83049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/soneko14.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım araçları Nisan'da ne getirdi ... 
</HEADLINE>
<TEXT>

     Yatırım araçları içinde Borsa, bu yılın Nisan ayında yüzde 3.2 ile en fazla reel getiri sağlayarak, gözde yatırım aracı oldu. 
     Devlet İstatistik Enstitüsü'nün DİE , seçilmiş finansal yatırım araçlarının Nisan ayındaki reel getiri oranları açıklandı. 
     Toptan Eşya Fiyat Endeksine TEFE indirgendiğinde, bu yılın Nisan ayında, borsanın 3.2'lik reel getirisinin ardından mevduat da, yüzde 2.1 ile en fazla reel getiri sağlayan ikinci yatırım aracı oldu. 
     Reel bazda yatırımcısını altın yüzde 1.5, Euro yüzde 3.3 oranında zarara uğratırken, dolardaki kayıp ise yüzde 4.4 olarak gerçekleşti. 
     Reel getiri, Tüketici Fiyatları Endeksi'ne TÜFE göre indirgendiğinde de, yine borsanın yüzde 2.9, mevduatında yüzde 1.8 oranında reel getiri sağladığı saptandı. 
     Reel bazda dolara yatırım yapanlar yüzde 4.7, Euro'ya yatırım yapanlar yüzde 3.6 kaybederken, altının kaybı da yüzde 1.8 oldu. 
     
     Bir yılda da zarar var 

     2001 ile 2002 arasını kapsayan 12 aylık dönemde, TEFE'ye göre hiç 
     bir yatırım aracı reel bazda gelir sağlayamadı. 
     Dolar ve Euro'ya yatıranlar yüzde 31 ve yüzde 31.5 oranında zarara uğrarken, borsa yüzde 18.7, altın da yüzde 17.1 oranında kaybettirdi. 
     Mevduat faizinin yatırımcısına zararı yüzde 2.8 düzeyinde kaldı. 
     TÜFE'ye göre bakıldığında da yıllık bazda, mevduat faizinin yüzde 0.5'lik reel getirisine karşılık, Euro yüzde 29.1, dolar yüzde 28.6, borsa yüzde 15.8, altın da yüzde 14.2 oranında gelir kaybına neden oldu. 
     





</TEXT>
</DOC>
