<DOC>
<DOCNO> 95544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sonspo11.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da izin günleri 
</HEADLINE>
<TEXT>

     Yeni sezon hazırlıklarının Avusturya etabını tamamlayarak, dün İstanbul'a dönen Galatasaray'da futbolcular ve teknik heyet, hafta sonunu izin yaparak geçiriyor. 
     Sarı-kırmızılılar, yeni sezon hazırlıklarını 15 Temmuz Pazartesi günü Florya Metin Oktay Tesisleri'nde gerçekleştirecekleri çift antrenmanla sürdürecek. 
     Galatasaray, ikinci etap kamp çalışmaları için 16 Temmuz Salı günü İsviçre'ye gidecek. 
     Bu arada, teknik direktör Fatih Terim'den izin alıp Almanya'da ailelerinin yanına giden Ümit Karan ve Berkant, İsviçre'de takıma katılacak. 
     İsviçre'nin Feusisberg yerleşim merkezinde 13 günlük kamp çalışması gerçekleştirecek Galatasaray, burada 4 de hazırlık maçı yapacak. 
     Sarı-kırmızılılar, 18 Temmuz Perşembe günü Çek Cumhuriyeti'nden Slavia Prag ile yapacağı maçın ardından 21 Temmuz'da Almanya'nın TSV Bayer 04 Leverkusen, 24 Temmuz'da İsviçre'nin Grasshoppers ve 27 Temmuz'da da Fransa'nın Auxerre takımlarıyla karşı karşıya gelecek. 
     





</TEXT>
</DOC>
