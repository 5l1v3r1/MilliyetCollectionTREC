<DOC>
<DOCNO> 73590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sondun18.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın parfümündeki sentetik madde erkeği uyarıyor 
</HEADLINE>
<TEXT>

     Bazı kadın parfümlerinde kullanılan sentetik pheromone maddesinin, erkeklerin kadınlara ''ilgisini'' daha da artırdığı saptandı. 
     Araştırmacılar, sentetik pheromone havayla birleşince uyarıcı etki yaratan kimyasal bir madde içeren parfüm kullanan kadınlarla erkeklerin daha çok birlikte olduğunu, parfümün uyarıcı ve büyüleyici çekiciliğinin, öpüşme ve ilişkiyi etkilediğini belirledi. 
     Uzmanlar sentetik pheromonenin, seks mıknatısı olduğunu ve kadının seks cazibesini artırdığını belirtiyor. 
     San Francisco State Üniversitesi'nde yapılan araştırmada, pheromone bulunan normal parfüm kullanan kadınların, içinde pheromone bulunmayan parfüm kullanan kadınlara göre erkeğin daha fazla ilgisini çektiği saptandı. 
     Phoromone bulunan parfüm kullanan kadınların yüzde 74'ü, erkeğin ilişkisinin üç kat veya daha fazla artmasını körüklerden, pheromone bulunmayan parfüm kullanan kadınların yüzde 23'ünde aynı oran belirlendi. 
     Pheromone bulunan parfüm kullanan kadınların, erkeğe cinsel açıdan daha çekici geldiği, pheromonenin kokusunun değil güçlü kimyasal etkisinin erkekte seks arzusu yarattığı düşünülüyor. 
     Pheromone bulunan parfüm kullanan kadınların, erkek arkadaşları veya eşleriyle öpüşme, romantik yaklaşma ve okşanma oranının haftada birden 6'ya, sevişme sayısının da birden 4'e çıktığı belirlendi. 
     Konuyla ilgili araştırma raporu, üç ayda bir yayınlanan Physiology and Behavior adlı dergide yer aldı. 
     






</TEXT>
</DOC>
