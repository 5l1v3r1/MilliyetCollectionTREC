<DOC>
<DOCNO> 66817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/sontur09.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın viagrası "Sahlep" 
</HEADLINE>
<TEXT>

     Salebin kadınlarda viagra özelliği gösterdiği bildiriliyor. Bitki bilimcilere göre, salep kadınlaraki cinsel isteksizlik halini ortadan kaldırıyor. 
     Bitki bilimcilere göre, kış aylarının lezzetli içeceği salep, sağlıklı yaşam açısından da önem taşıyor. Anavatanı Anadolu olan bu değerli salep otu, buradan Avrupa'ya da yayıldı. Bir çok ülkede koruma altına alınan salep otunda protein, karbonhidrat ve kalsiyumdan başka cumartin adlı madde bulunuyor. Salebe güzel kokusunu da bu madde veriyor. 
     Salebin yararları şöyle sıralanıyor 
     "Kadın ve erkekte cinsi kuvveti artırır. Özellikle kadınlarda ortaya çıkan cinsel isteksizlik halini ortadan kaldırıyor. Bağırsak nezlesini önlüyor. Mide ve bağırsak rahatsızlıklarına iyi geliyor. İshali kesiyor. İştahsızlığı yok ediyor. Balgam söktürüp, göğsü yumuşatır. Verem hastalarına iyi gelir. Vücudu ısıtır ve kadınlarda aybaşı düzensizliklerini önler." Salebin kullanılışı ise şöyle 
     "Salep Süt ve şekerle kaynatıldıktan sonra üzerine tarçın ekilir. Mide ve bağırsakları sakinleştirir. Özellikle mide ve onikiparmak bağırsağı ülseri olanlara önerilir. 
     .Salep çayı 1 yemek kaşığı ince kıyılmış salep otu kökü çay gibi demlenerek balla tatlandırılıp içilir. Cinsi kuvveti artırmak için bu çaydan öğleden önce ve öğleden sonra 1 çay bardağı içmek gerekir. 
     .Salep şerbeti 100 gram salep otu kökü toz halinde 
     200 gram pudra şekeri 1 litre soğuk suyun içinde 1 saat 
     bekletilir. Sonra iyice silkelenerek çalkalanır. Üzerine 2 litre sıcak su ilave edildikten sonra hafif ateşte 1 saat kaynatılır. Soğutulur. Beyaz salep şerbeti hazırdır. Bu şerbetten küçük çocuklara saat başı 1 kahve kaşığı verilmelidir. Salep şerbeti çocuklarda ishali, bağırsak nezlesini önler. Ayrıca raşitik çocuklara verilmesi de önerilir." 
     






</TEXT>
</DOC>
