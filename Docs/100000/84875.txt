<DOC>
<DOCNO> 84875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/yazar/bila.html </URL>
<DATE> 2002/05/19/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Hastanede mesai 
</HEADLINE>
<TEXT>

Başbakan Bülent Ecevit, Başkent Üniversitesi Hastanesi’ndeki odasında da çalışmaya devam ediyor. Bir yandan salı günü gerçekleştirilecek liderler zirvesi için hazırlık yapan Ecevit, bir yandan da kendisine gelen acil kararnameleri imzalıyor... 
     Başbakan Bülent Ecevit’in tedavi gördüğü Başkent Üniversitesi Tıp Fakültesi Hastanesi’nin yedinci katında Rahşan Ecevit’le konuşuyoruz. 
     Başbakan Ecevit’in yattığı odanın karşısındaki oda bir büroya dönüştürülmüş. Telefonlar, faks cihazı, televizyon, masa ve koltuklar. Başbakanlık bürolarıyla sürekli iletişim kuruluyor. Rahşan Hanım, yakın koruma görevlileri ve Basın Müşaviri Cem Avcı, 24 saat Bülent Bey’in yanındalar... Rahşan Ecevit çok rahat ve moralli görünüyor. Doktorların, kaburga kırığının önemli olmadığını, bacaktaki damar tıkanıklığına yapılan müdahaleye ise olumlu yanıt aldıklarını söylemeleri, Rahşan Hanım’ın yüzünü güldürmüş... Rahşan Ecevit, hastanedeki ilk geceyi şöyle anlatıyor 
     
     Geceyi çok rahat geçirdi’ 
     "Bülent geceyi çok rahat geçirdi. Çok iyi uyudu. Sabah erken kalktı. Gazetelerini istedi. Ama gazeteleri okuyunca o da ben de çok üzüldük. Çok haksız ve acımasız eleştiriler yapılmış. Bir çeşit linç gibi. Benim her şeye engel olduğum yazılmış. Bülent buna çok üzüldü." 
     
     Rahşan Hanım’a sorduk 
Bir önceki görüşmemizde, Bülent Bey’in iyi olduğunu, Afganistan - Pakistan gezisine çıkacağınızı söylemiştiniz. Bülent Bey’in kaburgasında kırık olduğuna, bacağında sorun bulunduğuna göre neden geziye çıkmakta ısrarlıydınız 
     Bülent çok gitmek istedi. Afganistan’daki Türk birliğine gitmek istiyordu. Askerlerimizi görmek istiyorum’ dedi. H l da istiyor. O nedenle de geziyi iptal etmedi. Erteledi. İyileşince gideceğiz, inşallah. Sırtındaki ağrı da hafifliyordu, kırık olduğunu dışarıdan anlamak zaten mümkün değildi. 
     
Doktor çağırmadınız mı 
     Çağırmaz olur muyum Bülent, evin salon kısmındaydı, normal çalıştığı yerde. Kalkmak istemiş, herhalde bir şeye takılmış, düşer gibi olmuş, toparlanmış ama o arada sırtını şiddetle çarpmış. Ben yanında değildim. Olsaydım tutardım. Bana seslendi. Yanına koştum. Çarptığını öğrenince hemen doktoru aradım, Profesör Turgut Zileli Bey’i. Sağ olsun, o da hemen geldi. Muayene etti. Olayı dinledi. Doktor geldiğinde ağrısı biraz dinmişti. Şimdi, hastaneye neden götürmediniz, diye eleştiriyorlar. Ama hastaneye gitsek bir türlü, doktorları çağırsak bir türlü. Hemen ortalığı ayağa kaldırıyorlar. Spekülasyon yapıyorlar. Bu da her şeyi etkiliyor. İki arada bir derede kalıyorsunuz. Bülent de kendi sağlığı nedeniyle ekonominin etkilenmesini istemiyor. Buna çok dikkat ediyor. O gün de ekonominin etkilenmesinden çekindi. Yoksa ben niye engel olayım. Bülent karar verdi mi uygular. Sonra her geçen gün ağrı azaldı. Bülent kendini daha iyi hissetmeye başladı. Kontrol için zaten hafta sonunu beklemek istiyordu. Spekülasyon olmasın, ekonomi etkilenmesin diye. Doktorlar çarpma olayını, ağrıyı biliyorlardı. Dr. Turgut Bey zaten görmüştü. Her gün telefonla bilgi alıyorlardı. Hem benim gözlemlerimi soruyorlardı, hem de Bülent’le konuşuyorlardı. Hafta sonu da zaten kontrole gidecektik. 
     
Prof. Dr. Mehmet Haberal ve Prof. Dr. Turgut Zileli’nin, cuma sabahı eve geldiklerinde, Bülent Bey’i götürmek istedikleri, sizin direndiğiniz ve bunun üzerine de size, Götürmemize izin vermezseniz, dışarıda açıklama yaparız’ dedikleri öne sürüldü. Böyle bir tartışma yaşandı mı 
     Hayır, kesinlikle olmadı. Böyle bir şey olması akıl işi mi Buna doktorlar da çok üzüldüler. Özellikle Turgut Zileli Bey geldi ve çok üzüldüğünü söyledi. Zaten kaburga kırığı için önemli değil dediler. Bacağındaki şişi önemsediler. Onun için hastanede kalması lazım dediler. Ona da hemen müdahale ettiler. İlaç verdiler, alkol presi yaptılar. Tedaviye olumlu yanıt aldık, dediler. Bacağındaki şişlik indi. Şimdi onu takip ediyorlar. Pıhtı olmasın, diye özeniyorlar. Kaburga kendi kendine iyileşir dediler. 
     
İki gün önce gece evinize taksi çağırdığınız, Bülent Bey’i o gece hastaneye götürmek için hazırlık yaptığınız, sonra vazgeçtiğiniz belirtiliyor. İki gün önce böyle bir girişiminiz oldu mu 
     Olmadı. O da doğru değil. Neden taksi çağıralım Görevli arkadaşlar, sağ olsunlar 24 saat evin önündeler. Arabaları da var. İhtiyaç olsa hemen götürürler. 
     
     Liderler zirvesine hazırlık 
     Rahşan Hanım’ın yanıtları böyle... 
     Başkent Üniversitesi Hastanesi’nde şimdi salı günü yapılacak liderler zirvesi için hazırlık yapılıyor. Zirvenin gerçekleştirileceği uygun bir mekan aranıyor. Görevliler, Başbakan Ecevit’in acil ve zorunlu olan kararnameleri imzaladığını, bir yandan da zirvede ele alınacak konularla ilgili hazırlık yaptığını kaydediyorlar. 
     
Haberal Tartışma olmadı...      Başkent Üniversitesi Rektörü Prof. Dr. Mehmet Haberal, dün günübirliğine Antalya’ya uluslararası bir kongreye gitti. Ankara’ya dönüşünde Prof. Dr. Haberal ile konuştuk ve sorduk 

</TEXT>
</DOC>
