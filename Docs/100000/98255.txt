<DOC>
<DOCNO> 98255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/guncel/agun.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet paraları anında gönderdi ama... 
</HEADLINE>
<TEXT>
1 milyarlık yardım selzedeyi kızdırdı 
Rize’deki sel felaketinde evleri yıkılanlara verilecek yardım parası tatmin etmedi. "Bu para neyi karşılayacak " diye soran afetzedeler, "Her yere para var, bize yok" dediler 
     Kadir SABUNCUOĞLU, Cem BAKIRCI, Muhammet KAÇAR, ÜMİT KOZAN RİZE, DHA 

     Rize Valiliği’nin Çayeli ile Güneysu’da evleri yıkılanlara birer milyar lira yardım yapma kararına tepki gösteren afetzedeler, "Bu para neyi karşılayacak. Siyasiler çizme ve takım elbiseyle gelirken, biz giyecek bir şey bulamı-yoruz. Her yere para var, afetzedeye yok" dediler. 
     Rize’nin Güneysu İlçesi Belediye Başkanı Ahmet Minder, sel nedeniyle ilçede hayatın durma noktasına geldiğini belirtti. Minder, yardım yapmak isteyenlere "Bizim yiyecek ve giyeceğe değil, mazot alacak paraya ihtiyacımız var" çağrısında bulundu. Vatandaşın çaresiz olduğunu, herkesin yardım beklediğini vurgulayan Minder, şöyle konuştu 
     "Çamur gibi akan su, toprağı iyice gevşetti. Bu durumda müdahale de tehlikeli oluyor. Herkes iş makinesi istiyor. Vatandaşın evine gidecek yolu kalmadı. İçme suyu yok. Makamım mahşer yerine döndü. Yoğun talepler karşısında çaresiz kaldım. Çevre köylerle de bağlantı kesilince sıkıntı arttı. Su, kanalizasyon, yol şebekeleri iflas etti. Vatandaş evini boşalttı ve yakınlarının yanına yerleşti. İş makineleri için mazot parası lazım. Para gönderilirse, sıkıntılarımız büyük ölçüde hafifler. Ayrıca evsiz kalanlar için 100 kadar acil prefabrik eve ihtiyacımız var." 
     Rize Valisi Bülent Karaçöl ise, zararın trilyonlarca lira olduğunu belirterek, "İşimiz çok zor. İlk etapta gelen paralarla hasar gören yolları onararak ulaşım problemini ortadan kaldıracağız. Çalışmalarımız yoğun bir şekilde sürüyor" diye konuştu. 
     Yardım parası hesapta 
     Başbakan Yardımcısı Mesut Yılmaz’ın Başbakanlık Acil Yardım Fonu’ndan ilk etapta talep ettiği 500 milyar lira Rize Valiliği’nin hesaplarına geçti. Bölgeye Enerji ve Tabii Kaynaklar Bakanlığı 450 milyar, Sosyal Yardımlaşma ve Dayanışma Vakfı 100 milyar, Bayındırlık ve İsk n Bakanlığı da 100 milyar lira gönderdi. 
     
Karadeniz’i daha büyük seller bekliyor      YILDIZ YAZICIOĞLU 

     Milliyet’in 1992’de Karadeniz’de sel felaketine karşı uyarılarda bulunduğunu anımsatan Ankara Üniversitesi Fen Fakültesi Öğretim Üyesi Prof. Dr. Barbaros Çetin, uyarıları dikkate almayan yetkilileri eleştirerek, "Ekolojik dengesi bozulan Karadeniz’i daha büyük sel felaketleri bekliyor" dedi. 
     Tüm uyarılara rağmen hızlı ve sık yağış alan bölgede orman kıyımına devam edildiğini vurgulayan Çetin, yağmurun hızını ortalama yüzde 50 oranında azaltan ağaç dalları olmayınca Karadeniz’in ince toprak tabakasının dağlık arazi eğimi nedeniyle sürüklenmeye başladığını belirterek, şöyle konuştu "Karadeniz’in karayazgı’sını insanoğlu yarattı. Otoyollar açılırken, tonlarca dinamit kullanıldı, bu nedenle yeraltı sularında değişiklikler yaşandı. Değişen su akışıyla toprakta da kaymalar gerçekleşti. Otoyol, kereste imalatı veya çay ekimi adına arazi açılarak Karadeniz’in hassas ekolojik dengesi bozuldu." 
     
Helikopterle gıda yardımı      Selin yerle bir ettiği Rize’de ulaşılamayan köylere dün helikopterle gıda yardımı yapıldı. Rize Sosyal Yardımlaşma ve Dayanışma Vakfı’nca hazırlanan gıda paketleri, 3. Ordu Komutanlığı’na ait helikopterle, ulaşılamayan 68 köye dağıtıldı. 
     
Vali yardım istemedi’      Rize’deki sel felaketinde kurtarma ve yardım çalışmalarında geç kalındığı yakınmalarına iki kurum yanıt verdi. Genelkurmay, "Taleplerin karşılanmadığı hiçbir nokta olmadı" derken, Kızılay Genel Başkanı Ertan Gönen, "Valiliğe ihtiyaçlarını sorduk, ihtiyaçları olmadığını belirtti. Yine de yardım yaptık" dedi. 
     
Delinin zoruna bak      Güneysu’daki sel felaketinden yara al-madan kurtulan, ancak helikopterle Rize’ye gitmek için başını-kolunu bandajlayan Nurullah Harman 19 , amacına ulaştı ve helikopterle Devlet Hastanesi’ne getirildi. 2.5 saat muayene edilen Harman, iğneden korkunca gerçeği itiraf etti. 
     



 GÜNCEL 





















</TEXT>
</DOC>
