<DOC>
<DOCNO> 84831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/guncel/gun03.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
KAFAYA BAK KAFAYA 
</HEADLINE>
<TEXT>
Erkeğin bakışı kadınları yıpratıyormuş 
Milli Gazete yazarı Mevlüt Özcan, bakışlarında alfa, beta ve gama ışınları bulunan erkeklerin kadının güzelliğini yok ettiğini iddia etti 
     ANKARA ANKA 

     SP’ye yakın Milli Gazete yazarı Mevlüt Özcan, erkeklerin bakışlarında güneşteki alfa, beta ve gama ışınlarından bulunduğunu iddia ederek "Erkeklerin bakışlarından çıkan bu ışınlar, kadınları yıpratıyor, yaşlandırıyor, güzelliklerini yok ediyor" dedi. 
     
     Tesettür kadını güzelleştirir’ 
     Özcan, "Topluma Azgınlığı Zerkedenler Var" başlıklı yazısında, iddiasını ismini vermediği Amerikalı bir uzmanın yaptığı bir araştırmaya dayandırmış Özcan, Amerikalı uzmanın, araştırması sonucunda, avret yerleri’ Dince örtünmesi gereken yerleri açık olan kadınların genç yaşta olmalarına karşın pörsük olduklarını, bunun tam tersine tesettürlü müslüman kadınların ise aynı yaşta hala güzel oldukları sonucuna ulaştığını söyledi. Özcan’ın yazısı birbirinden ilginç iddialarla şöyle devam etti 
     "Arabadan çıkan farların ışıkları herkesi rahatsız eder. Hele bir tavşan bu ışıktan şaşırır. Erkeklerin gözlerinden de alfa, beta ve gama şuaları çıkıyor. Bunlar bir güneşte, bir de erkeklerin gözlerinde var. Erkeklerin bakışlarıyla çıkan şualar kadınları yıpratıyor. Kadın ne kadar kendisini yabancı gözlere teşhir etti ise, o oranda çabuk yaşlanıyor, güzelliğini kaybediyor. Güneş ışınlarının kansere sebep olduğundan çok sıkça bahsediliyor. Işınların vücutla doğrudan temasını önlemeyi uzmanlar tavsiye ediyor." 
     Özcan, erkeklerde bulunan alfa, beta ve gama ışınlarının evlilikte ise tam tersine "şifa" olduğunu söyleyerek, yararlı sonuçlar yarattığını savundu. Özcan, tahrik edici süsleniş ve kayıt tanımayan çıplaklığın, sinir ve iradeyi bozduğunu ve müzmin hastalıklara neden olduğunu savundu. 
     



 GÜNCEL 



















</TEXT>
</DOC>
