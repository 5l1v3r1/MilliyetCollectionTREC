<DOC>
<DOCNO> 59946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/spor/spo04.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
CAIO BİLMECESİ 
</HEADLINE>
<TEXT>

Trabzonspor’da Brezilyalı oyuncu konusunda farklı açıklamalar yapılması soru işaretleri yarattı. Bir kısım yönetici, "Kampa katılacak" derken, Özkan Sümer henüz anlaşma olmadığını söyledi 
     Sonuca ulaşmadık’ 
     TRABZONSPOR’DA Riberio Caio’nun transferiyle ilgili çelişkili açıklamalar yapılması kafaları karıştırdı. Teknik Direktör Samet Aybaba’nın ısrarla istediği Brezilyalı oyuncu için bazı yöneticiler, "Devre arası kampında Antalya’da olacak" derken, Başkan Özkan Sümer’in "Transferin ekonomik boyutunu çözmeye çalışıyoruz. Henüz tam anlamıyla sonuca ulaşmış değiliz" açıklaması soru işaretleri yarattı. 
     
     Fiyatı arttı 
     BORDO - Mavili yöneticiler, Caio için yapılan görüşmelerde her şeyin ilk planda çok iyi gittiğini, 500 - 600 bin dolarlık maliyetin bir anda 1 milyon dolara yükseldiğini söylediler. Eski yönetici Kerim Kalafatoğlu, "Kendisiyle ben de konuştum. Türkiye’ye gelmesi için en az 1 milyon doların gözden çıkarılması gerektiğini söyledi. Dilerim Trabzonspor, bu transferi daha ucuza bitirir" diye konuştu. 
     
Uyanık Aurelio Henüz sözleşme yenilemeyen Brezilyalı oyuncu teklifleri koz olarak kullanacak 
     Yeni taktik 
     YÖNETİMLE ekim ayı sonunda her konuda anlaşmaya varan Aurelio’nun henüz sözleşme imzalamayarak gelen teklifleri koz olarak kullandığı ileri sürüldü. Sezon sonunda sözleşmesi biteceği için serbest kalacak olan Brezilyalı oyuncunun, taliplerinin artması üzerine daha fazla para koparmak için böyle bir taktiği kullandığı iddia edildi. 
     
     Sorun çıkmaz’ 
     AURELİO’NUN menajeri Miranda da, "İspanya ve İtalya’dan da teklifler var. Ayrıca Shalke 04, Hamburg, Galatasaray, Beşiktaş, Gaziantepspor, Bursaspor, Gençlerbirliği ve Ankaragücü Aurelio ile ilgileniyor. Bizim gönlümüz Trabzonspor’da ama oyuncumuzun geleceğini de düşünmek zorundayız" dedi. Yöneticiler ise bir sorun çıkmayacağını söyledi. 
     
Dubai çıkarması      FUTBOL Federasyonu’nun davetlisi olarak 3 Ocak’ta Dubai’ye gidecek olan Özkan Sümer’in burada düzenlenecek turnuvada futbolcu bakacağı belirtildi. Sümer’in Milli Takım’ın da katılacağı turnuva sırasında eksik yerler için beğendiği bir isim bulursa görüşme yapabileceği öğrenildi. 
     TRABZONSPOR’UN devre arasında yapacağı hazırlık maçlarının programı kesinleşti. 4 Ocak’ta Trabzon’da toplanarak Antalya’ya gidecek olan Bordo - Mavili takım, Efes Pilsen Kupası’nda, 14 Ocak’ta Hertha Berlin, 16 Ocak’ta ise Spartak Moskova ile karşı karşıya gelecek. 
     



 SPOR 

























</TEXT>
</DOC>
