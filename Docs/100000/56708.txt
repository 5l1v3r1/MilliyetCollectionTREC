<DOC>
<DOCNO> 56708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/ekonomi/eko03.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüme yüzde 50 enflasyonla olabilir 
</HEADLINE>
<TEXT>

TÜSİAD Başkanı Özilhan, 2002’de yüzde 50’nin altında bir enflasyon hedefiyle büyüme olmayacağını söyledi 
     Türk Sanayici ve İşadamları Derneği TÜSİAD Başkanı Tuncay Özilhan, ekonominin düzelme sinyalleri verdiğini, ancak henüz yoğun bakımdan çıkmadığını belirterek, "Faizler h l iç borcu çevirmek için çok yüksek" dedi. 
     Özlihan, "TÜSİAD olarak, tahminimiz 2002’de ekonominin yüzde 2.4 büyüyeceği ve enflasyonun yüzde 50’ler düzeyinde olacağı yönündeydi. Yeni programla enflasyonu yüzde 50 dolayında tutacaklarsa, bir miktar daha büyüme olacak. Ama daha da aşağı seviyelere indirilmesi hedeflenecekse, o zaman büyüme olmayabilir. Ancak yine de yüzde 50 enflasyonla yüzde 9 küçülmenin üzerine yüzde 2.4 büyüme hiçbir şey değildir" dedi. IMF ile görüşmelerde Türkiye’nin ihtiyaçlarının çok iyi anlatılması gerektiğini belirten Özilhan, "Her şeyde tam teslim olmamak lazım" diye konuştu. 
     
Abank yabancı ortak arıyor      2002’nin yine zor bir yıl olacağını belirten Özilhan, "Öncelikle gemiyi bu fırtınanın içinden sağlıklı bir şekilde çıkartacağız" dedi. Özilhan, başında bulunduğu Anadolu Grubu’nun Türkiye yeniden büyümeye başladığı zaman yatarımlarına devam edeceğini belirtti. Özlihan Bayındırbank’ı satın alma girişimlerinin ardından Alternatifbank’a Abank yabancı ortak arayışlarının da sürdüğünü söyledi. 
     
KULAKLARIMIZDAN DÖVİZ FIŞKIRIYOR’      Dövizin belli bir dengeye geldiğini belirten Özilhan, "Bu gelişme en azından Atlantik’te pusulasız gitmekten kurtulduğumuzun işaretidir. Piyasalar, en azından bir siyasi istikrarsızlık olmazsa döviz sıkıntısı olmayacağını gördü. Döviz herkesin burnundan, kulağından taşıyor. Piyasalar güven olduğu taktirde, bu dövizin sisteme daha çok girme olasılığını da gördü." 
     
Kıbrıslıları uyuşturduk’      Türkiye’nin KKTC’ye her yıl 160 milyon dolar gönderip, herkesin cebine bin dolar koyduğunu belirten Özilhan, "Uyuşturduk. Hepsi Yunan ve İngiliz tecrübeleri ile donanmış iyi birer tacir, zeki insanlardı. Kendimize çevirdik" dedi. 
     Savaş ve komplo teorileriyle çözüm olmayacağını belirten Özilhan, "Oraya şuradan füze atarım, o bana şu kadar mesafede karşılık verir gibi konularla kafamızı meşgul edersek bir yere varamayız" dedi. Kıbrıslı Türklerin haklarının elinden alınmasından korkuluyorsa, oturup konuşmak gerektiğini kaydeden Özilhan, şöyle dedi. 
     
Haklarını konuşalım’      "Nedir, azınlıktırlar. Yunanistan kendi sınırları içindeki azınlıklara dahi eğitim ve siyasi hak verdi. Müzakereleri Türklerin haklarını belirlemeye kaydıralım. Stratejik ada olarak görüyorsak, silahlanamaz’ üs isterim’ diyelim, bir yerde buluşalım." 
     
Derviş Yüzde 35’lik hedef için çalışacağız      Devlet Bakanı Kemal Derviş, enflasyonda yüzde 35 hedefinin tutturulamasına çalışılacağını söyledi. Derviş, Kudüs’te bir konferansta yaptığı konuşmada, mevsimsel değişiklikler arındırıldıktan sonra elde edilen aylık verilerin yıllık rakamlara dönüştürülmesi halinde enflasyonun yüzde 50’de seyrettiğinin görüldüğünü söylediğini’ belirtti. Derviş, çok zorlu olmakla birlikte yüzde 35’lik enflasyon hedefinin tutturulması için her türlü gayretin gösterileceğini vurguladı. 
     



 EKONOMİ 

















</TEXT>
</DOC>
