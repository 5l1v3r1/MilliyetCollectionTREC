<DOC>
<DOCNO> 79639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sonspo09.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 1 - İstanbulspor 1 maç bitti 
</HEADLINE>
<TEXT>

     Birinci Süper Futbol Ligi'nde Denizlispor ile İstanbulspor 1-1 berabere kaldı. 
     Karşılaşmanın ilk yarısı da 1-1 berabere sonuçlandı. 
     Denizlispor maçın başlarında dağınık bir oyun sergiledi ve bu bölümde konuk takım golü buldu. Daha sonra toparlanan yeşil-siyahlılar rakip kalede net pozisyonlar yakaladı ve bunlardan birini gole çevirerek beraberliğe sağladı. 
     6. dakikadaki Denizlispor atağında Coşkun kaleciyle karşı karşıya 
     kaldı, vuruşunda top Haluk'tan döndü. Topu önünde bulan Timuçin'in şutunda savunma tehlikeyi uzaklaştırdı. 9. dakikada Zubanoviç'in ortasında Denizlispor defansı ve kaleci Abdoullaye topu seyredince uygun durumdaki Bülent plase bir vuruşla takımını 1-0 öne geçirdi. 18. dakikada İlyas'ın kullandığı serbest vuruşta, iyi yükselen Ali Tandoğan kafa vuruşuyla topu ağlara yolladı 1-1. 23. dakikada İlyas'ın pasında ceza alanına giren Coşkun çok sert vurdu, Haluk topu kornere gönderdi. 34. dakikada Petri'nin ortasında önce Coşkun sonra da Veysel topa dokunamayınca takımlarını mutlak bir golden ettiler. 37. dakikada Niyazi'nin ortasında Saidoo vurdu, top yan ağlarda kaldı. 38. dakikada Petri kaleciyle karşı karşıya kaldığı pozisyonda topu yandan auta yolladı. İlk yarı 1-1 berabere sonuçlandı. İstanbulspor, ikinci yarıya Fuat'ın yerine Petkov'u xx , Zubanoviç'in yerine de Güven'i xx oyuna alarak başladı. 46. dakikada Coşkun'un pasıyla hareketlenen İlyas, topu ceza alanına havalandırdı. Uygun durumdaki Veysel meşin yuvarlağı boş kale yerine auta gönderdi. 49. dakikada Coşkun'la başlayan atakta Timuçin, Ali Tandoğan'ı topla buluşturdu. Bu futbolcunun şutunda top auta çıktı. 51. dakikada Bülent'in pasıyla pozisyon bulan Cenk'in şutunda kaleci Abdoullaye topu kornere çeldi. 52. dakikada İstanbulspor'dan Bülent sarı kart gördü. Denizlispor'da 66. dakikada İlyas'ın yerine Muzaffer x , 70. dakikada da Coşkun'un yerine Coulibaly'i x oyuna girdi. 81. dakikada İstanbulspor'da Pinto, yerini Mehmet Yozgatlı'ya bıraktı. 86. dakikada Denizlispor'da Levent çıktı, İtanen oyuna girdi. 90. dakikada gelişen Denizlispor atağında, Coulibaly kaleci Haluk'u da geçtikten sonra topu kaleye gönderdi. Ancak Saffet meşin yuvarlağı çizgi üzerinden çevirerek, mutlak golü önledi. Karşılaşma 1-1 berabere sona erdi. 
     





</TEXT>
</DOC>
