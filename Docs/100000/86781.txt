<DOC>
<DOCNO> 86781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/soneko23.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakanı ile U2'nun solisti Bono, Afrika turunda... 
</HEADLINE>
<TEXT>

     ABD Hazine Bakanı Paul O'Neill, rock yıldızı Bono ile çıktığı Afrika turuna devam ediyor. 
     O'Neill, dünya kamuoyunun dikkatini Afrika kıtasının sorunlarına çekmek üzere çıktığı kıta gezisinin Etiyopya durağında yaptığı konuşmada, Afrika'ya yardım konusundaki görüşlerini yineledi. 
     Afrika'ya yapılacak yardımın ''kıtanın gerçeklerini dikkate almasını'' belirten O'Neill, ''aksi takdirde yapılacak yardımların başarısızlığa mahkum olduğunu'' ifade etti. 
     Afrika'ya daha fazla yardım yapılması gerektiğini belirten O'Neill, ''ama bunun doğru biçimde yapılması gerektiğini'' ifade etti. 
     O'Neill, ABD'de dış yardımlara kuşkuyla yaklaşan neoliberal muhafazakarların sözcüsü olarak görülüyor. 
     Paul O'Neill'in temsilcileri arasında bulunduğu Amerikan sağının yoksul ülkelere yapılacak yardımların kullanımının çok sıkı şartlara bağlanamasını savunan anlayışı, bu anlayışın yardımları bağımlılık sağlama aracına önüştürdüğünü iddia eden sol kanadın eleştirilerine uğruyor. 
     





</TEXT>
</DOC>
