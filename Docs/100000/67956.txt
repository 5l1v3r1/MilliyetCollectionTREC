<DOC>
<DOCNO> 67956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/yasam/ayas.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutlu aşk iştah açar’ 
</HEADLINE>
<TEXT>

Aşk-iştah ilişkisini sorgulayan Fransız uzmanlar, 1574 kişi üzerinde araştırma yaptı sonuçta özellikle erkeklerin mutlu bir ilişkiye başladıklarında daha çok yemek yedikleri ortaya çıktı 
     Ero mutfağa girince - 3 
Elif Korap 

     Aşka da aç olabilir insan, bir besine de... Hatta, bazen bunlardan biri bağımlılık haline bile gelebilir. Genel olarak, iştahlı kişilerin hayatın her alanında bunu sürdürdükleri düşünülür. Bu görüşün en önemli savunucularından yazar Oscar Wilde bu konuda şöyle der "Yaşamın en büyük zevkleri ya ahlaksızdır, ya yasadışıdır, ya da şişmanlatır..." 
     Fakir ülkelerde aşırı kilolar güzelliğin, bereketin ve zenginliğin göstergesiyken, dünya genelinde ince insanların göze daha zarif, daha hoş geldikleri bir gerçektir... 
     Çekicilik kaynağı... 
     Pek çok gastronom da iştahın kişiye çekicilik kazandırdığını savunuyor. Gastronom Franco Marenghi "Boğazına düşkün insanlar, yeni duygu ve yeni deneyimler peşindedir" diyor. Giovanni Nuvoletti ise görüşünü şöyle yansıtıyor "Hiç acıkmayan biri benim canımı sıkar." Elisabeth de Meurville de meslektaşlarıyla hemfikir "Cinsellik iştah açar ve bazı gıdalar cinsel güçleri harekete geçirir." 
     Profesör Willy Pasini ise obur insanların yatakta da sofradaki kadar iyi olduklarını savunuyor. İştahın nedenlerine bakıldığında pek çok olasılık sıralanıyor. Psikiyatr Hilde Brunch, "Açlıkla hiçbir ilgisi yokken annelerin ağlayan bebeğin ağzına hemen biberon vermesi bence aşırı iştahın en büyük nedenidir" diyor. 
     Uzmanlar, diğer psikolojik nedenleri ise şöyle sıralıyor Sevgi ihtiyacı, bastırılmış saldırganlık, cinsel ilişkilere alternatif arayışı, cinselliğin reddi, erkek kimliği arzusu, çocuk isteği... 
     Yöneticiler istisna... 
     Fransa’da IFOP tarafından 1574 kişilik bir gruba yapılan ankette " şık olmanın insanın iştahı üzerinde nasıl bir etkisi olduğu" soruşturulmuş. Sonuçta, mutlu aşkın bütün duyuları uyandırdığı, özellikle de erkeğin iştahının açıldığı tespit edilmiş. Kadınların çoğunun iştahı açılsa da her 4 kişiden birinde iştahın azaldığı belirtilmiş. 
     Mutsuz aşkın iştahını kestiğini söyleyenler ise ankete katılanların yarısı. Özellikle 35 yaş altındakiler mutsuz aşk yaşadığında iştahını kaybediyor. Anket mesleğe göre değerlendirildiğinde ise, serbest meslekle uğraşanlar ile üst düzey yöneticilerin mutlu aşkta da iştahları kapanıyor. Tarımcılar ve işçilerin ise şık oldukları zaman iştahı artıyor. 
     
İnanarak’ yiyenlerin cinsel gücü artıyor Bazı besinlerin mutluluk verdiği, libidoyu yükselttiği ve afrodizyak etkisi yarattığı doğru ancak buna inanmak kaydıyla 
     Her alanda olduğu gibi aşkta da doyumsuzdu insanoğlu. Bunun için de hep daha fazlasına ulaşmak uğruna türlü yollar denendi. Afrodizyaklar bu nedenle birçok kişinin ilgisini çekti. Peki gerçekten, kuşkonmaz, köpek balığı yüzgeci gibi besinler böyle bir etkiye sahip mi 
     Beslenme uzmanı Dr. Feryal Elverdi bu konuda şunları söylüyor 
     "Sağlığı olumlu yönde etkileyen gıdalar elbette libidonun da yükselmesine neden olacaktır. Bunlar enerji veren fındık, badem, bal gibi yiyeceklerdir. Ancak bunlar anlık etkiye sahipler. Uzun vadede asıl etkili olan düzenli olarak sağlıklı beslenmek. Çünkü afrodizyak etkiye sahip besinler yüksek kalorili ve kilo yapan gıdalar. Kilolu kişilerin afrodizyak alması anlamsız, çünkü zaten kilo burada olumsuz bir etkidir." 
     
     Psikolojik etki ’ 
     Dr. Elverdi, bir uyarıda bulunuyor "Kola, kahve ve çikolata gibi yiyecek ve içecekler bağımlılık yapar. Bu nedenle belli bir yiyeceğin mutluluk vermesinin abartılması doğru değil." 
     Psikiyatr Dr. Turgut Kundakçı ise şunları söylüyor "Kişinin bir besinin afrodizyak etkisi olduğuna inanması, o besinin o kişi üzerinde hakikaten böyle bir etki bırakmasına neden olabilir. Bu bilimsel olarak da mümkün. Psikolojik etki önemli." 
     
Afrodizyak tarifler...      Aşk çorbası 
     Malzemesi 

</TEXT>
</DOC>
