<DOC>
<DOCNO> 67912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/guncel/gun04.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
MHK’dan büyük gaf 
</HEADLINE>
<TEXT>
Şikeci hakem maç yönetiyor 
     ÖZGÜR ÖZGÜRENGİN İZMİR DHA 

     İlk yarıda oynanan Sakaryaspor-Altay maçındaki yönetimi nedeniyle adı üstü kapalı olarak "şike çetesi" dosyasına girdiği iddia edilen hakem Şahin Taşkınsoy, bu kez de Altay’ın bugün Siirt Jetpaspor’la oynayacağı karşılaşmaya atandı. 
     Taşkınsoy, 2. Lig A Kategorisi’nde 9 Aralık 2001’de Sakaryaspor’un Altay’ı 1-0 yendiği maçı yönetti. Susurluk davasından hükümlü Ali Fevzi Bir’le Gençlerbirliği teknik direktörü Erdoğan Arıca arasında geçen bir konuşmada Sakaryaspor-Altay maçını yöneten hakem olarak adı üstü kapalı olarak geçtiği öne sürülen Taşkınsoy’un yine bir Altay maçına verilmesi şaşkınlık yarattı. 
     Altay Başkanı Mahmut Özgener, "Taşkınsoy’un Siirt Jetpaspor’la oynayacağımız karşılaşmayı yönetecek olmasından rahatsızlık duymuyoruz" dedi. Başkan Özgener, şöyle konuştu 
     "Konu artık adalete kaldı. Kimsenin töhmet altında kalmaması gerekir. Her olayın arkasında bir şey aramak, hakemleri daha da baskı altına sokar. Baskı da hatayı getirir. Biz her şeyin adil geçeceğine ve Taşkınsoy'un her zaman olduğu gibi yine çok iyi bir maç yöneteceğine inanıyoruz. Yaşanan olayları da tüm hakemlik müessesesine mal etmiyoruz." 
     



 GÜNCEL 




















</TEXT>
</DOC>
