<DOC>
<DOCNO> 73687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/dunya/dun02.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı bomba 8 ölü, 35 yaralı 
</HEADLINE>
<TEXT>

     DIŞ HABERLER SERVİSİ 

     İsrail’deki mesaisinin önemli bir bölümünü Filistin - İsrail çatışmasını sona erdirmek yönünde kullanan ABD Başkan Yardımcısı Dick Cheney bu ülkeden ayrıldıktan bir gün sonra meydana gelen bombalı intihar saldırısı barış çabalarına gölge düşürdü. 
     Ülkenin kuzeyindeki Um el Fehim kenti yakınlarında Filistinli bir kamikaze tarafından, bir otobüste düzenlenen saldırıda, canlı bomba dahil sekiz kişi öldü, 35 kişi yaralandı. Ölenlerden dördü ise İsrail askeri. Eylemi İslami Cihad örgütü üstlendi. 
     Saldırının ardından, otobüsün ait olduğu Egged şirketinin sözcüsü, yolcularının çoğunluğunu işlerine gitmekte olan İsrailli Arapların oluşturduğunu kaydetti. 
     Saldırıyı kınayan Filistin yönetimi, yaptığı açıklamada, "Halkımız, hangi Filistinli olursa olsun, İsrail toprakları üzerinde sivillere saldırılmasını kabul etmez" dedi. 
     



 DÜNYA 











</TEXT>
</DOC>
