<DOC>
<DOCNO> 59663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/guncel/gun03.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
500 milyona yılbaşı 
</HEADLINE>
<TEXT>

İstanbul'da yılbaşı tarifesi cep yakıyor. Rekor kişi başı 500 milyonla Leman Sam ve Yeşim Salkım'ın sahneye çıkacağı Günay'da. Ajda'lı yılbaşı ise 225 milyon 
     MAGAZİN SERVİSİ 

     İstanbul'un ünlü eğlence mekanlarının yılbaşı tarifesi cep yakıyor. 2002'ye Günay'da Leman Sam, Grup Gündoğarken ve Yeşim Salkım'ı dinleyerek girmek isteyenler, yeni asgari ücrete göre dört kişinin bir aylık kazancını bir gecede gözden çıkarmak zorunda. Yeni asgari ücret net 163, Günay'ın yılbaşı gecesi en ön masalar için kişi başı tarifesi ise 500 milyon. Günay'da fiyatlar sahneye olan mesafeye göre 450 ile 250 milyon arasında değişiyor. 
     Ajda Pekkan ve Fedon'un sahne alacağı Princess Otel'de ise ön masalar 225, ortadakiler 175, arka masalar 150 milyon. 
     Ajda Pekkan'ı Cat Walk'ta dinlemenin bedeli ise 125 milyon. Cat Walk'ta Pekkan'ın yanısıra Ali - Aysun Kocatepe de sahne alacak. 
     Emrah ve Zerrin Özer'in sahne alacağı Topkapı Eresin'de kişi başı fiyat 200 milyon. 
     Zevk-i Sefa'da Fatih Ürek ve oryantal Nazlı ile yeni yıla girmek isteyenler kişi başı 100 ile 140 milyon lira ödeyecek. 
     Birol'un program yapacağı People'de fiks menü 125, loca ise 150 milyon. 
     Club 17'de Arto'yla coşup eğlenerek 2002'ye girmenin bedeli 75 ile 125 milyon. 
     Park Şamdan'ın yılbaşı tarifesi kişi başına 100 dolar. Bu fiyata şampanya hariç, yerli ya da yabancı içkiyle yemek dahil. 
     Vaçe ve Rita'nın sahne alacağı Karafaki'nin fiks menüsü 100 milyon, balkon ise 75 milyon. 
     Etiler Nispet'te Rober Hatemo'yla yeni yıla girmenin bedeli ise, masalar 100, bar 60 milyon lira. 
     Aydın ve Altay'ın program yapacağı Etiler Junior Nispet'te ön masalarda eğlenmenin bedeli 150, arka taraflar 75 milyon lira. Yerli yabancı içki limitsiz. 
     Huysuz Virgin, Birol'un sahne alacağı Spica Live ile Kenan Doğulu ile Tıpatıp Show'un program yapacağı Spica Club'da yerli - yabancı içki, meyve ve cerezin bedeli 80 milyon lira. 
     Sibel Tüzün, Hakan Peker'in sahne aldığı Dalmaz Center'da ön masalar 100, orta masalar 75, bar 45 milyon. 
     2002'ye Polo 13'te Cenk Eren'i dinleyerek girmenin bedeli ise 125 milyon. 
     



 GÜNCEL 

















</TEXT>
</DOC>
