<DOC>
<DOCNO> 61387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sondun17.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz bilim adamları "Parayla saadet olur..." 
</HEADLINE>
<TEXT>

     İngiltere'de Warwick Üniversitesi'nde yapılan bir araştırma, kazanılan küçük bir ikramiyenin bile kişinin ruhundaki ''rahatlık hissini'' artırdığını ortaya koydu. 
     Araştırmalarını 1990'lı yıllardan itibaren yaklaşık 9 bin ailenin ekonomik durumlarını inceleyerek yapan ekonomi ve psikoloji bölümü bilim adamları, çoğu miras ya da şans oyunları yoluyla zenginleşmiş bu ailelerin ''mutluluk'' ve ''standart stres oranlarını'' ölçtü. 
     Zenginliğin psikolojik etkileri üzerinde bugüne kadarki en geniş araştırmayı yapan bilim adamları, 1000 sterlin yaklaşık 2 milyar TL 
     kazanan kişilerin bile kendilerini bu kazançtan öncekine oranla daha rahat ve iyi durumda hissettiğine dikkat çekti. Bilim adamları, kazanılan paranın 1 milyon sterlin gibi bir büyük ikramiye olması halinde ise dünya üzerindeki en mutsuz ruhlu insanın bile derin ve sonsuz bir mutluluk duygusuna kapılmasının ''kaçınılmaz olduğunu'' vurguladı. Bilim adamları, bu sonuçlara rağmen paranın hala mutlu ve rahat bir ruhun tek anahtarı olmadığını kabul ediyor. 
     






</TEXT>
</DOC>
