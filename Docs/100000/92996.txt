<DOC>
<DOCNO> 92996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sonspo05.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Brezilyalılar PAF takımla çalışacak 
</HEADLINE>
<TEXT>

     Trabzonspor, Gerede'deki ilk hazırlık kampını yoğun bir tempoyla sürdürüyor. 
     Teknik direktör Samet Aybaba, ''Futbolcuların performasından memnunum. Yapacağımız 6 hazırlık maçının tamamını Almanya'da oynayacağız. Kampta bulunan 4 yabancı futbolcu arkadaş da uyum içinde çalışıyor. Kampa gelen Jarro'yu kampa almadım. Da Silva bugün geliyor. O'nu da Trabzon'a göndereceğim 2'si de PAF takımında birlikte çalışacaklar'' dedi. 
     Teknik direktör Samet Aybaba, kampta bulunan Erman Özgür ve Erman Güraçar'ın hafif sakatlıkları olduğunu belirterek, ''Günde 2 antrenman yapıyorduk. Yarından itibaren antrenman sayısını 3'e çıkaracağız'' diyerek sözlerini tamamladı. 
     Öte yandan, Trabzonsporlu futbolcular bu sabah saat 07.00'de Kaya Yaylası'na çıkarak, Aybaba'nın yönetiminde 2 saat kros ve süreklilik antrenmanı yaptılar. İdmanda, Marco'nun gösterdiği performans dikkati çekti. 
     





</TEXT>
</DOC>
