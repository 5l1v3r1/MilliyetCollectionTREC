<DOC>
<DOCNO> 83935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/soneko17.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Rayına oturmuş gidiyoruz.." 
</HEADLINE>
<TEXT>

     Devlet Bakanı Kemal Derviş, daha önce perşembe günü toplanması planlanan Yüksek Planlama Kurulu'nun YPK , bir kaç gün sonra toplanmasında yarar gördüklerini bildirdi. 
     Bakan Derviş, Başbakanlık'ta Devlet Bakanı ve Başbakan Yardımcısı Hüsamettin Özkan ile yaptığı görüşmeden sonra gazetecilere açıklamalarda bulundu. 
     Bakan Derviş, görüşmede son gelişmeleri gözden geçirdiklerini vurgularken, bu arada Çarşamba ve Perşembe günleri yapılacak OECD Bakanlar Komitesi toplantısına, Hazine Müsteşarı ile birlikte katılacağını bildirdi. 
     Bu konuda Başbakan Ecevit'e danıştıklarını ve YPK'nın bu yüzden bir kaç gün sonraya bırakılmasında yarar gördüklerini ifade eden Bakan Derviş, şunları kaydetti 
     ''Bunun dışında özellikle maliye politikasının çok iyi gitmesi, faiz dışı fazlada, aslında şu anda öngörülenin biraz daha iyisindeyiz. Durum çok sağlam olarak devam ediyor. Nisan ayı büyüme rakamlarını bekliyoruz, henüz kesin birşey yok elimizde fakat makro dengelerde hakikaten durum sevindirici. İnşallah Mayıs-Haziran enflasyonu da çok düşük çıkar, dolayısı ile rayına oturmuş gidiyoruz.'' Ufak tefek sorunların her zaman olabileceğine işaret eden Bakan Derviş, ''fakat temel dengeler tutmuş ve büyüme sürecine de giriyoruz. İnşallah bu büyüme hızla istihdam, üretim yaratacak'' dedi. 
     Bakan Derviş, IMF ile görüşmelere yarın başlayacağını belirtirken de, ''bu yönde sorun yok. Bütün bunları Sayın Özkan'a ilettim. Başbakan ve Başbakan Yardımcıları ile paylaştık'' şeklinde konuştu. 
     





</TEXT>
</DOC>
