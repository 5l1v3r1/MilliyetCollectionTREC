<DOC>
<DOCNO> 87335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/spor/yurundul.html </URL>
<DATE> 2002/06/01/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
Açılış sürprizi 
</HEADLINE>
<TEXT>

     Dünya kupalarının alışılmış açılış maçı sürprizlerinden birisi daha yaşandı. Süper Fransa, Senegal karşısında şok yenilgi aldı. 
     Fransa maça kendinden emin ve oturmuş kolektif uyumu ile oyuna hükmederek başladı. Ancak fizik yapıları üst düzeydeki Senegalli futbolcuların kendilerini presle rahatsız etmesi yüzünden orta saha, forvet bağlantısını sağlayamadılar. Devre ortasından sonra da bir kontratakla skor dezavantajına düştüler. Ardından baskılı oyun üretkenlik getirmedi. Teknik Direktör Lemerre’in, Djorkaeff - Dugarry değişikliği son otuz dakikayı olumsuz etkiledi. Dört forvetin arkasında orta sahanın yükü Vieira ile Petit’ye kaldı. Rakip defansı orta sahadan delecek hiçbir varyasyon yapılamadı. Yüksek toplarda da Senegal’in üstünlüğü vardı. Bazı ele geçen pozisyonlar da değerlendirilemeyince Fransa ummadığı yenilgi ile karşılaştı. 
     Senegal fizik kondisyonu üst düzeyde oyunculardan kurulu bir takım. Kolektif yönleri zayıf. Ataklara bireysel becerilerle çıkıyorlar. Ama takım savunmasındaki yardımlaşmaları ve konsantrasyonları mükemmeldi. En önemli artıları da defans kurgusunda yaptıkları pozisyon hatalarını ikinci üçüncü hamlelerle düzeltmeleriydi. Bu sonuçtan sonra A grubu çok bilinmeyenli denkleme dönüştü. 
     



 SPOR 




























</TEXT>
</DOC>
