<DOC>
<DOCNO> 72049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/guncel/gun01.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’un güneyi tehlikeli 
</HEADLINE>
<TEXT>

Deprem Dede Işıkara, ANAP yöneticilerini aydınlattı Türkiye’de 6- 7 şiddetinde deprem riski yılda bir. İstanbul’un güneyi tehlikeli. Okul, hastane ve köprüler takviye edilmeli 
     HAKAN ŞANLITÜRK 

     Kandilli Rasathanesi Müdürü Prof. Ahmet Mete Işıkara, İstanbul’un güneyinin deprem açısından çok tehlikeli olduğunu söylerken, Başbakan Yardımcısı Mesut Yılmaz, "Panik yaratabilir gerekçesiyle İstanbul halkını bilgilendirmemek olmaz" dedi. 
     ANAP Merkez Karar ve Yönetim Kurulu toplantısına katılan Işıkara, Türkiye’de 7 - 8 şiddetinde 4 yılda bir, 5 - 6 şiddetinde ise bir yılda 7 deprem olabileceğini, 6 - 7 şiddetindeki deprem riskinin de "yılda bir" olduğunu söyledi. İstanbul’un güney bölümlerinin son derece tehlikeli olduğu uyarısında bulunan Işıkara, bu çerçevede okul, hastane ve 165 köprüyle viyadüğün acilen takviye edilmesi gerektiğini anlattı. 
     
     Işıkara’dan uyarı 
     Toplantı öncesi açıklama yapan Işıkara, deprem riskiyle ilgili "Sıcak patates devletin elinde" uyarısı yaptı. Işıkara, "Depremde hastane ve okullara bir şey olmaması lazım. Viyadükler de acil müdahale ekipleri ulaşım açısından çok önemli" dedi. 
     Depremle ilgili faaliyetlerde yaşanan dağınıklığın, bir başbakan yardımcısının koordinasyonunda giderilmesini isteyen Işıkara, Yılmaz ve Devlet Bakanı Kemal Derviş’in konuya çok sıcak yaklaştıklarını ifade etti. 
     
     Bilgilendireceğiz’ 
     İstanbul’un deprem sorununun idraki içinde olduklarını anlatan Yılmaz ise, Başbakan Ecevit’in "Bu bilgiler duyulursa halkta panik olabilir" sözlerine atıfta bulunarak, "Panik yaratır korkusuyla İstanbul halkını bilgilendirmekten uzak duramayız" dedi. 
     Işıkara, toplantı sonrası yaptığı açıklamada ise, "Depreme karşı önlem alınmalı. Deprem devlet politikası olmalı. İktidar değişikliklerinde kimse dokunamamalı" diye konuştu. 
     
Deprem taburu kurulsun’      Milliyet’te 1 Eylül 1985’te yayımlanan röportajında "İstanbul’un bir depremlik canı var" diyerek, deprem tehlikesini gündeme getiren TURİNG Genel Müdürü Çelik Gülersoy, sivil idarenin böyle bir felaketle başetmesinin mümkün olmadığını savunarak, böylesi bir felakette yönetimin "ordu"ya bırakılması gerektiğini söyledi. Ankara’nın bu konuda radikal bir karar alıp yetkiyi Genelkurmay’a devretmesi gerektiğini ifade eden Gülersoy, sadece İstanbul’daki değil, tüm Marmara’daki askeri makamların, mevcut istihk m taburları gibi deprem taburları’ oluşturarak hazırlıklara başlaması gerektiğini kaydetti. Gülersoy, deprem taburlarının görevini ise şöyle sıralaradı Ana ulaşımı açmak, yangınları önlemek, sağlık merkezi kurmak, yiyecek temini ve yağ-mayı önlemek. n ÖNAY YILMAZ 
     
Çiller, Yılmaz’ı kıskandı      ANAP lideri Yılmaz’ın ziyaret ettiği Ahmet Mete Işıkara’yı ANAP Merkez Karar Yönetim Kurulu toplantısına davet edip brifing verdirmesini, DYP lideri Tansu Çiller kıskandı. Çiller, dün Işıkara’yı telefonla arayarak, kendisini ziyaret etmek istediğini söyledi. Işıkara’a da Çiller’e bugün için İstanbul’da randevu verdi. 
     



 GÜNCEL 



















</TEXT>
</DOC>
