<DOC>
<DOCNO> 53275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sontur13.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkçe ibadet için Türkçe dualar 
</HEADLINE>
<TEXT>

     Türkçe ibadet tartışması sürerken günlük yaşamda en çok ihtiyaç duyulan dualar bir kitapta toplandı. 
     Mehmet Ali Kerkütlü'nün yazdığı, Mozaik yayınlarının yayımladığı kitapta, namaz ve namazla ilgili dualarla günlük yaşamda okunan dualara yer verildi. Duaların Arapça ile karşılıklı olarak Türkçesinin yer aldığı kitaba göre, bazı duaların Türkçeleri şöyle 
     Fatiha Suresi Rahman ve Rahim Allah'ın adıyla. Alemlerin Rabbi Allah'a hamd olsun. O, Rahman'dır, Rahim'dir. Ceza ve mükafat gününün sahibi ve hükümdarıdır. Ey Rabbimiz Ancak sana kulluk eder, ancak senden yardım isteriz. Bizi doğru yola ilet. Nimet verdiğin kimselerin yoluna. Gazaba uğramışların ve sapmışların yoluna değil Rabbim. 
     Fil Suresi Rahman ve Rahim Allah'ın adıyla. Rabbinin, fil sahiplerine ne yaptığını görmedin mi Onların tuzaklarını boşa çıkarmadı mı Üzerlerine sürü sürü uçucular gönderdi. İçinde ateş bulunan çamur gülleler atan uçucular. Sonunda onları delik deşik olmuş ekin kalıntısına döndürdü. 
     Maun Suresi Rahman ve Rahim Allah'ın adıyla. Dini ahiret cezasını yalanlayanı gördün mü İşte o öksüzü iter kakar. Yoksulu doyurmaya yanaşmaz. Yazıklar olsun şu namaz kılanlara ki, onlar, kıldıkları namazın değerini bilmezler. Ona önem vermezler. Onlar gösteriş için ibadet ederler. En ufak bir yardımı esirgerler. 
     Kunut Duası Allah'ım Senden yardım ister, Senden bağışlama dileriz. Bizi doğru yola ilet çünkü sana inanır sana tövbe ederiz. Sana tevekkül ederiz. Bütün iyilikleri senden biliriz. Sana şükrederiz, nankörlük etmeyiz. Günah işlemekte ısrar edenleri de senin için terk eder ve onlardan yüz çeviririz. Allah'ım yalnız sana kulluk ederiz. Senin rızan için namaz kılarız ve secde ederiz. Senin için çabalarız. Senin rahmetini umarak huzurunda başımızı eğeriz. Senin azabından korkarız çünkü azabın ancak nankör inkarcılara dokunur. 
     Amentü Duası Allah'a, meleklerine, gönderdiği kitap ve elçilerine, ahiret gününe, kadere hayrı ve şerri Allah'ın yarattığına inandım, iman getirdim. Ölümden sonra dirilmek de haktır ve hakikattir. Allah'tan başka ilah olmadığına, Muhammed'in asv O'nun kulu ve elçisi olduğuna tanıklık ederim." 
     






</TEXT>
</DOC>
