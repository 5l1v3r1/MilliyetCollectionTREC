<DOC>
<DOCNO> 51068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sondun03.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı büyük taarruza hazırlanıyor 
</HEADLINE>
<TEXT>

     Kuzey İttifakı güçlerinin Taliban denetimindeki Şolgera bölgesine girdiği ve stratejik Mezar-ı Şerif kentine doğru çoğaldıkları bildirildi. 
     Kuzey İttifakı'nın komutanlarından Atta Muhammed'in sözcüsü Kari Kudretullah telefonla yaptığı açıklamada, ''Şolgera'nın dış kesimlerinde mevzilendiklerini'' belirterek, ''Mücahitlerimiz çoğalıyorlar. Mezar-ı Şerif'i en kısa sürede alacağımızı umuyoruz'' dedi. 
     Şolgera ve çevresindeki bölgelerde gece boyunca dağınık şekilde çatışmalar meydana geldiğini belirten sözcü, cephe hatlarının sürekli değiştiğini ve Amerikan uçaklarının tehlikesiz bir biçimde bombalayabilmesi için aynı mevzilerin korunmadığını kaydetti. 
     Sözcü, kısa bir süre önce Taliban'dan ele geçirilen Ak Kupruk ve Keşendeh'e barış ve huzur ortamının geldiğini, dükkanların açıldığını, halkın memnun olduğunu söyledi. 
     Taliban yetkilileri de ''büyük bir karşı saldırıya hazırlandıklarını'' bildirdiler. 
     İsmini açıklamayan bir Taliban yetkilisi, ''Allah'ın izniyle kaybettiğimiz toprakları kısa sürede alabilecek durumdayız'' dedi. 
     






</TEXT>
</DOC>
