<DOC>
<DOCNO> 92567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/spor/spo02.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
FORMA REVİVO’YA 
</HEADLINE>
<TEXT>
ALKIŞ ORTEGA'YA 
Fenerbahçe’de günlerdir konuşulan forma krizi mutlu sonla bitti. Yeni sezonda İsrailli yıldız 10’, Arjantinli futbolcu ise 23’ numaralı formayla sahada mücadele edecek 
     Yönetim açıkladı 
     FENERBAHÇE’DE forma krizi sona erdi. Ortega’nın, Revivo’nun giydiği "10" numaralı formayı alacağı yolundaki iddialar, Arjantinli yıldızın büyük jestiyle son buldu. Fenerbahçe Yönetim Kurulu, resmi internet sitesinde yaptığı açıklamada Revivo’nun "10" numaralı formayı giymeye devam edeceğini, yeni transfer Ortega’nın ise "23" numaralı formayla sahalarda yer alacağını bildirdi. Yıldızların bu dayanışması, camiada sevinç yarattı. 
     
     Fenerbahçe için’ 
     DÜNYA Kupası Finalleri öncesinde, Maradona’nın giydiği "10" numaralı formayı almak için büyük bir uğraş veren Ortega, bu hedefine ulaşmıştı. Ancak yıldız futbolcu, bu kez forma numarasında büyük bir centilmenlik örneği gösterdi ve "Benim için sırtımdaki numara değil, Fenerbahçe önemli" dedi. Öte yandan Başkan Aziz Yıldırım’ın, Avusturya’da yapılacak olan ikinci etap kampına gidip, yeni transferleri Ortega’yı izleyeceği açıklandı. 
     
Rapajc sınırı aştı Fenerbahçe’nin Hırvat yıldızı, Almanya’da macera dolu bir gün yaşadı. Havaalanından taksi çeviren Rapajc, Çinli şoföre denk gelince, gözünü Avusturya’da açtı 
     YUSUF KOBAL 

     FENERBAHÇELİ Rapajc, komedi filmlerine taş çıkaracak yolculuğuyla, Almanya kampının en çok konuşulan ismi oldu. Önceki gün uçakla Almanya’ya giden Hırvat yıldız, havalimanında istatistikçi İsmet Badak ile buluştu. İkili, kampa katılmak için vakit kaybetmeden taksiye bindi. Çinli bir şoföre denk gelen Rapajc, adresi haritalar üzerinde gösterdi. Çinli şöfor talimatları alıp yola çıktı. 
     RAPAJC ve Badak ikilisi yolda biraz uyuyunca, ilginç gelişmeler başladı. 2.5 saat süren yolculuk sonunda gözlerini açan Rapajc, gördüklerine inanamadı. Yolu yanlış anlayan Çinli şöfor, ikiliyi Münih’teki otel yerine, Avusturya’da bir dağ köyünde getirmişti. Tekrar dönüşe geçildi. Yıldız futbolcu, havalimanından 1.5 saat süren mesafeyi, altı saatte alarak kampa geldi. 
     
Doğayla iç içe      YUSUF DURSUN 

     MÜNİH yakınlarındaki Grassau’da kamp yapan Fenerbahçe, insanlardan uzak, doğayla iç içe bir ortamda yeni sezona hazırlanıyor. Yeşilliğin bol olduğu otel çevresinde, dün antrenmanı izleyen ilginç misafirler de vardı. Sarı - Lacivertli futbolcular, kros çalışması yaparken, aynı alana gelen inekler, ilginç bir tablo oluşturdu. İnekler, futbolcular arasında da esprilere neden oldu. 
     LORANT, tempoyu daha ilk günden, en üst seviyeye çekti. Günde iki antrenman yaptıran Alman çalıştırıcı, özellikle kros çalışmasında oyuncularını bitkin düşürüyor. Sarı - Lacivertli futbolcular, her gün araziye çıkıp, ortalama 25 kilometre koşarak nefes açıyorlar. Günün 12 saatini futbolcularla sürekli birlikte olarak geçiren Lorant, son yılların en ağır çalışmalarını yaptırıyor. 
     
Koşmaya geldik’      FENERBAHÇE Teknik Direktörü Lorant, yüksek geçtiği iddia edilen kampın normal seviye de ilerlediğini söyledi. Alman hoca, "Buraya koşmaya geldik. Tempo ağır değil, gayet normal, Çünkü bu bir koşu kampı. Günde iki kere koşacağız. Çok önemli bir hafta içindeyiz" dedi. Ortega’nın mükemmel bir futbolcu olduğunu dile getiren Lorant, "Ortega ve Washington’un yanında Yusuf, Ceyhun, Hakan gibi oyuncularımız, daha ileri adım atacaktır" diye konuştu. 
     BASIN toplantısına katılan Yusuf da yeni sezon için iddialı konuştu. Genç yıldız, "İyi bir kadromuz vardı. Şimdi daha da kaliteli bir ekip olduk. Ortega’nın gelmesi, kimseyi olumsuz etkilemez. Kim iyi çalışırsa, formayı o giyer" dedi. İsmail Güldüren ise, "Takımda rekabet edeceğim, çok sayıda arkadaşım var. Başarı için, arkadaşlık gerekir. Benim oynayacağım mevki de sisteme göre değişebilir. Çizgide de oynarım, stoperde de" yorumunu yaptı. 
     
Fenerbahçe günlüğü      Yıldızlara yeni imaj 
     FENERBAHÇE kampının, bugünlerde en moda sporu halter oldu. Yaklaşık iki kilometrelik yolculuktan sonra, halter salonuna giden Sarı - Lacivertli futbolcular, Bora Bölükbaşı’nın kontrolünde imaj yeniliyorlar. Bölükbaşı, özellikle Yusuf, Revivo ve Oktay gibi futbolcularla ilgilenip, fiziki görüntüleri daha da güçlendirmek için uğraşıyor. 
     
     Önce idman sonra havuz 
     İSTANBUL’UN sıcağından bunalan Fenerbahçeli futbolcular, Almanya’da da hava sıcaklığının artması nedeniyle perişan oldular. Sarı - Lacivertliler’in tek tesellisi geceleri ısının düşmesi ve havanın serinlemesi. Yoğun antrenmanların ardından Sarı - Lacivertli futbolcular soluğu havuzda alıyorlar. Lorant’ın izni doğrultusunda, isteyenler belli saatlerde, havuzdan faydanalabiliyor. 
     
     Erdal bekliyor 
     FENERBAHÇE’NİN prensip anlaşmasına vardığı Bayern Münihli Erdal Kılıçaslan, kampa katılmak için yönetimden çağrı bekliyor. Her türlü anlaşmanın yapılmış olmasına karşın gurbetçi futbolcu, neden çağrılmadığı konusunda endişe duyuyor. Erdal’ın menajerliğini de yapan babasının önümüzdeki günlerde kampa gelip Teknik Direktör Lorant ile görüşeceği bildirildi. 
     
     Motorla servis 
     KROS çalışmalarını yaptığı araziye gelebilmek için, otelden oldukça uzağa giden Fenerbahçe kafilesine, görevliler, su ve vitamin yetiştirmek için motorsikletle servise başladılar. İstanbul’dan gelen ekibin dışında, 14 kişilik bir görevli timi Sarı - Lacivertli takımın ihtiyaçlarını karşılamak için otel ve çevresinde hazır bekletiliyor. 
     



 SPOR 
































</TEXT>
</DOC>
