<DOC>
<DOCNO> 68446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sondun06.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar en çok hangi başkanı seviyor 
</HEADLINE>
<TEXT>

     ABD, geleneksel ''Başkanlık Günü''nü kutlarken, halk arasında yapılan bir anket, başkanların en çok sevileninin, ülkenin kurucuları arasında yer alan Abraham Lincoln olduğunu gösterdi. 
     ABC News tarafından yaptırılan kamuoyu araştırmasında Lincoln birinci gelirken, Başkan George W. Bush, suikaste kurban giden Başkan John F. Kennedy ile ikinciliği paylaştı. 
     Ankete katılanların yüzde 20'si Lincoln'ı birinci seçerken, George W. Bush ve Kennedy yüzde 14, Clinton, Ronald Reagan ve Franklin Roosevelt yüzde 8'erlik oyla üçüncü sırada yer aldı. 
     Cumhuriyetçi Parti'li başkanlar arasında, Bush'un Reagan'ın önüne geçmesi dikkati çekti. 
     ABC tarafından geçen yıl yaptırılan ankette yüzde 18 oyla Reagan birinci, yüzde 16 ile Kennedy ikinci ve yüzde 14 ile Lincoln üçüncü olmuştu. 
     Bu yılki ankette Demokrat Parti'liler arasında Kennedy ve Lincoln listenin başını çekti. 
     Ankete katılan beyazlar Lincoln'ı birinci seçerken, Lincoln, siyahlar arasında ikinci sırada geldi. Lincoln, Amerikan iç savaşı döneminde köleleri serbest bırakmıştı. Ankete katılanlardan yaşları 65 ve daha yukarıda olanlar ise Franklin Roosevelt'i tercih ettiler. 
     ABC News'un anketi, 13-17 Şubat tarihleri arasında 1025 yetişkin arasında yapıldı. 
     






</TEXT>
</DOC>
