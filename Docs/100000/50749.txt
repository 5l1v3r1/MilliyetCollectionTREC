<DOC>
<DOCNO> 50749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sonspo06.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekelioğlu'nun Trabzonspor'u 27 maçta 12 galibiyet alabildi... 
</HEADLINE>
<TEXT>

     Trabzonspor'da, dün akşamki 2-2'lik Denizlispor beraberliğinin ardından görevinden istifa ettiğini açıklayan teknik direktör Sadi Tekelioğlu, bordo-mavili takımda başarılı bir grafik sergileyemedi. 
     Geçen sezon Giray Bulak'ın istifa etmesinin ardından ligin 19. 
     haftasındaki Bursaspor maçında göreve başlayan Sadi Tekelioğlu yönetiminde, bordo-mavili takım 27 maçta 12 galibiyet, 11 yenilgi ve 4 beraberlik elde etti. Bordo-mavili takım, söz konusu maçlarda rakip fileleri 51 kez havalandırırken, kalesinde 46 gol gördü. 
     
     Deplasman maçları hüsran... 
     Teknik direktör Tekelioğlu yönetiminde bordo-mavili takım, deplasman maçlarında adeta hüsrana uğradı. 
     Tekelioğlu yönetiminde 14 deplasman maçına çıkan bordo-mavililer, bu maçlarda 8 yenilgi, 4 galibiyet ve 1 beraberlik elde etti. 
     Karadeniz ekibi, söz konusu maçlarda kalesinde gördüğü 30 gole, 27 golle karşılık verebildi. 
     
     İç sahada zorlandı... 
     Trabzonspor, kendi sahasında ligde rakipleriyle yaptığı 13 maçın 7'sinde sahadan galibiyetle ayrılırken, 3'er maç da beraberlik ve 
     yenilgiyle sona erdi. Trabzonspor, 24 gol atarken, kalesinde 16 gol gördü. 
     
     Derbi maçları 
     Trabzonspor, teknik direkör Tekelioğlu yönetiminde, 5 derbi maçında 3 yenilgi, 2 galibiyet aldı. 
     Beşiktaş ile İstanbul'da yaptığı 2 karşılaşmada, 1 galibiyet ve 1 yenilgi alan Trabzonspor, Galatasaray'a İstanbul'da 2 karşılaşmada yenildi, Fenerbahçe'yi ise sahasında yenmeyi başardı. 
     






</TEXT>
</DOC>
