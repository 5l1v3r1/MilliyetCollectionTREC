<DOC>
<DOCNO> 83616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/ekonomi/eko03.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvence ve vergiyi masaya yatıralım 
</HEADLINE>
<TEXT>

Bankacılıkta önemli adımlar atıldığını belirten Akbank Genel Müdürü Kurtul, daha yapılması gereken çok iş olduğunu söyledi. Mevduat güvencesi ve vergi reformunun öncelikli konular olduğunu söyleyen Kurtul, Bunlar bir an önce ele alınmalı’ dedi 
     FİNANS SOHBETLERİ 
KADİFE ŞAHİN 

     Bankacılığa bakıldığında yapılan düzenlemelerin yeterli olmadığını belirten Akbank Genel Müdürü Zafer Kurtul, "Daha yapmamız gereken çok iş var" dedi. Yapılacak işlerin başında banka mevduatına tanınan sınırsız güvencenin kaldırılmasının yer aldığını ifade eden Kurtul, "İkinci konu vergi reformu" diye konuştu. 
     Sınırsız mevduat güvencesinin sektörün temel sorunu olduğunu ve bunun artık masaya yatırılması gerektiğini kaydeden Kurtul, "Mevduata verilen sınırsız devlet garantisi hem haksız rekabete hem de sağlıksız yapıya yol açıyor" dedi. 
     
     Enflasyona göre vergi 
     Bankacılık Düzenleme ve Denetleme Kurulu’nun BDDK bankaları enflasyon muhasebesine göre denetlediğini belirten Kurtul, buna karşın vergi altyapısında henüz bu düzenlemenin yapılmadığını bildirdi. "Dolayısıyla enflasyon muhasebesine geçtiğimizde vergi altyapısının da oluşturulması lazım" diyen Kurtul, şöyle konuştu 
     "Örneğin Banka Sigorta Muamele Vergisi, yabancı bankalarla aramızda haksız bir rekabet yaratıyor. Kredi yurtdışında yapıldığında vergiye tabi değil, Türkiye’de yapıldığında tabi. Biz bunu müşteriye, reel sektöre yansıtıyoruz. Dolayısıyla reel sektörün kredi maliyetlerini yükseltiyor. Banka Sigorta Muamele Vergisi’nin kalkması gerekiyor. Binde bir oranında Kambiyo Gider Vergisi alınıyor. Sözleşmelerden de damga vergisi alınıyor. Kaynak Kullanımı Destekleme Fonu var. Artık bu tip düzenlemelerin bankacılık reformu kapsamında bir an önce yapılması gerekiyor." 
     
Banka sahipleri sermaye desteğine sıcak bakmıyor. Buna rağmen operasyon başarılı olacak mı 
     Bankacılık herhangi bir iş alanı değil. Bankalar, mevduat toplayan kurumlar. Dolayısıyla burada çok önemli bir sorumluluk var. Bankaların çalışma prensibinin otoriteler tarafından duzenlenmesi gerekiyor. Bu dünyanın her tarafında böyle. Bankacılık sektörünün krize girmesinin birinci nedeni sınırsız mevduat güvencesi ve bununla ilgili olarak yapılan denetimlerin yetersizliğidir. Bu yüzden bankalar zaafa uğradı. Bankacılığın yaşadığı sorun herhangi bir sektörün sorunuyla aynı değil, bütün ekonomiyi etkiliyor. 
     
Kamu desteği haksız rekabete yol açar mı 
     Bunun nasıl yapılacağı önemli. İlk aşamada mevcut ortağın sermayesini artırması temin edilecek. Eğer mevcut ortak sermaye koyamıyorsa Tasarruf Mevduatı Sigorta Fonu’nun sermaye desteği olabilir. Mevcut hissedarın hisseleri teminat olarak alınacak. Fon’un elindeki hisseler satıldığında bir kayıp varsa, rehin alınan hisseler satılacak. Operasyon bu şekilde yapıldığında kamuoyunu yaralayan bir durum olmayacak. Ayrıca bankanın yönetimine de bir kişi atanacak. Bu nedenle haksız rekebete neden olacak bir durum yok. 
     
     Sorunlu krediler gözükmeli 
Denetimler bitip, bilançolar açıklandığında tekrar bir operasyon bekler misiniz 
     Ümit ediyoruz ki 2001 yıl sonu bilançoları gerçeği yansıtacak. Burada iki konu var. Birincisi iştiraklerin ve sabit kıymetlerin gerçek değeriyle değerlendirilmesi. İkincisi ise kredi portföyündeki problemli kredilerin net olarak gözükmesi. Bu iki konuda ümit ediyoruz ki üçlü denetim sistemi başarılı olacak. 
     
Karşılıklar yumuşamasın’      Akbank’ın Karşılıklar Yönetmeliği gereği sorunlu kredilerine yüzde 100 karşılık ayırdığını belirten Kurtul, bu konuda tutucu bir politika izlediklerini ve bunu şeffaflık açısından doğru bulduklarını söyledi. Ayrılan karşılıkların banka bilançolara etkisinin, k rı düşürme, ayrılan karşılık kadar sermayenin eksilmesi ve özkaynakların azalması şeklinde negatif olduğunu kaydeden Kurtul, şöyle konuştu 
     "Akbank açısından baktığımızda bize getirdigi ilave bir sorun yok. Sermaye yeterlilik oranımız yüzde 33. Bunun üç yıl gibi uzun bir vadeye yayılmasını istemek, sermaye yeterlilik oranındaki sorunu işaret eder. Biz bu görüşe katılmıyoruz. Bu şeffaf bir uygulama olmaz. Bu tip esneklikler yurtdışındaki yatırımcılar, derecelendirme kuruluşları ve muhabir bankalar açısından, sektörün kredibilitesini düşürür. Dolayısıyla eğer problemli bir kredi varsa uygun miktarda karşılık ayrılmalı ve bilançolar şeffaf olmalı." 
     
İyi aile babası iyi futbolcu      Akbank Genel Müdürü Zafer Kurtul, Ailem Projesi’nin tanıtıldığı organizasyonda iki küçük kızını da yanından ayırmadı. 
     Büyük kızı Esra’nın söz dinleyen, uyumlu bir çocuk olduğunu söyleyen Kurtul, basın mensupları ile sohbet ederken bir yandan da gözünü kızlarından ayırmadı. Psikolog olan eşi Ayşe Hanım, henüz dört aylık olan Aslı ile ilgilenirken Kurtul da Esra’yla ilgileniyordu. 
     Bu arada düzenlenen etkinliklerin tamamına katılan Akbank yöneticilerinden Genel Müdür Yardımcısı Hayri Çulhacı voleybolda beceri gösterirken, Kurtul da bir saat hiç durmadan futbol oynayarak futbola yatkınlığını gösterdi. 
     



 EKONOMİ 












</TEXT>
</DOC>
