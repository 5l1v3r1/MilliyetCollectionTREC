<DOC>
<DOCNO> 85753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sontur18.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararsız belde, iki referandum yaptı karar veremedi... 
</HEADLINE>
<TEXT>

     Konya'nın Hüyük İlçesi'ne bağlı 6 bin nüfuslu Kıreli Beldesi halkı, hizmetlerinden memnun olmadıkları ilçeden ayrılarak, bağlanmak için Konya'nın Beyşehir ile Isparta'nın Şarkikaraağaç İlçesi arasında tercih yapamayınca, 3'üncü kez referanduma gitme kararı aldı. 
     Kıreli Belde Belediye Başkanı Nurettin Şahin, coğrafi olarak Konya ile Isparta illeri arasında kalmanın sıkıntısını yaşadıklarını belirterek, şunları söyledi 
     ''Beldenin nereye bağlanacağı konusunda daha önce iki kez yaptığımız referandumlarda halkımızın büyük çoğunluğu Isparta ilini tercih etti. Belediye Meclisi'mizin aldığı karar doğrultusunda pazar günü bir referandum daha yapacağız. Sonuç yine Isparta'ya bağlı Şarkikaraağaç İlçesi çıkarsa, bu talep doğrultusunda çalışmalara başlayacağız.'' Kişisel görüşünün Isparta'ya bağlanılması halinde beldenin çok şey kazanmayacağı olduğunu söyleyen Şahin, ''Halkımızın önceki iki referandumda Isparta'yı tercih etmesi, kendisine sahip çıkmayan siyasetçiler yüzünden olmuştur. Beyşehir'e bağlanmamız aslında bizim için çok yararlı olur'' dedi. 
     Şahin, beldenin nereye bağlanacağının kesinleşmesinden sonra ilk hedeflerinin Konya-Isparta karayolundaki beldelerini ilçe yapmak olduğunu sözlerine ekledi. 
     





</TEXT>
</DOC>
