<DOC>
<DOCNO> 96710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/spor/spo20.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Saka’dan uyarı      FUTBOL Federasyonu Başkanvekili Orhan Saka, geçen sezon Şampiyonlar Ligi ve UEFA Kupası’nda alınan puanlar sonrasında Türkiye’nin ülke sıralamasında 7.’likten 8. sıraya düştüğünü söyledi. Saka, takımlarımızın bu sezon Avrupa’da alacakları sonuçların önemli olduğunu, zira 9. Portekiz ile aramızdaki puan farkının fazla olmadığını da ekledi. 
     
Fuat Ercan EABA’da      RUSYA’NIN Perm şehrinde yapılan EABA Avrupa Amatör Boks Birliği Kongresi’nde Avrupa Boksu’nun yönetimi Türkler’in eline geçti. Arkadaşımız Fuat Ercan’ın da Basın ve Halkla İlişkiler Komisyonu üyeliğine seçildiği kongrede Federasyon Başkanı Caner Doğaneli EABA Teknik Komite Başkanı oldu. Ayrıca Sudi Topal, Garip Erkuyumcu, Fatih Saraçoğlu, Ferit Meriçten, Eyüp Gözgeç, Aziz Bocutoğlu, İsmail Işık, Tunç Turgut, Orhan Ayhan ve Atilla Cömert komisyonun çeşitli kurullarında yönetime seçildiler. 
     
Bulgar hakemin acı sonu      İSTANBUL’DA yapılan Uluslararası ENKA Erkekler Tenis Turnuvası’nın gümüş bröveli Bulgar Başhakemi Lubomir Bratoev 53 , kaldığı otelde kalp krizi geçirerek öldü. Sarıyer’deki Fuat Paşa Oteli’nde kalan Bratoev, tesislere gitmemesi üzerine odasını kontrol eden otel görevlilerince ölü bulundu. 
     
Serkan tamam      BASKETBOLDA Ülkerspor, oyuncusu Serkan Erdoğan ile sözleşme yeniledi. Turuncu - Yeşilli kulüp, dopingli madde kullandığı için aldığı 1.5 yıllık cezası bu yaz sonu bitecek Serkan’a iki yıllık sözleşme imzalattı. 
     
Yeni formalar      İTALYA’NIN İnter takımında oynayan Emre Belözoğlu ve Okan Buruk yeni sezonda forma numaralarını değiştirdi. İlk sezonda 33 numaralı formayı giyen Emre, 2002-2003’te 5 numarayı alırken, Okan da, 77 numaralı forma yerine 22’yi tercih etti. 
     
Fırtına ikili      TÜRKİYE Ralli Şampiyonası’nın 4. ayağı olan Yeşil Bursa’daki F2 kategorisinde fırtına gibi esen Burak Çukurova - Baran Alpay ikilisi şampiyonluğa direksiyon sallıyorlar. Önceki ayaklarda iki kez birincilik kürsüsüne çıkan Ford Rally Sport Turkey takımının müthiş ikilisi en güçlü aday konumuna geldiler. 
     
Hazırlık maçları İstanbulspor - İstanbul Bld 2 - 0 Ankaragücü - Kapellen 1 - 1      



 SPOR 



























</TEXT>
</DOC>
