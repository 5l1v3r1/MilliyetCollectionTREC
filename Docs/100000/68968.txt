<DOC>
<DOCNO> 68968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/yasam/yas03a.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekortmenlik miras kaldı 
</HEADLINE>
<TEXT>

     İZMİR DHA 

     GEÇEN haziranda vefat eden Türkiye’nin kira geliri rekortmeni Ayla Ökmen’in ABD’de yaşayan kızı Çiğdem Ökmen, bu yıl hem annesi, hem de kendisi adına tahakkuk eden toplam 568 milyar 470 milyon lira gelir karşılığı ödeyeceği 375 milyar 585 milyon lira vergiyle Türkiye rekortmeni oldu. 
     İZMİR Defterdarlığı 2001’de elde ettikleri kira geliri karşılığı en fazla vergi verecek 100 kişiyi açıkladı. İlk sırada yer alan mükellefin, haziran 2001’de vefat eden, yılların vergi rekortmeni Ayla Ökmen’in tek mirasçısı olan kızı Çiğdem Ökmen olduğu öğrenildi. 
     İKİNCİ sırada yer alan mükellefin de ölmeden önce elde ettiği altı aylık kira geliriyle Ayla Ökmen’in kendisi olduğu belirlendi. Buna göre Çiğdem Ökmen, annesi ve kendisi adına toplam 375 milyar 585 milyon lira vergi ödeyecek. 
     
Hayırsever rekortmen      Geçen yıl 65 yaşında vefat eden Ayla Ökmen, Türkiye’nin en fazla gayrimenkulüne sahip isimlerden biriydi. Ökmen, geçen yıl da gayrimenkul gelirleri karşılığı ödediği vergilerle şampiyonu olmuştu. 1992’de babası adına okul yaptıran ve zamanın Milli Eğitim Bakanı Köksal Toptan tarafından ödüllendirilen Ökmen’in vefatıyla bütün mirası tek çocuğu olan 35 yaşındaki kızı Çiğdem Ökmen’e yanda kaldı. Yurt dışında moda eğitimi alan Çiğdem Ökmen, yaşamını ABD’de sürdürüyor. 
     



 YAŞAM 





















</TEXT>
</DOC>
