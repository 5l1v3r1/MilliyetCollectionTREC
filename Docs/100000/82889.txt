<DOC>
<DOCNO> 82889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sontur31.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Parlamentosu heyeti Diyarbakır'da ... 
</HEADLINE>
<TEXT>

     Avrupa Parlementosu'ndan gelen 9 kişilik heyet Diyarbakır'daki görüşmelerini sürdürüyor. 
     Diyarbakır Büyükşehir Belediye Başkanı Feridun Çelik'i makamında ziyaret eden heyet başkanı AP'nin Yeşiller Grubu Üyesi Hollandalı Joos Lagendijk, hükümet yetkilileriyle görüşerek ziyaretlerinin ilk kısmını tamamladıklarını belirterek, daha sonra HADEP yetkilileriyle de görüştükten sonra değerlendirme yapabileceklerini söyledi. 
     Görüşmelerinin son derece açık ve bilgilendirici olduğunu da ifade eden Lagendijk, ''Buraya geliş nedenimiz HADEP'in şimdiki durumunu gözlemek'' dedi. 
     Terör örgütü PKK'nın siyasallaşma çabaları konusundaki bir soru üzerine Lagendijk, ''PKK ve HADEP farklı şeylerdir. Biz buraya PKK veya KADEK'i tartışmaya değil HADEP'in durumunu görmeye geldik'' şeklinde konuştu. 
     Heyet üyeleri, daha sonra Büyükşehir Belediye Başkanı Feridun Çelik ile basına kapalı görüşme yaptılar. 
     





</TEXT>
</DOC>
