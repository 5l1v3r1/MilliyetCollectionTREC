<DOC>
<DOCNO> 51323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sonspo12.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor "Murat Sözkesen ile ilgili Beşiktaş'tan teklif almadık" 
</HEADLINE>
<TEXT>

     Bursa Büyükşehir ve Bursaspor Kulübü Başkanı Erdoğan Bilenser, golcü oyuncuları Murat Sözkesen ile ilgili Beşiktaş Kulübü'nden herhangi bir öneri almadıklarını söyledi. 
     Edoğan Bilenser, Murat Sözkesen'in Beşiktaş ile transfer görüşmeleri yaptığına ilişkin basında yer alan haberleri A.A muhabirine değerlendirdi. 
     Murat Sözkesen ile 2 yıllık sözleşmeleri bulunduğunu hatırlatan Bilenser, daha önce Trabzonspor'un da resmen kulüpten istediği ve bu futbolcuyu satmayı düşünmediklerini söyledi. 
     Beşiktaş'tan da bugüne dek herhangi bir öneri almadıklarını ifade eden Bilenser, şöyle konuştu 
     ''Bursa, Türkiye'nin en önemli sanayi şehirlerinden biri. 
     Takımının da şehir gibi büyük olması lazım. Biz 29 dev adam 
     sloganıyla göreve geldiğimizde dev bir takım yaratmayı hedefledik. Bu yolda hızla ilerliyoruz. Bu sezon beklentilerimizin bir bölümünü elde edeceğiz. Gelecek sezonlarda daha büyük hedeflere ilerleyeceğiz. Böyle büyük hedefleri olan bir takımın iyi oyuncularını satması düşünülemez. Biz satmak yerine daha iyi oyuncularla kadromuzu güçlendirmeye çalışıyoruz.'' 
     






</TEXT>
</DOC>
