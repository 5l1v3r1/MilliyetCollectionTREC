<DOC>
<DOCNO> 81410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/yazar/asik.html </URL>
<DATE> 2002/05/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Cüneyt’in vedası 
</HEADLINE>
<TEXT>

     Törenle dün toprağa verdiğimiz sevgili Cüneyt Canver’in, 15 gün kadar önce Adana’daki Metro TV’de yaptığı konuşmanın bir bölümünü aşağıda bulacaksınız... 
     Adeta bir veda konuşması 
     "... Şimdi bizim neye ihtiyacımız var, biliyor musunuz arkadaşlar Biz eskiden bu vatanı çok severdik. Biz eskiden bu ülke için canımızı verirdik. Şimdi şu sınır kapılarını aç, AB desin ki "gel buraya"... Amerika desin ki "gel buraya...", Türkiye’nin yarısı boşalacak. Bize bu vatanı tekrar sevdirecek, bize tekrar bu vatan uğruna ölümü göze almamızı sağlayacak siyasetçiye ihtiyaç var. Bizim, iktidar olduğunda kocasının, oğlunun şaklabanlıklarını izleyeceğimiz, onu oradan nasıl götürürüm, bunu buradan nasıl götürürüm... Yalılardı, tesislerdi, zenginliklerdi, suiistimallerdi, bizim bunu tekrar yaşamaya ne ihtiyacımız var, ne halimiz, ne moralimiz var. Bu ülkeyi tekrar bize sevdirin... Benim siyasetçilere sözlerim buradan bunlar. Bu ülkeyi bize tekrar sevdirin..." 
     Sevgili Cüneyt Canver, bu ülkeyi ona ve bizlere sevdirecek siyasetçileri göremeden gitti, bakalım geride kalanlar görebilecek mi 
     
     Göz göze bakan iki insan birbirinin gözlerini değil bakışlarını görür. 
Robert Bresson 

SDHP bu ay doğuyor...      Fikri Sağlar ve Murat Karayalçın öncülüğünde kurulmakta olan Sosyal Demokrat Halkçı Parti, önümüzdeki birkaç hafta içinde siyasi hayatımıza katılıyor. Fikri Sağlar ile yeni partinin ilkelerini konuşmadan önce söz Murat Karayalçın’ın "Türbanlılar"a kur yapan sözlerine geldi. Fikri Sağlar 
     - O sözlerin yanlış anlaşıldığını Murat Bey açıkladı. Bizim tavrımız açık. Başörtüsüne karşı değiliz. Türbanı ise laik Cumhuriyet’e ve aydınlık devrimlere karşı olanların örgütlenme simgesi olarak görüyoruz... 
     - SDHP kimin partisi olacak 
     - Dışlanan çoğunluğun... Meclis’teki azınlık yönetiminin sırt çevirdiği milyonların... 
     - Kurucular kimler 
     - Her kesimden dürüst insanlar... Sivil toplum örgütlerine çağrı yaparak kurucular kuruluna temsilci istedik.. Türk - İş, DİSK, TESK, KESK, TOBB, TMMB, Ziraat Odaları, Tabipler Odası, Diş Hekimleri, Barolar Birliği de kuruluşa katılacaklar... 
     - Parti olarak diğerlerinden farkınız 
     - Pek çok... Genel Başkan siyasi başarısızlık halinde görevinden alınacak.. Parti üyeleri 6 aylık eğitimden geçecek... Her üye mutlaka bir sivil toplum örgütüne üye olacak... Göreve geliş en az 2 yıl üyeliği gerektircek...vb... 
     - Ana sloganınız... 
     - Yolsuzluk ve yoksullukla mücadele... Hesap soran bir parti olacağız... 
     - Hedefiniz 
     - Türkiye’yi 2023’e yani Cumhuriyetin’in 100’üncü yılına kadar Avrupa’nın ekonomik düzeyine yükseltmek... Hadi bakalım kolay gelsin... 
     
     Demokratik sindirim partisi lideri Ecevit’in sindirim sistemi makul çoğunluğun sinir sistemini tahrip etmeye başladı. 
Haldun Ertem 

Günün fıkrası      Vatandaşın biri, AK Parti Genel Başkanı Recep Tayyip Erdoğan’a çıkarak 
     - Sayın Erdoğan, demiş, sizden bir ricam var. Hani diyorum ki, şu partinizin adını değiştirseniz... 
     Erdoğan 
     - İyi de, neden ... diye sormuş. 
     Vatandaş, cevap vermiş 
     - Çünkü affedersiniz ama her defasında AK’ım derken başka bir şey diyorsunuz 







Avrupa ve terör 


Köyceğiz 


Cüneyt’in vedası 


Org. Kıvrıkoğlu 1000 yıl sözünü anlamadılar 


Ekonomi iyi bir rotaya oturacak 


Sandıktan nasıl istikrar çıkacak 


Hukuk diye diye... 


Anadolu liseleri ne olacak 


Beş yıldızlı Cimbom 


Azıcık hamilenin sonu 


Kafkas ekseni 


Umut, aşk ve güzelliğin yendiği zaman 


Halka rağmen, hukuka karşı 


"Onların yüzü suyu hürmetine" 


Söz sırası ilaç üreticilerinde 


1 Mayıs 1 Mayıs Beyaz Türk’ün de bayramı-ı 


Bu kadar kar var ise "kriz" yok demektir 


</TEXT>
</DOC>
