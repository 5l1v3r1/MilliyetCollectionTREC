<DOC>
<DOCNO> 87269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sontur21.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Lise öğrencisinin yüzüne kezzap attılar 
</HEADLINE>
<TEXT>

     Adana'da bir kişi, tartıştığı lise öğrencisinin yüzüne kezzap döküp kaçtı. 
     Emniyet Müdürlüğü yetkililerinden alınan bilgiye göre, Obalar Caddesi'nde, kimliği henüz belirlenemeyen bir kişi, okul çıkışı bir dükkanda çalışan Fatih Ticaret Meslek Lisesi 2. Sınıf öğrencisi Kenan Atakay'ın 17 yüzüne kezzap döktü. Saldırgan kaçarken, çevredeki esnaf, yüzünü suyla yıkadıkları genci, Devlet Hastanesi'ne kaldırdı. 
     Kimseyle bir soru bulunmadığını belirten Atakay, 2 gün önce işyerinin önünü temizlerken, 4 yaşlarındaki bir kız çocuğuyla çarpıştığını belirterek şunları söyledi 
     ''Babası olduğunu söyleyen 30 yaşlarındaki kişi, küçük kızdan özür dilememi istedi. Ben de dilemedim ve tartıştık. Daha sonra ayrıldı. 
     Aynı adam, elinde siyah bir poşetle bana doğru geldi ve aniden içinden çıkardığı şişeyi yüzüme döktü. Sonra da kaçtı. Ne olduğunu anlamadım.'' Anne Belgin Atakay, eşinin yurtdışında çalıştığını, en büyük çocuğu Kenan'ın çalışarak eve katkı sağladığını belirterek ''Böyle bir şey olamaz. Bu bir vahşet. Bunu yapan caninin yakalanarak hesap vermesini istiyorum'' dedi. 
     Emniyet yetkilileri, olayla ilgili soruşturmanın sürdüğünü bildirdiler. 
     





</TEXT>
</DOC>
