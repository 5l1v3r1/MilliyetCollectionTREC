<DOC>
<DOCNO> 67513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/ekonomi/eko03.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
100 yıllık hayal gerçek oluyor 
</HEADLINE>
<TEXT>

Cansun, 1905’te kurulan Galatasaray’ın daha ilk kongrelerinde, başkanlar tarafından şirketleşmenin ve halka açılmanın gündeme getirildiğini söyledi 
     EKONOMİ SERVİSİ 

     Galatasaray Spor Kulübü Başkanı Mehmet Cansun, camia için önemli ve büyük bir gün yaşadıklarını vurgulayarak, Yusuf Ziya Öniş’in 1930’larda halka açılma ve şirketleşme teklifinde bulunduğunu, 1960’larda da başkan Ulvi Yenal’ın böyle bir önerisinin olduğunu söyledi. Yaklaşık 2000 kişinin katıldığı halka arz toplantısında konuşan Mehmet Cansun, bu gelişmenin kendisine nasip olduğunu belirtti. 
     Cansun şöyle konuştu 
     ’Bu, bütün Galatasaraylılar için büyük bir gurur. Düşünün ki, Türkiye Cumhuriyeti 1.5 yıldır ilk defa, Galatasaray Sportif A.Ş ile Avrupa’da yatırımcıların başarıyla huzuruna çıktı. Galatasaray, Türkiye Cumhuriyeti’nin dünyada ve Avrupa’da tanınan en büyük markasıdır.’’ 
     Galatasaray Spor Kulübü Asbaşkanı ve Galatasaray Sportif A.Ş Yönetim Kurulu Üyesi Yiğit Şardan da konuşmasında, Galatasaray’ın halka arzdan sonra ticari başarılarıyla da dünyanın örnek gösterdiği kulüp ve marka olacağını söyledi. 
     Şardan, halka arzda örnek bir model uyguladıklarını da kaydederek, İtalyan takımı Inter’in de Galatasaray’ın modelini uygulayacağını kaydetti. 
     
Sevgiline bir lot al’      Galatasaray Sportif AŞ Genel Müdürü Ebru Köksal da, bugünün sevgililer günü olması nedeniyle herkesin sevgilisine bir lot Galatasaray hissesi almasını önerdi. 
     Köksal, halka açılan şirketin bir medya şirketi olduğunu hatırlatarak, "Şirket yayın, reklam ve sponsorluk haklarının bir kısmına sahiptir" dedi. Bu yılki net k r beklentilerinin 24 milyon dolar olduğunu kaydeden Köksal, en büyük varlıklarının ise Galatasaray markası olduğunu belirtti. 
     
     



 EKONOMİ 




















</TEXT>
</DOC>
