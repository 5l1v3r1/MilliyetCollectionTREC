<DOC>
<DOCNO> 78509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sonspo22.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Ünsal "İngiltere'de zorlanıyorum" 
</HEADLINE>
<TEXT>

     Galatasaray'dan sezon ortasında İngiltere Premier Ligi takımlarından Blackburn Rovers takımına transfer olan Hakan Ünsal, İngiltere'de zorlandığını söyledi. 
     İngiliz futboluna şu an için ayak uyrdurmakta zorluk çektiğini ifade eden Milli futbolcu, ''Zorlanmamın sebebini ise Galatasaray'da iki ay takımdan ayrı kalmam olarak görüyorum. Eksikliğimi çalışarak gidermeye çalışıyorum'' dedi. 
     Hakan Ünsal, milli takımın Şili ile oynayacağı karşılaşmaya da değinerek, ''Dünya Kupası Finalleri'ne gitmeden önce eksiklerimizi görmek açısından önemli bir karşılaşma oynayacağız. Kazanmak istiyoruz'' dedi. 
     A Milli Takım kadrosunda bulunan futbolcular, Şili ile oynanacak olan karşılaşmaya konsantre olmaya çalışıyor. 
     Fenerbahçeli oyuncu Ümit Özat, lig maçlarından sonra Şili karşılaşmasına konsantre olmak zorunda olduklarını ifade ederek, ''Hazırlık maçlarını ciddiye alıyoruz. Şanssızlığımızı kırmak istiyoruz'' dedi. 
     Galatasaraylı Ergün Penbe, hafta içinde oynayacakları milli maçın hataları görmek açısından yararlı olacağını ifade etti. 
     Lig bitmeden son hazırlık maçlarını Şili ile oynayacaklarını kaydeden Fenerbahçeli Ogün, hedeflerinin iyi futbol oynamak olduğunu söyledi. 
     





</TEXT>
</DOC>
