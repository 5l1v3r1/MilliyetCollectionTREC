<DOC>
<DOCNO> 90175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sonspo02.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurosport, "Kırkpınar Belgeseli" hazırlayacak 
</HEADLINE>
<TEXT>

     Tüm dünyada izlenen ve her türlü spor etkinliğini televizyon izleyicisine aktaran ünlü Eurosport kanalının, Tarihi Kırkpınar Yağlı Güreşleri'yle ilgili bir belgesel hazırlayacağı bildirildi. 
     Bu yıl 28-30 Haziran tarihleri arasında düzenlenecek Tarihi Kırkpınar Yağlı Güreşleri'ni, Kırkpınar Ağası Sait Yavuz'un girişimiyle belirli periyotlarda yayınlayacak olan Eurosport'un, bazı ülkelerden gelen talep doğrultusunda, Kırkpınar Belgeseli hazırlayacağı da belirtildi. 
     Kırkınar Ağası Basın Danışması Kadri Bolcan, amaçlarının, 641 yıllık tarihe sahip Tarihi Kırkpınar Yağlı Güreşleri'ni tüm dünyaya tanıtmak ve sevdirmek olduğunu söyledi. 
     Bolcan, Kırkpınar Ağası Yavuz'un bu konuda hiçbir özveriden kaçınmadığını da belirterek, ''Ağamızla birlikte 17 Haziran'da Edirne Belediye Başkanı Cengiz Varnatopu'nun düzenleyeceği toplantıya katılacağız. Bu toplantıda Kırkpınar ile ilgili son hazırlıklarımızı aktaracağız. Gelecek haftadan itibaren de ağa tribününde tadilata başlayacağız'' dedi. 
     Gelecek haftadan itibaren Edirne'de çalışmalara başlayacaklarını da belirten Bolcan, ''Ben bundan sonra Edirne'de kalacağım. Artık bu büyük organizasyonun son hazırlıklarını yerinden izleyeceğim'' diye konuştu. 
     





</TEXT>
</DOC>
