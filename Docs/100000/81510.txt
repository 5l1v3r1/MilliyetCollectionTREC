<DOC>
<DOCNO> 81510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sontur05.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüden intiharı taksi şoförü önledi... 
</HEADLINE>
<TEXT>

     İntihar etmek amacıyla taksiyle Boğaziçi Köprüsü'ne gelen bir kişi, sürücünün müdahalesi sonucu polislerce etkisiz hale getirildi. 
     Psikolojik sorunlarından dolayı bunalıma giren Necip Ulupınar 33 , intihar etmek amacıyla 34 TCR 43 plakalı taksiyle Boğaziçi Köprüsü'ne geldi. 
     Necip Ulupınar, köprünün güney orta bölümünde taksiden inerek korkuluklara gitmek isterken, sürücü Eyüp Korkut, kendisini engelleyip, durumu köprüde görevli polislere haber verdi. 
     Polislerce etkisiz hale getirilen Ulupınar, daha sonra Rumelihisarı Karakolu'na götürüldü. 
     Necip Ulupınar'ın, bir süre önce psikolojik tedavi gördüğü öğrenildi. 
     Olayla ilgili soruşturma sürdürülüyor. 
     





</TEXT>
</DOC>
