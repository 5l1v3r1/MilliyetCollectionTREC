<DOC>
<DOCNO> 77249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/siyaset/siy01.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabine Işıkara’ya karşı 
</HEADLINE>
<TEXT>

MHP’li milletvekillerinin deprem otoritesi oluşturulması için TBMM’ye verdiği yasa teklifine DSP’li bakanlar da destek çıktı 
     ELÇİN ERGÜN Ankara 

     Boğaziçi Üniversitesi Kandilli Rasathanesi ve Deprem Araştırma Enstitüsü’nün Başbakanlığa bağlanması ve Prof. Dr. Ahmet Mete Işıkara’nın depremle ilgili yaptığı açıklamaların izne tabi tutulmasını öngören teklifle ilgili olarak Devlet Bakanı Mustafa Yılmaz, "Işıkara, medya meraklısı. Yaptığı açıklamalarla milletin moralini bozuyor" dedi. Bakanlar Kurulu toplantısında, Işıkara’nın önceki gün yaptığı açıklamalar ana gündem maddesiydi. Başbakan Bülent Ecevit, Başbakanlık Müsteşarı Ahmet Şağar’a "Işıkara’yı küstüren nedir" diye sordu. 
     
     Medya hastalığı var’ 
     Şağar da, MHP’lilerin Meclis’e verdiği "deprem otoritesi" yasa teklifi hakkında bilgi sundu. Bunun üzerine MHP’li Bayındırlık Bakanı Abdülkadir Akcan, "Kimse ortada devlet zaafiyeti varmış gibi konuşmasın. Afetlerle ilgili Afet İşleri Genel Müdürlüğü var" dedi. Mustafa Yılmaz ise "Işıkara’nın medya hastalığını bırakması lazım. İnsanlar deprem korkusuyla kahvaltı bile yapamıyor. Bilir bilmez köprülerin ayağı, hastanelerin duvarı gibi her konuda fikrini söylüyor" diye konuştu. 



 SİYASET 














</TEXT>
</DOC>
