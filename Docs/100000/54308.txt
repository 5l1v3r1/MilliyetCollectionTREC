<DOC>
<DOCNO> 54308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yasam/yas08.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
KOLON KANSERİ 24 saatte alt edildi 
</HEADLINE>
<TEXT>

Özel üretilen bir bakteri kolon kanseri tümörlerini bir günde yok etmeyi başardı 
     Amerikalı bilim adamları, genetik yapısını değiştirerek toksik özelliklerini yok ettikleri bir bakteriyi kullanıp kobaylarda kolon kanseri tümörlerini 24 saatte yok etti. John Hopkins Enstitüsü Sidney Kimmel Comprehensive Kanser Merkezi’nde yapılan araştırmada önce, vücutta toksine neden olmaması için bir geni çıkarılan Clostridium novyi’ C.novyi bakterisini laboratuvar ortamında çoğaltıldı. Bu bakteriler kemoterapi ilaçları ile kokteyl yapılarak insan kolon kanser hücreleri aşılanmış kobaya enjekte edildi. 
     
2 hafta yeter      Oksijensiz ortama dayanıklı bakteriler tümörü içten yok ederken, kemoterapi ilaçları da tümörün dışından etkisini gösterdi. Kobaydaki büyük boydaki kanser tümörü 24 saat içinde küçülerek siyah bir yara haline dönüştü. 2 hafta sonra da tümör tamamen yok oldu. Tümör yok edilirken sağlıklı dokulara hiçbir zarar verilmedi 
     
Sıra insanda      Kanser tedavisine yeni umut olması beklenen uygulamanın insanlarda klinik denemeleri için daha birkaç yıla ihtiyaç olduğunu vurgulayan araştırmacılar, insanlar üzerinde deneylere geçmeden önce, C.novyi bakterileri ile hangi kemoterapi ilaçlarının kullanılabileceği konusunu araştıracaklarını ifade ettiler. 
     



 YAŞAM 






















</TEXT>
</DOC>
