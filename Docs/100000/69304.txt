<DOC>
<DOCNO> 69304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sonspo15.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor 1 - Göztepe 1 Maç sona erdi 
</HEADLINE>
<TEXT>

     Stat Şehir 
Hakemler Orhan Erdemir xx, Fahri Ersoy xx, Binali Kartal xx 
Yimpaş Yozgatspor Gökhan xx, Özgür xx, Selim xx, Cihat xx, Hüseyin xx, Timo xx, Cengizhan xx, Mehmet xx, Cem xx, Preko xx, Antti xx 
Göztepe Majdan xx, Emre xx, Erkan xx, Servet xx, Göksel xx, Mhkalele xx, Cumhur xx, Korhan xx, Mehmet xx, Zafer xx, Mustafa Özkan xx 
Birinci Süper Futbol Ligi'nde Yimpaş Yozgatspor ile Göztepe 1-1 berabere kaldı. 
     
     İlk yarı 

     Birinci Süper Futbol Ligi'nde kümede kalma mücadelesi veren Yimpaş Yozgatspor ile Göztepe arasında yapılan maçın ilk yarısı golsüz sona erdi. 
     Yimpaş Yozgatspor ve Göztepe ilk yarıda kontrollü oyunu tercih etti. 
     14. dakikada Göztepe kontra atağında Mustafa Özkan'ın kafa şutunda top direkten döndü. 
     15. dakikada Selim'in Göztepe defansının arakasına attığı topa gelişine vuran Preko'nun şutunda topu kaleci Majdan kontrol etti. 
     19. dakikada Mehmet'in serbest atıştan kaleye gönderdiği topu Majdan güçlükle kornere çeldi. 
     42. dakikada Göksel'in ortasında Mustafa Özkan'ın ceza sahası dışından gelişine vuruğu şutta top kaleci Gökhan'da kaldı. 
     44. dakikada Cem sol tarafta taşıdığı topla ceza sahasına girmeden sert vurdu, kaleci Majdan topu güçlükle bloke etti. 
     Kalan sürede de takımlar gol kaydedemeyince ilk yarı 0-0 sona erdi. 
     
     İkinci yarı 

     Yimpaş Yozgatspor, ikinci yarıya Hüseyin'in yerine Atakan'ı xx oyuna alarak başladı. 
     49. dakikada Göztepe'den Mehmet sarı kart gördü 60. dakikada Yimpaş Yozgatspor'da, Mehmet'in yerine İlker x oyuna girdi. 
     61. dakikada kaleci Gökhan'un uzun degajında savunmanın arkasına düşen topla buluşan Preko, öne çıkan kalecinin üzerinden plaseyle topu ağlara bırakmak istedi. Çizgi üzerinden Erkan topu kornere çeldi. 
     66. dakikada Göztepe'de, Zafer Biryol'un yerine Ersen Martin x oyuna dahil oldu. 
     69. dakikada Ersen Martin soldan ortaladı. Mustafa Özkan, ceza alanı içinde bekletmeden vurdu. Top, üstten auta çıktı. 
     71. dakikada Yimpaş Yozgatsporlu Atakan sarı kart gördü. 
     72. dakikada Göztepe, Korhan'ın yerine Tayfun'u x oyuna aldı. 
     75. dakikada da Yimpaş Yozgatspor'dan Timo'nun yerine Mouses x oyuna girdi. 
     76. dakikada İlker'in kullandığı köşe vuruşundan gelen topu Özgür karşıladı. Atakan, kafayla tamamlayarak takımını öne geçiren gölü kaydetti 1-0. 
     Bu dakikada Göztepe kalecisi Majdan itiraz edince sarı kart gördü, itirazlarını sürdürünce de kırmızı kartla oyun dışında kaldı. Göztepe'de bunun üzerine Göksel oyundan alınarak, yerine yedek kaleci Bora oyuna alındı. 
     Maçın uzatma dakikalarında Yimpaş Yozgatspor savunmasının uzaklaştıramadığı topu önünde bulan Mhkalele, yerden düzgün bir vuruşla topu ağlarla buluşturdu 1-1. 
     Maçın bitimiyle birlikte Yimpaş Yozgatsporlu taraftarlar önce maçın hakemlerini, 4 dakikalık uzatma vermesi ve uzatma dakikalarında golün gelmesi nedeniyle protesto etti. Hakemler geniş güvenlik önlemleri altında soyunma odasına giderken, bu kez taraftarlar yönetimi ve teknik heyeti istifaya çağırdı. Bazı taraftarlar ise tribün koltuklarını kırarak sahaya attılar. Bir taraftar ise sahaya indi. 
     Stat önünde toplanan taraftarlar, yönetim ve futbolcular aleyhine yaptığı tezahürat sonrasında polis tarafından dağıtıldı. 
     






</TEXT>
</DOC>
