<DOC>
<DOCNO> 59605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/yazar/pulur.html </URL>
<DATE> 2001/01/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Susurluk'tan kalan... 
</HEADLINE>
<TEXT>

     TÜRKİYE'de, en büyük olayların yansıması, saman alevinden öteye gitmiyor. 
     "Susurluk"u düşünün, "derin devlet" delinmiş, artık her şey ortaya çıkmıştı... 
     Ne yazılar yazıldı, ne kitaplar çıkarıldı, Türk halkının bir bölümü "Aydınlık için, bir dakika karanlık" eylemi yaptı, geceleri evinin elektriklerini kapattı, açtı. 
     Ya şimdi 
     Sıfıra sıfır, elde ne var 
     
     VAR, var, elde bir şeyler var 
     Biz, elektrikleri kapatıp açarken, devrin Adalet Bakanı, Refah Partili Şevket Kazan "Mum söndü oynuyorlar " diyor, bu laf, tepki yaratınca da özrü kabahatinden büyük misali "Ben Alevilerin ananelerinde olan mum söndüyü kastetmedim " diye kendisini savunuyordu. 
     
     SEMAH Kültür ve Araştırma Vakfı, Kazan'ın bu sözleri üzerine tazminat davası açtı, mahkeme davayı reddetti. x 
     Dava Yargıtay'a, 4. Hukuk Dairesi'ne gitti, Yüksek Mahkeme, önce devrin Adalet Bakanı Kazan'ın sözlerinin ne anlama geldiğinin altını çizdi 
     "Davalının yaptığı bu açıklama ve değerlendirme ile, özellikle Alevi olmayan halk kesimlerindeki yanlış bilgilendirme sonunda ortaya atılan söylentide, Alevi inancında olanların akraba ve kan bağı yakınlığını gözetmeden, bir araya toplanıp ortada bıraktıkları horozun kanat çırpması ile yanan mumun sönmesi sonucu toplananların birbiri ile ilişkide bulundukları biçimindeki, insan onuru ve özü ile bağdaşmayan değerlendirmeyi yapmakla, bu inancı taşıyanlara ve onun temsilcilerinin kişilik haklarına, inançlarına saldırıda bulunmuştur. Davalının o inanca mensup olanları kastettiği o kadar açıktır ki, ertesi günkü savunmasında Ben Alevilerin ananelerinde olan mum söndüyü kastetmedim derken, sanki yapılan bu yanlış söylenti ve değerlendirmenin doğru imiş gibi, saldırısını güçlendirmiştir. Hatta, bunun Alevilerde bir anane gelenek olduğu anlamına gelecek değerlendirmelerde bulunmuştur." 
     
     YARGITAY, davacı vakfın bu davayı neden açabileceğine açıklık getirir 
     "Somut olayın şu özelliğine göre, belli bir inanca mensup kişilerin ve o kişilerin ve o kişileri temsil eden bir örgütün kişilik haklarına saldırıda bulunulduğu açıktır. Belli inançta olan kişilerin inançları ile alay eden, onları toplum içinde küçük düşüren bir yalanın, bir gerçek olmayan söylenti ve karalamanın sanki varmış ve o inançta olanların bir geleneği imiş gibi, başka bir olayla eşleştirmek suretiyle açıklamada bulunmuştur. Böyle bir açıklamanın, davacının doğrudan doğruya kişilik haklarına saldırıya uğrattığı açıktır. Davacı o inancın temsilciliğini ve o inanca mensup kimselerin kültürlerini yaymak ve geliştirmek amacı ile kurulduğu ve faaliyette bulunduğu da tartışma konusu değildir." 
     
     KISACASI, Yargıtay 4. Hukuk Dairesi, vakfın dava açma ve manevi tazminat isteme hakkı vardır, demektedir. 
     "Susurluk'tan ne kaldı " diyenlere Yargıtay'ın bu kararını gösterebiliriz. 
     
     VE ne yazık ki 2001'e girerken, Türkiye'de hala unutulmaz "İkinci Bahar" dizisinin Ali Haydar Ustasının Alevi olup olmadığı tartışılıyordu... 
     Şair ne demiş 
     "Onlar ki verir laf ile dünyaya nizamat 
     Bin türlü teseyyüb bulunur hanelerinde" 
     





Kayıp yıl mı 


Yeni yıl için 


Milenyuma ikinci kez merhaba 


Vergi dışı alışveriş müthişti 


İkinci Bush dönemi ve biz 


Güven buhranı 


Türk düşmanları 


Bilin bakalım, bu yıl ne olacak 


Susurluk'tan kalan... 


2000'in en büyük armağanı Sezer 


Önlemden niye kaçıyoruz 


Ekonominin sırrı insanda gizli 


Saatli Maarif Takvimi 


</TEXT>
</DOC>
