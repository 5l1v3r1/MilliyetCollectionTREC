<DOC>
<DOCNO> 55755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/ekonomi/eko09.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria davayı kazandı 
</HEADLINE>
<TEXT>

Mahkeme, dünkü duruşmada Aria’nın ulusal dolaşım hakkını teyit etti ve ihtiyati tedbir kararını kaldırdı 
     ANKARA DHA 

     Ankara 4’üncü Asliye Hukuk Mahkemesi, Telekomünikasyon Kurumu’nun telekomünikasyon sektöründeki düzenleme ve ceza verme yetkisini tanırken, Aria’nın ulusal dolaşım roaming konusundaki hakkını teyit etti ve ihtiyati tedbir kararını kaldırdı. 
     Telekomünikasyon Kurumu, ulusal dolaşım konusunda, GSM operatörlerinin 15 Kasım 2001’e kadar anlaşmalarını talep etmişti. Ancak Turkcell, Telekomünikasyon Kurumu aleyhinde açtığı davada, kurumun yetkisiz olduğunu ileri sürerek, Ankara 4’üncü Asliye Hukuk Mahkemesi’nde ihtiyati tedbir kararı aldırmıştı. Telekomünikasyon Kurumu’nun bu karara itirazı üzerine yapılan ilk duruşma 29 Kasım 2001 tarihinde görülmüş ve 5 Aralık 2001’e ertelenmişti. 
     
Rekabet, kullanıcının lehine’      Aria yetkilileri, bu kararın sektördeki tekelci zihniyetin kırılması yolunda çok önemli olduğunu belirtirken kanunlara, devlete ve Telekomünikasyon Kurumu’na duydukları güveni de ifade ettiler. Aria yetkilileri, rekabet ortamının cep telefonu kullanıcılarının yararına olacağını, sektörün gelişmesinin Türkiye’nin gelişmesine de katkıda bulunacağını vurguladılar. Ülke çapındaki cep telefonu kullanıcılarının aynı servisten faydalanabilmeleri için ulusal dolaşım konusunun öneminin altını çizdiler. 
     



 EKONOMİ 

















</TEXT>
</DOC>
