<DOC>
<DOCNO> 66816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/sontur08.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fondaki bankaların genel müdürleri ne kadar maaş alıyor 
</HEADLINE>
<TEXT>

     Devlet Bakanı Kemal Derviş, Tasarruf Mevduatı Sigorta Fonu TMSF bünyesindeki bankaların genel müdürlerinin 3.2 ila 6.8 milyar lira arasında net maaş aldıklarını bildirdi. 
     Derviş, TMSF bünyesindeki bankaların alacaklarından yapılan tahsilatın 904 milyon 705 bin 297 doları bulduğunu açıkladı. Derviş, bu tahsilatın 881 milyon 303 milyon dolarının Fon bankalarınca, 23 milyon 402 milyon dolarının da TMSF Taühsilat Dairesi'nce yapıldığını belirtti. 
     Kemal Derviş, SP Ankara Milletvekili Zeki Çelik'in yazılı soru önergesine verdiği yanıtta, 2001 yılı Aralık ayı itibarıyla TMSF bünyesinde 9 banka bulunduğunu kaydetti. Bu bankaların genel müdürlerinin aylık net 3.2-6.8 milyar lira arasında maaş aldıklarını açıklayan Derviş, genel müdür yardımcılarının maaşlarının da 2 milyar 750 milyon ile 5 milyar 166 milyon lira arasında değiştiğini belirtti. 
     Genel müdür ve genel müdür yardımcıların çoğuna araç tahsis edildiğini, bir kısmına da limitli olmak üzere cep telefonu verildiğini ifade eden Derviş, bu kişilere lojman tahsisi yapılmadığını bildirdi. 
     Devlet Bakanı Derviş, Fon'a, Hukuk Dairesi Başkanlığı'na 8, Tahsilat Dairesi Başkanlığı'na 59, Tasfiye Dairesi Başkanlığı'na 6, Gayrimenkul Dairesi Başkanlığı'na 1 olmak üzere 74 avukat alındığını belirterek, 2001 yılında bu avukatlara 1 milyar ila 1 milyar 620 milyon lira arasında net ücret ödendiğini kaydetti. 
     






</TEXT>
</DOC>
