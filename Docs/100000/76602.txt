<DOC>
<DOCNO> 76602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sondun22.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel komitesi Peres'e Barış Ödülü verdiğine pişman 
</HEADLINE>
<TEXT>

     Nobel Komitesi'nin birçok üyesinin, Şimon Peres'e 1994 yılında Nobel Barış Ödülü verilmesinden pişman olduğu ve mümkünse ödülü geri almak istedikleri iddia edildi. 
     Norveç basınında yer alan haberlere göre, 1994'te öldürülen İsrail Başbakanı İzak Rabin, Yaser Arafat ve Peres'e Barış Ödülü veren dönemin Nobel Komitesi'nin 5 üyesinden Hanna Kvanmo, ''ödülün Peres'den geri alınmasının mümkün olmasını istediğini'' söyledi. 
     ''Bugün Filistin'de olup bitenlerin acayip ve inanılmaz olduğunu'' ifade eden Kvanmo, ''Peres'in hükümet üyesi olarak sorumlu olduğunu, Şaron'a onay verdiğini, eğer Şaron ile aynı düşünceyi paylaşmıyorsa görevinden isitfa etmesi gerektiğini'' savundu. 
     Komitenin bir başka üyesi Norveç'in eski Başbakanı Odvar Nordli de ''Peres'in 1994'te savunduğu fikirlere sadık olmadığını'' belirtti. 
     Komitenin 1994'ten beri üyesi olan Oslo Piskoposu Gunnar Staalsett de ''şu anki krizden Peres'in sorumlu tutulması gerektiğini'' söyledi. 
     






</TEXT>
</DOC>
