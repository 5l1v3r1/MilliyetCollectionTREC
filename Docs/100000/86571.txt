<DOC>
<DOCNO> 86571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/soneko10.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası yeniden yapılandırılıyor... 
</HEADLINE>
<TEXT>

     Türkiye İş Bankası, yeniden yapılandırılıyor. 
     Türkiye İş Bankası A.Ş.'den Borsa'ya gönderilen açıklamaya göre, bankanın dünkü Yönetim Kurulu toplantısında, değişen piyasa koşullarının yarattığı fırsatların değerlendirilmesi, etkinliği artıracak ve büyüme sürecine esas teşkil edecek bir yapılandırma oluşturulması ve yapılandırmaya ilişkin stratejik alternatiflerin değerlendirilmesi amacıyla, İş Bankası ve grup şirketlerini kapsayan bir Yeniden Yapılandırma Projesi başlatılması kararı alındı. 
     Banka bünyesinde sürdürülmesi planlanan yeniden yapılandırma çalışmaları için danışmanlık hizmeti alınması, bu projede danışmanlık hizmeti verecek olan kurum olarak Schroder Salomon Smith Barney'in seçilmesi, danışmanlık hizmeti için gerekli olan sözleşme ve diğer belgelerin imzalanması hususunda İş Bankası Genel Müdürlüğü'ne yetki verildi. 
     





</TEXT>
</DOC>
