<DOC>
<DOCNO> 99026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/siyaset/siy09.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelecek kuşak bizi lanetlemesin’ 
</HEADLINE>
<TEXT>

ANAP lideri Yılmaz, grupta Şair Bahtiyar Vahapzade’den dizeler okuyarak AB’ye destek istedi 
     ANKARA Milliyet 

     ANAP Genel Başkanı Mesut Yılmaz, AB paketini desteklemeleri için son çağrıda bulunduğu milletvekillerine, "Gelecek kuşakların bizi lanetle anmaması için bu paketi birlikte çıkaralım" dedi. 
     Yılmaz grupta, toplumun AB üyeliğine destek verir duruma gelmesinde ANAP’ın önemli payı olduğunu söyledi. Yılmaz, AB kriterlerin bir kısmına "evet", bir kısmına "hayır" diyerek Avrupalı olmanın mümkün olamayacağını kaydetti. Şair Bahtiyar Vahapzade’nin "Ne ondandır ne bundan, hem ondandır hem bundan" dizelerini okuyan Yılmaz, şöyle konuştu 
     
     HAVET’i bırak 
     "AB’yi isteyen hiç kimsenin çıkıp da Paketi birkaç parçaya bölün, ben kriterlerin şu kısmına hayır, şu kısmına evet demek, bir kısmına da çekimser kalmak istiyorum’ deme hakkı yoktur. Hakkı vardır ama AB’yi destekliyorum’ deme hakkı yoktur. Havet’i bir kenara bırakıp evet veya hayır seçeneklerinden birinde karar kılın. Nasrettin Hoca’nın söylediği gibi halep oradaysa arşın burada. Bu haftaki Meclis çalışmalarında herkesin saçı kesilip önüne dökülecek. Milletimiz verilen sözlerin takipçisidir. 65 milyon vatandaşımızın gözü partilerin üzerindedir." 
     



 SİYASET 


















</TEXT>
</DOC>
