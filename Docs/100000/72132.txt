<DOC>
<DOCNO> 72132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sondun07.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail tankları Cebaliye kampında... 11 Filistinli öldü... 
</HEADLINE>
<TEXT>

     İsrail tanklarının girdiği Gazze Şeridi'ndeki Cebaliye kampının girişinde çıkan çatışmada, 11 Filistinli'nin öldüğü bildirildi. 
     Filistinli hastane kaynakları, akşam saatlerinde onlarca İsrail tankının Gazze Şeridi'nin kuzeyindeki özerk bölgelere girdiğini ve Cebaliye'deki Filistin mülteci kampının girişinde İsrail askerleri ile Filistinliler arasında çıkan çatışmada 11 Filistinli'nin öldüğünü belirttiler. 
     Bu arada görgü tanıkları, İsrail tanklarının Ramallah'a da girdiğini bildirdi. 
     Öte yandan, görgü tanıkları, İsrail'in Batı Şeria'daki Beytüllahim yakınlarındaki Deyşe'de bir Filistinli militanın evini dinamitlediğini söylediler. 
     Söz konusu militanın Filistin Devlet Başkanı Yaser Arafat'ın El Fetih örgütüne bağlı El Aksa Şehitleri Tugayları'nın üyesi Mahmud el-Mograbi olduğu kaydedildi. 
     






</TEXT>
</DOC>
