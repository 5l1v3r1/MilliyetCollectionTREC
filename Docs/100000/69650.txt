<DOC>
<DOCNO> 69650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sontur05.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler dersbaşı yaptı 
</HEADLINE>
<TEXT>

     İlköğretim, ortaöğretim ve yaygın eğitim kurumlarındaki yaklaşık 16 milyon öğrenci ile 555 bin öğretmen, 17 gün süren yarıyıl tatilinin ardından bugün dersbaşı yaptı. 
     2001-2002 eğitim-öğretim yılının ikinci yarısı başladı. 8 Şubat 
     2001 Cuma günü ilk yarıyılın karnesini alan öğrenciler, 17 gün süren 
     dinlenmenin ardından yaklaşık 3.5 ay sürecek yoğun bir maratona girdi. 
     2001-2002 eğitim-öğretim yılı, 14 Haziran 2002 Cuma günü sona 
     erecek. Öğrenciler, yaklaşık 3 ay sürecek yaz tatili yapacaklar. 
     2002-2003 eğitim-öğretim yılı 9 Eylül 2002 Pazartesi günü başlayacak. 
     İlköğretim ve ortaöğretimdeki birçok öğrenciyi, ikinci yarıyılda zor sınavlar bekliyor. 
     Özel okullar sınavı 2 Haziran 2002 Pazar günü yapılacak. Bu sınava başvurular, 4-18 Mart 2002 tarihleri arasında gerçekleştirilecek. 
     İlköğretim son sınıf öğrencileri, 9 Haziran 2002 Pazar günü, Fen ve Anadolu liseleri ile meslek liselerine öğrenci alınması amacıyla yapılacak Ortaöğretim Kurumları Öğrenci Seçme ve Yerleştirme Sınavı'na katılacaklar. 
     Bu sınavdan bir hafta sonra 16 Haziran 2002 tarihinde, lise son sınıf öğrencileri, üniversiteye girebilmek için Öğrenci Seçme Sınavı'nda ÖSS ter dökecekler. 
     ÖSS'den bir hafta sonra 23 Haziran 2002'de de üniversitelerin yabancı dil ile ilgili bölümlerine alınacak öğrencilere yönelik Yabancı Dil Sınavı gerçekleştirilecek. 
     İlköğretim ve ortaöğretim kurumlarının ara sınıflarındaki öğrenciler de 22 Haziran 2002 Cumartesi günü, Devlet Parasız Yatılılık ve Bursluluk Sınavı'na girecekler. 
     Açıköğretim Lisesi sınavları da 25-26 Mayıs 2002 tarihlerinde gerçekleştirilecek. 
     






</TEXT>
</DOC>
