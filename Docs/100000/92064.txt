<DOC>
<DOCNO> 92064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sontur18.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğum sancısı için hastaneye gitti, 3.5 kiloluk ur çıktı.. 
</HEADLINE>
<TEXT>

     Rize'de, doğum sancısı çektiğini sanarak hastaneye yatan kadının karnından, 3,5 kiloluk ur çıktı. 
     Alınan bilgiye göre, üçüncü çocuğuna hamile Ayşe Demirci 26 , sancılanınca Rize Devlet Hastanesi Doğum Servisi'ne götürüldü. Hastanede 2 gün yatmasına karşın beklenen doğum gerçekleşmeyen ve sancıları artan genç kadın, ultrasonla incelendi. Ultrasonda Demirci'nin karnında ur belirlenmesi üzerine de ameliyata alındı. Operasyonunun ardından, Demirci'nin karnından 3,5 kilo ur çıkarıldı. 
     Ameliyatı gerçekleştiren Doktor Süleyman Akarsu, ''Başarılı bir ameliyatla, 30 santimetre çapında uru aldık. Hastamız eski sağlığına kavuştu. Şimdi doğum yapmasını bekliyoruz. Bebeğin sağlık durumu iyi'' dedi. 
     Ayşe Demirci ise doğum sancılarının arttığını düşünerek hastaneye geldiğini belirterek, ''İki aylık hamileyken bir kere doktora gittim. O zaman böyle bir şey anlaşılmadı. Herhangi bir rahatsızlık da yaşamadım. Doğumuma yakın sancılarım arttı. Doktorlar bana karnımda ur olduğunu söyleyince çok şaşırdım'' diye konuştu. 
     





</TEXT>
</DOC>
