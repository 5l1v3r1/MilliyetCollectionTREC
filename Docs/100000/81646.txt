<DOC>
<DOCNO> 81646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sondun26.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör örgütü DHKP-C, Brüksel'deki "bayrağını" indirdi 
</HEADLINE>
<TEXT>

     Terör örgütü DHKP-C, Brüksel'deki ''temsilcilik'' binasındaki ''bayrağını'' indirdi. 
     Teröristler, söz konusu binada bu sabah bir basın toplantısı düzenlerken, terör örgütünün amblemini içeren büyük bir kumaş parçası, bina cephesinde bulunuyordu. 
     Terör örgütü yandaşları, basın toplantısından sonra ve DHKP-C'nin, AB'nin terör örgütü listesine gireceğinin kesinleşmesi üzerine, öğlen saatlerinde ''bayrak'' indirdiler. 
     DHKP-C'nin, terör örgütü PKK ile birlikte AB terör örgütleri listesine alınmasına ilişkin karar, söz konusu listenin son halinin, yarınki AB Resmi Gazetesi'nde yayımlanmasından sonra işlerlik kazanacak. 
     





</TEXT>
</DOC>
