<DOC>
<DOCNO> 80163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/soneko22.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu yakasında elektriği TEDAŞ dağıtacak 
</HEADLINE>
<TEXT>

     İstanbul'un Anadolu yakasında elektrik dağıtımını, Türkiye Elektrik Dağıtım A.Ş TEDAŞ yapacak. 
     Enerji ve Tabii Kaynaklar Bakanlığı Enerji İşleri Genel Müdürlüğü'nden Borsa'ya gönderilen yazıda, 16. görev bölgesinde 30 yıl süre ile elektrik üretimi, iletimi, dağıtımı ve ticareti yapma görevinin Aktaş Elektrik'e verilmesine ilişkin kararname ile yine aynı bölgede TEDAŞ'a ait dağıtım tesislerinin işletme haklarının adı geçen şirkete verilmesine ilişkin kararnamenin yürürlükten kaldırıldığı anımsatıldı. 
     Yazıda, Bakanlar Kurulu'nca, 16. görev bölgesinde elektrik dağıtım ve ticaretinin 15 Nisan tarihinde TEDAŞ tarafından yapılmasına karar verildiği ve kararın 21 Nisan tarihli Resmi Gazete'de yayımlanarak yürürlüğe girdiği bildirildi. 
     





</TEXT>
</DOC>
