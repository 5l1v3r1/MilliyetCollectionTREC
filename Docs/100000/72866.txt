<DOC>
<DOCNO> 72866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/guncel/gun02.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbank’ta ofsayta düştük’ 
</HEADLINE>
<TEXT>

Olayda mafya parmağı vardı’ diyen ANAP lideri, 55. hükümet döneminde adeta bir emniyet amiri gibi çalıştığını söyledi... 
     ANKARA Milliyet 

     Başbakan Yardımcısı Mesut Yılmaz, ANASOL - D hükümetinin sonunu getiren Türkbank olayına ilişkin ilginç değerlendirmelerde bulunarak, "Şimdi olsa kestaneleri elimle toplamam, maşa kullanırdım. Yani Başbakan gibi davranırdım. Bizi siyasi ofsayta düşürdüler" dedi. Önceki akşam bir televizyon programına katılan Yılmaz, 55. hükümet döneminde, başbakanlık dışında adeta bir emniyet amiri gibi çalıştığını kaydetti. İktidardan saklanan bazı bilgilerin daha sonra muhalefete verildiğini söyleyen Yılmaz, şunları söyledi 
     
     Mafyanın parmağı vardı 
     "Türkbank işinde mafyanın parmağı vardı. İşin içine girip bit yeniği olup olmadığını anlamak istedim. Bu olayda devletten, bizden saklanan bilgiler sonra ortaya çıkarıldı. Balon, rivayet yöntemiyle suçlandım. Somut hiçbir şey ortaya konulamadı. Bunun bedelini ödüyorum. Bundan korunmanın tek yolu iş yapmamak. O zaman kimse dürüstlüğünüzden şüphe etmiyor." Yılmaz kendisine çeşitli konularla ilgili olarak yöneltilen sorulara da şu yanıtları verdi 
     
     Kardeşim taraftır 

</TEXT>
</DOC>
