<DOC>
<DOCNO> 85365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/guncel/gunz1.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Bir hafta sonra taburcu... 
Sökmenoğlu’na by-pass ameliyatı      ANKARA Milliyet 

     Gülhane Askeri Tıp Akademisi Hastanesi’nde dün gerçekleştirilen ameliyatla TBMM Başkanvekili Murat Sökmenoğlu’nun tıkalı olan üç damarı değiştirildi. Prof. Dr. Ertan Demirtaş başkanlığındaki bir ekip tarafından yapılan ameliyatın başarılı geçtiği ve yaklaşık 3.5 saat sürdüğü belirtildi. Sökmenoğlu, 24 saat yoğun bakımda tutulduktan sonra odasına alınacak, yaklaşık bir hafta sonra da taburcu edilecek. 
     
     Kılıç’ın torunu isyan etti 
Dedem gibi mi yaşamalıyım      Çıkar amaçlı organize suç örgütü kurmak" suçundan yargılanan Dündar Kılıç’ın torunu Onur Özbizerdik, "Dedem gibi yaşamak zorunda mıyım Normal bir hayat istiyorum" dedi. İstanbul 2 No’lu DGM’de dün görülen duruşmada kurduğu idda edilen çeteye eylem talimatları vermekle suçlanan Özbizerdik, "Dedem Dündar Kılıç öldükten sonra bu işleri bıraktım. İki kız kadeşim var onları düşünmek zorundayım. Ben de evlenmek çocuk sahibi olma istiyorum" diye konuştu. Özbizerdik tahliye edilirken, duruşma ertelendi. 
     
     Yargıtay noktayı koydu... 
Egebank dosyası ağır cezalık oldu      NEZİH GÜROL İstanbul 

     İstanbul 1. Ağır Ceza Mahkemesi ile İstanbul 1 No’lu DGM arasında "Egebank Davası" dosyası nedeniyle yaşanan görev uyuşmazlığı Yargıtay 5. Ceza Dairesi’nin kararıyla sonuçlandı. Davanın ağır ceza mahkemesinde görülmesine karar verildi. İddianamede, Yahya Murat Demirel’in 4 bin 727 yıla kadar ağır hapisle cezalandırılması isteniyor. 
     
     Zamanaşımına uğrayabilir 
Yüksekova’ya ilaç gibi karar      ANKARA Milliyet 

     Yargıtay Ceza Genel Kurulu, 6. Ceza Dairesi’nin, "Yüksekova Çetesi" davasında dört sanığa verilen mahkumiyet kararlarının bozulması yönündeki kararına Yargıtay Başsavcılığı’nca yapılan itirazı reddetti. Sanıklar, Hakkari Ağır Ceza Mahkemesi’nde hakim karşısına çıkacak. Ancak "yargılama işlemleri" büyük oranda yenileneceğinden dava uzayacak ve zamanaşımına uğrayabilecek. 
     



 GÜNCEL 

















</TEXT>
</DOC>
