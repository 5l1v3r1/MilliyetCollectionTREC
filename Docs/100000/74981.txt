<DOC>
<DOCNO> 74981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/dunya/dun02.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, üslerini Katar’a taşıyor 
</HEADLINE>
<TEXT>

ABD, Saddam’ı vurmak için Arabistan’daki askerlerini Katar topraklarına kaydırıyor 
     LONDRA Milliyet 

     ABD’nin Irak’a yönelik operasyon konusunda kararlı olduğu ve bunun yolunu açmak için Suudi Arabistan’daki üslerini Katar’a taşıdığı öne sürüldü. 
     İngiltere’de yayınlanan The Guardian gazetesi, Suudi analist ve işadamlarına dayandırdığı haberde, ABD’nin, Suudi Arabistan’ın Irak’a müdahaleye karşı çıkmasının ardından bu ülkedeki üslerini Katar’a taşıma kararı aldığını yazdı. Gazete, Suudi Arabistan’ın tanınmış bir inşaat firmasının üst düzey yöneticisinin, üslerin taşınmasıyla ilgili çalışmalar için ihaleye davet edildikleri yönündeki açıklamasına yer verdi. Gazete ayrıca, merkezi Washington’da bulunan The Independent Suudi Information Agency adlı kuruluşun, Riyad’a 70 kilometre mesafedeki El Kharj üssünden malzeme taşıyan araçların görüldüğünü rapor ettiğini yazdı. Katar, ABD’nin muhtemel bir Irak müdahalesine sıcak bakan ülkelerden biri olarak biliniyor. Bu arada gazetenin başvurduğu bir Amerikan askeri yetkilisi, açılan ihaleleri ve diğer hareketliliği doğruladığı, ancak bunları rutin çalışmalar olarak değerlendirdi. 
     



 DÜNYA 












</TEXT>
</DOC>
