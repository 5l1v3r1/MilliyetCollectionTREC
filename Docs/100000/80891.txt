<DOC>
<DOCNO> 80891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sonspo02.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Kings Utah Jazz karşısında durumu 2-1 yaptı 
</HEADLINE>
<TEXT>

     ABD Profesyonel Basketbol Ligi NBA'de play-off 1. turunun 5 maçlık serisinde Sacramento Kings, San Antonio Spurs ve Charlotte Hornets, rakipleri önünde 2-1 öne geçti, Detroit Pistons ilk yenilgisini alınca durum 2-1 oldu. 
     Normal sezonun en başarılı takımı Sacramento Kings, Hidayet Türkoğlu'nun da forma giydiği maçta Batı Konferansı sekizincisi Utah Jazz'ı deplasmanda 90-87 yendi. 
     Salt Lake City'deki maçta son dakikada skor 88-87 Kings lehineyken Jazz'dan Bryon Russell bir hücumdan yararlanamadı. Ancak bu pozisyonun hemen ardından topu kapan Russell, çember önündeyken sahneye çıkan Hidayet Türkoğlu, savunma ribaunduyla takımına bir hücum daha kazandırdı. Maçın bitimine 17.3 saniye kala Doug Christie'nin attığı 2 sayıyla Kings maçı zor da olsa 90-87 kazandı. Hidayet, 13 dakika oynadığı maçta 3 sayı, 3 ribaunt, 1 blokluk performans gösterdi. 
     Kings'de Mike Bibby 26, Predrag Stojakoviç ise 21 sayı attı. 
     Stojakoviç, ayrıca 11 ribaunt aldı. 
     Faul sorunu yaşayan Chris Webber ise 18 sayı ve 13 ribauntla maçı tamamladı. 
     Jazz'da Karl Malone 23 sayı, Donyell Marshall 16, John Stockton da 15 sayı gerçekleştirdi. 
     Seride 2-0 önde bulunan Detroit Pistons, deplasmanda Toronto Raptors'a 94-84 yenilince seride durum 2-1 oldu. 
     Raptors'da 19 şuttan 14'ünü değerlendiren Antoino Davis, 30 sayı attı. Takımda Keon Clark, 18, Alvin Williams 17, Chris Childs 12 sayı, 10 asist gerçekleştirdi. 
     Pistons'ın skorer oyuncusu Jerry Stackhouse ise ilk 7 şutunu kaçırdı ve ilk yarıyı sayı atmadan tamamladı. Stackhouse, maçı 11 sayıyla bitirdi. Pistons'ın ilk 16 sayısının 13'ünü kaydeden Chucky Atkins ise 21 sayıyla takımın en skorer oyuncusu oldu. 
     Sonuçlar şöyle 
     
     DOĞU KONFERANSI 
     Orlando Magic-Charlotte Hornets 100-110 uzatmada . 
     Hornets, 2-1 önde . 
     Toronto Raptors-Detroit Pistons 94-84. 
     Pistons, 2-1 önde . 
     
     BATI KONFERANSI 
     Utah Jazz-Sacramento Kings 87-90. 
     Kings, 2-1 önde . 
     Seattle Supersonics-San Antonio Spurs 75-102. 
     Spurs, 2-1 önde . 
     Lige yarın Philadelphia 76ers-Boston Celtics, Minnesota Timberwolves-Dallas Mavericks, Portland Trail Blazers-Los Angeles Lakers maçlarıyla devam edilecek. 
     





</TEXT>
</DOC>
