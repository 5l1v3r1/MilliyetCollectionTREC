<DOC>
<DOCNO> 98545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur29.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri'den ilginç soyadı örnekleri... 
</HEADLINE>
<TEXT>

     Kayserililer, 1934 yılında çıkarılan kanunla ''Açkalmaz, Cort, Curt, Ekerbiçer, Ekerdiker, Gördebil, İşiyok, Liv, Lo, Lop, Lök, Lup, Lük, Lüp, Parasıçok, Varsat, Yanar, Yanmaz'' gibi ilginç soyadları almışlar. 
     Erciyes Üniversitesi Kayseri ve Yöresi Tarih Araştırma Merkezi Uzmanı Hüseyin Cömert, Osmanlı Devleti döneminde halkın birbirini lakaplarıyla tanıdığını, 1934 yılında çıkarılan Soyadı Kanunu'yla da bu lakapların birçoğunun soyadı olarak alındığını söyledi. 
     Lakapların mesleklere, mensup olunan aşirete, yaşanılan coğrafi yöreye ve kişinin fiziki konumuna göre alındığı ifade eden Cömert, şunları anlattı 
     ''Kayseri'de, mesleklerine göre lakap olanların büyük bir çoğunluğunu gayrimüslimler olarak adlandırılan Ermeniler ve Rumlar oluşturuyormuş. Yörede yaşayan Müslüman Türkler ise daha çok mensup oldukları aşirete, yaşadıkları coğrafi yöreye ve fiziki konumlarına göre lakaplar almışlar. Soyadı Kanunu'nun çıkarılmasıyla da bu lakapları soyadları olmuş. Ancak, lakaplarını soyadı olarak almayanlarda kendilerine yeni isimler bulmuşlar.'' Kayseri ve yöresindeki ilginç soyadlarından bazıları şunlar 
     ''Abişka, Acıkan, Acur, Açkalmaz, Adıbelli, Adıyok, Af, Ağaçayak, Ağaçkıç, Aldım, Almaz, Almalı, Arıboğan, Aslanboğan, Bağrıyanık, Bayrakkızoğlu, Bilikcigil, Büyükpapuç, Büyüktabak, Cadaloz, Ciddioğlu, Cort, Curt, Çapkın, Çıklatekerlioğlu, Çirkin, Deli, Ekerbiçer, Ekerdiker, Gördebil, Gözlükgiller, Hesapçıoğlu, Hilesiz, İbibik, İşiyok, Karakullukçu, Karakebap, Kılyusufoğlu, Liv, Lo, Lop, Lök, Lup, Lük, Lüp, Parasıçok, Sinir, Tüfek, Tüysüz, Varsat, Yanar, Yanmaz, Yargıç, Zararsız'' 
     





</TEXT>
</DOC>
