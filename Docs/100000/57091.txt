<DOC>
<DOCNO> 57091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/ekonomi/eko06.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz - Derviş çay gerginliği 
</HEADLINE>
<TEXT>

     ÖNDER YILMAZ - ELÇİN ERGÜN Ankara 

     Çay üreticilerinin alacakları Bakanlar Kurulu’nda ANAP lideri Mesut Yılmaz’la Devlet Bakanı Kemal Derviş arasında gerginlik yarattı. Devlet Bakanı Edip Safter Gaydalı, toplantıda, "Çay - Kur’a 120 trilyon verilecekti, 39 trilyonu ödendi. Geri kalanı ödenmedi. 50 trilyonun daha verilmesini talep ediyoruz. Çayları aldık, artık parasını verelim" dedi. 
     Derviş’in "Yeni çıkardığımız bütçe dengelerini daha ilk günde bozamayız" sözü üzerine ANAP lideri Yılmaz "Üreticilerin ayakta durabilmesi için bizden gelecek paraya ihtiyaçları var" dedi. Derviş’in "Ama diğer üreticiler de kapımıza gelir" itirazına Yılmaz, "Bütçe dışında kaynaklara başvurulabilir. Bu para ocaktan önce ödenmelidir" yanıtını verdi. Bunun üzerine Derviş, "Bütçe dışı kaynakları araştırıp Çay - Kur’a ödeme yapabiliriz" dedi. Böylece 50 trilyonluk ödemenin aralık sonuna kadar yapılması kararlaştırıldı. 
     
Afete de de mi para yok ’      Kurulda, Mersin’deki doğal afetler tartışılırken İçişleri Bakanı Rüştü Kazım Yücelen de Derviş’i eleştirdi. Hazine’nin karar vermekte geciktiğini belirten Yücelen, "Bu tutumu anlayamıyorum, kaynaklar kısıtlı olabilir ama afete maruz kalan halkı sahipsiz bırakmamak gerekir, kararlar süratle alımalıdır" diye konuştu. Daha sonra bölgede hasar tespit çalışmalarının tamamlanmasıyla birlikte belediyelere kaynak aktarılması kararlaştırıldı. 
     



 EKONOMİ 



















</TEXT>
</DOC>
