<DOC>
<DOCNO> 59520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sontur20.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mütevazi bir yılbaşı sofrası 30 milyon lira... 
</HEADLINE>
<TEXT>

     Yılbaşını evinde kutlamak isteyen 4 kişilik bir ailenin mütevazı bir sofra hazırlayabilmesi için, en az 30 milyon lira harcaması gerekiyor. 
     Yılbaşı gecesinde hindi yemek isteyen bir aile, 3 kiloluk bir hindiye en az 9 milyon lira ödemek zorunda. Ana yemekten önce sunulacak çorba ve yanına konulacak pilav, salata ile alkolsüz içeceklerle bu rakam 12 milyon liraya çıkıyor. 
     Sofrada dolma, sarma, fasulye gibi zeytinyağlılar ile salam ve kaşar peyniri bulunduğunda ise harcama 21 milyon liraya ulaşıyor. 
     Portakal, mandalina, elma ve muzdan oluşan bir meyve tabağı 2 milyon liraya, içinde leblebi, tuzlu fıstık, fındık, Antep fıstığı ve kabak çekirdeği bulunan 1 kiloluk çerez tabağı 5 milyon liraya, yarım kilo tatlıdan oluşan tatlı tabağı ise 2 milyon liraya maloluyor. 
     Bu arada yılbaşı sofrasında küçük boy Yeni Rakı ya da şarap gibi alkollü içki bulundurmak isteyenlerin ise 4-6 milyon lira fazladan harcama yapmaları gerekiyor. 
     






</TEXT>
</DOC>
