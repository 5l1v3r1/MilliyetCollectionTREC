<DOC>
<DOCNO> 72704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/yasam/ayas.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Soydular, kaçtılar sağ’ yakalandılar 
</HEADLINE>
<TEXT>

Romanya’ya kaçmak için trene binen iki banka soyguncusu birayı fazla kaçırıp havaya ateş edince paralarla birlikte yakayı ele verdi 
     ELVAN EZBER İstanbul, LÜTFÜ KARAKAŞ - GURBET GÖKÇE - ÜMİT ÖZEL - MAHMUT KURT- METİN KARAKUŞ Kırklareli DHA 

     Akbank Yıldız Posta Şubesi’ni soyduktan sonra polisi şaşırtmak için önce Edirne’ye, oradan da Çanakkale üzerinden İzmir’e geçmeye çalışan Murat Bayram ve Hikmet Doğramacı, trende "Bingo, bu işten yırttık" diye bağırıp havaya ateş edince Kırklareli’nde yakalandı. 
     17 yaşındayken annesini öldüren Mustafa Bayram 46 ile Hikmet Doğramacı, Almanya’da tanıştı. Bayram, Almanya’da 4 banka soygununa katılırken, 22 yıl cezaevinde kaldı. Cezasını tamamladıktan sonra da sınırdışı edildi. Daha sonra İzmir’de buluşan iki arkadaş, banka soymaya karar verdi. 
     
     Takım elbise aldılar 
     Taksiyle kaçan soyguncular, Nişantaşı’na gitti. Bir mağazadan 3 milyar 200 milyon liraya birer takım elbise, gömlek, bir başka mağazadan da 300’er milyon liraya iki kol saati aldı. Daha sonra Bebek’e geçen ve Boğaz’a karşı bir lokantada balık yiyip rakı içen zanlılar, 450 milyon lira hesap ödedi. Sirkeci Garı’na gelen zanlılar paraların bir bölümünü ceketlerinin astarına ve kravatlarının içine sakladı. Paranın büyük bölümü ile 2 tabancayı da çantalara koydu. 
     Bükreş’e gitmek üzere Sirkeci Garı’ndan saat 22.00’de hareket eden yolcu trenine bilet alan iki soyguncu, Edirne’de indikten sonra farklı şehirlerden geçerek İzmir’e ulaşacak, oradan da kaçak yollarla yurt dışına çıkacaklardı. 
     Tren Çorlu’ya yaklaştığında, soygunculardan biri, alkolün de etkisiyle, yolcuların şaşkın bakışları arasında pencereden silahı çıkararak havaya tek el ateş etti. Bu sırada "Bu işten yırttık. Bingo, başardık işte" diye bağırdılar. 
     Bunun üzerine bir yolcu, cep telefonu ile durumu güvenlik güçlerine bildirdi. Kırklareli Jandarma Komutanlığı timleri, dün saat 03.00 sıralarında Alpullu İstasyonu’nda duran trene girerek operasyon başlattı. Yapılan aramada çantadaki 2 tabanca, 32 mermi ve paralar bulundu. Soyguncuların üzerinde, gasp ettikleri paranın çok büyük bir bölümü ele geçirildi. 
     
Uzman görüşü Sosyolog Prof. İçli Bunlar tepki’ soygunu      BELMA AKÇURA 

     Güvenlik Bilimleri Fakültesi Polis Akademisi Dekanı Sosyolog Prof. Dr. Tülin İçli, ekonomik suçlar ve kapkaç olaylarındaki artışın sosyal patlama’ değil sosyal problem’ olduğu görüşünde. İçli’ye göre, ekonomik suç işleyenlerin yakalanmaması ya da cezalandırılmaması, toplumda O yaptı yanına kaldı. Ben niye yapmayayım ’ tepkisine yol açıyor. Türkiye’de eskiden mala yönelik suçların mükerrer suç’ niteliği taşımadığını ifade eden İçli şöyle konuşuyor "Ancak bu suçlar şimdi mükerrer olma niteliği taşıyacak. Ekonomik yönden sıkıntıda olanlarla afla cezaevinden çıkanlar bu suçları işliyor. Basit suçtan girip banka soyguncusu oluyorlar." 
     



 YAŞAM 

















</TEXT>
</DOC>
