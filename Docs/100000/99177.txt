<DOC>
<DOCNO> 99177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sonspo21.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit ve Washington, taraftarlarına imza dağıttı... 
</HEADLINE>
<TEXT>

     Fenerbahçeli futbolculardan Ümit Özat ile Brezilyalı futbolcu Washington, sarı-lacivertli taraftarlara Fenerbahçe ürünlerini imzaladı. 
     Fenerbahçe Şükrü Saracoğlu Stadı'ndaki Fenerium mağazasına gelen iki futbolcu, taraftarların satın aldıkları forma, şapka, flama, bayrak ve atkı gibi Fenerbahçe ürünlerine imza attı. 
     Ümit, imza gününe küçük kızı Dilara, Washington ise eşi Andrea, annesi Saleta ve 4 aylık kızı Anna Carolina ile gelirken, iki futbolcu da çocuklarını kucaklarına alarak, taraftarlara imza dağıttılar. 
     İmza töreninin ardından Ümit ve Washington, çocukları için mağazadan alışveriş yaptı. 
     Bu arada, Washington ve ailesinin yanında tercüman olmadığı gözlenirken, Brezilyalı futbolcu imza töreninde dil sorunu yaşadı. Washington'ın eşi, taşıdığı sözlükle bu sorunu gidermeye çalıştı. 
     Diğer yandan, Fenerbahçeli futbolculardan Serhat Akın ve İsmail Güldüren ise Akmerkez'deki Fenerium mağazasında Fenerbahçe ürünlerini imzaladılar. 
     





</TEXT>
</DOC>
