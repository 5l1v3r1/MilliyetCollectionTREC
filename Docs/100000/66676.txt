<DOC>
<DOCNO> 66676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sontur30.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
12 yaşındaki Nurten, karne korkusu yüzünden ortadan kayboldu 
</HEADLINE>
<TEXT>

     Manisa'nın Alaşehir İlçesi'nde Hüsnü Özay İlköğretim Okulu öğrencisi Nurten Korkudan 12 , karnelerin velilere verileceğini öğrenince, zayıf dersleri bulunmasından korkarak, ortadan kayboldu. 
     Alınan bilgiye göre, Sakarya Mahallesi Nuri Caddesi 17 numarada oturan Nurten Korkudan, dün akşam saatlerinde okulda, karnelerin velilere verileceğini öğrenince, telaşa kapıldı. Alaşehir Telekom'da görevli babası İbrahim Korkudan'ın zayıf dersleri olması halinde kendisine kötü davranacağını ileri sürerek, arkadaşlarına eve gidemeyeceğini söyleyen Nurten Korkudan, okuldan çıkarak kayıplara karıştı. 
     Akşam kızlarının eve gelmemesi üzerine polisten yardım isteyen ailesi, Nurten'in eve dönmesini isteyerek, ''Böyle bir şeyi neden yaptığını anlayamadık'' dedi. 
     Polis küçük kızın arkadaşlarının evlerinde araştırma yaparken, gidebileceği yerleri kontrol ediyor. 
     






</TEXT>
</DOC>
