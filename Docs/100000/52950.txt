<DOC>
<DOCNO> 52950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/sonspo14.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 3 - Göztepe 1 
</HEADLINE>
<TEXT>

     Birinci Süper Futbol Ligi'nde Malatyaspor, kendi sahasında Göztepe'yi 3-1 yendi. 
     Birinci Süper Lig'de Malatyaspor, kendi sahasında Göztepe önünde maçın ilk yarısını 2-1 önde kapadı. 
     Maça konuk takım Göztepe daha hızlı başlayarak 2. dakikada golü buldu. 
     Bu dakikada sağdan gelişen Göztepe atağında, ceza alanına gelen topu kaleci Hakan yumrukla uzaklaştırdı. Dönen topa Mkhalele vurdu. Meydana gelen karambolde topa son dokunan Mustafa, topu filelere gönderdi 1-0. 
     6. dakikadaki Malatyaspor atağında, Şakiri'nin ortasında ceza alanında topla buluşan Mustafa'nın vuruşunda, top az farkla auta çıktı. 
     34. dakikada Şakiri'nin ortasını iyi izleyen Mithat, topu göğsüyle düzelterek sert bir şutla topu filelere gönderdi 1-1. 
     42. dakikada Malatyaspor'un kazandığı köşe atışını Şakiri kullandı. Ömer'in vuruşunda, top auta çıktı. 
     44. dakikada gelişen ev sahibi ekip atağında, Mithat-Goran verkaçında topla son buluşan Goran, topu kalecinin sağından filelere gönderdi 2-1. Karşılaşmanın ilk yarısı da bu skorla tamamlandı. . 
     Maçın ikinci yarısına ev sahibi Malatyaspor rakibine oranla daha atak başladı. 
     46. dakikada Malatyaspor'un kazandığı serbest atışı Mapeza kullandı. Kaleci topu güçlükle kornere çeldi. 
     48. dakikada Malatyaspor'da, rakibine sert giren Ziya, sarı kart gördü. 
     60. dakikada Göztepe'de, Cüneyt'in yerine Mehmet x oyuna girdi. 
     61. dakikada Göztepe'nin kazandığı köşe atışını Kenan kullandı. Ceza alanına gelen topu iyi izleyen Emre'nin kafa vuruşunda, top az farkla auta çıktı. 
     64. dakikada Malatyaspor'da, Fazlı'nın yerine Löbe xx oyuna dahil oldu. 
     69. dakikada Göztepe'de, Tayfun'un yerine Barcik x , 77. dakikada Cumhur'un yerine Göksel x , 85. dakikada da Malatyaspor'da Şakiri'nin yerine Muhammed Silla oyuna dahil oldu. 
     89. dakikadaki Malatyaspor atağında, Mithat'ın pasıyla ceza alanında topla buluşan Löbe, güzel bir vuruşla topu kalecinin üzerinden filelere gönderdi 3-1. 
     






</TEXT>
</DOC>
