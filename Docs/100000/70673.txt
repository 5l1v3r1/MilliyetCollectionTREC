<DOC>
<DOCNO> 70673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/yazar/pulur.html </URL>
<DATE> 2002/03/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupa'ya evet Ama... 
</HEADLINE>
<TEXT>

     BAKIN, önce şunun hemen altını çizelim de, sonra tantana yapmasınlar 
     "Türkiye Cumhuriyeti vatandaşı olarak biz, Türkiye'nin Avrupa Birliği'ne katılmasına karşı değiliz." 
     Tamam mı 
     
     EVET, biz Avrupa Birliği'ne karşı değiliz, katılmaktan yanayız. 
     Lakin, Avrupa'nın nasıl bize şartları varsa, bizim de şartlarımız var. 
     Şartlarımız da şu 
     "Kayıtsız şartsız, sorgusuz sualsiz ve ülke yararına olduğu tartışılabilecek her şeye evet diyerek Avrupa Birliği'ne girilmesine karşıyız. Çünkü böyle bir giriş ülkenin ve milletin yararına olamaz. Biz ülkemizin onurlu, başı dik ve eşit şartlarla Avrupa Birliği'ne girmesini destekleriz." x 
     Var mı buna itiraz eden .. 
     Onursuz, başı önde ve eşit olmayan şartlarla Avrupa Birliği'ne girmemizi destekleyen "Artin Kemal"ler varsa, bu da onların sorunu... 
     Avrupa'nın elinde "Pandora'nın kutusu", açıyor kapağı, çıkan çıkana... 
     Önce Kürt sorunu, arkadan idam sorunu, iki gün önce Ermeni soykırımı, HADEP davası... 
     Sırada kim bilir neler var 
     
     AVRUPA Parlamentosu'nun kabul ettiği soykırım raporunda bakın ne deniliyor 
     "Türkiye'nin Avrupa Birliği adaylığının fırsat bilinmesi ve bu ülkeye baskı yapılması..." 
     Adam açık açık söylüyor, "Kapıya geldi, el açtı, biz de şu soykırımı kabul ettirelim, fırsat bu fırsat " 
     
     BÖYLE diyor, dahası da var, durumu Anayasa Mahkemesi'nde görüşülen HADEP'e destek veriliyor. 
     Bu ne demektir 
     Bu, Anayasa Mahkemesi'ne aba altından sopa göstermektir 
     "HADEP'i kapama, sonra fena olur " 
     
     BİZ buna layık mıyız 
     Evet, layığız, bu devletin Cumhurbaşkanı'na "haddini bildirdik " diyen Avrupa temsilcisini hala burada tutuyorsak, PKK'yı hala terör örgütü kabul etmeyen Avrupa'ya yalvarıyorsak, biz bunları ve daha nicelerini sineye çekeceğiz. 
     
     TEKRAR ediyoruz 
     "Biz Türkiye'nin onurlu, başı dik, eşit şartlarda Avrupa Birliği'ne girmesini destekliyoruz." 
     Avrupa böyle bir Türkiye'yi kabul eder mi, hatta, ileri sürdüğü bütün şartları onaylayan bir Türkiye'yi bile kabul eder mi 
     Bize göre hayır 
     İnşallah yanılırız 
     ----------- 
     x Genelkurmay, Halkla İlişkiler Başkanı Albay Halil Kalkanlı'nın Posta gazetesi yazarı Ömer Tarkan'a gönderdiği açıklamadan 1 Mart 2001. 
     
     







Türkçenin hali .. 


Bahçeli'nin çizdiği çerçeve 


Bush’un gölgeleri 


Risk nerede 


Başsız cesetlerin çırpınışı 


Avrupa'ya evet Ama... 


İstanbul depreme hazır mı 


Ya çemberin içindesindir ya da içinde yer alacaksın 


Sloganlarla oyalanmak lüksüne sahip miyiz 


Kökten piyasacılık’ iyilik getirmiyor 


</TEXT>
</DOC>
