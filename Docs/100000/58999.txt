<DOC>
<DOCNO> 58999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/ekonomi/eko03.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin uçağını da aracını da satacak 
</HEADLINE>
<TEXT>

Devlet Başkanı Rodriguez Saa, resmi araçların yanı sıra eski Başkan Menem döneminde alınan Tango 01 isimli 66 milyon dolarlık lüks uçağı da satacak 
     EKONOMİ SERVİSİ 

     Arjantin’in geçici devlet başkanı Adolfo Rodriguez Saa, kemer sıkma planı çerçevesinde resmi araçların kullanımını yasakladı. Bundan sonraki aşamada kamuya ait araç filolarının satışı var. Devlet eski Başkanı Carlos Menem döneminde alınan Tango 01’ adlı 66 milyon dolar değerindeki lüks uçak da satılacak. Elde edilecek gelirlerle gıda yardımları yapılacak. Kamu yetkililerinin maaşları da 3 bin dolarla sınırlandırılacak. 
     
Yeni para Argentino’      Arjantin’de ocak ayı başında piyasaya sunulacak yeni para biriminin ismi Argentino’ olarak belirlendi. Argentino’, dolaşımdaki Patacon adı verilen eyalet bonolarının yerini alacak. İstihdam programının ayrıntıları da belli oluyor. Uygulamaya başlanacak ilk bir haftada toplam 100 bin kişi işe yerleştirilecek. Bunun 24 bininin perşembe günü açıklanması ve Buenos Aires ve üç eyalette işe yerleştirilmeleri öngörülüyor. Başkan Saa, programın istihdamın yanı sıra, Arjantin’in ekonomisini dirilteceğini düşünüyor. Ülkede, istihdam programı dahilinde çalışanlara, haftalık 20 saatlik iş karşılığında 200 hazine bonosu ya da dolar karşılığı ödenecek. 
     



 EKONOMİ 














</TEXT>
</DOC>
