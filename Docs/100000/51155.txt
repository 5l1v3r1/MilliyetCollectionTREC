<DOC>
<DOCNO> 51155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sontur20.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan Devlet Başkanı geçerken uğradı ve gitti... 
</HEADLINE>
<TEXT>

     Pakistan Devlet Başkanı Pervez Müşerref, saat 13.45'te İstanbul'dan ayrıldı. 
     Müşerref, Atatürk Havalimanı Devlet Konukevi'nde düzenlediği basın toplantısının ardından, Devlet Bakanı Şükrü Sina Gürel ile yaklaşık 15 dakika görüştü. 
     İstanbul'da 45 dakika kalan Müşerref, Bakan Gürel'le yaptığı görüşmenin ardından, eşi Sahiba Müşerref ve diğer heyet üyeleriyle birlikte Paris'e hareket etti. 
     Pakistan Devlet Başkanı Müşerref, Bakan Gürel, İstanbul Valisi Erol Çakır, 3. Kolordu ve Batı Garnizon Komutanı Korgeneral Ergün Saygun, Emniyet Müdürü Hasan Özdemir, Dışişleri Bakanlığı ve Pakistan'ın İstanbul Başkonsolosluğu yetkilileri tarafından uğurlandı. 
     Bu arada, Pervez Müşerref'in özel uçağına İstanbul'da yakıt ikmali yapıldı. 
     






</TEXT>
</DOC>
