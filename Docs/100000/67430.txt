<DOC>
<DOCNO> 67430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sondun15.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Arabistan'da Sevgililer Günü kutlamak yasaklandı 
</HEADLINE>
<TEXT>

     Suudi Arabistan'da Sevgililer Günü'nün kutlanması yasaklandı. 
     El İktisadiye gazetesinin haberinde, ülkede esnafın gün dolayısıyla çiçek, hediye ve kart satmasının yasaklandığı, yasağın yayınlanan fetvayla halka duyurulduğu belirtildi. 
     Haberde, fetvanın Müslümanların, Ramazan ve Kurban bayramları dışında bayram kutlayamacağı ilkesine dayandırıldığı belirtilirken, Riyad Şeriat Polis Şefi Osman el Osman uzun süre önce mağaza, otel, lokantalar ve diğer halka açık mekanların Sevgililer Günü kutlaması konusunda uyarıldığını söylediği kaydedildi. 
     Fetvaya uyulup uyulmadığını denetlemek üzere şeriat polisinin devriye gezdiği, sürücülerin de çiçek ya da Sevgililer Günü'nü çağrıştırabilecek başka şeylerle araçlarını süsleyemeceği ve okullarda öğretmenlerin yine bu günü çağrıştırabilecek kırmızı renkli kıyafetler giymelerinin yasaklandığı belirtiliyor. 
     Bu yasaklamalara karşın, Cidde'de Kızıl Deniz'e nazır büyük bir lokanta, gazetelere ''14 Şubat'ta çok özel akşam yemeği'' şeklinde bir ilan verdi. ''Sevgililer Günü''' ifadesi kullanılmayan ilanın kenarlarının kırmızı güllerle süslenmiş olduğu belirtiliyor. 
     






</TEXT>
</DOC>
