<DOC>
<DOCNO> 89999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/yazar/pulur.html </URL>
<DATE> 2002/06/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu coşkuya ihtiyacımız vardı... 
</HEADLINE>
<TEXT>

     EVET, biz de biliyoruz, bu coşku, bu sevinç, ne dövizi düşürüyor, ne enflasyonu indirir, ne işsizlere iş, açlara aş verir, ne devleti soyanların yakasına yapışır, ne Avrupa'nın yolunu açar... 
     Bunu biz de biliyoruz. 
     Ama bizim böyle bir coşkuya ihtiyacımız vardı, Allah'ını seven söylesin, Milli Futbol Takımımız, Çin'i yenip tur atlayıncaya kadar, gazetelerin birinci sayfaları, televizyonların birinci haberleri neydi 
     Sizi coşturacak, sizi elinize bayrağı alıp sokağa fırlatacak bir haber var mıydı, hatta yüzünüzü güldürecek 
     Yoktu 
     Bahçeli dedi ki, Mesut Yılmaz dedi ki, Tansu Çiller dedi ki 
     Futbol coşkusu, hiç olmazsa, şimdilik onları birinci sayfalardan geriye attı, yetmez mi 
     
     AY yıldızlı bayrağı kapan sokmağa fırlıyor, İstanbul, Diyarbakır, Ankara, Berlin, neresi olursa olsun, onun için fark etmiyor 
     "Kırmızı, beyaz, en büyük Türkiye " 
     Elbette, o da biliyor ki "en büyük Türkiye" değil, ama bunu haykırmaya ihtiyacı var, kim bilir belki, geleceğin gerçeğini çocuğunun torununun görüp yaşayacağı gerçeği o şimdiden hayal ediyor. 
     
     VE bir soru 
     "Hani ulus - devlet ölmüştü " 
     Kore ve Japonya'da futbolcular, kimin adına ter kan döküyorlar, sırtlarındaki formalar, panayırdaki palyoço gömleği mi 
     Hani ulus - devlet ölmüştü 
     Emperyalizmin, yıllar yılı sömürdüğü mazlum Afrikalı zenci, milli formasının altında, kendisini sömüren beyaz adamın takımını yenerken "ulus - devlet"ine sahip çıkacak da Türkiye'de "ulus - devlet" bitecek... 
     Hadi canım sen de 
     PKK eşkıyasına bakıp, aldananlar da "numaracılar" da o günlerde aynı nakaratı söylüyordu 
     "Artık TC bitti " 
     "Lozan bitti, gelsin Sevr " 
     Öyle mi 
     Demokrasilerde, herkesin avcunu yalama özgürlüğü de vardır. 
     
     DÜNE kadar, Şenol Güneş'i Milli Takım oyuncularını yerden yere vuranların, hatta Şenol Güneş'e hakaret edenlerin yazılarını Çin galibiyetinden sonra okuyor musunuz, televizyonlarda seyredip dinliyor musunuz 
     Biz, okuyoruz ve seyrediyoruz aklımıza da hemen Mehmet Akif geliyor 
     "Bir kızarmaz yüz, yaşarmaz göz, bütün sermayesi." 
     
     







Hukukçuya saygı 


Ulusal hamaset ve mistik cinsellik... 


Barajistan... 


İzgi’nin önerisi 


Bir duayen, Metin Toker için... 


Hadi uyan Metin Abi 


Sınavdan önceki 24 saat .. 


Dikleşmeden dik durmak... 


Bizi birleştiren sadece zafer değildi... 


Bu coşkuya ihtiyacımız vardı... 


Takım ruhu olmayınca 


Dünya Bayındır Sigorta’yı ben batırmışım 


Bankalar zararda ama vergi verecek 


Futbolda genel kurul maçı 2 


</TEXT>
</DOC>
