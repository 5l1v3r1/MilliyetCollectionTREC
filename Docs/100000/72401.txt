<DOC>
<DOCNO> 72401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sontur05.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum ve Lorant, Türkiye'nin tanıtımını yapacak 
</HEADLINE>
<TEXT>

     Türkiye Futbol Süper Ligi'nde şampiyonluk mücadelesi veren Beşiktaş'ın Teknik Direktörü Cristoph Daum ile Fenerbahçe'nin Teknik Direktörü Werner Lorant'ın, Almanya'da yapılacak uluslararası ''ITB Berlin Turizm Fuarı''nda, Türkiye'nin tanıtımını yapacakları bildirildi. 
     Antalya Ticaret ve Sanayi Odası ATSO Yönetim Kurulu Başkanı Menderes Türel, yaptığı yazılı açıklamada, Antalya'nın tanıtımının daha iyi yapılmasını sağlamak amacıyla ATSO, TÜRSAB Antalya Yürütme Kurulu, Antalya Tanıtma Vakfı ATAV , Kemer Tanıtma Vakfı KETAV , Alanya Tanıtım Vakfı ALTAV ve Alanya Turistik İşletmeciler Derneği ALTİD ile turizm kurum ve kuruluşlarının, 16-20 Mart tarihlerinde, dünyanın en önemli fuar ve borsalarından biri olan Uluslararası Berlin Turizm Fuarı'na katılacaklarını bildirdi. 
     Antalya'nın futbol turizmi potansiyelini geliştirmek, spora ve spor turizmine yeni zenginlikler kazandırmak amacıyla, bu yılın Ocak ayı sonunda Beşiktaş Kulübü Başkanı Serdar Bilgili ve Fenerbahçe Kulübü Başkanı Aziz Yıldırım'ı ziyaret ettiklerini kaydeden Türel, açıklamasında şu görüşlere yer verdi 
     ''İki kulüp başkanı ile yaptığımız görüşmeler neticesinde, Bilgili ve Yıldırım, futbol turizminin tanıtımına çok olumlu yaklaşmışlardı. 
     Beşiktaş Teknik Direktörü Daum ve Fenerbahçe Teknik Direktörü Lorant da Antalya'da futbol turizminin gelişmesine katkıda bulunacaklarını bildirmişlerdi. Daum ve Lorant, Berlin Fuarı'nda Antalya'yı dolayısıyla, Türk turizminin tanıtımını yapacaklar.'' Türel'in açıklamasına göre, Beşiktaş Teknik Direktörü Daum 16 Mart, Lorant ise 18 Mart 2002 tarihinde, Berlin Fuarı'nda Antalya Stadı'nda gazetecilerle biraraya gelecek. 
     






</TEXT>
</DOC>
