<DOC>
<DOCNO> 82787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sondun13.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ana kraliçenin vasiyetinin detayları gizli tutulacak 
</HEADLINE>
<TEXT>

     İngiltere Kraliçesi II. Elizabeth'in, annesi Ana Kraliçe'nin vasiyetinin detaylarını gizli tutmaya karar verdiği belirtiliyor. 
     Dün, annesinin vasiyetini bu hafta içinde halka açıklayacağı belirtilen Kraliçe'nin bundan vazgeçtiği kaydedilirken, Kraliyet'in daha önce, Kral 5. George'un eşi Kraliçe Mary'nin 19 yılında ölümü sonrasında da aynı şekilde davrandığı hatırlatılıyor. 
     Ancak Kraliyet'in vasiyeti gizleme isteği, basının bu konudaki detayları öğrenme hevesini daha da çok artırmışa benziyor. Bugün bütün gazeteler, Ana Kraliçe'nin malvarlığıyla ilgili tahminlere yer verdiler. 
     Bu tahminlerde, Ana Kraliçe'nin yaklaşık 50 milyon sterlin civarında malvarlığına sahip olduğu ve bu varlığın son derece değerli Kraliyet mülkleri, sanat eserleri, antikalar, mücevherler ve yarış atlarından oluştuğu belirtildi. 
     Servetin unsurlarından biri olan ünlü ressam Monet'in ''Study of Rocks'' adlı tablosunun değerinin tek başına 7 milyon sterlin civarında olduğu da konuyla ilgili olarak yapılan yorumlar arasında yer aldı. 
     





</TEXT>
</DOC>
