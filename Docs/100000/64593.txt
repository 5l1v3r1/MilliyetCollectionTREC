<DOC>
<DOCNO> 64593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/soneko06.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil markalarının en ucuz modelleri hangileri 
</HEADLINE>
<TEXT>

     Türkiye'de motorlu araç pazarına otomobil sunan markaların en ucuz modellerinin fiyatları, 7.9 milyar lira ile 246.8 milyar lira arasında değişiyor. 
     Araçların motor gücü, güvenlik ve konfor ekipmanları gibi özelliklerini dikkate almadığı, sadece anahtar teslim fiyatları konu alan değerlendirmede, Suzuki Maruti 7 milyar 871 milyon lira ile ''en ucuz'' otomobil olarak belirlendi. 
     30 markanın yer aldığı sıralamada, hız tutkunlarının gözdelerinden 
     Ferrari'nin Modena modeli, geçen yıla göre 23 bin dolar gerileyen 185 bin dolarlık fiyatına rağmen 246 milyar 775 milyon lira markasının en ucuz, ancak bu kategorinin en pahalısı oldu. Ferrari'nin bu fiyatıyla 31 tane Suzuki Maruti alınabiliyor. 
     Bir başka açıdan bakıldığında ise asgari ücretli çalışanın 7 milyar 871 milyon liralık sıfır Suzuki Maruti'yi alması için hiç harcama yapmadan 4 yıl maaşını biriktirmesi gerekiyor. 
     
     Lada Samara ikinci 

     Markaların en ucuz otomobilleri listesinde Lada Samara HB 9 milyar 541 milyon lira ile ikinci sırayı alırken, Tofaş Şahin 1.6 ie ise 11 milyar 509 milyon lira ile üçüncü oldu. 
     Hyundai Accent 1.3 LS 12 milyar 516 milyon lira ile dördüncülüğü, Daewoo Matiz S 13 milyar 295 milyon lira ile beşinciliği aldı. 
     Kia Sephia NB DLX 14 milyar 245 milyon lira ile altıncı, Renault Clio Symbol 1.4 15 milyar 346 milyon 780 bin lira ile yedinci, Skoda Fabia 1.4 Sedan 15 milyar 501 milyon lira ile sekizinci, Ford Ka City 1.3i 3 kapı 15 milyar 599 milyon 322 bin lira ile dokuzuncu, Toyota Corolla 1.4 Terra 15 milyar 798 milyon lira ile onuncu sıraya yerleşti. 
     Piyasaya ürünlerini sunan diğer 20 markanın en ucuz modelleri de şunlar 
     ''Citroen Saxo2 1.4 SX, Peugeot 106 Quiksilver 1.4 3 Kapı, Seat Ibiza Stella 1.4, Nissan Micra 1.4, Opel Corsa 1.2 16V Club, Volkswagen Lupo, Daihatsu YRV, Mitsubishi Carisma 1.6 Comfort Sedan, Mazda 323 1.5 Sedan, Honda Civic 1.6 LS, Volvo S40 1.6, Mercedes Benz A 140L, Alfa Romeo 156 1.6 Full, Audi A3 1.6 3 kapı, Saab 9-3 BE LPT, BMW 3.16i Sedan, Jaguar X Type 2.5 V6, Subaru Legacy Sedan 2.0, Porsche Boxster, Ferrari 360 Modena.'' 2001 yılı başında yapılan aynı değerlendirmede, Lada'nın Samara HB M.K. modeli 4 milyar 970 milyon lira ile en ucuz otomobil olarak, Ferrari'nin Modena modeli 208 bin dolarlık fiyatıyla o dönemdeki dolar kuruyla yaklaşık 138.7 milyar lira listenin en pahalısı ünvanını elde etmişti. 
     
     Markaların en ucuz otomobilleri 

     30 otomobil markasının Türk pazarında satışa sundukları en ucuz 
     modellerin tavsiye edilen anahtar teslimi liste fiyatları şöyle 
     

Fiyatlar MARKA MODEL ANAHTAR TESLİMİ SATIŞ FİYATI TL 1- Suzuki Maruti 7,871,000,000 2- Lada Samara HB 9,541,000,000 3- Tofaş Şahin 1.6 ie 11,509,000,000 4- Hyundai Accent 1.3 LS 12,516,000,000 5- Daewoo Matiz S 13,295,000,000 6- Kia Sephia NB DLX 14,245,000,000 7- Renault Clio Symbol 1.4 15,346,780,405 8- Skoda Fabia 1.4 Sedan 15,501,000,000 9- Ford Ka City 1.3i 3K 15,599,322,600 10-Toyota Corolla 1.4 Terra 15,798,000,000 11-Citroen Saxo2 1.4 SX 15,930,000,000 12-Peugeot 106 Quik. 1.4 3K 16,550,000,000 13-Seat Ibiza Stella 1.4 17,540,000,000 14-Nissan Micra 1.4 DR Klima 18,290,000,000 15-Opel Corsa 1.2 16V Club 18,596,000,000 16-Volkswagen Lupo 18,750,000,000 17-Daihatsu YRV 19,483,000,000 18-Mitsubishi Carisma 1.6 C.Sed. 19,900,390,357 19-Mazda 323 1.5 Sedan 20,000,000,000 20-Honda Civic 1.6 LS 23,950,000,000 21-Volvo S40 1.6 27,699,000,000 24,000 Euro 22-Mercedes Benz A 140L 28,853,000,000 25,000 Euro 23-Alfa Romeo 156 1.6 Full 33,521,000,000 24-Audi A3 1.6 3K 34,309,074,500 25-Saab 9-3 BE LPT 38,315,000,000 28,000 Euro 6 milyarTL 26-BMW 3.16i Sedan 41,839,000,000 36,252 Euro 27-Jaguar X Type 2.5 V6 49,000,000,000 28-Subaru Legacy Sedan 2.0 49,800,000,000 29-Porsche Boxster 86,727,000,000 75,146 Euro 30-Ferrari 360 Modena 246,775,000,000 185,000 Dol.      Not Bazı modellerin döviz üzerinden açıklanan satış fiyatlarının TL'ye çevrilmesinde Merkez Bankası'nın 25 Ocak 2002 tarihli kurları dikkate alınmıştır. 
     






</TEXT>
</DOC>
