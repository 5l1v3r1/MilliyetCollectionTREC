<DOC>
<DOCNO> 83663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/yasam/yas05.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sedanur’un acı sonu 
</HEADLINE>
<TEXT>

Annesi mutfaktayken, ayaklı sehpayı deviren 1.5 yaşındaki Sedanur, televizyonun altında kalarak hayatını kaybetti 
     İSMAİL ERBEN İstanbul 

     Ümraniye’de 1,5 yaşındaki Sedanur Özkanca, annesi mutfakta yemek yaptığı sırada oynarken üzerine televizyon düşmesi sonucu öldü. Televizyonun konulduğu sehpanın arızalı olduğu iddia edildi. 
     Olay, Çamlıca Mahallesi Namık Kemal Caddesi’nde dün saat 13.00 sıralarında meydana geldi. Sedanur, yatak odasına girerek ayaklı televizyon sehbasıyla oynamaya başladı. Hiperaktif olduğu belirtilen Sedanur, sehpanın dengesini bozunca üzerindeki televizyon üstüne düştü. Anne Filiz Özkanca gürültüyü duyunca hemen yatak odasına koştu. Anne Özkanca televizyonun altında kızını kanlar içinde görünce sinir krizleri geçirdi. Sedanur, Özel Anadolu Çınar Hastanesi’ne kaldırılırken yaşamını kaybetti. 
     



 YAŞAM 






















</TEXT>
</DOC>
