<DOC>
<DOCNO> 87504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yazar/dundar.html </URL>
<DATE> 2002/06/02/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
21. asrın bestek rı 
</HEADLINE>
<TEXT>

     "Ey 77 yıl sonra mısralarını mikrofonlarla haykıracak şair 
     Ey 21. asrın mühendis bestek rı" 
     diye seslenmişti 80 yıl önce N zım Hikmet 
     "Ben size 1923 senesinde yazdım bu şiiri... 
     Biz proleter şairleri elimizde badana fırçaları, önümüzde kovalar 
     Amele kahvelerine destan kızıl bayraklara şiar fabrika duvarlarına ilan yazıyorduk. 
     Size istismarsız, burjuvasız, hükümdarsız bir cemiyet veren sınıfımızın sesi sıtma görmemiş çığırtkanlarıydık". 
     
     Yarın büyük şairin 40. ölüm yıldönümü... 
     Her ne kadar, elindeki badana fırçalarını önündeki boyalara batırıp amele kahvelerine destan, kızıl bayraklara şiar, fabrika duvarlarına ilan yazanlar, istismarsız, burjuvasız, hükümdarsız bir cemiyet devredemediyseler de 21. yüzyıla... 
     ...onların şairinin mısraları, ulu meydanlarda mikrofonlarla haykırılıyor bugün... 
     Ve "21. asrın bestek rı", bir mühendis titizliğiyle besteliyor onun şiirini... 77 yıllık bir vasiyeti yerine getirircesine... 
     Yeni çağın kapısını "sol anahtarı"yla açıyor. 
     
     Gerçi herkesin teslim etmesi gerek, onu notalarla buluşturan türküler oldu ilkin... 
     70’lerde Zülfü Livaneli’nin türküleriyle dillere yerleşti N zım... 
     Livaneli’nin, geçenlerde CD olarak yeniden basılan "N zım Türküsü"nü ezberleyerek yetişti bir nesil... 
     Ve bu yıl 31 yaşında bir besteci, 100. doğum yıldönümünde onu yepyeni tınılarla, seslerle, notalarla yorumladı. 
     Kültür Bakanlığı’nın desteğiyle gerçekleştirilen Fazıl Say’ın "N zım"ı nihayet İmaj tarafından yayımlandı. 
     Albüm, Fazıl’ın "Batı tekniğiyle yazılmış bir Türk ağıtı" diye tanımladığı bestesini, Genco Erkal’ın, Sertab Erener’in, bariton Tuncer Tarcan’ın sesi ile buluşturuyor ve N zım’ın bir düşünü gerçekleştiriyor. 
     Naci Özgüç yönetimindeki Cumhurbaşkanlığı Senfoni Orkestrası’nın gümbürdeyen davullarına, kükreyen trompetlerine eşlik eden TRT Ankara Radyosu Korosu ile Kültür Bakanlığı Devlet Çoksesli Korosu, Fazıl’ın deyimiyle "insanlığın örgütlü seslenişi"ne dönüşüyor, feryatlar, isyanlar, çığlıklarla... 
     
     Son olarak çok özendiğim bir ayrıntının altını çizeyim 
     Albümün içindeki broşürde "besteci"nin N zım’ı nasıl yansıttığını yorumlayan bir yazı var. 
     Yorumun altında da iki harf 
     A.S. 
     "Ahmet Say", "hükümdarsız bir cemiyet" ideali uğruna N zım okudu, bastı diye nice acılar çekmiş, hapisler yatmış bir neslin temsilcisi... 
     Ve "21. asrın bestek rı"nın babası... 
     Daha büyük mutluluk olur mu 
     Eline sağlık Fazıl .. 
     
TOPLU TEŞEKKüR 
Nicedir ertelediğim bir demet teşekkür borcumu bir arada ödemek istiyorum bugün 
Son bir ayda bu köşeyi övgü sözcükleriyle ödüllendiren Ankara Hukuk, Gazi ve Hacettepe, Konya Selçuk, İstanbul Boğaziçi üniversitelerine, "Türkçeyi en iyi kullanan yazar" ödülünden ötürü Karaman Valiliği jürisine, "Televizyonun 25 yılında İz Bırakanlar" ödülünden ötürü Radyo - Televizyon Gazetecileri Derneği’ne ve Rotaract’lara Can’dan teşekkür ediyorum.Layık olmaya çalışacağım. 
     
     







Davul tozu ve minare gölgesi... 


Kalkınız artık... 


MGK ve AB 


İki hafta 14 ilin sonucu 


Yalnız değil 


21. asrın bestek rı 


Üniversiteye gazete almak suç 


İçimizde hep aynı yaştayız... 


Baykal’dan Ecevit’e saygı 


Ar - Ge’de çalışan genç mühendis askerlik yapmasın 


"Kuşük bey Amarika’dan döndü " 


Gazeteci Olan Adamın Hik yesi 


Ekonomide Derviş’siz kalmanın riskleri 


Konya çağ atlıyor 


Barış Manço Lüfer’e karşı 


</TEXT>
</DOC>
