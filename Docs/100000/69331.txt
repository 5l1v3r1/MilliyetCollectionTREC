<DOC>
<DOCNO> 69331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sontur19.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Silifke'de fırtına... Binaların çatıları uçtu.. 
</HEADLINE>
<TEXT>

     İçel'in Silifke İlçesi'nde, sabah saatlerinde meydana gelen hortum nedeniyle bazı binaların çatıları uçtu, sera alanları zarar gördü. 
     Silifke Kaymakamı Mehmet Ünal, şiddetli fırtına nedeniyle tellerin kopması sonucu, ilçe merkezindeki bazı semtlerin elektriklerinin kesildiğini söyledi. 
     Kaymakam Ünal, ayrıca Silifke Ovası'nda sabah saatlerinde meydana gelen hortumun, Narlıkuyu Beldesi'ne kadar etkili olduğunu belirterek, bu alanda bulunan bazı yazlık çay bahçeleri ile lokantaların çatılarının uçtuğunu, sera alanlarının da hasar gördüğünü söyledi. 
     Ünal, hortum nedeniyle oluşan hasarın tespiti için çalışmaların sürdürüldüğünü kaydetti. 
     Öte yandan, şiddetli fırtınanın Bozyazı ve Aydıncık ilçelerinde de etkili olduğu ve yaşamı etkilediği bildirildi. 
     






</TEXT>
</DOC>
