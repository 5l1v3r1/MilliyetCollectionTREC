<DOC>
<DOCNO> 96246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/yazar/altan.html </URL>
<DATE> 2002/07/17/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Türkiye asıl şimdi iyiye gidiyor 
</HEADLINE>
<TEXT>

     Menderes’in sık tekrarladığı bir söz vardı - Hafıza - i beşer, nisyan ile malüldür insanlığın belleği unutmakla sakatlıdır, anlamına... 
     Kendi anadilinin "yazı" boyutundan kopuk köylü yığınları için de çok doğaldır bu Hazine’den geçinmeli mesleksiz kesimler için de... 
     Bir siyasetçi, yılda ancak 37 gün çalışan köylülerin ürününü, - bu ürün devlet eliyle ve enflasyon parasıyla satın alındığı için - kendi siyasal çıkarına göre değerlendirmeye kalktığında 
     - Kim ne veriyorsa, ben 5 fazlasını vereceğim, diyebilir. 
     Böyle bir vaat karşısında köylü yığınları, geçmişte kendilerine söylenmiş yalanları, örneğin "ülkenin efendisi" olacağı demagojilerini hatırlayabilir mi 
     Bir siyasetçi, bir gün önce söylediğinin bir gün sonra tersini söylediğinde de, çok kolay gösterebilir bunun gerekçesini, bellekten yoksun yığınlara 
     - Dün dündü, bugün bugündür. 
     
     Türkiye, 20. yüzyılı da ıskaladıktan sonra, 21. yüzyılın henüz daha çok başındayken, dünyada iyice hızlanan "değişim"in etkisiyle çağdaş bir rotanın üstüne oturtulmak isteniyor. 
     Washington da Türkiye’de "değişim" istiyor, Avrupa Birliği de... 
     
     Yarım yüzyılı bulan Soğuk Savaş yıllarında öyle miydi 
     Türkiye’de, vazgeçtik "değişim"i, ekonomik bir bilincin uyanmasını dahi ne Washington istiyordu, ne de NATO’nun Avrupa kanadı... 
     Çünkü Türkiye’ye, gerektiğinde ucuzundan kullanılabilecek bir "insan deposu" olarak bakılıyordu. 
     Bir yazı adamının, kazara bu tür gerçekçi bir değerlendirmeye yönelmesi, kendisinin yıllarca cezaevine tıkılmasına neden oluyordu. 
     Birçok "değersiz önemli"nin damağında hala tadı vardır o Soğuk Savaş yıllarının... Tek plaklı hamaset demagojileri arkasında beleş geziler NATO örgütü içinde, dolar maaşlı, dış yaşamlı albenili koltuklar PX’lerden ucuz alışverişler vs... 
     
     Şimdi artık Soğuk Savaş yıllarından kalma ve "Türk’e Türk propagandas"ıyla, hamaset edebiyatına dayalı "statüko" aşılıyor. Ekonomik bir saydamlık ön plana çıkıyor. Türkiye’nin, "yaşam kalitesi" açısından bazı Afrika ülkelerinin bile altına düştüğünü, bizzat emekli büyükelçiler, hatta bazı emekli militerler açıklıyor televizyonlarda... 
     Şimdi yavaş yavaş "statüko"culuğa yapışıp kalmak isteyenlerin, geçim düzeylerinde de bir kararma olacaktır. Kendilerine ne ünlü firmaların yönetim kurullarında bir üyelik bulabilecekler, ne de alıştıkları eski itibarı... 
     
     Buna karşılık "değişimöcilerin önü parlaktır, Soğuk Savaş yıllarındaki "değersiz önemliler"in yerlerine geçme doğrultusundadırlar. O eski dönemlerin "önemsiz değerliler"i, 21. yüzyılda hak ettikleri doruklara doğru kanat çırpmaktadırlar... 
     Böylesi bir "değişim" ırgalanmasına, "kaos" demenin pek anlamı yok gibi geliyor bendenize... 
     
     Bendeniz, Bush yönetiminin, Türkiye’nin Avrupa Birliği üyesi olmasına karşı çıkmasından kaygılanıyordum. Hatta, belki de bir ara rejim getirir yine, diye kaygılanıyordum. Gerçi yeni yüzyıl, benim kuşağımın yüzyılı değil ama, olsun. İnsan geçmişle de, gelecekle de kendi ömür takviminden soyutlanmış olarak ilgilenir, biliyorsunuz... 
     
     Kesin biçimde aydınlandı ki, Bush yönetimi Türkiye’nin Avrupa Birliği üyesi olmasından yanadır. 
     Türkiye’nin "değişimci" kesimi de, toplumun en etkin kesimi... 
     Evrensel boyutlu böyle bir dinamizm karşısında "statüko"culuk, ister istemez iflasa sürüklenecektir. Çünkü "statüko"cular aynı zamanda saydamlığa da karşıdırlar, mesleksiz olduklarının ve geçim kaynaklarının açığa çıkmasına da... 
     Haber Türk kanalında çarpıcı röportajlar yapan sevgili Deniz Arman, belki "meslek ve kazanç kaynağı" konularında da geliştirir yeni bir söyleşi türünü. Çok şaşırtıcı gerçekler veya kaytarma yanıtlar çıkacaktır ortaya sanırız. 
     
     Hiç enseyi karartmayın. Türkiye ilk kez "değişim"e ve çağdaşlaşmaya yönlendiriliyor... 
     1 milyarı aşkın yoksul İslam dünyası, 21. yüzyılın olanaklarından yararlanmayı başarmış bir İslam ülkesi olarak, Türkiye’yi model alsın isteniyor. 
     Washington da istiyor bunu, Avrupa Birliği de... 
     Gerçi bizim kuşağın "değişimöcileri, Soğuk Savaş yılları "statüko"culuğunun kahredici belalarını çok çektiler ve nihayet Türkiye’de de başlayan "değişim" rüzgarlarının yaratacağı saydam çağdaşlığı göremeyecekler ama, olsun bu kadarı da yetiyor bize... Nihayet Türkiye de değişiyor işte... 
     
     







Seçim, 3 Kasım’da 


Türkiye asıl şimdi iyiye gidiyor 


Şair ölünce... 


Çiller’in girişimi 


Beklentiler gerçekleşiyor 


Üçlü’nün el ele halkın önüne çıkması... 


3 Kasım vitrini 


Amaç koltuk mu yoksa hizmet mi 


Yumoş’a bak, gel gel 


Siyasi sabıkalılar 


Dış politika değişmez, ama... 


Şeytan h l aramızda 


"Putunu kendi yapar kendi tapar " 


Ekonomi müdafaada 


İşadamları Ecevit’e dönüş yaptı 


</TEXT>
</DOC>
