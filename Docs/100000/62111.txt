<DOC>
<DOCNO> 62111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/guncel/gun02.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜRKİYE’DE İLK ÜRETİLEN FÜZE OLAN J’ ŞİLE’DE YAPILAN DENEMEDE GÖZ DOLDURDU 
</HEADLINE>
<TEXT>
Orduya J’ dopingi 
Ankara’da üretilen J füzesinin menzili 150 km. TSK "Jöyle düşman hattının gerisindeki hedefleri kolayca vurabilecek 
     UTKU ÇAKIRÖZER Ankara 

     Türkiye, doğudaki komşuları İran, Suriye ve Irak’ın binlerce kilometre menzilli füzelerine karşı ilk ciddi tedbirini aldı. Türk Silahlı Kuvvetleri TSK , Çin Halk Cumhuriyeti’nden teknoloji transferi ile Ankara’da ürettiği 150 kilometre menzil ve güdümlü "J" füzesinin ilk atışını gerçekleştirdi. 1998’den bu yana geliştirilen "J", ilk olarak 2001’in son günlerinde kalabalık bir askeri heyet eşliğinde denendi. Füze, İstanbul - Şile kıyılarından Karadeniz’e ateşlendi. 
     
     M7’ye benzetiliyor 
     Bazı kritik teknolojiler dışında üretimi Ankara’daki Roketsan tesislerinde gerçekleştirilen füze, 150 km’lik menzili nedeniyle Çin’in M - 7 isimli füzesine benzetiliyor. TSK, "J" ile düşman hattının gerisindeki füze rampaları, askeri üsler, zırhlı birlikler, komuta kontrol merkezlerini yok etme imkanına kavuşacak. "Jönin üretiminde gösterilecek başarıya göre Türkiye füzenin menzilini artıracak. Ancak, kaynaklar, komşularının elindeki binlerce kilometre menzilli dev füzelere rağmen Türkiye’nin uluslararası füze kontrol rejiminde belirlenen 300 kilometrelik üst limiti aşma niyetinde olmadığının altını çiziyor. 
     



 GÜNCEL 



















</TEXT>
</DOC>
