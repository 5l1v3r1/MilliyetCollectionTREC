<DOC>
<DOCNO> 76726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/magazin/amag.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türküleriyle yeniden doğdu 
</HEADLINE>
<TEXT>

Mahsun Kırmızıgül, yeni albümü Yüzyılın Türküleri’nin tanıtım konserinde binlerce kişiyi coşturdu 
     DENİZ ALTUNTAŞ 

     ÜNLÜ şarkıcı Mahsun Kırmızıgül, pazartesi günü piyasaya çıkacak Yüzyılın Türküleri’ isimli yeni albümünü, Mydonose Showland’de bir konserle tanıttı. Kanal D tarafından da yayınlanacak konserde Kırmızıgül, yeni albümünde yer verdiği birbirinden güzel tam 30 türküyü seslendirdi. 
     ARİF Sağ ve Zafer Gündoğdu gibi usta isimlerin de destek verdiği Yüzyılın Türküleri’, daha şimdiden Almanya’da 200 bin sipariş aldı. Konserine unutulmaz ozan Aşık Veysel’in Uzun İnce Bir Yoldayım’ türküsüyle başlayan Mahsun Kırmızıgül’ü, yaklaşık 2 bin hayranı büyük bir coşkuyla izledi. 
     TAM 20 kişilik orkestrasıyla sahne alan Kırmızıgül’e konserinde bir halk oyunları ekibi de eşlik etti. Yüzyılın Türküleri’ için "Hayatımda yaptığım en güzel, en anlamlı albüm. İster bir, ister bin satsın" diyen Kırmızıgül’ü sanatçı dostları Yavuz Bingöl ve Servet Kocakaya da yalnız bırakmadı. 
     



 MAGAZİN 













</TEXT>
</DOC>
