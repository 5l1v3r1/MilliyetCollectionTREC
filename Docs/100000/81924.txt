<DOC>
<DOCNO> 81924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sontur05.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay, Orhan Taşanlar'ın yargılanmasına karar verdi... 
</HEADLINE>
<TEXT>

     Danıştay İdari İşler Kurulu, Bursa eski Valisi halen merkez valiliği görevinde bulunan Orhan Taşanlar'ın Nesim Malki cinayeti soruşturmasında ''görevini ihmal ettiği'' gerekçesiyle yargılanmasına karar verdi. 
     Yürürlükten kaldırılan Memurin Muhakemet Yasası'na göre Taşanlar hakkında Nesim Malki cinayeti soruşturmasında görevini ihmal ettiği gerekçesiyle Danıştay 2. Dairesi'nin verdiği men-i muhakeme yargılanmama kararı yasa 
     gereği, Danıştay İdari İşler Kurulu'na gitti. 
     Kurul, 2. Daire'nin Taşanlar'ın yargılanmaması yönündeki kararını kaldırarak, lüzum-u muhakeme yargılanma kararı verdi. Kurul'un kararı soruşturma dosyasıyla birlikte Yargıtay'a gönderildi. 
     Kurul'un kararı iddianame yerine geçecek ve Taşanlar'ın yargılanmasına önümüzdeki günlerde Yargıtay 4. Ceza Dairesi'nde başlanacak. 
     Taşanlar, Türk Ceza Kanunu'nun '''görevi ihmali'' düzenleyen 230. 
     maddesine göre 3 aydan 1 yıla kadar hapis cezası istemiyle yargılanacak. Yargıtay Cumhuriyet Başsavcısı Sabih Kanadoğlu'nun, Taşanlar hakkında daha önce TCK'nın ''görev kötüye'' kullanma filini düzenleyen 240. maddesine göre açılan iki davadan yargılandığı davalarda beraat etmişti. 
     





</TEXT>
</DOC>
