<DOC>
<DOCNO> 55618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/yasam/yas01.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞEY’ hoş ama boş bir icat 
</HEADLINE>
<TEXT>
Evdeki buluş çarşıya uymadı 
ABD, ileri model bir kaykay’ olduğu ortaya çıkan It’i Şey tartışıyor... Uzmanlar, "Bu icat, günlük hayata hiç de uygun değil" görüşünde 
     DIŞ HABERLER SERVİSİ 

     Ve önceki gün nihayet’ açıkladı basamak tırmanan tekerlekli sandalye robotundan, kalp cihazlarına kadar birçok ilginç buluşa imza atan ABD’li mucit David Kamen’in merakla beklenen son icadı Segway’ adlı, iki tekerlekli kaykay görünümündeki araçtı. Ancak bazı bilim adamları ve şehir planlamacıları, aracın, şu anki koşullarda günlük kullanım için pek de uygun olmadığını açıkladı. 
     
     Nerede kullanılacak 
     Daha önce Ginger’ Zencefil ya da It’ Şey adlarıyla basında yankı bulan Segway’in, özellikle New York gibi büyük metropollerdeki yoğun motorlu araç, yaya ve bisiklet trafiği içinde kendisine nasıl bir yer bulacağı soru işaretleri oluşturdu. 
     Motorlu scooter’ların yaya kaldırımlarında yasak olduğu New York’ta Segway’in bu yasak dışında kalıp kalmayacağına henüz karar verilmedi. 
     
     Hırsızlığa açık 
     35 kilo ağırlığındaki Segway’lerin diğer bir dezavantajı da hırsızlık vakalarına açık olması. Her ne kadar şifreli açma-kapama tuşları bulunsa da, hırsızların bu hafif aracı bir kamyonetin arkasına atarak rahatça çalabileceği belirtiliyor. Aracın şarj süresinin kısalığı, kötü hava şartlarına açık oluşu da tartışılıyor. 
     Ancak Atlanta gibi daha küçük ve planlı’ şehirlerde Segway kullanımının daha rahat olacağı belirtildi. Hatta Atlantalı şehir yetkilileri, polisler için 20 adet Segway sipariş etti. 
     
İlk yasak New York’ta      SEMA EMİROĞLU New York 

     ABD’de icat haberi yayıldıktan sonra tam bir yıldır merakla beklenen ve otomobile karşı devrim yarattığı söylenen "akıllı binek aracı" Segway, Time dergisinin son sayısında uzunca kaleme alınırken, aracın halk tarafından benimsenip benimsenmeyeceği tartışılıyor. 
     Uzmanlar, Segway’in halk tarafından hemen benimseneceğine kuşkuyla bakıyor. Segway’in sadece bisiklet, moped, paten, tren ve otobüs gibi araçlarla gitmeye alışmış kişilerin ilgisini çekebileceğini ve insanların zorlanmadıkça, kolay kolay otomobillerinden vazgeçmeyeceğini belirten uzmanlar, "3 bin dolarlık Segway, aşırı pahalı, 40 kilo olduğu için fazla ağır ve sadece küçük alanlarda gitmeye elverişli" diye konuştu. 
     
     Polis de beğenmedi 
     Segway’in, mucidi kaldırımlarda binilebileceğini söylese bile New York kaldırımlarında kullanmak yasak olacak. Motorlu Taşıtlar İdaresi yetkilisi Matt Burns, dün basına yapıtığı açıklamada, "Anladığım kadarıyla bu araç kaldırımlarda kullanmaya yönelik, ancak bu trafik yasalarının ihlali olur" dedi. New York polisinden bir yetkili de, "yasaları ihlal edenlere gerekeni yapacaklarını" söyledi. 
     



 YAŞAM 
















</TEXT>
</DOC>
