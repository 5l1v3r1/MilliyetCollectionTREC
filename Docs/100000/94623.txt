<DOC>
<DOCNO> 94623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sondun07.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABDli milletvekilinden Türkiye'ye ISAF komutanlığı için teşekkür 
</HEADLINE>
<TEXT>

     ABD Temsilciler Meclisi'nin Cumhuriyetçi Parti California milletvekili Elton Gallegly, Afganistan'daki uluslararası gücün ISAF komutasını üstlendiği için Türkiye'ye teşekkür etti. 
     Gallegly, Kongre'de düzenlenen bir toplantıda yaptığı konuşmada, ''Nüfusunun çoğunluğu Müslüman bir ülke olan Türkiye'nin liderliği, terörizmle uluslararası savaşın İslam dinine karşı olmadığına ilişkin açık bir mesaj veriyor ve ABD'nin terörizme karşı çabalarında Müslüman müttefiklerinin olduğunu gösteriyor'' dedi. 
     Kongre üyesi Gallegly, ISAF'ın komutasını alarak, bölgedeki konumu ve Müslüman dünyasında oynayabileceği rol bakımından Türkiye'nin öneminin tescillendiğini kaydetti. Gallegly, ''ISAF'ın komutasını alması, Türkiye'nin hem ABD, hem de Batı nezdinde kazandığı önemli saygınlığın göstergesidir. Ankara hükümeti, bu kiritik önemdeki rolü alma istekliliği açısından her türlü övgüye layıktır. Türkiye'yi kutluyoruz ve askerlerine başarılar diliyoruz'' diye konuştu. 
     Gallegly, uluslararası gücün komutasını Türklere devreden İngiliz askerlerinin de, ISAF'ın komutasında çok başarılı bir iş çıkardığını sözlerine ekledi. 
     





</TEXT>
</DOC>
