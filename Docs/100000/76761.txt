<DOC>
<DOCNO> 76761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yasam/yas03.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Pes ’ dedirten komplo teorileri 
</HEADLINE>
<TEXT>

"Pentagon’a uçak çarpmadı" diyen Fransız yazara nispet yapan BBC atağa geçti Ne Titanic battı, ne Ay’a astronot çıktı... 
     DIŞ HABERLER SERVİSİ 

     ABD Savunma Bakanlığı Pentagon binasına 11 Eylül’de uçak çarpmadığını, bunun bir komplo olduğunu savunan Fransız yazar Thierry Meyssan’ın "L’Effroyable Imposture" Korkutan Hile adlı kitabı büyük ilgi görünce, bazı eski ve ünlü komplo teorileri de yeniden gündeme geldi. İngiliz haber kurumu BBC, "Komplo endüstrisi" başlığı altında söz konusu hayli ilginç ’ teorilere olan ilgiyi dün internet sitesinde irdeleyerek, bunların en yaygın olanlarını da derledi. 
     
     J.F.K.’nin katili, karısı Jacquline 
     BBC’nin, yetkililer, bilim adamları ve askeri açıklamalara itibar etmeyen milyonlarca insanın inandığını iddia ettiği, bir hayli absürd’, bir o da kadar yaygın komplo teorileri şöyle 
     Titanic batmadı 14 Nisan 1912 Efsanevi transatlantiği aslında Arnavut korsanlar kaçırdı ve kargosundaki milyarlarca dolarlık altını çaldı. Yolcular köle tacirlerine satıldı. Korsanlar başka bir gemiyi Titanic diye yutturdu. 
     J.F. Kennedy’yi karısı vurdu 22 Kasım 1963 H l kimin ne amaçla öldürdüğü açığa çıkmayan ABD eski Başkanı John Fitzgerald Kennedy’ye suikastın arkasında karısı Jacqueline vardı. Hatta tetiği bizzat Jackie çekti. 
     
     Ay’a gidilmedi 20 Temmuz 1969 Tüm gösteri Arizona’daki stüdyoda tezg hlandı. Amaç dönemin başkanı Richard Nixon’ın popülaritesini artırmaktı. 
     Diana’yı gizli servis öldürdü 31 Ağustos 1997 Paris’teki trafik kazasını Prenses’in Müslüman Fayed ile evlenmesini önlemek için İngiliz gizli servisi MI6 düzenledi. İşe Rus, Fransız ve İsveç gizli servisleri de karıştı. 
     Kanser ilacı gizleniyor Amansız hastalığa karşı tedavi edici ilaçlar geliştirildi ama büyük ilaç tekelleri açıklanmasını engelliyor. Otomobil firmaları da elektrikli otoyu piyasaya çıkarttırmıyor. 
     
     Caz bile Yahudi icadı’ 
     BBC, son olarak da, yoğun bir düşmanlığı esas alıp dünyadaki kötülüklerin arkasında hep Yahudi parmağı olduğunu öne süren şu iddiaları verdi 
     Nazi paranoyası Dünyayı yöneten gizli bir Yahudi konseyi var. Komünizm, kapitalizm, caz, pornografi ve modern sanatlar hep Yahudilerin icadı. Hatta Fransız Devrimi’ni ve Napolyon’un yenilgisini Yahudiler organize etti. 
     Cebelitarık Konseyi Bu Yahudi örgütü de Avrupa uygarlığını yıkmak için dünya bankacılık sistemini ele geçirdi. 
     Yahudi Papa Katolik kilisesinin en tepesine kadar sızdılar, hatta Yahudi bir Papa seçtirdiler. 
     



 YAŞAM 















</TEXT>
</DOC>
