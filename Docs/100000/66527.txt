<DOC>
<DOCNO> 66527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/spor/aspo.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Marinho'ya dava 
</HEADLINE>
<TEXT>

Beşiktaş, ülkesine dönen Brezilyalı futbolcuya tazminat davası açacak. Yöneticilersürekli sorun çıkaran bu oyuncu için, "Unutmasın ki, bonservisi bizde" dediler 
     BİLAL MEŞE 

     "Yüz üstü bıraktı" 
     SİYAH - Beyazlı takımda, Gaziantepspor maçı öncesinde patlak veren kriz ile apar topar sözleşmesi feshedilerek, Brezilya’ya dönen Marinho’ya tazminat davası açılacak. Yönetim Kurulu üyelerinden İbrahim Altınsay, Brezilyalı futbolcunun bonservisinin kendilerinde olduğunu yineleyerek, "Bizi yüz üstü bırakıp, gitti. Transfer de kapandı. Bu yüzden kendisine tazminat davası açacağız" dedi. 
     
     "Hakkımızı kullanırız" 
     ALTINSAY, transfer olduğu günden bu yana, her konuda sürekli sorun çıkaran Marinho’nun peşini bırakmayacaklarını vurguladı. İbrahim Altınsay, "Bu kadar kaprisli bir oyuncuya rastlamadık. Her türlü isteğini yerine getirmeye çalıştık. Yedek kalmak istememesi bardağı taşırdı. Bu tür oyuncularla bir yere kesinlikle varılmaz. Her türlü yasal hakkımızı sonuna kadar kullanacağız" diye konuştu. 
     
     "Yarar gelmezdi" 
     MENAJER Sinan Engin de, Marinho’nun sorun çıkararak niyetini belli ettiğini ifade etti. Engin, "Takım içinde oluşturduğumuz disiplin ve arkadaşlık var. Ev gösterdik, araba verdik, beğenmedi. Bu tür oyunculardan hiçbir takıma yarar gelmez" dedi. Siyah - Beyazlı futbolcular ise, "Çok yetenekli oyuncu değildi. Savunmada oyuncuya ihtiyacımız yok. Orta alana takviye şart" ifadesini kullandılar. 
     



 SPOR 




























</TEXT>
</DOC>
