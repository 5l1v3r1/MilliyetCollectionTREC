<DOC>
<DOCNO> 60775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/ekonomi/eko03.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Son üç ayın en ucuz hisseleri 
</HEADLINE>
<TEXT>

Yükselişte ucuz kalan çimento ve enerji hisseleri önümüzdeki dönemde de kazandırma potansiyeli yüksek şirketler arasında yer alıyor 
     Songül HATISARU 

     2002 yılına hızlı bir giriş yaparak 14.000 seviyesinin üzerine çıkan İMKB 100 Endeksi dolar bazında 1 sente yükseldi. Borsada son üç ayda yüzde 86 getiri sağlayan hızlı çıkışa karşın, bazı hisse senetlerinin İMKB 100 Endeksi’nin performansına ayak uyduramadıkları ve ucuz kaldıkları dikkat çekiyor. Hisseler temel açıdan güçlü ve fiyat açısından da ucuz oldukları için önümüzdeki dönemde getiri potansiyelleri yüksek. 
     Son üç aylık verilerden hareketle yaptığımız çalışmada, endeksin altında getiri sağlayan hisseler içerisinden k r ve satışları büyüyen, fiyat kazanç oranları düşük olan hisse senetlerini taradık. İMKB 100 hisselerini baz alarak yaptığımız çalışmada özellikle çimento ve enerji hisselerinin fiyatlarının ucuz kaldığı dikkat çekiyor. 
     Petrol Ofisi ve Tüpraş’ın endekse göre getirilerinin düşük olması bu hisselerin önümüzdeki dönemde İMKB 30 hisseleri içerisinde sivrilebileceğine işaret ediyor. Petrol Ofisi hissedarlarına son üç ay içerisinde yüzde 48.84 kazandırırken, Tüpraş yüzde 50 kazandırdı. Ancak aynı dönemde endeksin getirisi yüzde 86 oranında oldu. 
     



 EKONOMİ 


















</TEXT>
</DOC>
