<DOC>
<DOCNO> 83071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/soneko36.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Pirelli Grubu "Türkiye ve Arjantin'deki krizleri içimizde erittik" 
</HEADLINE>
<TEXT>

     İtalya'nın dünyaca ünlü Pirelli Grubu'nun başkanı Marco Tronchetti Provera, ''Türkiye ve Arjantin'deki krizleri içimizde erittik'' dedi. 
     Pirelli'nin 2002-2004 endüstri planının tanıtımında gazetecilerin sorularını yanıtlayan Provera, ''Arjantin'de ve Türkiye son aylarda görülen kritik ekonomik durumları kendi içlerinde erittiklerini ve hiç bir tokat almadıklarını'' söyledi. Provera, devamla şöyle konuştu 
     ''Arjantin ve Türkiye gibi, bizim için stratejik bir ağırlık temsil eden özellikli bölgelerdeki krizin faturasına dayanıklı olduğumuzu, son çıkan sonuçlarda aydınlığa çıkardık. 
     Kesinlikle olağanüstü olan durumları yıl sonunda ve son üç aydaki verilerde içimizde erittik. Bu bize, şirketin zor durumlarda bile, nasıl hareket etmeyi bildiğini ve eğer fırsatlar sunuluyorsa bunlardan yararlanma yeteneğinde olduğumuzu gösteriyor.'' Provera aynı zamanda, Türkiye'de faaliyette olan mobil cep telefonu hattı Aria'nın İtalyan ortağı Tim'in bağlı olduğu Telecom İtalia'nın da çoğunluk hissesini elinde bulunduruyor. 
     Bu arada Pirelli Grubu tarafından yayınlanan bildiride, 2002'nin ilk 3 ayında net 39 milyon Euro kayıp saptandığı, karın yüzde 12.7 düştüğü açıklandı. 
     Pirelli Grubu ayrıca, 2004 yılı sonuna kadar olan endüstri planında yıllık ortalama yüzde 3 kar artışının hedef alındığını kaydetti. 
     





</TEXT>
</DOC>
