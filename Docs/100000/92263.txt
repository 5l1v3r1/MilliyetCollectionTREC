<DOC>
<DOCNO> 92263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sontur04.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası, Uzakdoğu'dan gelen turist sayısını azalttı 
</HEADLINE>
<TEXT>

     Dünya Kupası maçları nedeniyle Konya'ya, Uzakdoğu'dan gelen turist sayısında azalma olduğu bildirildi. 
     Konya Turistik Otel ve İşletmeciler Derneği Başkanı Hasan Balıkçılar, kültür ve inanç turizminin önemli merkezlerinden biri olan ve Uzakdoğulu turistlerin gözde mekanları arasında yer alan Konya'da, bu yıl Avrupa'dan gelen turistlerin ağırlıkta olduğunu söyledi. 
     2002 Dünya Kupası'nın Güney Kore ve Japonya'da düzenlemesinin, kendilerini etkilediğini vurgulayan Balıkçılar, ''Kore ve Japonya'dan bu yıl gelen turist sayasında önemli ölçüde azalma var. Dünya Kupası'na olan ilgi Uzakdoğululara tatili unutturdu'' dedi. 
     Balıkçılar, Mayıs ve Haziran ayında yaşanan bu olumsuzluğa karşın gelecek için umutlu olduklarını ifade ederek, Milli Takım'ın yakaladığı başarının Türkiye'ye olan ilgiyi, dolayısıyla turizm gelirlerini artıracağına inandıklarını bildirdi. 
     Milli Takım'ın başarısının Türk turizmi için de önemli bir şans olduğunu vurgulayan Balıkçılar, futbolda esen Türkiye rüzgarının, turizmde de yakalanması için Turizm Bakanlığı'nın tanıtım atağına geçmesi gerektiğini sööyledi. 
     





</TEXT>
</DOC>
