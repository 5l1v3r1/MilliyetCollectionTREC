<DOC>
<DOCNO> 87502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yazar/cemal.html </URL>
<DATE> 2002/06/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İki hafta 14 ilin sonucu 
</HEADLINE>
<TEXT>
İstikrar için öne çıkan 4 nokta 
Avrupa Birliği yolu Yeni seçim sistemi Yeni partiler yasası Derviş - Cem ikilisi 
Derviş - Cem ikilisinin eski ya da yeni bir parti içinde bir araya gelmesini ve Tayyip rüzg rına karşı bir alternatif oluşturmasını isteyenler, sağda ya da solda olsun, partili ya da partisiz olsun birçok çevrede azımsanmayacak sayıdaydı 
     İki haftada on dört kent dolaştım. Anadolu kıpır kıpır Ankara ayak bağı olmasa, çok daha iyiye gidecek. Siyaset bir kere kabuk değiştirebilse, Türkiye on kere kabuk değiştirecek. Siyaset kurumu yenilense, Türkiye büyük bir zıplama yapacak. 
     Bir başka deyişle 
     Ankara, Türkiye’nin önünü açamıyor. 
     Siyaset, Anadolu’nun gerisinde 
     Edirne’den Kırklareli ve Tekirdağ’a, İzmir’den Aydın ve Manisa’ya, Gaziantep’ten Diyarbakır’a, Adana’dan Mersin’e, Trabzon’dan Rize’ye, Gümüşhane’den Erzurum’a nereye gittiysem, hep aynı çağrıyla karşılaştım 
     Ankara gölge etmesin, yeter 
     
     Sivil toplum... 
     Edirne’den bir öğle vakti ayrılıyordum. Uzaktan yumuşacık bir klasik müzik sesi kulağıma çalındı. 
     İçim ısındı 
     Meydanda, Atatürk Anıtı’nın önünde, Trakya Üniversitesi Konservatuvarı Orkestrası açık hava konseri veriyordu. 
     Mersin’i anımsıyorum. 
     Deniz kıyısında akşam vakti bir sanayici, İçel için bölgesel planlama konusunda Avrupa Birliği içinde yaptıkları girişimleri ve ekim ayında İçel Üniversitesi’yle birlikte yürüttükleri uluslararası bir müzik festivalinin hazırlıklarını, Fazıl Say’ın muhtemel katılımını nasıl heyecanla anlatıyordu. 
     Erzurum’da 52 sivil toplum kuruluşunun nasıl ortak bir platform oluşturarak tarihi yerlerin restorasyonu için, kentin yeşillendirilmesi için, yeni kültürel mek nların açılması için nasıl güç birliği yaptıklarını dinledim. 
     Yine Erzurum’da, Atatürk Üniversitesi’nde Güzel Sanatlar Fakültesi’nin etkinliklerini dinlerken, bu yakınlarda açılan kortlarda kızlı erkekli tenis oynayan öğrencilerle öğretim üyelerini seyrettim. 
     Gaziantep’te Celal Doğan’ın, Adana’da Aytaç Durak’ın, İzmir’de Ahmet Priştina’nın devletin uzağında, kendi hemşerilerine nasıl hizmet verdiklerini izledim. 
     Diyarbakır’da yoksulluk içinde bir kültür ve sanat festivalinin nasıl doğmakta olduğunu, yöredeki kültürel açlığı nasıl cevaplamaya başladığını gözledim. 
     Kırklareli’de, Tekirdağ’da, Aydın ve Manisa’da, Trabzon’la Rize’de sivil toplumun, iş dünyasının, üniversitelerin giderek kentin çehresini, toplumsal ve kültürel dokusunu nasıl değiştirmekte olduklarına örnekleriyle tanık oldum. Sivil toplum görevini yapıyor. 
     Ankara bıraksa daha çok yapacak. 
     Devlet vatandaşına güvense, neredeyse bütün ipleri elinde tutma illetinden kurtulmaya başlasa, hantallıktan kurtulsa, sivil toplum şahlanacak, kendi çevresi, kendi şehri için çok daha iyi işler yapacak. 
     On dört ili dolaştım. 
     Bir kez daha gördüm 
     Türkiye dünden iyi noktada 
     Anadolu kıpır kıpır 
     Birçok iyi iş yapılıyor. Vatandaşın belini, iş dünyasının belini fena halde büken büyük ekonomik krize rağmen öyle. Sivil toplum kendi başına yapıyor. Eğer Ankara ayak bağı olmasa, eğer siyaset kendini yenileyebilse, Türkiye çok daha büyük bir hızla iyiye gidecek. 
     
     Tıkandığımız nokta... 
     Tıkandığımız nokta burası. 
     Yani siyaset kendini bir türlü yenileyemiyor. Kabuk değiştiremiyor. 
     Şimdi daha da kritik bir noktadayız. Başbakan Ecevit’in sağlık durumunun kötüleşmesiyle birlikte siyasetin daha beter darboğaza girdiği bir dönemi yaşamaya başladık. 
     Oysa, çok önemli kararların eşiğinde Türkiye. Bir yandan Avrupa Birliği’ne giden yolun açılması, öte yandan ekonomik programın sürmesi için gerekenleri yapmak zorundayız. 
     Yoksa yazık olur Türkiye’ye 
     Yine kan kaybederiz. 
     1970’lerde olduğu gibi... 
     1990’larda olduğu gibi... 
     
     Siyaseti planlamak... 
     Siyaseti kendi başına bırakamayız. Önümüzdeki dönemi özenle planlamak gerekiyor. Bu planlama yapılamazsa, seçim sandığından istikrar değil kaos çıkabilir. 
     On dört ili dolaştım. 
     Nabız tutmaya çalıştım. 
     Yarın ne olur bilmem. Ama bugün seçim olsa iktidar partileri, şimdiki halleriyle yüzde 10 barajını aşamazlar. 
     Anadolu’da Tayyip rüzg rı esiyor 
     DYP ile CHP muhalefette olmanın verdiği avantajla yükseliş seyri içindeler. Ama bu yükseliş onları nereye kadar götürür, kestirmek güç. Ne Çiller ne Baykal, Tayyip’inkine benzer bir hava estirebilmiş değiller Anadolu’da... 
     Kararsızlar partisi çok güçlü 
     14 ili kapsayan iki haftalık turdan çıkardığım tablo bu. 
     Evet, seçime kadar daha köprülerin altından çok sular akabilir. Ama suyun akışını yalnız seyretmekle yetinirseniz, yakın siyasal geleceği akılcı bir planlamaya tabi tutmazsanız, tekrarlıyorum, seçim istikrar değil kaos getirebilir. 
     Bu vahim ihtimali unutmayın 
     
     Derviş - Cem ikilisi... 
     Gezim sırasında nereye gitsem, istikrar adına dört nokta sürekli vurgulandı 
     1 Avrupa yolundan ayrılmayalım. 
     2 Yeni seçim sistemi. 
     3 Yeni partiler yasası. 
     4 Yeni oluşumlar, yeni isimler. 
     Bu dördüncü nokta çerçevesinde, partili olsun partisiz olsun, sağda olsun solda olsun genellikle iki isim her seferinde ön plana çıktı 
     Kemal Derviş, İsmail Cem. 
     Bu ikilinin, eski ya da yeni bir parti içinde bir araya gelmesini ve Tayyip rüzg rına karşı bir alternatif oluşturmasını isteyenlerin sayısı azımsanmayacak sayıdaydı. 
     İki hafta, 14 il böyle. 
     İyi pazarlar 
     
     







Davul tozu ve minare gölgesi... 


Kalkınız artık... 


MGK ve AB 


İstikrar için öne çıkan 4 nokta 


Yalnız değil 


21. asrın bestek rı 


Üniversiteye gazete almak suç 


İçimizde hep aynı yaştayız... 


Baykal’dan Ecevit’e saygı 


Ar - Ge’de çalışan genç mühendis askerlik yapmasın 


"Kuşük bey Amarika’dan döndü " 


Gazeteci Olan Adamın Hik yesi 


Ekonomide Derviş’siz kalmanın riskleri 


Konya çağ atlıyor 


Barış Manço Lüfer’e karşı 


</TEXT>
</DOC>
