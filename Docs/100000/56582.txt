<DOC>
<DOCNO> 56582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/yasam/yas03.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte dünyanın en pahalı çorapçısı 
</HEADLINE>
<TEXT>

Ankara tavşanı, çorap sektörüne yeni bir soluk getirdi. Çünkü yününden yapılan çoraplar 45, atkılar ise tam 145 milyon liradan satılıyor.. 
     Anavatanı olan Anadolu’da üretimine geçen yıl başlanan Ankara tavşanının yünüyle çorap ve atkı üretildi. Deneme amaçlı üretilen çorap ve atkılara bile büyük talep geldiği, bu yünden yapılan el örgüsü bir çorabın 45 milyon, bir atkının 145 milyon liradan satıldığı bildirildi. 
     Altın değerindeki Ankara tavşanının yünü, bu tavşanın sayısının hızla artması sonucu tekstil sektörüne ilk adımını attı. Bir yılda 90 santimetre uzayan, koyun yününe göre 7 kat daha sıcak tutmasına karşın terletmemesi nedeniyle termal özelliği bulunan Ankara tavşanının yünü, Erciyes Üniversitesi Meslek Eğitim Yüksekokulu Tekstil Bölümü atölyelerinde doğal bitkilerin kullanıldığı kök boyalarla boyandı. 
     
Şimdilik iki renk      Vakko’dan gelen teklif üzerine kırmızı, siyah ve beyaz kök boyalarla boyanan Ankara tavşanının yününde siyah dışında sorun yaşanmadı. Kırmızı ve beyaz renklerde istenen standardın tutturulduğu yünlerden ilk etapta çorap, atkı ve eldiven yapıldı. 
     



 YAŞAM 
















</TEXT>
</DOC>
