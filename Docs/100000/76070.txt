<DOC>
<DOCNO> 76070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/ekonomi/eko06.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
140 milyon dolara serbest dolaşım olmaz’ 
</HEADLINE>
<TEXT>

Turkcell Genel Müdürü Akpınar Roaming için bize yapılan teklifler beklentilerin altında 
     Turkcell Genel Müdürü Muzaffer Akpınar, ulusal dolaşımda roaming ticari beklentileri karşılanmadan anlaşmanın mümkün olmadığını söyledi. Akpınar, "Bunun bir bedeli var ve bunun bedeli öyle 130 - 140 milyon dolar değil" dedi. 
     Genpa’nın franchising yöntemiyle işletilecek mağazalar zincirinin ilk halkası Mecidiyeköy’deki Genpatech’in açılışında konuşan Akpınar, anlaşma şartlarını da açıkladı "Yatırımın sabit maliyetinin ciddi bir paylaşımı ve bunun da üzerine dakika bedeli." Anlaşma yapıldığında Turkcell’in sabit maliyeti tutacağını, oysaki roaming yapılan operatörlerin dakika maliyetleriyle işletme ve fiyat yapma hakkına sahip olacaklarını belirten Akpınar, "Yoğun yerlerde iki şebekeyle çalışıyor olacaklar. Aboneleri de az olduğu için bizden daha iyi noktaya gelebilecekler" diye konuştu. 
     Turkcell Genel Müdürü Akpınar, bugüne kadar roaming konusunda bir anlaşma, konuşma zemini olmadığını ve mahkeme sürecinden itibaren de kendileriyle iletişim kurulmadığını ancak Telekomünikasyon Kurumu ile görüşmelerin devam ettiğini söyledi. 
     
Aria eşit yarış istiyor      Roaming konusunda İş - TİM, Turkcell ve Telsim arasındaki görüşmeler, Kasım 2000 itibariyle başladı, ancak sonuç alınamadı. Bunun üzerine, sektörü düzenlemekle yükümlü olan Telekomünikasyon Kurumu devreye girdi. Yönetmelikle Turkcell ve Telsim uluslararası standartlar göz önünde bulundurularak belirlenmiş olan hüküm ve şartlar üzerinden anlaşmakla yükümlü kılındı. Aria ise, sektördeki aktörlerin eşit rekabet koşullarında faaliyet göstermesi gerektiğini açıkladı. 
     



 EKONOMİ 





















</TEXT>
</DOC>
