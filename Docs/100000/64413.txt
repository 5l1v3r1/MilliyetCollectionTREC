<DOC>
<DOCNO> 64413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/yasam/yas08.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
En cesur aslan yaşlılığa yenildi 
</HEADLINE>
<TEXT>

     DIŞ HABERLER SERVİSİ 

     Krallık, darbe, Sovyet işgali, komünizm, mücahitler, Taliban ve nihayet ABD bombardımanını gördü. Ve Afganistan’ın tek aslanı Marjan’, bütün bu badireleri tek gözlü ve topal kalıp bütün dişlerini kaybederek atlatmasına rağmen, yaşlılığa karşı koyamayıp dün can verdi. Son 8 yıldır Marjan’a bakan Şerak Ömer, bu acı sonu, "Birkaç gündür yemiyordu. Sabah kafesinde ölü buldum. Çok yaşlıydı" diyerek özetledi. Almanya’nın 38 yıl önce Afganistan’a hediye ettiği Marjan’ın sakat kalmasının sebebi ise cesur’ bir Taliban savaşçısıydı. Cesaret gösterisi için Marjan’ın kafesine giren savaşçı, o zamanlar daha dinç olan aslan tarafından parçalanmış, Taliban askerinin kardeşi de intikam için ertesi gün Marjan’ın kafesine el bombası atmıştı. Marjan bir gözünü ve bacağını, bu bomba ile kaybetmişti. 
     



 YAŞAM 





















</TEXT>
</DOC>
