<DOC>
<DOCNO> 71647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sondun12.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat "Tek istediğimiz uluslararası hukuğa uyulması" 
</HEADLINE>
<TEXT>

     Filistin lideri Yaser Arafat, ''Filistinlilerin istediği atla deve değil bütün arzuları, uluslararası hukukun uygulanması...'' dedi. 
     Yunan Elefterotipiya gazetesine demeç veren Arafat, ''Olmayacak şeyler peşinde değiliz. Bütün istediğimiz, İsrail'le yapılan anlaşmaların ve uluslararası hukukun uygulanması...'' diye konuştu. 
     Kudüs'te, Beytüllahim'de ve başka bölgelerdeki Müslümanlarca ve Hıristiyanlarca kutsal yerlerin korunmasını istediklerini söyleyen Arafat, ''İsrailliler bunu kabul ettiklerinde, bölgeye huzur gelecektir'' dedi. 
     Arafat, Avrupa'nın, BM'nin Rusya ve Arap dünyasının ''derhal ve etkin şekilde'' müdahalesini de istedi ve ''Barış, sadece Filistinlilerin tadını çıkaracağı bir şey değil barış, İsrail için de Ortadoğu için de, dünya için de çok önemli'' diye konuştu. 
     Filistin lideri, önceki yılın eylülünde başlayan intifadada 2 bin 200'den fazla Filistinlinin öldüğünü, 43 bininin yaralandığını da 
     söyledi. 
     






</TEXT>
</DOC>
