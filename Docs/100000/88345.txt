<DOC>
<DOCNO> 88345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sonspo12.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İrlanda'ya 90'da puan kaptıran Almanlar'da endişe ve öfke var.. 
</HEADLINE>
<TEXT>

     Milli takımlarının İrlanda Cumhuriyeti ile 1-1 berabere kalması üzerine Alman medyasında endişe ve öfke hakim oldu. 
     Berliner Kurier gazetesi, dünkü maçı ''Dünya Kupası'nda cennetten cehenneme'' başlığıyla verirken, BZ ''Rudi, bu kargaşa yeter'' dedi. 
     3 kez dünya şampiyonu olan ve ilk maçta Suudi Arabistan'ı 8-0 yenen Almanya, dünkü maçı da alarak 2. turu garantileyen ilk takım olma planları yapıyordu. Ancak son dakikada yenen golle gelen 1-1'lik beraberlik, Almanlar'ın huzurunu kaçırdı. 
     Gazeteler, şampiyonada 4. golünü atan Miroslav Klose ve yaptığı kurtarışlarla İrlanda'ya galibiyet şansı tanımayan kaleci Oliver Kahn'a yüksek puanlar verdi. 
     Bild gazetesi de ''takımın aptalca bir rahatlık içinde'' olduğunu belirterek, 8-0'lık galibiyet sarhoşluğundan sonra 1-1'lik beraberliğin geldiğini belirtti. 
     Bild, sonucun bir hayal kırıklığı yaşattığına, ancak 2. tura geçmek için muhtemelen 1 puanın yeterli olacağına ve gol averajına sahip olduklarına dikkat çekerek, Almanya'nın hiçbir zaman 1. turda elenmediğini, futbolcuların Kamerun'a yenilmeyerek yine bunu gerçekleştirmeleri gerektiğini kaydetti. 
     





</TEXT>
</DOC>
