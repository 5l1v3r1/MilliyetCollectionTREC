<DOC>
<DOCNO> 70861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/yasam/yas09.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpekler insan yedi 
</HEADLINE>
<TEXT>

     Edirne’nin Havsa ilçesinde alkollü olarak evine giderken köpeklerin saldırısına uğrayan Mehmet Ülkü 45 , köpeklerle mücadele ederken kalp krizi geçirip öldü. 
     Havsa ilçesine bağlı Arpaçköyü’nde meydana gelen olayda, yalnız yaşayan Mehmet Ülkü 45 , gece yarısı alkollü şekilde evine giderken, yaklaşık 15 başıboş köpeğin saldırısına uğradı. Ülkü, köpeklerle yaptığı boğuşmayı, evinin 5 metre yakınına kadar sürdürdü. Ancak mücadele sırasında daha fazla dayanamayan Ülkü, olay yerinde geçirdiği kalp krizi sonucu yaşamını yitirdi. Havsa Jandarma Komutanlığı’na bağlı ekiplerin olay yerinde yaptığı incelemede, Ülkü’nün tüm giysisinin köpekler tarafından parçalandığı, vücudunun kafa, omuz ve gövde bölümünde büyük ısırıklar olduğu görüldü. 
     



 YAŞAM 




















</TEXT>
</DOC>
