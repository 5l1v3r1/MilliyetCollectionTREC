<DOC>
<DOCNO> 50457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/ekonomi/eko08.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk direnç 10,200 seviyesinde 
</HEADLINE>
<TEXT>

Hacim önemini sürdürecek. Olası hacim daralmalarında ise düzeltme hareketi gelebilir 
     Zeynep Candan AKTAŞ 

     Hafta boyunca 10,000'leri zorlayan İMKB 100 Endeksi’nde k r realizasyonlarının alımlarla karşılanmasıyla güçlü düzeltmeler yaşanmadı. Daha çok seans içi düzeltmelerin hissedildiği piyasa haftanın son seansını 10,000'in üstünde gerçekleştirerek 10,200 direncine yöneldi. İşlem hacminde önceki haftalar kadar olmasa da canlılık devam etti. 
     Endeksin kısa vadeli göstergeleri yaklaşık üç haftadır aşırı alım bölgelerinde hareket ediyor. Hacimdeki daralmalarla aşağı gelen göstergeler hacimli alımların ardından tekrar toparlanıyor. Uzun vadeli göstergeler ise yaklaşık bir aydır çıkış eğilimini sürdürüyorlar. 
     Uzun vadelilerden sadece Stochastic göstergesi aşırı alım bölgelerine ulaştı. Göstergelerin bu durumu gelecek haftalarda piyasada hacimlerin etkili olacağını, olası hacim daralmalarının da kısa vadeli düzeltme fırsatı olarak değerlendirilebileceğini gösteriyor. 
     
K r realizasyonları gelebilir      Endeksin 10,200 direnci zaman açısından oldukça güçlü bir direnç. Bu nedenle kırılabilmesi için hacim artışına ihtiyaç var. 10,000-10,200 aralığında olası k r realizasyonlarında endeksin ilk desteği olarak 9,700 seviyesi görülüyor. Diğer destekler de 9,500 ve 9,300 seviyelerinde. Yukarı doğru ise 10,200-10,500 ve 10,700 seviyeleri önemli direnç seviyeleri. 
     Piyasanın son iki hafta hep iyi gelişmeleri satın alması ve kötü gelişmelere kulağını tıkaması bir anlamda uzun süren düşüşe karşı bir tepki olarak algılanabilir. Yaklaşık iki yıla varan bir düşüş sürecinde kriz üstüne kriz yaşayan yatırımcılar suların hafif durulmasını fırsat bilerek psikolojik bir savunma mekanizması geliştiriyorlar. Artık bunun daha da kötüsünün olmayacağına inanmak istiyorlar. Gerçekten de hisse senedi piyasalarında ilk çıkış dalgaları ortalık henüz tozduman içindeyken gelişir ve çoğu kişi piyasaların iyiye gideceğine hala inanmaz. 
     Bunu günümüze uyarlarsak savaş, ekonomik kriz, döviz, iç borç sarmalı ve bıçak sırtındaki dengelerde giden bir hükümet görünümü ve piyasanın 60'ların üzerinde seyreden F K oranlarına karşın çıkmaya çalışan bir piyasa görünümünde neye inanabilirsiniz Böyle bir ortamda insanları hisse senedi yatırımına inandırabilmek oldukça güç. Çünkü piyasa her iki tarafa gitmeye de o kadar müsait görünmektedir. Ancak unutulmamalı ki, hisse senedi piyasalarının en güzel ve heyecanlı tarafı risktir. 
     



 EKONOMİ 

















</TEXT>
</DOC>
