<DOC>
<DOCNO> 80650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/guncel/gun05.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜRKİYEM’DEN insan manzaraları 
</HEADLINE>
<TEXT>

Silaha silah çekti hırsızı korkuttu      ESRA BAYRAKTAR Düzce DHA 

     Düzce’de döviz bürosuna giren maskeli soyguncu, kasiyer Berna Dağ’ın 23 kasadaki silahı kendisine doğrultması üzerine paniğe kapılıp kaçtı. İstanbul Caddesi’nde Ragıp Gökasaoğlu’na ait Serbesler Döviz Bürosu’na dün saat 09.15’te gelen maskeli soyguncu, silahını çıkararak kasadaki paraları istedi. Kasiyer Dağ, kasada bulundurulan tabancayı çıkararak soyguncuya doğrulttu. Paniğe kapılan soyguncu, arkasına bakmadan kaçtı. Olay yerinden taksiye binerek uzaklaşan maskeli soyguncu, izini kaybettirmeyi başardı. 
     
Unutkan uzmandan patlamalı bomba dersi      ÖZKAN AKAR Sinop DHA 

     Sinop’ta, polis okulu öğrencilerine ders veren bomba uzmanı Polis Pemuru Hayati Meral, pimini açık unuttuğu el bombasının elinde patlaması sonucu ağır yaralandı. Sinop Emniyet Müdürlüğü’nde görevli Meral 38 , dün 15.30’da patlayıcılar hakkında polis okulu öğrencilerine ders vermeye başladı. Meral, ders sırasında pimini açık unuttuğu bombanın patlaması sonucu ağır yaralandı. El ve yüz bölgesinden yaralanan Meral, önce Sinop Devlet Hastanesi’ne, ardından Samsun Devlet Hastanesi’ne kaldırılarak tedaviye alındı. 
     
Önce Fatiha sonra şerefe...      BÜNYAMİN YIL Adana DHA 

     Adana Şakirpaşa Havalimanı’ndaki barın açılışı dualarla yapıldı. Seyhan İlçe Müftüsü Ramazan Çortul, içkinin su gibi tüketildiği açılışa katılanlara Fatiha okuttu. 
     Devlet Hava Meydanları İşletmesi’nin DHMİ "yap-işlet-devret" modeliyle yaptırdığı Ceren Kafe Bar’ın açılışında mankenler Yeliz Yeşilmen ve Asuman Krause görev aldı. Adana Vali Yardımcısı Mehmet Öklü ve DHMİ Adana Bölge Müdürü Cengiz Aşıklı’nın da katıldığı açılışta, kurdele kesilmeden önce Çortul şöyle dua etti "Ya ilahe alemin, şurada bir iş yerini hizmete açmak için toplanmış bulunuyoruz. Bu kardeşimizin açtığı işyerini hayırlı eyle. Bol kazançlar, bereketli kazançlar vesile eyle." Müftü Çortul, duasını Fatiha suresini okuyarak sonlandırdı. 
     Mankenler Krause ve Yeşilmen’in konuklara içki ikram ettiği açılışta, gazetecilerin kendisini izlediğini fark eden Ramazan Çortul, kokteyle katılmadan aceleyle tesisten ayrıldı. Krause ve Yeşilmen, sayısız açılışlara katıldıklarını, ancak dualı bar açılışına ilk kez tanık olduklarını söyledi. 
     
Dedikodu yüzünden kulak kesti      DAVUT GÜLEÇ Kayseri DHA 

     Hakkında "kadın satıyor" diye dedikodu yaptığı gerekçesiyle Hüsnü Pamuk’u 24 beş arkadaşıyla döverek kulağını kesip bodruma kilitlediği öne sürülen Hacı Yahya Topal’ın 23 , 20 yıla kadar hapisle cezalandırılması istendi. Kayseri 2. Ağır Ceza Mahkemesi’ndeki duruşmaya, tutuklu sanıklar Topal ile Osman Bozkurt 31 , Mustafa Atsız 19 , Yasin Toğrulu 20 , Cengiz Özcan 31 , Yıldız Şerkuş 24 ile davacı Pamuk katıldı. Mahkeme heyeti, haklarında 20’şer yıla kadar hapis cezası istenen 6 sanığın tahliye talebini reddederek duruşmayı erteledi. 
     
Faturanın faili oğlumdur memur bey ’      Ev telefonuna 732 milyon 700 bin lira fatura gelen Kibar Yılmaz 87 , 131 kez cep telefonuyla görüşüldüğünün ortaya çıkması üzerine, birlikte yaşadığı oğlu Mehmet Kibar’dan 36 şik yetçi olarak, gözaltına aldırdı. Türkiye Taşkömürü Kurumu’ndan emekli Yılmaz, "Ben kimseyi aramadım. Oğlum, bu kadar görüşme yaptığını kabul etmedi. Yetkililerle görüşerek faturanın yanlış düzenlendiğini belirttim ama sonuç alamadım" dedi. Oğlunun karakoldaki ifadesinde, görüşmeleri kendisinin yapmadığını söylemesi üzerine Yılmaz, şik yetini geri aldı. 
     



 GÜNCEL 





















</TEXT>
</DOC>
