<DOC>
<DOCNO> 89785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/yasam/ayas.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası’nın öteki yıldızları 
</HEADLINE>
<TEXT>

Dünya Kupası nedeniyle TRT ekranlarına kilitlenenler, maçların dışında iki programı daha ilgiyle izliyor Benny Hill Show ve Büyük Kedilerin Günlüğü... 
     İSTANBUL Milliyet 

     Zapping yapamıyorlar 
     YILLAR önce dünya çapında milyonlarca insanı yaptığı komedi şovuyla ekran başına çeken Benny Hill, maç aralarında bu kez futbolseverleri güldürüyor. TRT’nin, maç aralarında futbolseverleri ekran başına bağlamak için izlediği diğer taktik ise gece geç saatte yayınlandığında bile en çok izlenen 100 program arasına girebilen belgesel "Büyük Kedilerin Günlüğü". TRT Program Planlama Müdürlüğü yetkilileri bu iki programın reytinglerinden memnun. 
     
     Tekrarı bile reyting topluyor 
     BENNY Hill, dünyaca tanınan nadir İngiliz komedyenlerden... Ve maç arasında yayınlanan bölümleri büyük reyting topluyor. TRT yetkilileri, "Büyük Kedilerin Günlüğü"nde, filler ve şempanzelerden çok aslan ve kaplanların anlatıldığı bölümlerin ilgi gördüğünü belirtiyor. Yetkililer, "Programların yayın hakları satın alınıyor. Elimizde belli bir yayın hakkı var, bunu belli bir süre içinde bitirmek zorundayız. O hakkımızı kullanıyoruz" diyorlar. 
     



 YAŞAM 















</TEXT>
</DOC>
