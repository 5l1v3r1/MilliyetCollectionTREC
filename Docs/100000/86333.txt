<DOC>
<DOCNO> 86333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun10.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Türk bayraklı giysiler mehter marşı ile sunuldu 
</HEADLINE>
<TEXT>

     Viyana'da yaşayan Türk modacı Atıl Kutoğlu, İtalya'nın Como kentinde UNİCEF yararına düzenlenen bir defilede modaseverlerin büyük beğenisini kazandı. 
     Como'daki Villa Erba malikanesinde dün gece yapılan defilede Kutoğlu, Türk motifleri ağırlıklı 20 giysiyi Mehter Marşı'nın değişik bir versiyonu eşliğinde sundu. 
     İzleyenler tarafından uzun süre alkışlanan Türk modacı, İtalya'da düzenlediği ilk defilenin çok sıcak bir ortamda geçtiğini belirtti. 
     Avrupa Parlamentosu, Lombardia Bölgesi ve Como Belediyesi'nin sponsorluğunda BM Çocuk Fonu UNİCEF'e destek amacıyla yapılan defilede, Atıl Kutoğlu'nun yanı sıra İtalyan Missoni, İceberg ve Roberto Cavalli'nin giysileri sergilendi. 
     Kutoğlu, Türk bayraklı giysilerini de sergilediği defilede ilkbahar-yaz 2002 ve 2003 kış koleksiyonundan karışık giysilerini İtalyanlara tanıttı. 
     34 yaşındaki Türk modacıya, daha önce manken olarak kullandığı 
     Avusturya prensesi Camilla Van Habsburg eşlik ederken, geceye Avrupa'nın birçok seçkin ismi katıldı. 
     Kutoğlu ve diğer modacılar, plaketle ödüllendirildi. 
     Bu arada Atıl Kutoğlu, son 1.5 yıldır olduğu gibi bu sonbaharda da New York'ta bir defile düzenleyeceğini duyurdu. 
     





</TEXT>
</DOC>
