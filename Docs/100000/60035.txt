<DOC>
<DOCNO> 60035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sonspo08.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Samet Aybaba yönetimden, en az 1 oyuncu transferi istedi 
</HEADLINE>
<TEXT>

     Trabzonspor Kulübü Genel Sekreteri Yusuf Ziya Yılmaz, teknik direktör Samet Aybaba'nın bordo-mavili kulübün yönetim kurulundan 1, maksimum 2 oyuncu transferi istediğini söyledi. 
     Yılmaz, bordo-mavili kulübün şu anda Caio'nun transferi ile ilgilendiğini ve görüşmelerin sürdüğünü belirterek, ''Teknik heyet bizden 1, maksimum 2 oyuncu transferi istedi. Biz de bu doğrultuda Caio'nun transferini sonuçlandırmaya çalışıyoruz'' dedi. 
     Trabzonspor olarak mevcut kadroya güvendiklerini ve ligin ikinci yarısında daha başarılı olacaklarına inandıklarını da kaydeden Yılmaz, şöyle konuştu 
     ''Transfer yapsak da yapmasak da bizim ikinci yarıdan beklentilerimiz var. Ligin ilk yarısında ucu ucuna kaçırdığımız puanlar var. İlk yarıdaki hatalarımızdan dersler çıkarıp ikinci yarıda başarılı olacağımıza inanıyoruz. Son yıllarda Avrupa Kupaları'na katılamıyoruz. Bu yıl, bu hedefimizi gerçekleştirmek de bizim için başarıdır. İlk olarak bunu gerçekleştirip, önümüze bakmak istiyoruz.'' Yılmaz, transferde şu ana dek hiçbir oyuncularına da bir talep gelmediğini sözlerine ekledi. 
     





</TEXT>
</DOC>
