<DOC>
<DOCNO> 78473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/soneko10.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF - Dünya Bankası Bahar toplantılarına protesto hazırlığı... 
</HEADLINE>
<TEXT>

     Uluslararası Para Fonu IMF 
     ve Dünya Bankası'nın gelecek haftaki bahar dönemi toplantılarında binlerce gösterici, savaştan terörizme, Ortadoğu'daki çatışmalar, yoksulluk ve küreselleşmeye kadar birçok konuyu protestoya hazırlanıyor. Küreselleşme aleyhtarları, IMF ve Dünya Bankası'nın Washington'daki merkezi önünde bu iki uluslararası mali kuruluşun politikalarını protestoya hazırlanırken, polis de toplantıların huzurlu, sakin geçmesi için çabalıyor. Göstericilere, Afganistan'daki savaşı lanetleyen, Filistinlileri destekleyen, ABD'nin Kolombiya ve İsrail'e yardımlarına karşı çıkan gruplar da katılacak. ''Beyaz Saray'ın sonu gelmez savaşı''na karşı bu gruplar, Cumartesi günkü savaş aleyhtarı gösteri ve yürüyüşe 30 bin kişi toplayacak. Washington polisi bu gösterilerde şiddet yaşanmaması için ek güvenlik önlemleri alıp, güvenlik gücünü artırıyor. Bu arada önlemler kapsamında, ABD başkentinde bazı caddeler ve sokaklar trafiğe kapatılacak, Beyaz Saray ile Dünya Bankası çevresi ve yakınlarında güvenlik kordonları ve kontrol noktaları oluşturulacak. Ancak bu binaların çevresinde üç metrelik güvenlik duvarı oluşturulması planı ise rafa kaldırıldı. 
     





</TEXT>
</DOC>
