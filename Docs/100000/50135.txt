<DOC>
<DOCNO> 50135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/spor/spo07.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem mutlu, hem gururlu 
</HEADLINE>
<TEXT>

ABD’den Antalya’daki Dünya Şampiyonası’na katılan tek isim olan bayan halterci Jackie Berube ilgi odağı haline geldi 
     CEMAL ERSEN 

     ANTALYA’DA 4 - 11 Kasım’da düzenlenecek Dünya Şampiyonası’na ABD’den katılan tek sporcu olan Jackie Berube, günün kahramanı oldu. Berube, terör endişesi nedeniyle Türkiye’ye gelmekten korkan takım arkadaşları ve antrenörlerine örnek olup, Antalya’ya gelişiyle birlikte gündeme oturdu. 29 yaşında, güreş ve cimnastikle de uğraşan Berube, "Endişe bile duymadım. Buraya yarışmaya geldim. Gurur duyuyorum" diye konuştu. 
     YETKİLİLERİN katılma konusunda kendilerini serbest bıraktığını, ancak masrafları karşılamayacaklarını bildirdiğini vurgulayan Berube, "Aslında arkadaşlarım daha çok maddi nedenlerle gelmedi. Ben de 3 bin dolar harcadım" dedi. Antalya’yı çok beğendiğini belirten Berube, "İnsanlar misafirperver. Tesisler mükemmel. Maalesef antrenörüm gelmedi, bir arkadaşım coachluk yapacak" ifadelerini kullandı. 
     



 SPOR 
























</TEXT>
</DOC>
