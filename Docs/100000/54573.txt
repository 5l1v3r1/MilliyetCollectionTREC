<DOC>
<DOCNO> 54573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sonspo21.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor "Bir sonraki turda Fenerbahçe'yi istiyoruz" 
</HEADLINE>
<TEXT>

     Türkiye Kuupası 3. Kademe maçında Galasararay'ı eleyen Erzurumspor'un Futbol Şube Sorumlusu Hasan Fehmi Altıntaş, bir sonraki turda Fenerbahçe ile karşılaşmak istediklerini söyledi. 
     Altıntaş, dün Eyüp'ün attığı altın golle kazandıkları Galatasaray maçının kendileri için bir dönüm niteliği taşıdığını belirtti. Altıntaş, ''Kötü günler geçiren takımımız bu galibiyetle gerçek kimliğine kavuşacaktır. Bundan kimsenin şuphesi olmasın. Artık bir sonraki turda eşleşmek istediğimiz tek takım var o da Fenerbahçe'' diye konuştu. 
     Bazı kesimlerin Erzurumspor'un galibiyetini zeminin ve soğuğun gölgesinde bırakmaya çalıştıklarını anlatan Altıntaş, şunları söyledi 
     ''Bizim başarımız bir takım başarısıdır. Bazıları soğuğu ve zemini bahane ediyor. Oysa aynı sahada bizim futbolcularımız da en az Galatasaraylılar kadar zorlandı. Artık bir sonraki turda Fenerbahçeyle eşleşmeyi ümit ediyoruz.'' 
     
     Forvet oyuncu... 
     Altıntaş, amaçlarının geçen sezon düştükleri Süper Lig'e tekrar yükselmek olduğunu ifade ederek, bunu başarmak için eksiklik gördükleri mevkilerden birisi olan forvete oyuncu transferini en kısa sürede yapacaklarını belirtti. 
     Birinci lig kariyerine sahip bir oyuncuyla temaslarının sürdüğünü ve bu oyuncuyu yarın Erzurum'a getirmeyi planladıklarını dile getiren Altıntaş, konuşmasını şöyle tamamladı 
     ''Bir forvet oyuncusu ile hemen her konuda anlaştık ve yarın Erzurum'a getirmeyi planlıyoruz. Artık taraftarımızda, bize ve teknik ekibe inansın, maçlara gelerek bizi yalnız bırakmasın. Erzurumspor'un layık olduğu yer burası değil.'' 
     






</TEXT>
</DOC>
