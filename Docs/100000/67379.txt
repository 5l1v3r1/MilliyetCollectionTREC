<DOC>
<DOCNO> 67379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/spor/spo06.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Scolari endişelendi 
</HEADLINE>
<TEXT>

Ekvador karşılaşmasını izleyen Brezilya Milli Takımı Teknik Direktörü, "Türkiye’ye çok dikkat etmemiz gerekiyor" dedi 
     Tugay’ı beğendi 
     BREZİLYA Milli Takımı Teknik Direktörü Scolari, Türkiye - Ekvador maçını izlemek üzere Hollanda’ya geldi. Brezilyalı teknik adam bol bol not tutarken, "Türkiye’ye dikkat etmemiz gerekiyor. Tugay’ı çok beğendim" dedi. Scolari, Milli Takım’ın bir hazırlık maçını daha görmek istediğini de kaydetti. 
     
     Emre geri döndü 
     TEKNİK Direktör Şenol Güneş, Emre Belözoğlu’nu sakatlığı nedeniyle dün sabah İtalya’ya geri gönderdi. Güneş, "Zaten kendisini kamp havasını yaşaması için çağırmıştım. Bu birliktelik bizim açımızdan önemliydi" diye konuştu. Haluk Ulusoy, karşılaşma öncesi Ekvador’un yetkilileriyle yemek yedi. 
     
     Çin de yenildi 
     GURBETÇİ taraftarlar takımımızı Ekvador maçında da yalnız bırakmadı. 16 bin kişilik stadın yarısı doldu. Türkiye’nin Dünya Kupası’ndaki rakiplerinden Çin, Hong Kong’da yapılan özel turnuvada ev sahibi ülkeye penaltılarla 4 - 3 yenilerek büyük şok yaşadı. Karşılaşmanın normal süresi 1 - 1 sonuçlandı. 
     
Danimarka sınavı      ÜMİT Milli Takımı bugün İzmir’de Danimarka ile özel bir maç oynayacak. Atatürk Stadı’ndaki karşılaşma 12.00’de başlayacak. Antrenör Raşit Çetiner, kadroyu yenilediklerini söyledi ve "Bu maç, neler yapabileceğimizi ve eksiklerimizi görmemiz açısından önemli bir karşılaşma. İyi bir mücadele izlettirmek istiyoruz" dedi. 
     
Muzzy’ye 12 trilyon      İNGİLTERE Süper Ligi’nde Leicester City, Middlesbrough’nun milli oyuncumuz Mustafa İzzet için yaptığı 8.52 milyon dolarlık Yaklaşık 12 trilyon TL transfer teklifini kabul etti. Milli takım kampında bulunan Muzzy’nin İngiltere’ye döndükten sonra Middlesbrough’nun teklifini değerlendireceği belirtildi. 
     



 SPOR 

























</TEXT>
</DOC>
