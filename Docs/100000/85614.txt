<DOC>
<DOCNO> 85614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yasam/yas01.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk nobeli açıklanıyor 
</HEADLINE>
<TEXT>

Koç Topluluğu'nun kurucusu Vehbi Koç'un vasiyeti niteliğindeki 100 milyarlık "Vehbi Koç Ödülü" 30 Mayıs'ta sahibini bulacak... 
     Her yıl üç daldan birine... 
     TÜRK sanayii ve iş dünyasının duayeni merhum işadamı Vehbi Koç'un sağlığında her yıl verilmesini kararlaştırdığı "Vehbi Koç Ödülü"nün ilki, 30 Mayıs'ta düzenlenecek törenle verilecek. Vehbi Koç Vakfı'nın temel faaliyet konuları olan eğitim, kültür ve sağlık alanlarında verilecek olan ödül, bu yıl "Kültürel ve Tarihi Miras" başlığıyla kültür dalında ilk sahibini bulacak. 
     
     Seçim sonuçlandı 
     SEÇİCİ Kurul, seçim işlemini 2001'in Aralık ayında sonuçlandırdı. Başarılı kişi veya kuruma manevi değeri yüksek olan Vehbi Koç Ödülü heykelciğinin yanı sıra 100 milyar lira para ödülü de verilecek. Tören, Koç Holding'in bu yıl bir gün erken kutlanan kuruluş yıldönümünde Koç Üniversitesi Spor Salonu'nda verilecek. 
     
Seçici Kurul'da kimler var      SEÇİCİ kurulun üyeleri, konularında uzman olan Bilkent Üniversitesi Türk Edebiyatı Bölümü Başkanı Prof. Dr. Talat Halman, İstanbul Üniversitesi Arkeoloji Bölüm Başkanı Prof. Dr. Haluk Abbasoğlu, Bilkent Üniverisitesi Tarih Bölümü Kurucusu ve Öğretim Üyesi Halil İnalcık, Yıldız Teknik Üniversitesi İktisadi ve İdari Bilimler Fakültesi'nden Sosyolog Emre Kongar ve Unesco Türkiye Milli Komisyonu Başkanı İlber Ortaylı'dan oluşuyor. 
     



 YAŞAM 






















</TEXT>
</DOC>
