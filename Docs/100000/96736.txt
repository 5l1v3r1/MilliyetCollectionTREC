<DOC>
<DOCNO> 96736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/yazar/sazak.html </URL>
<DATE> 2002/07/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş’in arayışı 
</HEADLINE>
<TEXT>

     Ekonomi yönetimindeki sorumluluğu nedeniyle yeni oluşumun partileşmesi aşamasında kurucu’ olamayacağını Cem’e ve Özkan’a bildiren Kemal Derviş ABD’ye gidiyor. 
     Baykal ziyareti sonunda troyka’ önderleriyle buluşan Kemal Derviş’in harekete desteğini yinelemekle birlikte televizyonlar karşısında verdiği acele etmeyelim’ mesajı önemliydi. 
     Derviş’in daha geniş bir uzlaşma arayışında olduğu açık. 
     İstanbul’da Paul Wolfowitz’in geldiği gece işadamlarıyla yenilen yemekte merkezin yeniden inşası ve Tayyip Erdoğan’ın AKP’si karşısında bir iktidar seçeneği oluşturulması üzerinde düşünceler seslendirilirken, Kemal Derviş CHP ve DTP’yi de içine alan, Mesut Yılmaz’sız ANAP’a kadar uzanan’ geniş bir uzlaşıdan söz ediyor. Ankara Hilton’da kendi kurmaylarıyla yaptığı toplantıda ise Derviş Yüzde 12 - 13 oy alacaksak seçime hiç girmeyelim daha iyi’ diyor. 
     Derviş’in ve yakın çevresinin kaygılarını doğrulayan bir gelişme dün Kayseri’de yaşandı. 
     Yeni Oluşum’un lideri İsmail Cem, seçim bölgesi olan Kayseri’de ilgi görmekle birlikte protestolarla karşılaştı. 
     Henüz örgütü olmayan partileşme girişiminin hazırlıksız çıktığı ilk yurt gezisinde karşılaştığı manzara çok da yadırgatıcı olmamalı. Yeni Oluşumcular ister istemez DSP, ANAP, MHP koalisyonun neden olduğu ekonomik krizin siyasi sorumluluğunu taşıyorlar. Ak güvercin rozetini yakadan çıkarmış olmak, 2001 krizinin izlerini silmeye yetmiyor. 
     Milliyet TIR’ıyla geçen yıl Anadolu’yu gezerken işsizlik ve yoksulluğun insanları nasıl bunalttığını gözlemlemiştik. Yaz boyunca hangi ile gitsek, Hükümet nerede, bakanlar nerede ’ sorusuyla karşılaşıyorduk. 
     Ecevit’ten kopanlar ancak şimdi Buradayız’ diyorlar 
     Dışişleri Bakanı olduğu için İsmail Cem’in mazereti’ belki öteki oluşumculara oranla daha geçerli ama keşke toplumla kucaklaşmak için erken seçim’ beklenmeseydi. Yine de geç kalınmış değil, sonuçta Türkiye koalisyonu’ iddiasıyla yola çıkan oluşumcular da Anadolu’ya ayak bastılar. 
     Derviş’in 2001 krizi ertesinde Gaziantep’e yaptığı geziye çarşı esnafının ve halkın ilgisiyle kıyaslandığında daha çok AKP ve MHP’nin kalesi Kayseri’den yola çıkmak da cesaret işiydi. Cem bu riski göze aldı. 
     Hareketin lideri Derviş olsa ve CHP ile bütünleşmeyi de hedef alan siyaseti yaşama geçirebilse yüzde 13 ile yüzde 33 arasında’ şans tanınan Yeni Oluşum o zaman tavan yapabilirdi. 
     Derviş’in kurucu olmayacağı, sade üye ya da milletvekili adayı olarak seçimden önce katılacağı hareket bu ivmeyi baştan yakalama şansını kaybetmiş gözüküyor. Belki de Almanya’da Sosyal Demokratların Schröder’i öne çıkardıkları gibi Derviş başbakan, Cem ileride cumhurbaşkanı’ sloganıyla seçime girilebilir. 
     Arayışların son bulması için Derviş’in ABD’den dönmesini bekleyelim. 
     Yazıyı noktalarken Metin ağabeyin ölüm haberiyle sarsıldık. Acımız sonsuz. Toker ailesine başsağlığı diliyoruz. 
     
     







Kürtler ve partiler 


Demagoglar saltanatının sonuna doğru 


Seçim sonrası tablo 


Ecevit ABD’ye söz vermedik 


Baş olmak Ya da uzlaşma kültürü... 


Hocam Metin Toker 


10 milyarlık okullar hani nerede 


Neyin seçimi, kimin geçimi 


"Yarınödan önce "dün"ü yakalamalı... 


Cem ve Derviş’in ilk hataları 


Adamın şiiri mi özel hayatı mı 


Derviş’in arayışı 


Hani yabancı şirket, rüşvetle iş yapmazdı 


Vergi 25, açık 18 katrilyon 


</TEXT>
</DOC>
