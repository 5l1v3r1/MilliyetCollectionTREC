<DOC>
<DOCNO> 59101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/soneko04.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango yılbaşı çekilişi Hazine'ye 10 trilyon kazandıracak 
</HEADLINE>
<TEXT>

     Milli Piyango'nun yılbaşı özel çekilişi, vatandaşın yanısıra Hazineyi ve bayileri de zengin edecek. 
     Milli Piyango İdaresi Genel Müdürü İlham Küsmenoğlu'dan alınan bilgiye göre, toplam değeri 56 trilyon lira olan 23 milyon 400 bin adet biletin piyasaya sürüldüğü özel çekiliş, vatandaşın yanısıra Hazine'ye de büyük katkı sağlayacak. 
     Özel çekiliş sonrasında, en az 1 kişi yeni yıla trilyoner olarak girecek. Bu sayı, 5 trilyon liralık büyük ikramiyenin çeyrek bilete isabet etmesi ve 1 trilyonun da tam bilete çıkması halinde 5 kişi olabilecek. 
     Özel çekiliş, umudunu milli piyango biletlerinde arayan 204 kişiye de milyarder olma şansı yaratacak. 2 adet 500, 2 adet 250, 10 adet 100, 10 adet 50, 30 adet 10, 50 adet 5 ve 100 adet de 1 milyar liralık 
     ikramiyeler 31 Aralık akşamı sahiplerini bulacak. 
     Diğer ikramiyelerle birlikte talih kuşunun dağıtacağı ikramiye adeti 1 milyon 982 bin 466'ya ulaşacak. Vatandaşın cebine girecek ikramiye de 33 trilyon 95 milyar lirayı bulacak. 
     
     Bayiler de zengin oluyor... 
     Milli Piyango'nun yılbaşı özel çekilişi sonrasında Hazine'nin kasasına da 10 trilyon 4 milyar 67 milyon 796 bin 610 lira girecek. 
     Söz konusu kaynağın 8 trilyon 542 milyar 372 milyon 881 bin 356 lirasını katma değer vergisi, 1 trilyon 328 milyar 813 milyon 559 bin 322 lirasını gelir vergisi stopajı, 132 milyar 881 milyon 355 bin 932 
     lirasını da stopaja ilişkin fon kesintisi oluşturacak. 
     Yılbaşı özel çekiliş biletleri, bilet satışında bulunan bayilere de 6 trilyon 644 milyar 67 milyon 796 bin 610 lira kazandıracak. 
     Özel çekilişten Tanıtma Fonu'na 1 trilyon 436 milyar 262 milyon 711 bin 864 lira, Sosyal Hizmetler ve Çocuk Esirgeme Kurumu'na 143 
     milyar 626 milyon 271 bin 186 lira kaynak aktarılacak. 
     Savunma Sanayi'ne 748 milyar 193 milyon 593 bin 220 lira kalacak özel çekilişten olimpiyat oyunlarına da 39 milyar 378 milyon 610 bin 169 lira pay düşecek. 
     56 trilyon liralık bilet hasılatı ve 33 trilyon 95 milyar liralık 
     da ikramiyeye karşılık özel çekiliş, bu işi düzenleyen Milli Piyango İdaresi'ne ise net kar olarak 787 milyar 572 milyon 203 bin 390 lira katkı sağlayacak. 
     






</TEXT>
</DOC>
