<DOC>
<DOCNO> 56414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/yasam/yas02.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sır intihardan cinayet de çıktı 
</HEADLINE>
<TEXT>

Dört gün önce intihar eden öğretmenin, Moldovalı sevgisini de öldürdüğü ortaya çıktı. Genç kızın cesedini, öğretmenin 6 yıldır ayrı yaşadığı eşi buldu 
     DİNÇER ŞEREF İstanbul 

     Antalya Öğretmenevi’nde dört gün önce intihar eden öğretmen Oktay Karahanoğlu’nun Moldova uyruklu sevgilisini de öldürdüğü anlaşıldı. Cinayet, 45 yaşındaki öğretmenin, 6 yıldır ayrı yaşadığı eşinin eşyalarını almak için evine gelmesiyle ortaya çıktı. 
     
Bıçakla öldürdü      Beşiktaş Muradiye Mahallesi Deryadil Sokak 11 numarada oturan ve Esma Hatun İlköğretim Okulu’nda öğretmenlik yapan Karahanoğlu, 3 yıldır birlikte yaşadığı Tanya isimli Moldovalı sevgilisini henüz belirlenemeyen bir nedenle bıçakla öldürdü. Cinayetin ardından Antalya’ya giden ve öğretmenevine yerleşen Karahanoğlu, çok sayıda hap alarak intihar etti. 
     Cenaze töreninden sonra ayrı yaşadığı eşinin evine gelen ve eşyalarını almak isteyen Ümit Karahanoğlu genç kızın çıplak cesediyle karşılaştı. Olay yerinde yapılan incelemelerde Tanya’nın göğsünden ve boğazından aldığı bıçak darbeleriyle öldüğü belirlendi. Genç kızın cesedi, morga kaldırılırken, polis Ümit Karahanoğlu’nun ifadesine başvurdu. Komşuları, Salı günü Karahanoğlu’nun evinden çığlık duyulduğunu ancak kapıyı çalmalarına rağmen kimsenin kendilerine cevap vermediğini söyledi. 
     



 YAŞAM 
















</TEXT>
</DOC>
