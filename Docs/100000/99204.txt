<DOC>
<DOCNO> 99204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sontur18.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri sözcüsü "ABD'nin Irak için talebi yok" 
</HEADLINE>
<TEXT>

     Dışişleri Bakanlığı'nın yeni Sözcüsü, Müsteşar Yardımcısı Yusuf Buluç, düzenlendiği ilk basın toplantısında olası bir operasyon konusunda ABD'nin Türkiye'den bir talebi olmadığını bildirdi. Ankara'ya gelen ABD heyetiyle Irak operasyonu arasında bir bağlantı bulunmadığını ifade eden Buluç, ABD Büyükelçisi Robert Pearson'un Bakanlığı iki kez ziyaret etmesinin "kaygı verici" bir gelişme olarak değil, ilişkilerin "dinamizmi" olarak algılanmasının gerektiğini söyledi. 
     Şükrü Sina Gürel'in Dışişleri Bakanı olarak atanmasının ardından Bakanlık Sözcüsü olarak görevlendirilen Müsteşar Yardımcısı Yusuf Buluç, basının büyük ilgi gösterdiği ilk basın toplantısında Irak ile ilgili birçok soruya muhatap oldu. 
     Bir Amerikan uzmanlar heyetinin Irak harekatı için Türkiye'ye Patriot füzelerinin konuşlandırılması konusunda Ankara'da görüşmeler yaptığı haberlerini değerlendiren Buluç, söz konusu heyetin Bush Yönetiminin ulusal savunma füzesi projesine ilişkin olarak sunuş yapmak üzere NATO ülkelerinde temaslarda bulunan bir heyet olduğunu bldirdi. 
     Heyetin Türkiye'ye gelmeden önce aynı amaçla Polonya ve Macaristan'ı ziyaret ettiğini belirten Buluç, ziyaretle olası bir Irak harekatı arasında bir bağlantı bulunmadığını bildirdi. 
     
     PEARSON'UN TEMASLARI 
     ABD Büyükelçisi Robert Pearson'un dün Dışişleri Bakanlığı'nda iki kez ziyaret ettiğinin bu temaslar sırasında Irak ile ilgili bir talep bulunup bulunmadığına ilişkin bir soruyu yanıtlayan Buluç, Türk medyasının dün tansiyonlu bir atmosfer içinde çalıştığının farkında olduklarını ancak ellerindeki verilerin bu tansiyonu doğrulamadığını belirterek, "Halklı bir gerginlik değildi" şeklinde konuştu. Buluç, Pearson'un Bakanlığa iki kez gelmesinin kaygı verici bir gelişme olarak değil, ikili ilişkilerin dinamizminin bir işareti olarak algılanmasını istedi. 
     Pearson ile görüşmede Türk tarafının ABD Savunma Bakan Yardımcısı Paul Wolfowitz'in ziyaret sırasında dile getirilen bazı taleplere ilişkin sorular sorduğunun anımsatılması üzerine Buluç, iki ülke arasındaki stratejik ilişkilerin geniş kapsamlı olduğunu, zaman zaman gözden geçirme çalışmaları yapıldığını, Pearson ile yapılan temasın bu çerçevede olduğunu da kaydetti. 
     Türkiye'nin Irak sorunun barışçıl çözümü için tüm yollar denediğini, Irak'ın BM kararlarına uyarak yeniden uluslararası camianın bir üyesi olmasını arzuladığını anlatan Buluç, Türkiye'nin bu amaçla Irak nezdinde girişimlerde bulunduğunu anımsattı. 
     
     ABD'NİN BİR TALEBİ YOK 
     ABD'nin Irak operasyonuna katılacak bir kara birliği için izin istediği iddiasının da doğru olmadığını belirten Yusuf Buluç, bir gazetecinin Irak konusunda Türkiye'ye sürekli roller biçildiğine dikkat çekerek ABD'nin Türkiye'den ne istediğini sorması üzerine Türkiye'ye ABD'li düşünürlere göre bir rol bilçilemeceğini belirtti ve ABD'nin Türkiye'den bir talebi olmadığını bildirdi. 
     
     HALİL BEZMEN'İN YAKALANMASI 
     Halil Bezmen'in ABD'de yakalanmasını önemli bir gelişme olarak nitelendiren Dışişleri Sözcüsü Buluç, buna karşın bu gelişme ile başka konular arasında bir bağlantı kurulmasını doğru bulmadığını da söyledi. 
     Dışişleri Sözcüsü Buluç, Washington'un Iraklı Kürtleri toplantıya davet ettiğinin anımsatılması üzerine toplantıya Türkmenlerin davet edilmemesine tepki gösterdi. Buluç, Türkiye'nin esenliklerine önem verdiği Türkmemlerin henüz davet edilmediklerini bildiklerini, çağrılmalarını temmeni ettiklerini bildirdi. 
     
     MİT MÜSTEŞARI DIŞİŞLERİNDE 
     Öte yandan, MİT Müsteşarı Şenkal Atasagun, bu sabah Dışişleri Bakanlığı'nda Müsteşar Uğur Ziyal ile bir görüşme yaptı. Dün Ankara'da yaşanan yoğun trafiğin hemen ardından gerçekleşen bu görüşme sırasında Irak konusunun ele alınmadığı belirtildi. 
     MİT Müsteşarının Dışişleri Bakanlığı'ndaki temaslara ilişkin bir soruyu yanıtlayan Dışişleri Sözcüsü Buluç ise, ziyareti "Kurumlar arası danışma ve işbirliğinin bir parçası" olarak nitelendirerek "Olağanüstü bir tarafı yoktur" demekle yetindi. 
     
     BEHRAN SALİH'İN ZİYARETİ 
     Bu arada, Irak Kürdistan Yürtseverler Birliği'nin kontrolündeki bölgede başbakanlık görevi yapan Behram Salih, 2 Ağustos'ta Ankara'yı ziyaret edeceği bildirildi. Dışişleri 
     Sözcüsü Buluç, Türkiye'nin Irak'taki gelişmeleri yakından izlemek zorunda olduğunu, bu çerçevede tüm kaynakları takip ettiğini belirtti. 
     





</TEXT>
</DOC>
