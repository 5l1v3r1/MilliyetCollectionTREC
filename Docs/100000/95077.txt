<DOC>
<DOCNO> 95077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sondun03.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Türkiye'deki gelişmeleri yakından izliyoruz" 
</HEADLINE>
<TEXT>

     ABD Dışişleri Bakanlığı sözcüsü Phil Reeker, "Türkiye'deki gelişmeleri yakından izliyoruz. Türkiye hareketli bir demokrasi, ABD'nin iyi bir dostu ve NATO müttefiki. Daha önce de söylediğimiz gibi siyasi gelişmeleri ilgiyle takip ediyoruz, ancak Türk iç politikası konusunda yorum yapamayız" dedi. 
     Reeker, Türkiye'nin ekonomik reform programının yolunda olduğunu belirtti ve "Türkiye'den, bu programı uygulamaya devam etmesini bekliyoruz. Gelişmeleri, bir dost ve müttefik olarak izlemeyi sürdüreceğiz" diye konuştu. 
     Bir gazetecinin, "medyanın, ABD'nin, Irak'a müdahaleye karşı olduğu için Başbakan Bülent Ecevit hükümetini sarstığını iddia ettiği" yolundaki sorusu üzerine Reeker, "ben basında böyle haberler gördüğümü zannetmiyorum. Yine de sorunuzdaki iddialar doğru değildir" dedi. 
     





</TEXT>
</DOC>
