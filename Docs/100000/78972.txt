<DOC>
<DOCNO> 78972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/ekonomi/eko02.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüme sinyalleri alınıyor’ 
</HEADLINE>
<TEXT>

Bakan Derviş, 2002’de büyüme yeniden başlayacak. Nisan veya mayıs gibi büyme konusundaki istatistikleri alacağız’ dedi 
     REUTERS 

     Almanya’da temaslarda bulunan Devlet Bakanı Kemal Derviş, Reuters televizyonuna verdiği demeçte, geçen yılki daralmanın ardından bu yıl ekonomik büyümeye geçileceğini belirtti. Derviş, "2002’de büyüme yeniden başlayacak. Nisan veya mayıs gibi büyüme konusundaki istatistikleri alacağız" dedi. 
     Berlin’de Alman Maliye Bakanı Hans Eichel ve Dışişleri Bakanı Joschka Fischer ile görüşen Derviş, Fischer ile birlikte Almanca olarak yaptığı açıklamasında da Türkiye’nin geleceğini Avrupa ile birlikte şekillendireceğini söyledi. Derviş, "Gelecek iki, üç yıl içinde Avrupa yolunda önemli gelişmeler bekliyorum" dedi. 
     
     Eichel Ciddi iyileşme oldu 
     Derviş, Eichel ile görüşmesinden sonra yaptığı açıklamada da, "İlişkilerimizdeki Avrupa boyutunu ne kadar düzeltirsek, dış yatırım açısından da Türkiye o kadar yararını görecek" diye konuştu. 
     Eichel’in, Türk ekonomisinde son 12 aydır çok ciddi bir iyileşmenin olduğunu ve finans piyasalarında güvenin geri geldiğini söylediğini aktaran Derviş, şöyle konuştu "Ama önümüzdeki istihdam, büyüme sorunlarının da çok ciddi şekilde devam ettiğini ve bunu ancak kararlı bir tutumla zaman içinde halledebileceğimizi söyledim." 
     



 EKONOMİ 


















</TEXT>
</DOC>
