<DOC>
<DOCNO> 65113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/siyaset/siy05.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’a göre uyum yasaları çok problemli 
</HEADLINE>
<TEXT>

Yılmaz, imzaladığı tasarı için "AB’ye üyelik sürecinde tereddütlü ve beklentileri karşılamayan adımla karşı karşıyayız" dedi 
     ANKARA Milliyet 

     Başbakan Yardımcısı Mesut Yılmaz, hükümetin Meclis’e gönderdiği uyum yasa tasarısının, kendisinin ve ANAP’ın görüşlerini tam olarak yansıtmadığını belirtti. Yılmaz, kendisi ve ANAP’lı bakanların da imzasını taşıyan tasarıyı değerlendirirken, "Cesaretle sürdürdüğümüz AB’ye üyelik sürecinde ilk defa tereddütlü ve beklentileri karşılamayan bir adımla karşı karşıyayız" dedi. 
     Yılmaz, dünkü grup toplantısında siyasetin, bu ülkenin insanına biçilen dar gömleği yırtacak yeg ne kurum olduğunu ifade ederek, "Geleceğimizi, geçmişin endişelerine feda edemeyiz" diye konuştu. 
     TBMM’nin iki ay önce Türk demokrasi tarihinin en önemli adımını atarak çok kapsamlı bir Anayasa değişikliğini gerçekleştirdiğini anımsatan Yılmaz şunları söyledi "Bu yasa değişiklikleri başta ANAP olmak üzere hazırlandığı safhada dahi birçok çevreyi tatmin etmemiş ve birtakım eleştirilere hedef olmuştur. Asgari düzeydeki bir mutabakatı yansıtmaktadır. Böyle olunca ortaya çıkan tasarı, amaçlanan açılımları sağlayamadığı gibi birçok yeni endişeleri de beraberinde getirdi. Toplum tasarıdan memnun kalmamıştır. Tasarıda yer alan muğlak ifadeler ve yasak sınırını daha da genişleten yeni tanımlar endişe kaynağı oldu." 
     



 SİYASET 



















</TEXT>
</DOC>
