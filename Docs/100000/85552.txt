<DOC>
<DOCNO> 85552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/ekonomi/aeko.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir partiye yakınlar dedi, ama atamayı onayladı 
</HEADLINE>
<TEXT>

Bakan Derviş, MHP’yi kastederek, Telekomünikasyon Kurulu’na önerilen isimlerin bir partiye yakın olabileceğini söyledi. Ancak bilgi ve tecrübelerini dikkate aldığını vurgulayarak atamaları imzaladı 
     EKONOMİ SERVİSİ 

     Devlet Bakanı Kemal Derviş, Telekomünikasyon Kurulu üyeliklerine atama kararnamesini imzaladı. Uluslararası Menkul Kıymetler Komisyonları Örgütü’nün IOSCO 27. Yıllık Konferansı’na katılan Derviş, gazetecilerin sorularını yanıtladı. 
     Birkaç haftadır atama konusunu incelediğini belirten Derviş, Ulaştırma Bakanlığı’nın önerdiği isimlerle ilgili olarak, MHP’yi kastederek, "Bir partiye yakın olabilirler. Bu önemli değil. Önemli olan deneyimleri ve bilgileridir" dedi. Derviş diğer kurullarda da yapıcı ve işleri sürüncemede bırakmayan bir anlayışın gerçekleşmesini dilediğini belirtti. 
     
     Ulusal dolaşım sorunu çözülecek 
     Ulaştırma Bakanı Oktay Vural da gazetecilerin sorusu üzerine, "Nitelikli, tecrübeli arkadaşlarımızı teklif ettiğimizi söyledik. Kararnamenin tekemmül etmesi Kurul’un çalışması açısından önemli" dedi. Vural atamayla birlikte Kurul’un ulusal dolaşım, ara bağlantı ve yeni lisanslar konularını çözümleyeceğini belirtti. 
     Beş üyeden oluşan Telekomünikasyon Kurulu’nun iki üyesinin görev süreleri dolmuştu. Ulaştırma Bakanlığı, Bakanlar Kurulu’na halen Telekomünikasyon Kurulu Başkan yardımcıları olan Faruk Cömert ve Hüseyin Edis’in Kurul üyeliklerine atanmasını önermişti. 
     
Kriz olmazsa, yüzde 7 - 8 büyüme yakalanır’      Bakan Derviş, Sermaye Piyasası Kurulu’nun ev sahipliğinde İstanbul’da düzenlenen IOSCO’nun 27. yıllık konferansınında, "Kriz olmazsa, ekonomik dengesizlik olmazsa, Türkiye çabuk yüzde 7 - 8’lik bir büyümeyi yakalıyor" dedi. 
     Türk ekonomisinin ve özel sektörün çok dinamik olduğunu belirten Derviş, "Ama kurumsal çevre yeteri derecede sağlam olmadığı ve uluslararası etkenler olduğu için krizlerin etkisi altında kalabiliyordu" diye konuştu. 
     
     İstanbul küresel merkez 
     Derviş, Demirperde’nin ortadan kalkmasından sonra İstanbul ve Türkiye’nin daha güçlü bir küresel konuma geldiğine dikkat çekti ve Türkiye’nin sorunlarını aştıkça bu rolün daha fazla önem kazanacağını söyledi. 
     
Ekonomilerde en büyük risk Enronvari olaylar’      Bakan Derviş, "2002 - 2003 dünya ekonomisindeki büyüme için en önemli risk faktörü Enron vari olayların ekonomileri yaralamasıdır" dedi. Derviş, şeffaf kurumlar yaratarak ekonominin küresel fırsatları yakalamasını sağlamak istediklerini söyledi. 
     
     Siyaset yenilenmeli 
     Küreselleşme ile ticaretin kalitesi ve tarzının da değiştiğini, teknolojinin her şeyi mümkün kıldığını dile getiren Derviş, şöyle dedi 
     "Siyaset dünyası, kurumlar dünyası da kendini buna ayarlamak zorunda. Hiçbir zaman dünyadaki insanların geliri, son 20 yıldaki kadar çabuk biçimde bu kadar yükseliş göstermedi. Bu siyaset dünyasına, kurumlara zorluklar çıkarıyor. Fakat zenginlik ve büyük fırsatlar da yaratıyor." 
     
Yabancılara sordum Niye Türkiye’yi seçtiniz ’      Nüfusu yaşlı zengin ülkelerdeki tasarrufların getirilerin yüksek olduğu yerlere kanalize edilmesi gerektiğini belirten Derviş, bunun yükselen piyasalarda mali krizleri önleyeceğini ve dünya gelirini artıracağını söyledi. 
     Derviş, "Avrupa nüfusu yaşlanıyor. Bu nüfusun genç demografik yapıyla buluşması lazım. İşte Türkiye" dedi. Renault, Toyota ve Bosch’un fabrikalarında yaptığı ziyaretleri hatırlatan Derviş şunları söyledi 
     "Üçüne de Niçin Türkiye’yi seçtiniz ’ diye sordum. Cevapları aynı oldu Türkiye’de genç, dinamik, başarılı ve çok çabuk öğrenen işgücü buluyoruz. Onun için Türkiye’ye geliyoruz.’ İşte bu nedenle özellikle ihracata yönelik üretimlerini Türkiye’de gerçekleştiriyorlar. Buraya gelen sermayenin getirisi hızla artabilir.’’ 
     



 EKONOMİ 




















</TEXT>
</DOC>
