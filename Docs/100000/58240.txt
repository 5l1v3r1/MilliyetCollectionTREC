<DOC>
<DOCNO> 58240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/spor/spo04.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Reçete Briegel 
</HEADLINE>
<TEXT>

     TRABZONSPOR’UN teknik patronu Hans Peter Briegel, maddi kriz yaşayan yönetime transfer konusunda bütçenin aşılmayacağı garantisini verdi. Genç çalıştırıcı, dün düzenlediği basın toplantısında transfere değinip, "Yönetime liste sundum. Futbolcuların fiyatları bütçeyi aşarsa, o zaman transfer yapmayabiliriz. İki üç mevkiiye oyuncu almayı planlıyoruz. Bunun için de 6 - 7 isim önerdim" dedi. 
     ALINACAK futbolcuların takımda direk oynayacak yeterlilikte olması gerektiğini vurgulayan Alman hoca, "Yoksa kenarda oturursa, transferde başarısız olduğumuz anlamı çıkar" dedi. Gazetecilerin, "Süleyman Seba sizin paraya hiç değer vermediğinizi söylüyor. Ne diyorsunuz " sorusuna da Briegel, "Para önemli. Ama her şey değil. Ben işimi yaparken zevk almak isterim" açıklamasını yaptı. 
     
     Trabzon’a moral 
     BORDO - Mavili takımda sakat futbolculardaki düzelme sevinç yarattı. Kasıklarından ameliyat olan Osman, menisküs ameliyatı olan Jarro, sezon başından beri takımla çalışamayan Şenol’un idmanlara çıkması sevinç yarattı. Önceki gün sakatlanan Da Silva ve Zafer’in de durumunun iyi olduğu bildirildi. 
     



 SPOR 


























</TEXT>
</DOC>
