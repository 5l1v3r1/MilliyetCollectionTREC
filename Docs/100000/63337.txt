<DOC>
<DOCNO> 63337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/guncel/gun02.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçelievler’i savaş alanına çevirdiler 
</HEADLINE>
<TEXT>

Arkadaşlarının bıçaklandığı kahvehaneyi basan 50 kişilik grup, hızını alamayıp 60’a yakın aracı tahrip etti... 
     SABRİ SEVER İstanbul 

     Bahçelievler’de bir arkadaşları üç gün önce bıçaklanan bir grup genç, terör estirdi. Park halindeki araçları tahrip eden, birçok ev ve işyerinin camlarını kıran saldırganlardan 30’u gözaltına alındı. 
     Yenibosna’dan gelerek Bahçelievler Çamlık Caddesi üzerinde toplandıkları iddia edilen yaklaşık 50 kişi, dün akşam saat 22.00’de arkadaşlarının bıçaklandığı kahveye gelerek olay çıkardı. Az sayıdaki polis ekiplerinin dağılın’ uyarısı üzerine ara sokaklara dağılan saldırganlar, ellerindeki sopa, bıçak, balta ve satırlarla 60’a yakın aracın camlarını kırıp, kaporta ve lastiklerini parçaladı. Birçok işyeri ve evin de camlarını kıran gruptan yaklaşık 30 kişi gözaltına alındı. 
     Olay üzerine polis ekipleri yoğun güvenlik önlemleri aldı. Saldırıyı ilk etapta PKK yandaşlarının gerçekleştirdiğini düşünen polis bölgeye çok sayıda Çevik Kuvvet ekibiyle, panzer ve akrep gibi zırhlı araçlar gönderdi. 
     



 GÜNCEL 













</TEXT>
</DOC>
