<DOC>
<DOCNO> 51153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sontur18.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Banyoya birlikte giren genç çift şohbenden zehirlenip öldü 
</HEADLINE>
<TEXT>

     Eminönü'nde 8 aylık hamile kadın ve eşi, banyodaki şofbenden sızan gazdan zehirlenerek öldü. 
     Sultanahmet Mahallesi Mimar Mehmet Ağa Caddesi'ndeki bir apartmanın 2. katında misafir olarak kalan 1.5 yıllık evli Asuman 20 ve Fatih Bayraktar 28 çifti, yıkanmak için girdikleri banyoda şofbenden sızan gazdan zehirlendiler. 
     8 aylık hamile olan Asuman ile eşinin cesetleri, genç kadının 
     ağabeyi Osman Bircan'ın bir rahatsızlığı nedeniyle geçirdiği ameliyatın sonucunu bildirmek isteyen yakınlarının cep ve ev telefonundan ulaşamadıkları eve geri dönmeleri sonucu bulundu. Çiftin, Zeytinburnu'nda başka bir evde oturdukları, ancak hamilelik döneminde yardımcı olabileceklerini düşünerek bir süre önce Asuman Bayraktar'ın babasının evine geldikleri öğrenildi. Sultanahmet'te otopark bekçiliği yapan Fatih Bayraktar ile eşi Asuman Bayraktar'ın cesetleri, polis ve savcının evdeki incelemeleri tamamlamasından sonra Adli Tıp Kurumu'na kaldırıldı. 
     






</TEXT>
</DOC>
