<DOC>
<DOCNO> 89100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/ekonomi/eko10.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
CMS Alman basınında 
</HEADLINE>
<TEXT>

     Türkiye’nin ilk hafif jant üreticisi olan CMS Jant ve Makina Sanayi’nin başarıları, yabancı basının da dikkatini çekti. Avrupa’da yaygın bir okuyucu kitlesine sahip olan, Almanya’nın ünlü otomotiv dergisi "Neue Reifenzeitung", CMS’ye iki tam sayfa ayırdı. CMS’nin yatırım, üretim, iç ve dış satış grafiği, müşteri memnuniyeti çerçevesinde mercek altına alındığı yazıda, şirketin Almanya piyasasındaki performansından övgüyle sözedilirken, "Bugün ne Renault, ne de Fiat jant tedarikçisi olarak CMS’den vazgeçebilir. Hatta öyle ki, Fiat CMS’yi resmi yardımcı tasarımcısı’ ilan etti. Bu arada başka otomobil üreticileri de CMS’nin farkına vardı. Örneğin Volkswagen geçtiğimiz yıl CMS’nin müşteri listesine dahil oldu" değerlendirmelerine de yer verildi. 
     



 EKONOMİ 






















</TEXT>
</DOC>
