<DOC>
<DOCNO> 59947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/spor/spo05.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kokart krizi büyüyor 
</HEADLINE>
<TEXT>

Tokat, Ersoy ve Erdemir’in kokartlarının alınmasının yankıları sürerken,bu olaylarda Şenes Erzik ve Sadık Deda’nın parmağının olduğu iddia edildi 
     CEMAL ERSEN 

     Tokat - Deda sürtüşmesi 
     HAKEM camiasında kokart operasyonunun yankıları devam ederken, şimdi de bu olaylarda Sadık Deda ve Şenes Erzik’in de rolü olduğu iddia edildi. Futbol Federasyonu Antalya Büro Müdürü olarak görev yapan Deda’nın bir süre önce "Bu Metin Tokat’ı bitireceğim. Bitirmek için herşeyi yapacağım" ifadelerini kullandığı ve federasyon başkanına da bu yolda telkinde bulunduğu belirtildi. 
     
     Ulusoy’dan suçlama 
     FEDERASYON Başkanı Haluk Ulusoy’un, "Bana 8 kokart geleceği söylendi. Bu sorunun yanıtını kim verecek" şeklindeki sözleriyle ise Şenes Erzik’i suçladığı iddia edildi. Ulusoy’un bu konudaki bilgileri Sabri Çelik aracılığı ile Erzik’ten aldığını öne sürmesi ise olaya yeni bir boyut kazandırdı. UEFA’dan 8 maç görev alan Çelik, Erzik’e yakınlığıyla biliniyor. 
     



 SPOR 

























</TEXT>
</DOC>
