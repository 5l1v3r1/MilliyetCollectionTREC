<DOC>
<DOCNO> 65164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/yazar/yilmaz.html </URL>
<DATE> 2002/01/31/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Doğalgaz talipleri ortaya çıkıyor 
</HEADLINE>
<TEXT>

     Geçen yıl çıkan Doğalgaz Piyasa Kanunu’na göre, doğalgaz dağıtımında tekel konumunda olan Botaş’ın piyasa h kimiyeti, 2009 yılına kadar yüzde 20’lere gerileyecek. Şehir içi dağıtım lisansları için, 55 bölgede 2 Mayıs 2002’de ihale açılacak. Yapılan yasal düzenlemeye göre Botaş’a bağlı olan, Eskişehir ve Bursa doğalgaz şehir içi dağıtımı, Özelleştirme İdaresi’nin 2002’de açacağı ihale ile özel sektöre devredilecek. 
     İşte tam da bu noktada bir başka gelişmeden söz etmek istiyorum. Enerji Üst Kurulu, açılacak ihalelere ilgi duyanları belirlemek üzere talepleri almaya başladı. 
     
     Bu kez İngilizler 
     Enerji ve liman özelleştirmelerindeki girişimleri başarısızlıkla sonuçlanan Egeli işadamları, doğalgaz dağıtımı için silahı erken çekti. Egeli sanayicilerin öncülüğünü yapan Cem Bakioğlu’nun Başkanı olduğu Bakioğlu Holding ve iştirakleri, üç ayrı konsorsiyumda, doğalgaz dağıtımı için Enerji Üst Kurulu’na "talip oldukları şehirleri" bildirdi. 
     Bakioğlu Holding Uşak, Denizli, Aydın, Afyon’a, holding iştiraklerinden Baksam Kütahya, Kırıkkale ve Samsun’a, Bakiş Gaziantep, Adana ve İçel’e, Bak - Trans ise Erzurum, Sivas ve Maraş’a talip. 
     Bakioğlu ile Mazhar Zorlu Holding’in de içinde olduğu ve Egeli işadamlarının kurduğu ASAD Enerji Kayseri, Konya, Manisa, Isparta ve İzmir’e ikinci bir teklifle gidiyor. 
     Erzurum ve Kayseri’ye Bak - Trans ve ASAD’ın yanı sıra İngiliz şirketi AMEC Services Limited’in de başvurusu gözüküyor. AMEC’in kendileri ile bu bölgeye talip olduğunu söyleyen İstanbul firması Palmet Metal ve Endüstri Sanayi yetkilileri, Balıkesir’in de içinde olduğu 12 ili inceliyorlar. 
     Palmet, AMEC ile birlikte 2.5 yıldır sürdürdüğü çalışma kapsamında, Botaş’a, doğalgaz ana iletim hatları paralelinde şehir içi dağıtım fizibilitesini çıkardı. Erzurum ve Kayseri’ye de tekliflerini 10 Nisan 2001’de verdiler. 
     Palmet mühendislik ve bilgisayar teknolojileri konularında 1984 yılından beri faaliyet gösteren bir firma. AMEC ise 50 bin çalışanı olan ve yıllık Gelir Vergisi 99 milyon pounda ulaşan, dünyanın 250 noktasında ofisi bulunan bir şirket. 
     Doğalgaz dağıtımında Botaş ile birlikte faaliyet gösteren ve Rus şirketi Gazprom’un da ortak olduğu Turusgaz’ın, ihalalerde alacağı tutum ve yeri konusunda şimdilik bir açıklık yok. 
     Doğalgaz şehir içi dağıtımına talip olanların en büyük endişesi, ikili anlaşma gereği, İran’dan dağıtılmasa da parasını ödediği doğalgazı satmaya çalışan Botaş’ın izlediği yol. Botaş, sanayicilere boru hat tı çekerek bu gazı pazarlama yoluna gidiyor. Ancak böyle bir durumda illerin tüketici profili, talip olan şirketler açısından cazibesini yitiriyor. 
     Bana öyle geliyor ki, 2002 doğalgaz ve enerji yılı olacak. Beklenen bütün yasal düzenlemeler bu yıl içinde yapılırken, eğrisi - doğrusu da ortaya çıkacak. 
     
Bakan madeni alıyor      Yazıp, duruyordum ya "Eti Holding, Siirt’in Madenköy sahasının işletmesini Şırnak İl Özel İdaresi’ne niye verdi " diye... Dün TBMM’de konu görüşüldü. Madenlerden sorumlu Devlet Bakanı Şükrü Sina Gürel, "Madeni yarın Şırnak’tan alacağım" dedi ve yara bir ölçüde kapandı. 
     Maden sahasının komşu ile naklini Meclis’te ilk gündeme getiren AKP Siirt milletvekili Ahmet Nurettin Aydın olmuştu. Aydın sahanın aynı koşullarda Şırnak’a değil, Siirt’e verilmesi gerektiğini savunmuş ve uygulamayı "Yersiz, haksız" bir tutum olarak değerlendirmişti. Aydın, Madenköy işletmesinin Şırnak’tan alınmasının yeterli olmadığı, Siirt’e verilmesi gerektiği konusunda ısrarlı. 
     Eee Siirt’i uyandırdılar artık, bu işten vazgeçerler mi Yalnız Siirt 75 - 80 milyon dolarlık yatırımı nasıl yapacak, orası biraz karışık .. 
     Bu arada DSP Diyabakır milletvekili Abdülsebat Turgut da bu işte zan altında kalmıştı. Turgut dünkü Meclis oturumunda, sahanın Şırnak’a verilmesini savunmasıyla ilgili eleştirileri yanıtlarken, "Tümüyle iyi niyetli olduğunu, bölgenin istihdam olanaklarının ve gelişmesinin önünü açmak için girişimlerde bulunduğunu" ifade etti. Bakan Gürel de, Turgut’u destekledi. 
     Sorun istihdama dayalı siyaset yapma zorunluluğu olunca, nasıl da illerin talepleri yerine geliyor Uygulama mı boşşveeer .. 
     
     







312 ve 159 


TRT Televizyonu 


Özkan'dan Kayseri dersi 


Davos nire, New York nire .. 


Arap'ın dişleri 


Neden gelmiyorlar 


Ege masaya yatırılıyor 


Değişimin adını koyalım 


312 ve 159 açmazı 


Tombalak'larla Tosuncuk'lar... 


Karzai ve Erdoğan'ın rol modeli 


Derviş'e alkış tufanı 


Dolar habere endekslendi 


Doğalgaz talipleri ortaya çıkıyor 


</TEXT>
</DOC>
