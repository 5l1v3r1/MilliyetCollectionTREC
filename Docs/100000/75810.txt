<DOC>
<DOCNO> 75810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/soneko19.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tel Aviv Borsası'nda düşüş sürüyor... 
</HEADLINE>
<TEXT>

     Ortadoğu'daki gerginliğin patlama noktasına yaklaşmasıyla Tel Aviv Borsası'nda yaşanan düşüş devam ediyor. 
     Yatırımcılarda gerginliği topyekun bir savaşa dönüşebileceği kaygısının güçlenmesiyle borsanın temel göstergeleri bugün de geriledi. 
     Borsanın kapanışında, TA25 Endeksi düne göre yüzde 1.4 düştü. Endekste dün de yüzde 5.5'luk büyük bir düşüş olmuştu. Kapanışta TA100 Endeksi de düne göre yüzde 0.98 geriledi. Bu endekste de dün yüzde 5.3'lük bir düşüş yaşanmıştı. 
     Savaş korkusunun giderek güçlendiğini belirten yatırımcılar, bu kaygılı bekleyişin uzun süre devam etmesi durumunda borsanın dayanamayacağını söylüyorlar. 
     İsrailli yatırımcıların, savaş korkusunun yanı sıra, İsrail'in Filistin topraklarındaki kapsamı giderek genişleyen operasyonunun ekonomik bedellerinden de kaygı duyduğu belirtiliyor. 
     






</TEXT>
</DOC>
