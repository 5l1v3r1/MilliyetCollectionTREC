<DOC>
<DOCNO> 92569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/spor/spo04.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borgetti umudu 
</HEADLINE>
<TEXT>

Trabzonspor, pazarlık yaptığı Meksikalı golcünün transferinde önemli mesafe aldı. Ahmet Ağaoğlu’nun işi bitirmek üzere olduğu bildirildi 
     Her an gelebilir 
     BORDO - Mavili kulübün Başkan Yardımcısı Ahmet Ağaoğlu’nun, Japonya’da görüştüğü Meksika Milli Takımı’nın forveti Borgetti’nin transferinde olumlu gelişmelerin yaşandığı öğrenildi. Ağaoğlu’nun, Başkan Özkan Sümer’i arayarak birkaç gün içinde bu transferi bitireceğini söylediği öğrenildi. Öte yandan Altaylı Mehmet Yılmaz’ın transferinde fiyat artışı nedeniyle çıkan pürüz bir türlü çözülemedi. 
     
     Aybaba rüzgarı 
     YENİ sezon hazırlıklarını Bolu Gerede’de sürdüren Trabzonspor’da, Teknik Direktör Samet Aybaba, Almanya kampında ağır bir çalışma programı hazırladı. Tecrübeli çalıştırıcı, birbirinden dişli altı rakiple hazırlık maçı aldı. Karadeniz ekibi, 10 Temmuz’da Werder Bremen, 13 Temmuz’da A.Aachen, 14 Temmuz’da Saint Pauli, 19 Temmuz’da Rheine ve 21 Temmuz’da da Duisburg takımlarıyla karşılaşacak. 
     
Avni Aker’e revizyon      TRABZONSPOR ile Beşiktaş arasında 20 Ocak’ta oynanan maçta Bordo - Mavili taraftarlar tarafından kırılan Avni Aker’in koltukları yenilendi. Ülker firmasının desteğiyle yenilenen 6 bin 380 koltuk 60 milyara mal oldu. Stat Müdürü Yusuf Yaylı, "Biz görevimizi yaptık ve koltukların tamamını yeniledik. Bu sezon aynı olayların tekrarlanmasını istemiyoruz" diye konuştu. 
     



 SPOR 
































</TEXT>
</DOC>
