<DOC>
<DOCNO> 76212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/soneko24.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sendikalardan, enerji özelleştirmelerine protesto.. 
</HEADLINE>
<TEXT>

     KESK'e bağlı Enerji, Sanayi ve Maden Kamu Emekçileri Sendikası ESM Genel Başkanı Neşet Demirtaş, enerji sektöründe yapılan özelleştirmeyi eleştirerek, Türkiye'nin geleceğinin IMF'ye teslim edildiğini öne sürdü. 
     ESM üyesi bir grup, bugün, Enerji ve Tabii Kaynaklar Bakanlığı'nda, enerji sektöründeki özelleştirme ile bazı bölge müdürlüklerin kapatılmasını protesto etmek amacıyla basın açıklaması yaptı. 
     Demirtaş yaptığı konuşmada, özelleştirme hakkında çıkarılan ve çıkartılmaya çalışılan yasalar ile enerji, sanayi ve madencilik gibi ülke geleceğini için stratejik önemi olanlar dahil, 79 yıllık birikimlerini, yer altı ve yer üstü zenginliklerini uluslararası sermayenin kullanımına açıldığını bildirdi. 
     IMF'den kredi almak için Türkiye'nin yeraltı kaynaklarının uluslararası sermayenin istekleri doğrultusunda ''peşkeş'' çekilmesine yönelik çalışmaların devam ettiği öne süren Demirtaş, tasarruf önlemleri gerekçesiyle bazı bölge müdürlüklerin kapatılması, Elektrik İşleri Edüt İdaresi'nin EİEİ DSİ'ye devredildiğini belirtti. 
     Demirtaş, ''halkımızı doğrudan ilgilendiren enerji, sanayi ve madencilik ile ilgili kurumları özelleştirme, kapatma, küçültme, ve benzeri uygulamalarla ulusal bağımsızlığımızı da ortadan kaldıracaktır'' dedi. 
     ESM üyeleri, basın açıklaması sırasında özelleştirme uygulamaları ile IMF'yi protesto ettiler. 
     






</TEXT>
</DOC>
