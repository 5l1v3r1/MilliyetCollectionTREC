<DOC>
<DOCNO> 59180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/dunya/tur.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Hindistan füzeleri cilaladı 
     DIŞ HABERLER SERVİSİ 

     Ortadoğu’da İsrail ile Filistin arasındaki çatışmaların yeni bir İsrail - Arap savaşına yol açmasından endişe edilirken Güney Asya’da savaş rüzgarları fırtınaya dönüşmek üzere. 
     Hindistan ile Pakistan arasındaki gerilim dün iyice tırmandı. Hindistan Savunma Bakanı George Fernandes, Pakistan’a yönelik füzelerin "hazır" olduğunu söyleyerek savaş rüzgarları estirdi. Fernandes, "Füze sistemlerimiz hazır halde tutuluyor" dedi. Nükleer başlık taşıyabilen 150 km. menzilli "Dünya" adlı Hint füze bataryalarıysa Pencap’ta sınıra konuşlandırıldı. Hindistan ayrıca, savaş uçaklarını ileri üslere konuşlandırdığını açıkladı. Hint meclisine karşı 13 Aralık’ta girişilen ve 14 kişinin ölümüyle sonuçlanan saldırı ardından iki ülke ilişkileri gerilmişti. 
     



 DÜNYA 










</TEXT>
</DOC>
