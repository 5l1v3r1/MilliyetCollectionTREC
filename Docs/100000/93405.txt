<DOC>
<DOCNO> 93405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/spor/spo03.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim’den veto 
</HEADLINE>
<TEXT>

Galatasaray Teknik Direktörü, takımdan ayrılan eski yıldızları geri alınmalarına izin vermedi. Hedef takımın yaş ortalamasını düşürmek 
     ERHAN TELLİ 

     Yeşil ışık yok 
     GALATASARAY’DA yeni sezon geriye dönecekleri yolunda haberler çıkan Okan, Hakan Şükür, Hakan Ünsal ve Tugay’ın transferlerinin mümkün olmadığını öğrenildi. Teknik Direktör Fatih Terim’in bu oyuncuların alınmasına yeşil ışık yakmadığı belirtilirken, bundan sonra yapılacak transferlerin geleceğin takımını oluşturmak yönünde olacağı bildirildi. 
     
     Önce santrfor 
     SARI-KIRMIZILI yöneticilerin de eski oyuncuların dönüşüne sıcak bakmadıkları iddia edildi. Takımın yaş ortalamasını düşürmeyi planlayan yönetim, Fatih Terim ile yaptığı görüşmede yeni bir kadro oluşturulması için start verdi. Kulüpleriyle problemleri olan eski yıldızlarına kapısını kapatan Galatasaray’da ilk etapta yabancı bir santrafor alınması göndemde. 
     
Hasan Şaş kral gibi      MİLLİ Takımımız’ın Dünya Kupası’ndaki yıldızı Hasan Şaş, memleketi Adana’da, Büyükşehir Belediyesi Bandosu eşliğinde coşkuyla karşılandı. Büyükşehir Belediyesi Başkan Vekili Aytaç Bilgen, Karataş Belediye Başkanı Süleyman Balıkçı ve ailesinin hazır bulunduğu karşılamada, Hasan Şaş omuzlara alındı. Yıldız futbolcu, kendisine tahsis edilen otobüsten, yol boyunca halkı selamladı ve Karataş İlçesi’nde adının verildiği bulvarı törenle açtı. Açılıştan sonra Hasan Şaş, nişanlısı Sibel Yalçın ile birlikte, yaptırdığı yeni eve gitti. Kesilen kurbanların ardından, yıldız futbolcu ailesiyle hasret giderdi. 
     
Anlamlı mesaj      GALATASARAY Teknik Direktörü Fatih Terim dünkü çalışma öncesinde futbolcularıyla bir toplantı yaptı. Avusturya kampında yapacakları çalışmanın detaylarını anlatan ve iyi konsantre olmalarını isteyen tecrübeli teknik adam, "Futbol bir oyundur. Ama bizim için kazanılması gereken bir oyun. Bu çalışmaları severek yapın. Sahaya çıktığınızda da oynadığınız oyundan zevk alın. Siz keyif içinde olursanız, tribünlere de aynı zevki verirsiniz" dedi. 
     
Millilere plaket      BAŞKAN Özhan Canaydın, dün Teknik Direktör Fatih Terim’in de katıldığı bir törenle Milli Takımda oynayan futbolculara gümüş plaket verdi. Adana’ya giden Hasan Şaş ile, Milano’daki Ümit Davala’nın katılmadığı törende bir konuşma yapan Canaydın, "Başarılarınızın devam etmesini diliyorum. Küçük ama çok değerli ödüller bunlar. Hepimiz sizinle gurur duyduk" dedi. 
     
Pinto’ya tetkik      GALATASARAY’IN yeni transferi Brezilyalı Pinto dün saban Carousel Acıbadem Hastanesi’nde sağlık kontrolünden geçti. Kulüp doktoru Serhan Kurtulmuş’un eşliğinde bir dizi test uygulanan genç futbolcunun bir problemi olmadığı anlaşıldı. Sambacı akşam da idmana çıktı. 
     
Felipe’ye alkış      GALATASARAY, Avusturya kampı öncesinde çalışmalarını tüm hızıyla sürdürürken, 1,5 saatlik ilk antrenmanda yeni transfer Felipe herkesi kendisine hayran bıraktı. Brezilyalı futbolcu ilk kez takımla birlikte antrenmana çıkmasına rağmen çift kale çalışması sırasında attığı paslar ile ön plana çıktı. Teknik özellikleriyle dikkat çeken Felipe’nin, özellikle boşa kaçan arkadaşlarına topu hemen aktarması teknik heyeti de memnun etti. Felipe’nin neşesi de yerindeydi. Vatandaşı Batista ile bir ara şakalaşan Felipe’nin takıma uyum sorunu çekmeyeceği anlaşıldı. 1,5 saat süren çalışmaya izinli olan futbolcular dışında herkes katıldı. Akşam çalışmasında ise Balic ve Pinto da alkış toplayan hareketler yaptı. 
     



 SPOR 




























</TEXT>
</DOC>
