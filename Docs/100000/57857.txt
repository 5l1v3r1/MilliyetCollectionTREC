<DOC>
<DOCNO> 57857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/siyaset/asiy.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakkari Cezaevleri İzleme Kurulu’ Başkanlığına Emniyet Müdürü seçildi 
</HEADLINE>
<TEXT>
İzleme devletten 
Cezaevlerinde sivil denetimi sağlamak için oluşturulan İzleme Kurulları’nda sivil yok. Hakkari’deki kurul’da Emniyet, Milli Eğitim, Özel İdare ve Gelirler Müdürü var 
     ERSAN ATAR Ankara 

     Adalet Bakanı Hikmet Sami Türk’ün "cezaevlerini sivil denetime açıyoruz" diyerek tanıttığı "Cezaevi İzleme Kurulları" konusunda her ilde şaşırtıcı seçimler yapılıyor. Hakkari’de oluşturulan "İzleme Kurulu"nun başkanlığına İl Emniyet Müdürü Zekeriya Kahraman seçildi. Kurul’da Kahraman’ın yanı sıra Milli Eğitim Müdürü Gazi Kara, İl Özel İdare Müdürü Muhittin Şahin, Devlet Hastanesi Cerrahi Uzmanı Dr. Erbil Atalay ve Hakkari Defterdarlığı Gelirler Müdürü Kazım Tuğcu da görev aldı. Kurul ilk toplantısında başkanlığa Kahraman’ı geseçti. 
     
     Memur olmak zorunlu 
     Kurul’un bu yapısına göre cezaevlerindeki tutuklu ve hükümlüler haklarının ihlal edildiğini "devlet"e anlatacak. Hakkari’nin bağlı bulunduğu Van Baro Başkanı avukat Hüsnü Ayhan ve Hakkari Adli Yargı Adalet Komisyonu yetkileri, "İzleme Kurullarının Oluşturulmasına Dair Kanun" ve ilgili yönetmeliğin bu kurullara seçilecek kişilerde aradığı şartların ağırlığına dikkat çekti. Kurula seçilebilmek için kamu hizmetlerinde en az 10 yıl çalışmış olmak şartı aranıyor. Yani bir anlamda devlet memuru olmak zorunlu gibi... Ayrıca, cezaevlerindeki tutuklu veya hükümlülerle akrabalık bağı olmamak gibi diğer şartlar sözkonusu. 
     Bu arada Emniyet Müdürü Kahraman, Hakkari’deki sivil toplum örgütlerince "sivilden daha sivil bir kişi" olarak tanımlanıyor. Hakkari’de bulunan altı avukattan biri olan Rojbin Tugan, "Hakkarililer Kahraman’ı seviyor. Vatandaş istediği zaman doğrudan telefon açarak sorununu Emniyet Müdürü’ne aktarabiliyor" dedi. 
     



 SİYASET 













</TEXT>
</DOC>
