<DOC>
<DOCNO> 53449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sontur14.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer "Afgan liderleri toplantısında işimiz ne" 
</HEADLINE>
<TEXT>

     Cumhurbaşkanı Ahmet Necdet Sezer, Anayasa değişikliklerine paralel yasal değişikliklerin yapılması gerektiğini belirterek, ''Kopenhag kriterlerine uymak için eksikliklerimizi gidereceğiz'' dedi. 
     Cumhurbaşkanı Sezer, Yugoslavya Federal Cumhuriyeti'nin Ankara Büyükelçisi Zoran Popovic'i Çankaya Köşkü'nde kabul etti. 
     Büyükelçi Popovic, kabulde Cumhurbaşkanı Sezer'e güven mektubunu sundu, sekreteryasını takdim etti. 
     Dışişleri Bakanlığı Müsteşar Yardımcısı Büyükelçi Sencer Özsoy'un da hazır bulunduğu kabulde, Sezer, Popovic ve sekreteryasıyla anı fotoğrafı da çektirdi. 
     Öte yandan, Sezer kabul öncesinde gazetecilerin sorularını yanıtladı. 
     Sezer, ''Sizin referanduma gönderdiğiniz Anayasa'nın 86. 
     maddesinin görüşmeleri var, bugün Meclis'te. Görüşlerinizi alabilir miyiz '' şeklindeki soruya, ''Gelsin. Bakalım ne şekilde çıkacak '' yanıtını verdi. ''AB konusundaki eleştirileri objektif bulmuştunuz. Bu eleştirilerin giderilmesi için alınması gereken önlemler konusundaki görüşlerinizi alabilir miyiz '' sorusuna ise Sezer, ''Anayasa değişikliklerine koşut yasal değişiklikleri yapmamız gerekiyor. Kopenhag kriterlerine uymak için eksikliklerimizi gidereceğiz'' karşılığını verdi. Sezer, bir gazetecinin, ''Afganistan konusunda yapılan eleştiriler var. Türkiye'nin toplantılara neden gitmediği ya da yapılan toplantılarda neden yer almadığı konusunda'' sözlerine ise, ''Hangi toplantılar '' sorusuyla karşılık verdi. Aynı gazetecinin, ''Örneğin Afgan gruplarının yapacağı toplantılar. Bazı ülkeler asker gönderdiler. Biz daha gönderemedik, diyorlar'' sözleri üzerine Sezer, ''Afganistan liderlerinin yahut, etnik gruplarının yapacağı toplantılarda Türkiye'nin ne işi var '' dedi. 
     






</TEXT>
</DOC>
