<DOC>
<DOCNO> 74696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/soneko10.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, off - shore bankaları kredi kartlarını kullananları belirliyor 
</HEADLINE>
<TEXT>

     ABD Hükümeti, vergi kaçakçılığını önlemek için, off shore bankalarından kredi kartı sahibi yurttaşlarının kimliklerinin belirlenmesine karar verdi. 
     ABD Yurtiçi Gelir Servisi Komiseri Charles Rossotti, uygulamayı değerlendirirken, ''kıyı bankacılığının off shore gizlilik garantisinin ortadan kalkacağını'' söyledi. 
     Rosotti, çok sayıda ABD yurttaşının, ''vergi cennetleri'' olarak bilinen Cayman Adaları, Bahamalar ve Antiguea ve Barbuda'da kayıtlı bankalarca verilmiş kredi kartlarıyla, milyarlarca dolarlık işlemler yaptığını belirtti. 
     Rosotti, söz konusu ülkelerle ABD arasında kıyı aşırı bankalarda yapılan işlemlerle ilgili bilgi paylaşımına izin veren anlaşmalar yapıldığını hatırlattı. 
     ABD yurttaşlarının off shore bankalarında hesap sahibi olmasının ve bu bankaların kredi kartlarının kullanmasının yasak olmadığını belirten yetkili, ancak bu bankalarda ABD Vergi İdaresine bildirilmemiş gelirlerle hesap açılmasının, yasa dışı olduğunu ifade etti. 
     ABD Vergi İdaresi, off shore bankalarında, ABD yurttaşlarına ait milyarlarca vergilendirilmemiş hesabın bulunduğuna inanıyor. 
     






</TEXT>
</DOC>
