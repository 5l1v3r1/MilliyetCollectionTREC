<DOC>
<DOCNO> 85821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/spor/spo06.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Devasız dertler içinde 
</HEADLINE>
<TEXT>

Dünya Kupaları’nın her zamanki favorisi Almanya, yeni takım ve iyi bir kura ile biraz olsun umutlanmıştı. Ama önemli eksikler, bu umutları söndürüyor 
     Mehmet Demirkol 

     E GRUBU 
     1998 Dünya Kupası ve 2000 Avrupa Şampiyonası’na, kötü performanslarla erken veda eden yaşlı Almanya, önce Daum Völler ikilisiyle sonra Völler’le yenilendi sistem ve diziliş değil, sadece kadro . 
     Alman Ligi’nden çıkan geçmişe göre az, ama öz yıldızları olan bir takımla elemelerde iyi giden, ancak sonra Ericsson’un İngilteresi’ne geçilen Germenler bugün ise önemli oyuncularının sakatlıkları nedeniyle sıkıntı çekiyor. Dünya’nın en iyi kalecisine sahipler belki, ama savunmadaki eksiklikler onları çok üzecek gibi. Önce çok iyi bir sezon geçiren Jens Nowotny’yi ardından deneyimli oyuncular Christian Wörns ve Jörg Heinrich’i sakatlık nedeniyle kadrodan çıkaran Völler, Hertha Berlinli savunmacı Marco Rehmer’in süren sakatlığı nedeniyle tam çıkmaza girdi. Leverkusen iskeletli orta sahada ise ileriyle dönük yaratıcı oyuncu sıkıntısı çekiliyor. Fizik yetersizliği ve sakatlığı nedeniyle Mehmet Scholl kadroda yoktu ve onun alternatifi Hertha’lı Sebastian Deisler’in de dizindeki sorunu, Avusturya hazırlık maçında yeniden ortaya çıkınca dışarıda kaldı. Ama yaratıcı gücü zayıf olsa da Böhme, Ballack, Hamann, Schneider gibi oyuncularla kupanın iyi orta sahalarından birini oluşturabilirler. 
     Forvette ise ilk siyahi Alman Asamoah ve Miroslav Klose dışında formda oyuncu yok. Neuville kulübüyle üç final kaybetmenin sıkıntısını h l yaşıyor. Jancker, Bode ve Bierhoff’tan, üst düzey futboldan kopuk bir sezon geçiren bu üçlüden ise ne beklenebilir, bilinmez... 
     Moraller zaten bozuktu. İngiltere yenilgisi sonrası "Dünya Kupası için fazla aptal" başlıklarıyla karşılaşmışlardı. Şimdi işleri daha zor. Beckenbauer bile açıkça "Bu takım kupayı kazanamaz. Mümkün değil" diyor. Biz de biliyoruz ki, zaten hedef aslında 2006’da evlerinde oynayacakları kupayı elde etmek. Ama gerçekten ilginç 1954’den bu yana Almanya ilk kez bir kupaya favori olarak gitmiyor. 
     
Yıldız adayı      Michael Ballack 
     Bu yıl Alman futbolunun vampiri Bayern Münih’e, Deisler’le birlikte imza atan Ballack 25 yaşında bir lider. Doğu Almanya kökenli bu oyuncu için birçokları "Onurumuzu, ancak o kurtarır" diyor. Duran toplarda Beckham neyse hareketli olanlarda da Ballack o. Motor Karl Marx Stadt’ta başlayıp Chemintz’e sonra Batı’ya Kaiserslautern’e gitti. 1998’de bu takımda ilk 11 oyuncusuyken, şampiyonluk kazanıp, Leverkusen’e geçti. Ukrayna playoff’unun iki ayağında da gol atarak yıldızlaştı. İki ayaklı, hem savunmacı hem hücumcu. Briegel’le Littbarski arasındaki tüm yeteneklere sahip... Yani 1990’daki Mattheus gibi. 
     

</TEXT>
</DOC>
