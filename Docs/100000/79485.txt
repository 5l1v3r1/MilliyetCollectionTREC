<DOC>
<DOCNO> 79485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sonspo18.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ultraslan "Serdar Tatlı'nın değişmesi bizi de etkiledi" 
</HEADLINE>
<TEXT>

     Galatasaraylı taraftarların kurduğu UltrAslan, Galatasaray-Ankaragücü maçının hakeminin değişmesiyle ilgili açıklama yaptı. 
     UltrAslan'dan yapılan yazılı açıklamada, ''Serdar Tatlı'nın sakatlığı nedeniyle meydana gelen hakem değişikliği bizi de derinden etkilemiştir'' denildi. 
     Galatasaray taraftarları olarak, kendisini güvenilir bir hakem ve dürüst bir insan olarak bildikleri hakem Serdar Tatlı'nın bu önemli maçı yönetmesinden mutluluk duyacakları kaydedilen açıklamada, şu ifadeler kullanıldı 
     ''Ancak, sakatlık nedeniyle meydana gelen değişiklik bizi de derinden düşünceye sevketmiştir. Duyuyoruz ki, şampiyonluk yolundaki rakibimizin tüm yöneticileri ve taraftarlarının 25 milyon çift gözü Galatasaray-Ankaragücü maçının hakeminin üzerinde olacakmış. Hiç kimse merak buyurmasın ki, 30 milyon çift Galatasaraylı'nın gözü de Kadıköy'de Trabzonspor maçını yönetecek hakemin üzerinde olacaktır.'' 
     





</TEXT>
</DOC>
