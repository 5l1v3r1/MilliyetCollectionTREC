<DOC>
<DOCNO> 82286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sontur18.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da 4.3 şiddetinde deprem 
</HEADLINE>
<TEXT>

     Bursa'da hafif şiddette deprem meydana geldi. Boğaziçi Üniversitesi Kandilli Rasathanesi ve Deprem Araştırma Enstitüsü yetkilileri, ilk belirlemelere göre, saat 12.20 sıralarında gerçekleşen ve büyüklüğü 4.3 olan depremin merkez üssünün Bursa Karacabey olduğunun tahmin edildiğini bildirdiler. 
     Yetkililer, İstanbul'da da hissedilen depremin merkez üssü ile büyüklüğünün belirlenmesine çalışıldığını kaydettiler. 
     
     Işıkara "Şiddeti 4.3" 

     Boğaziçi Üniversitesi Kandilli Rasathanesi ve Deprem Araştırma Enstitüsü Müdürü Prof. Dr. Ahmet Mete Işıkara, saat 12.22'de meydana gelen depremin büyüklüğünün 4.3 olduğunu bildirdi. 
     Prof. Dr. Işıkara, hafif şiddetteki depremin Marmara Denizi'nde ve İmralı'nın güneybatısında gerçekleştiğini söyledi. 
     Rasathanenin Sismoloji Laboratuvarı uzmanları da, İstanbul'da da hissedilen depremin, Bursa'nın Karacabey ilçesinin 10 kilometre kuzeyi, Marmara Denizi'nin de güneyinde 5 kilometre derinlikte olduğunun belirlendiğini bildirdiler. 
     





</TEXT>
</DOC>
