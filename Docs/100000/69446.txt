<DOC>
<DOCNO> 69446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sonspo03.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Liverpool karşısında 169. Avrupa maçına çıkıyor 
</HEADLINE>
<TEXT>

     Galatasaray, 97 yıllık tarihinde yarın İngiltere'nin Liverpool takımıyla kendi sahasında yapacağı maçla, Avrupa kupalarında 169. randevusuna çıkacak. 
     Sarı-kırmızılılar, bugüne dek Avrupa kupalarında yaptıkları 168 karşılaşmada 64 galibiyet elde ederken, 62 karşılaşmada da sahadan yenik ayrıldı. ''Aslanlar'', Avrupa kupalarında 42 maçta ise rakipleriyle yenişemedi. 
     Galatasaray, Avrupa kupalarında rakip fileleri 219 kez havalandırırken, kalesinde ise 248 gol gördü. 
     Sarı-kırmızılılar, Avrupa Şampiyonlar Ligi 2. tur grubundaki üçüncü maçında Liverpool ile deplasmanda 0-0 berabere kalmıştı. 
     
     Son 3 maç beraberlikle bitti 
     Galatasaray, Şampiyonlar Ligi'nde oynadığı son 3 karşılaşmada sahadan beraberlikle ayrıldı. 
     2. grupta ilk maçında Roma ile 1-1 berabere kalan sarı-kırmızılılar, Barcelona deplasmanından 2-2, Liverpool deplasmanından da 0-0'lık sonuçla ayrılmıştı. 
     Galatasaray, Şampiyonlar Ligi'nde son galibiyetini 10 Ekim 2001'de Ali Sami Yen Stadı'nda PSV Eindhoven karşısında 2-0'lık skorla almıştı. 
     






</TEXT>
</DOC>
