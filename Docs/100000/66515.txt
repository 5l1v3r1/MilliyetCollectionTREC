<DOC>
<DOCNO> 66515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/guncel/gun15.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Aftan çıktı, polis vurdu 
     Şişli’de uyuşturucu alıcısı gibi davranan polisle, silahlı çatışmaya girerek bir polisi yaraladıktan sonra yakalanan 7 kişiden Cabbar Aktaş’ın cinayetten sabıkalı olduğu ve aftan yararlanarak serbest kaldığı belirlendi. Gözaltındaki Cabbar Aktaş 42 , Süleyman Firüz 25 , Hacı Uğur 41 , Abdülbaki Yıldırım 44 , Bayram Gözüm 44 ve Ali Aydın’ın 48 sorgularının sürdüğü, bir kişinin ise serbest bırakıldığı belirtildi. 
     
     Okullara internet kafe 
     İstanbul’da lise ögrencisi Lara Falay’ın intiharının ardından Milli Eğitim Bakanlığı’nca yayımlanan genelgeyle "Bilgi Teknolojisi Sınıfları"nın teneffüslerde internet kafe modeline dönüştürülmesi istendi. Genelgede Türkiye genelinde 3188 "Bilgi Teknolojisi Sınıfı" açıldığı vurgulanarak, sınıfların işlevsel duruma getirilmesi istendi. 
     
     Oğul dayağına 1 yıl istemi 
     Nik hsız eşi Şerife Çiftçi’den 38 olan 3 yaşındaki oğlu Gürkan’ı tekme tokat döverek hastanelik edince tutuklanan işsiz baba Gökhan Çubukçu 23 , 1 yıl hapis cezası istemiyle Adana 9. Asliye Ceza Mahkemesi’n-de yargılanmaya başladı. Eşi simit satan Çubukçu, "İşsiz olduğum için bunalımdaydım. Ağlayınca dövdüm" diyerek suçunu kabul etti. Babanın tutukluluğunun devamına karar veren mahkeme, duruşmayı erteledi. 
     
     Camide çatışma 1 ölü 
     Trabzon’un Hacıkasım Mahallesi’ndeki Muhittin Camii’ne geçen ay 450, bu ay da 650 milyon lira gelen elektrik faturası nedeniyle Cami Yaşatma Derneği Başkanı Mehmet Şen 70 ile müezzin Derviş Uzun 45 arasında silahlı çatışma çıktı. Şen ile Uzun ağır yaralanırken, olaya müdahale eden Şen’in oğlu Mustafa Şen 40 öldü. 
     
     6 küçük damat’ serbest 
     Aydın’ın İncirliova ilçesi Acarlar beldesinde "Irza geçmek ve alıkoymak" suçlarından tutuklanan 59 küçük damadın Aydın 1 ve 2. Ağır Ceza mahkemelerinde yargılamaları sürüyor. 2. Ağır Ceza Mahke-mesi’nde 7 yıl istemiyle ilk kez yargıç karşısına çıkan 5 sanığın tahliye talebi reddedilirken, 1. Ağır Ceza Mahkemesi’nde yargılanan gençlerden 6’sı tahliye edildi. Çocukları tutuklu kalan aileler karara itiraz etti. 
     
     Öğretmeni tren ezdi 
     Manisa’nın Kırkağaç ilçesine atanan biyoloji öğretmeni Yeşim Erdem 30 , kullandığı özel otomobili ile hemzemin geçitten geçerken İzmir - Balıkesir seferini yapan trenin altında kaldı. Sürüklenen otomobilde sıkışan Yeşim öğretmen, olay yerinde yaşamını yitirdi. Yeşil Erdem’in ölümüyle ilgili olarak soruşturma başlatıldı. 
     
     Melek’i kaçıranlardan ses yok 
     İzmir’in Karşıyaka ilçesinde evinin önünden kaçırılan 3 yaşındaki Melek Kalkan’dan 4 gündür haber alınamazken, minik kızın ailesini telefonla arayan fidyecilerin, "20 milyar lira hazırlayın. Sakın polise haber vermeyin. Yoska kız ölür" dedikleri ortaya çıktı. Gelişmeler üzerine devreye giren dedektifler, Kalkan ailesinin telefonunu dinlemeye aldı ancak olayın polise ve basına yansıması nedeniyle fidyeciler bir daha aramadı. 
     
     Emanet oto öldürdü 
     Muğla Sanayi Sitesi’nde kaportacılık yapan 24 yaşındaki Serdar Karyağdı, önceki akşam saat 20.00 sıralarında, bir müşterisinin tamir için bıraktığı otomobille alışverişe çıktı. Karyağdı, sanayi sitesine dönerken otomobili elektrik direğine çarptı. Hasarı ödeyecek parası olmayan Karyağdı, işyerine gidip intihar etti. 
     



 GÜNCEL 





















</TEXT>
</DOC>
