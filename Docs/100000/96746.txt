<DOC>
<DOCNO> 96746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sondun07.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
En lüks first-class hizmeti veren havayolu şirketleri seçildi... 
</HEADLINE>
<TEXT>

     Amerikan FORBES dergisi, dünyanın en mükemmel first-class hizmeti veren 9 havayolu şirketini belirledi. 
     FORBES dergisi, uçak şirketleri arasında sıralamaya gitmek yerine en mükemmel hizmet veren 9 şirketin adlarını açıkladı. 
     Bu şirketler şunlar 
     ''American Airlines, British Airways Concorde seferleri dahil , Cathay Pacific, Emirates, Lufthansa, Qantas, Singapore Airlines, South African Airlines ve Virgin Atlantic.'' Bu havayolu şirketleri, birinci sınıf yolcularını otellerinden havaalanlarına özel şoförlü limuzinlerle götürüyor, alanlardaki özel salonlarında ağırlıyor ve yolculuk sırasında en mükemmel yemeklerin yanı sıra geceleri yataklarda yatırıyor. 
     Söz konusu havayolu şirketlerinin alanlardaki özel salonlarında first-class yolcular için ücretsiz telefon, faks, yazıcı ve internetin yanı sıra duş bile var. Uçak saatini bekleyen yolculara şampanya dahil istedikleri her tür içecek ikram ediliyor. 
     First-class yolcular uçuş sırasında 8 çeşitten oluşan muhteşem bir yemek yiyor. Yemeğe kaz ciğeri, somon balığı ve kuzu bonfilesi dahil bulunuyor. Yemeğin yanı sıra yolculara Dom Perignon şampanya ve seçme Fransız şarapları ikram ediliyor. 
     Yolcular uçuş sırasında isterlerse en son çıkan 50 film arasından seçtiklerini izliyor, isterlerse bilgisayar oyunu oynuyor ve uykuları gelince yataklarda yatıyorlar. Yolculara ayrıca Givenchy ürünlerinden oluşan hediye paketleri veriliyor. 
     Şirketlerin first-class yolculardan aldıkları ücretler ise şöyle 
     New York-Dubai 8192 dolar New York-Paris gidiş-dönüş 9670 dolar Concorde ile New York-Londra gidiş-dönüş 12 bin 652 dolar. 
     





</TEXT>
</DOC>
