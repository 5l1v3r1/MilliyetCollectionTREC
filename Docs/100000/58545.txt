<DOC>
<DOCNO> 58545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/magazin/mag02.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzellik çikolata kadar tatlı 
</HEADLINE>
<TEXT>

     ÖNAY YILMAZ İstanbul 

     Harvard Tıp Fakültesi ile Massachusetts Genel Hastanesi bilim adamlarının bir araştırması, karşı cinsten güzel yüzlere bakmanın, beyinde kokain, çikolata, para ve müzikle hareketlenen 'ödül devrelerini' tetiklediğini ortaya çıkardı. 
     Araştırmada, gönüllü heteroseksüel normal cinsel tercihe sahip erkeklere, 'güzel' ve 'orta' diye tanımlanan 80 kadın ve erkek fotoğrafı gösterildi. İzleme süresini bir düğmeyle uzatıp kısaltabilen denekler fotoğrafları izlerken, beyin görüntüleri çekildi. Deney sonucu, erkeklerin güzel kadınlarda izleme süresini uzattığı, orta güzellikteki kadınlarda ise izleme süresini kısalttığı gözlendi. Bu sırada çekilen beyin elektrolarında ise, güzel kadınların beyindeki ödül devrelerini çıldırttığı, diğerlerinin ise bu devrelerdeki hareketliliği azalttığı anlaşıldı. 
     
     
     



 MAGAZİN 













</TEXT>
</DOC>
