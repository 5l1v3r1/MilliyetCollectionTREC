<DOC>
<DOCNO> 74482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sondun18.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı şarkıcısı Lance Bass uzay yolculuğuna hazırlanıyor 
</HEADLINE>
<TEXT>

     Amerikalı pop şarkıcısı Lance Bass'ın Rusya'da uzay yolculuğu için hazırlık yaptığı bildirildi. 
     AFP'ye açıklama yapan bir Rus doktoru, NSYNC adlı grubun şarkıcısının, Uluslararası Uzay İstasyonu'na UUİ turist olarak gidebilmek için hafta sonunda Moskova'da sağlık muayenesinden geçtiğini söyledi. Doktor, şarkıcının bugün Moskova'dan ayrıldığını, ancak yakında yeniden Moskova'ya döneceğini ve muayenenin devam edeceğini belirtti. 
     Uzaya gidecek kişilerin sağlık muayenesi, toplam 10 ila 30 gün sürüyor. 
     Rus Uzay Kurumu sözcüsü ise Amerikalı şarkıcıyla henüz uzay yolculuğu konusunu görüşmediklerini söyledi. 
     Şarkıcı Bass'ın, geçen yıl UUİ'ye giden Amerikalı Dennis Tito ve 25 Nisan'da UUİ'ye gidecek Güney Afrikalı Mark Shutleworth'dan sonra 
     UUİ'yi ziyaret eden üçüncü uzay turisti olabileceği kaydedildi. 
     






</TEXT>
</DOC>
