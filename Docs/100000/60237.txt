<DOC>
<DOCNO> 60237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur12.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım Bakanı Konya yolunda kaza geçirdi... 
</HEADLINE>
<TEXT>

     Tarım ve Köyişleri Bakanı Hüsnü Yusuf Gökalp'in de bulunduğu araç kaza yaptı. Kazadan Bakan Gökalp yara almadan kurtulurken, aynı araçta bulunan MHP Kırşehir Milletvekili Mustafa Haykır hafif yaralandı. 
     Alınan bilgiye göre, Ankara'dan Konya'ya gelen Tarım ve Köyişleri Bakanı Hüsnü Yusuf Gökalp'in de içinde bulunduğu cip, Konya-Cihanbeyli karayolunun 70. kilometresinde buzlanma nedeniyle yoldan çıkarak devrildi. 
     Kazada, Bakan Gökalp yara almadan kurtuldu, aynı araçta bulunan MHP Kırşehir Milletvekili Mustafa Haykır hafif yaralandı. 
     Haykır, ambulansla Selçuk Üniversitesi Tıp Fakültesi Hastanesi'ne kaldırıldı. 
     Bakan Gökalp, Doğrudan Gelir Desteği Ödemelerini başlatmak üzere Konya ve Kırşehir'deki törenlere katılacaktı. 
     Ankara'dan Konya'ya gelen Tarım ve Köyişleri Bakanı Gökalp'i takip eden 06 MTC 42 plakalı koruma aracı da, Kulu İlçesi'ne bağlı Tavşançalı beldesinde buzlanma nedeniyle yoldan çıkarak takla atmıştı. 
     Kazada, otomobilde bulunan 3 polis memuru hafif yaralanmış, yaralılar, Kulu Devlet Hastanesi'nde tedavi altına alınmıştı. 
     






</TEXT>
</DOC>
