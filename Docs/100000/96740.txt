<DOC>
<DOCNO> 96740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sondun01.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Alaska buzulları hızla eriyor 
</HEADLINE>
<TEXT>

     Alaska buzullarının hızla eridiği ve görkemli buz dağlarının birer küçük tepeye dönüştüğü bildirildi. 
     Science dergisinde yayımlanan bir araştırmanın sonuçlarına göre, 1950'li yılların ortasından 1990'lı yılların ortasına kadar, buzullar her yıl yaklaşık 52 kilometrekare eridi. 
     Ancak, 67 büyük buzul üzerinde yapılan araştırma, geçen 5 yıl içinde erime hızının arttığını ve erime miktarının yaklaşık 96 kilometrekareye çıktığını gösterdi. 
     Araştırmada, buzulların erime hızının artmasının, deniz seviyesinde de yükselmeye neden olduğu kaydedildi. 
     Erime hızının artmasının nedenlerinden birinin iklim değişikliği olduğuna dikkati çeken araştırmacılar, bu çalışmayı, küresel iklimi anlamak amacıyla bilimsel çabalarda önemli bir gelişme olarak değerlendirdiler. 
     





</TEXT>
</DOC>
