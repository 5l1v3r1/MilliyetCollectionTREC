<DOC>
<DOCNO> 60508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/spor/spo03.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN’DA GARİP İŞLER 
</HEADLINE>
<TEXT>

Galatasaray, Şampiyonlar Ligi’ndeki rakibi İngiliz Liverpool’la Ergün ve Bülent Akın için masaya oturdu. Kalması yönünde baskı yapılan Hakan Ünsal’dan önce Lens’le el sıkıştı. Albayrak, Capitao’dan haberi olmadığını söyledi 
     HALİL ÖZER 

     Herşey arapsaçı 
     İKİNCİ yarı ve Şampiyonlar Ligi’ndeki önemli maçlar öncesinde Galatasaray’da transfer işleri iyice karıştı. Sarı - Kırmızılılar, Şampiyonlar Ligi’ndeki rakiplerinden Liverpool’la Ergün ve Bülent Akın için masaya otururken, gelen iki Brezilyalı’yı yöneticiler hayretle karşıladı. Ayrılacağını açıklayan Hakan Ünsal konusunda Lens ile futbolcudan önce anlaşmaya varılması da gariplikler zincirindeki son halka oldu. 
     
     Liverpool’la pazarlık 
     ERGÜN ve Bülent Akın’a talip olan Liverpool’un opsiyonlu transfer isteğine yöneticiler, sıcak baktı. Bülent’te sezon sonuna kadar bekeleyebileceklerini belirten Sarı - Kırmızılılar, Ergün için bu şartı kabul etmeyip, tecrübeli oyuncuyu tapusuyla vermek istediler. Çeyrek final için en güçlü rakipleriyle en iyi futbolcuları adına transfer görüşmeleri yapılması "Galatasaray hedef mi küçültüyor" yorumlarına neden oldu. 
     
     Bu ne perhiz... 
     KULÜPTEN ayrılacağını ısrarla söyleyen Hakan Ünsal olayında da dün ilginç bir gelişme yaşandı. Futbol Şube Sorumlusu Abdürrahim Albayrak, daha önce takımda kalmasını istediklerini söyledikleri Hakan Ünsal için Lens’le bonserviste 2 milyon dolara anlaştıklarını, aralarında hiçbir pürüz kalmadığını ancak yıldız oyuncunun Fransız ekibiyle ücret konusunda anlaşamadığını açıkladı. 
     
Cim-Bom da kolları sıvadı      ERHAN TELLİ 

     GALATASARAY ligin ikinci yarısı için hazırlıklara dün başladı. Antrenmana Teknik Direktör Lucescu’dan izin alan Capone ile Fleurquin çıkmadı. Bu iki oyuncunun birkaç gün sonra kampa bir kaç gün sonra katılacağı belirtildi. Sarı - Kırmızılılar üç gün İstanbul’da çalıştıktan sonra Antalya’ya gidecekler. 
     TEKNİK Direktör çalışma öncesi oyuncularıyla kısa bir görüşme yaptı ve uyarılarda bulundu. Rumen teknik adam, önlerinde uzun bir yolun olduğunu, iki cephede de başarıya ulaşmaları için çok çalışmaları gerektiğini söyledi. Lucescu ilk gün kondisyon ağırlıklı bir program uyguladı. 
     
Aslan’ın neferiVictoria, tüm eleştirelere rağmen yılmadı, çok çalıştı, takımın değişmez bir ismi oldu 
     EROL DEMİRKOL 

     GALATASARAY’A Fransa’nın Metz takımından transfer olan Victoria, İstanbul’da hayatının en mutlu günlerini yaşıyor. Sezon başında ağır eleştiriler alan Kolombiyalı oyuncu hep işine baktı, sonunda Teknik Direktör Lucescu’dan formayı kaptı. Kaptan Bülent’in "Sefer" adını taktığı genç yıldız, taraftarlara garanti verdi, şampiyonluğu kimseye kaptırmayacaklarını iddia etti. 
     ŞAMPİYONLAR Ligi’nde güçlü rakiplerin bulunduğu bir grupta yer aldıklarını söyleyen Victoria, "Barcelona ve Roma maçlarındaki futbolumuzu tekrarlarsak, çeyrek finale çıkarız" ifadesini kullandı. Hedefinin Real Madrid formasını giymek olduğunu kaydeden Kolombiyalı futbolcu, "Onlar gerçek bir Dünya devi. Ama İtalya’da da futbol oynamak isterdim" diye konuştu. 
     
Kocaeli’ye yeni teklif      YÖNETİM, 15 Ocak’taki Kocaelispor maçını Antalya’da oynamak için temaslara başladı. Körfez ekibinin de Antalya’daki kamp çalışmaları yüzünden bu teklife sıcak baktığı öğrenildi. Sarı - Kırmızılı yöneticilerin Antalya’da bölge müdürlüğü ile görüşerek izin isteyecekleri, tüm temaslar sonuçlandıktan sonra da iki kulübün federasyona başvuracağı belirtildi. Bu arada Kocaelispor Başkanı Sefa Sirmen, Galatasaray’ın ikinci yarı maçlarını İzmit’te oynayabileceğini söyledi. 
     
Altaylı’dan veda sinyali      İKİNCİ Başkan Fatih Altaylı, "Spor camiasında doğruları söylemek, isyan etmek oluyor. Bunun için artık konuşmayacağım" dedi. Altaylı, faal yöneticilikten ayrılma sinyalleri de vererek, "Ben Galatasaray’dan değil, Türk sporundan soğudum. İnandığım doğruları yapmayacaksam ben niye oradayım. Benim böyle bir yerde işim yok. Yöneticilik süremin sonunu bekliyorum" diye konuştu. 
     
Hakan’a baskı      YÖNETİCİ Abdürrahim Albayrak, Hakan Ünsal’ı kalması için ikna etmeye çalışıyor. Fransa’nın Lens takımı ile anlaşan futbolculuk hayatını yurt dışında sürdürmeye niyetli olan tecrübeli golcüye baskı yapan Albayrak yine olumsuz yanıt aldı. 
     
Kartal ile protokol      GELECEK yılın transfer çalışmalarını ara vermeden sürdüren Galatasaray, Kartalspor’da oynayan Egemen ve Volkan’ın da transferlerini bitirdi. İki kulübün bugün ön protokol imzalayacağı belirtildi. Genç Milli Takım formasını da giyen genç oyunculardan kaleci Volkan Demirel’in 20, defansta görev yapan Egemen Korkmaz’ın ise 19 yaşında olduğu ifade edildi. 
     



 SPOR 























</TEXT>
</DOC>
