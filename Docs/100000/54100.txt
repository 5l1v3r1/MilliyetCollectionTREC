<DOC>
<DOCNO> 54100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/guncel/gun04.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Villada seri cinayet 3 ölü 
</HEADLINE>
<TEXT>

     DHA 

     İzmir’de iki yıl önce bir işadamıyla televizyon muhabirini bürosunda silah zoruyla 5 saatten fazla rehin tutup canlı yayında teslim olan finans kurumu sahibi Mustafa Burhan, hizmetçisi Nurşen Yurt ve koruması Cavit Ayten Urla’daki villasında dün başlarından kurşunlanarak öldürüldü. Alacak meselesinden işlendiği sanılan cinayetlerin zanlısı olarak Burhan’ın bir dönem korumalığını yapan emekli polis Mehmet Narin’i yakalayan polis, eve boya yapmayan gelen iki kişiyi de gözaltına aldı. Cinayette kullanılan tabancanın Burhan’a ait olduğunu belirleyen polis, Narin’e olay yerinde tatbikat yaptırdı. Soruşturma sürüyor. 
     
     Canlı yayında teslim olmuştu 
     99’da bürosunda rehin aldığı bir işadamını ayağından yaralayan Burhan, çağırdığı EGE TV muhabirini de rehin tutmuştu. Kanal D spikeri Defne Samyeli’yle canlı telefon bağlantısında 5 saat konuşan Burhan teslim olmuştu. 
     



 GÜNCEL 












</TEXT>
</DOC>
