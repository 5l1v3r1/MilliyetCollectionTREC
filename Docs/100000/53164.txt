<DOC>
<DOCNO> 53164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/spor/spo05.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNEŞ ADAMDIR 
</HEADLINE>
<TEXT>

Milli Takım Menajeri Can Çobanoğlu, Şenol Güneş’e destek çıktı 
     MİLLİ Takım’ın Menajeri Can Çobanoğlu. Denizli ile yola çıktı, Avrupa Şampiyonası ile tanıştı, Güneş’le devam etti, Dünya Kupası finalleriyle kucaklaştı. Güneş’i çok yakından tanıyan Çobanoğlu, "Ona haksızlık yapıldığını kamuoyu da düşünüyor. Her maçtan, her şehirden bize gelen replikler tamamen mağdur edilmiş insan portresi çıkarıyor. Bu portre güç veriyor. Taraftarın desteğini kaybederseniz, yerinizde durmanız mümkün olamaz" diye konuştu 
     EKİPTEKİ tüm hocaların iyi niyetli kişiler olduğuna işaret eden Çobanoğlu şöyle devam etti "Güneş hoca yaptığı mesleğe son derece bağlı olan, sadece mesleğe değil, yaptığı işe sonuna kadar bağlı kalan, başarıya gidecek her yolu bulma amacında olan, fedak r bir insan. Boş durduğu zaman, sanki kendisine verilenleri hak etmiyormuş hissine kapılacak kadar da dürüst bir insan. Ekibin içinde yalaka insan yok. Güneş adamım diyorsa, gerçekten adamdır." 
     AVUSTURYA karşısındaki 5-0’lık galibiyetin haksızlığa karşı bir patlama olduğunu belirten Çobanoğlu sözlerini şöyle noktaladı "Futbolcunun ekibine, hocasına sarılarak yarattığı insan patlamasıdır bu. Hakan Şükür’ün soyunma odasında yaptığı konuşma o anda ortaya çıktı, planlanmış olay değil. Bu ekibin finallerde de patlama yapacağına inanıyoruz. Türkiye çeyrek final oynayacak. Dünya Kupası’na katılmasaydık, Türk futbolu 15 yıl geriye giderdi." 
     



 SPOR 






















</TEXT>
</DOC>
