<DOC>
<DOCNO> 82981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/yazar/asik.html </URL>
<DATE> 2002/05/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Megafon’dan... 
</HEADLINE>
<TEXT>

     Aşağıdaki "sevimli" polis hik yelerini turizmci Cem Polatoğlu gönderdi. 
     01 plakalı bir özel araç yol kenarında trafiği aksatacak şekilde duruyor. Sürücüsü içinde, dörtlüleri yakmış bekliyor. Trafik polisi "oldukça"samimi bir uyarıda bulunuyor 
     - Adanalı devam et. Pııst, huoop... Ulan Adanalı kulağına şalgam suyu mu kaçtı Kime diyom ben Yürüsene 
     
     Bazı trafik polisleri sürücülerin özelliklerinden yararlanmayı seviyorlar 
     - Sarışın bayan, sağa çeker misin diyorum lütfen... 
     - Beyefendi... Bıyıklı, bekleme yapma 
     - Deri ceketli, hadi yürü... 
     - Kabak kafalı kaldırıma çıkma, park yasağı var. 
     
     Trafik polisleri halden anlar... Ama istismar etmemek kaydıyla... 
     Kadıköy’de park yasağı olan bir bölgede beyaz bir Uno’dan inen genç, polis otosuna "ekmek alıp gideceğim" diye sesleniyor. Polis de bu kadarını anlayışla karşılıyor. Delikanlı 15 dakika sonra elini kolunu sallaya sallaya aracının başına gelince, trafik polisi megafondan "merakla" soruyor 
     - Beyaz Uno, ekmek nerde lan 
     
Hik ye bu ya...      Yaşlı çift evliliklerinin 50. yılını kutluyormuş. Kahvaltı yaparken kadın "Elli yıl boyunca hep kocamı düşündüm ve ekmeğin güzel kabuklu kısmını ona verdim. Bu tadı bir kez de ben tadayım" diye düşünmüş. Kabuğu kendine, içini kocasına vermiş. Tahmininin tersine kocasının yüzü aydınlanmış... Heyecanla elini öperek "Sevgilim, bana günün en büyük mutluluğunu verdin. Ben ekmeğin içini severdim ama elli yıl boyunca sen daha çok seviyorsun diye istemedim" demiş... 
     
     Her gün aynı insana şirin görünmeye çalışmak insanın sinirlerini tahrip eder. 
B. Disraeli 

DSP’ye yeni lider...      Başbakan Bülent Ecevit’in öncelikle yapması gereken ama ona en zor görünen icraat nedir 
     - Parti Kurultayını toplamak ve DSP’ye yeni bir genel başkan seçilmesini sağlamak. 
     Ülkesini koltuğundan bir parmak fazla seven lider, artık ayakta duramaz hale gelmişse, kendisinden sonra gelecek kişiyi saptamayı ve nöbeti ona devretmeyi düşünmez mi 
     Ne var ki bizim ülkede başarısızlığa, koltukta kalarak teselli aramak dettir. 
     Üstelik karanlık alengirli işler "ayakta durmakta zorlanan" bir Başbakan’la daha iyi yürüyor. Yani "çevre" de memnun. Olan koskoca ülkeye oluyor. 
     
     Devleti yönetenlerin çoğu bilgisayarı sevmiyormuş. Onlar genellikle para saymayı severler. 
Haldun Ertem 

Biber öyküsü 
     Almanya, üzerinde, aşırı miktarda ilaç kalıntısı bulunduğu gerekçesiyle ihraç ettiğimiz yeşil biberleri imha etti. Bizde sağlığa önem, denetim vs. hak getire olduğu için Almanların haklı olduğunu düşünüyoruz. Ama dilerseniz bir de Türkiye Ziraatçılar Derneği Başkanı İbrahim Yetkin’e kulak verelim 
     - Olay, Almanya’nın iddia ettiği gibi doğru da olabilir ama ihracatımıza yönelik sabotaj olasılığı da mümkündür. 
     - Nasıl yani 
     - Almanya’nın biber pazarında en büyük rakibimiz İspanya. Ama geçen yıl bu ülkede büyük bir hastalık olayı yaşandı ve biber üretimi önemli ölçüde düştü. Almanya biber pazarını İspanyolların elinden almaya başlamıştık. Bu olay bana fındıkta yaşanan çirkin oyunları anımsattı. 
     - Neydi o olay 
     - Hatırlarsınız, bir yıl kadar önce, aşırı dozda alfatoksin bulunduğu iddiasıyla ihraç ettiğimiz fındığımızı imha etmişlerdi. Ama biz o olayda çok akıllıca davranmış, o fındıktan numune alarak bir tahlil de biz yapmıştık. Gebze’de kurulu ve AB normlarında çalışan laboratuvarımız, sözü edilen fındıktaki alfatoksinin Almanya’nın iddia ettiği miktarda olmadığını kanıtlamıştı. Yalan söylediğini kanıtlamamıza karşın Almanya bu olaya hiçbir tepki vermemiş ama olan yine bize olmuştu. Sonra meselenin içyüzü anlaşılmıştı. Meğerse İspanya’nın elinde büyük miktarda fındık fazlası varmış, Almanya fındığı oradan alabilmek için bize bu oyunu oynamış. Keşke imha etmeden önce harekete geçseydik de o biberden de aldığımız numuneyi kendi laboratuvarlarımızda tahlil ettirseydik. Ama ne yazık ki iş işten geçti. Çözüm de kendiliğinden ortaya çıkıyor... İhraç ürünlerini kontrolden geçirmek ve onay almayan ürüne ihraç izni vermemek. 
     







Avrupa'da bir Türk rektör 


Gelin, dalgamızı geçelim biraz da... 


Megafon’dan... 


Kıvrıkoğlu olayı 


Avrupa fırsatı kaçarsa yazık olur 


Fahiş zam yapanlar hizaya gelmeli 


Rezalete "dur" 


Ecevit imzalı kitaptan... 


Karamsarlar karardı 


Avrupa’nın açmazı... 


Bu kadar cehalet, tahsil ile mümkün 


Hepimiz aynı gemideyiz’ 


Faşizm nasıl yenildi 


Son kadınların anlattıkları 


Baskın seçim olur mu 


SSK'ya uyarı "İşitme cihazı ihaleyle alınmaz" 


Martta "V" dönüşü 


Baykal kaleyi içeriden fethediyor 


</TEXT>
</DOC>
