<DOC>
<DOCNO> 69829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/soneko28.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklam pastası yüzde 50 küçüldü 
</HEADLINE>
<TEXT>

     Reklamcılar Derneği, 2001 yılı reklam gelirleri tahminini 734 milyon dolar olarak açıkladı. 
     Reklamcılar Derneği'nden yapılan açıklamada, dernek üyeleri ve medya yöneticilerinden alınan bilgiler doğrultusunda geçen yıl toplam reklam gelirlerinin 932.4 trilyon lira düzeyinde gerçekleştiği tahmininde bulunuldu. 
     Bu rakamın 699.3 trilyon lirasının ölçülebilir medyanın net yayın gelirlerinden oluştuğu belirtilirken, televizyonlar 294.6 trilyon lira ve yüzde 31.6 payla reklam pastasının en büyük dilimini elde etti. 
     Gazeteler 261.6, dergiler 31.7 olmak üzere basın toplam 293.3 trilyon liralık reklam geliri ile televizyonları çok yakından izledi. Açık hava reklamları 57.1, radyo reklamları 47.6, sinema reklamları 6.7 trilyon liralık gelir rakamlarına ulaşabildi. 
     Reklam prodüksiyonu, basılı malzeme geliri, ajans komisyonu, yerel tv ve basın mecralarının reklam yayın gelirleri toplamı da 233.1 trilyon lira olarak tahmin edildi. 
     Reklamcılar Derneği açıklamasında, 2001 yılında reklam pastasının 734 milyon dolar 1 dolar 1.270.000 TL olduğunun söylenebileceği belirtilerek, ''Bu durumda reklam sektöründeki küçülme, bir önceki yıla göre dolar olarak yüzde 50 dolayındadır'' denildi. 
     






</TEXT>
</DOC>
