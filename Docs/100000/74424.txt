<DOC>
<DOCNO> 74424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/siyaset/siy08.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli Korgeneral İlhan 
</HEADLINE>
<TEXT>
"AB üyeliği, Türk tarihine aykırı 
     ANKARA Milliyet 

     Emekli Korgeneral Suat İlhan, Türkiye’nin, AB karşısında iki seçeneği bulunduğunu savunarak, "Türkiye, ya AB’nin bir eyaleti olacak ya da Atatürk’ün kurduğu bağımsız egemen ulus devletini koruyacaktır" dedi. Türk Devlet ve Toplulukları Dostluk Vakfı tarafından, düzenlenen "ABTürkiye İlişkileri ve AB’nin Türkiye’deki Hedefleri" konulu panelde konuşan İlhan, "AB’nin Türkiye’ye getirecekleri konusunda gerekli araştırmaların yapılmadığını" öne sürdü. 
     AB konusunda Türkiye’nin karşısında iki seçenek bulunduğunu belirten İlhan, "Ama bu dış politika değil, jeopolitik düzeyde bir seçenektir. Türkiye, ya AB’nin bir eyaleti olacaktır, yani AB’nin üyesi. Ya da Türkiye, Atatürk’ün kurduğu bağımsız egemen ulus devletini koruyacaktır" diye konuştu. 
     MGK Genel Sekreteri Org. Kılınç’ın sözlerine de değinen İlhan, "İran gündeme geldi, diye Mollalarla anlaşma yapalım’ diye işi alaya aldılar. Bir ülkenin coğrafi yapısı, konumu, stratejik kaynakları, halkının motivasyonu gibi unsurlar ele alınmalıdır. Bugünkü yöneticiler değişebilir. Ama istikametimizi bu unsurlara göre belirlemek durumundayız" dedi. İlhan AB üyeliğinin Türk tarihine de aykırı olduğunu belirtti. 
     



 SİYASET 










</TEXT>
</DOC>
