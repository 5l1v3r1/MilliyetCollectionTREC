<DOC>
<DOCNO> 78129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/spor/spo02.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Asper yalancı" 
</HEADLINE>
<TEXT>

Aziz Yıldırım, İsveçli kalecinin Fenerbahçe ile anlaştığını açıklamasına anlam veremediğini söyledi, "Beşiktaş’ta yedek bekleyen birini almayız" diye konuştu 
     "Ne işi var " 
     RÜŞTÜ’NÜN İngiltere’ye transferinin gündeme gelmesiyle birlikte İspanyol basınına verdiği röportajda Fenerbahçe ile söz kestiğini açıklayan, Beşiktaş kalecisi Asper’e, Yıldırım’dan yanıt geldi. Fenerbahçe Başkanı, "Beşiktaş’ın yedek kalecisini almayız. Asper yalan söylüyor. O’na gelene kadar elimizde Rüştü’nün haricinde Oğuz ve Volkan var. Asper ile görüşmedik bile" açıklamasını yaptı. 
     
     Washington devam 
     YILDIRIM, Rüştü’nün sözleşmesinin sürdüğünü de hatırlatarak, "Ancak kendisine yurtdışına bir takıma gitmesi halinde kolaylık sağlama sözünü verdik. Hem kulüp, hem de kendisi için iyi bir teklif alırsa engel olamayız" diye konuştu. Washington’un transferinden vazgeçmediklerini de sözlerine ekleyen Yıldırım, Beşiktaş derbisi için ise "Herkesin şampiyonluk şansı yüzde 50" ifadesini kullandı. 
     
Rüştü için özel idman      KASIĞINDAKİ sakatlık nedeniyle geçen hafta forma giyemeyen ve hafta başından beri bel ağrılarından da şikayetçi olan Rüştü’nün durumu, maçtan önce yapılacak son çalışmada kesinlik kazanacak. Kasığındaki problemleri büyük ölçüde sona eren Rüştü’nün, ani hareketler yapmakta zorlanması nedeniyle Lorant, Oğuz’un üzerinde durmaya başladı. 
     SON ana kadar Rüştü’nün raporunu beklemekte kararlı olan Alman hocanın pazar günü maç öncesinde milli kaleci için özel idman yapacağı belirtildi. Tecrübeli futbolcunun kendini denedikten sonra vereceği cevapla oynayıp - oynamayacağı belli olacak. Açık öğretim fakültesinde okuyan Oğuz’un ise sınavlarının olması nedeniyle sıkıntı çektiği de öğrenildi. 
     
Prim emri Lorant’tan      YUSUF KOBAL 

     FENERBAHÇE Yönetimi Beşiktaş maçına ekstra prim verip, vermeme konusunda Lorant’a danışma kararı aldılar. Yönetim Alman hoca ile yapacağı toplantı da bu konuyu gündeme getirecekler. Lorant’ın takımın durumunu değerlendirip, maç için prim istemesi halinde para muslukları açılacak. Yönetim ikinci yarı başında sezon sonuna kadar prim verilmeyeceğini açıklamıştı. 
     BU konuda yardımcıları ile de bir toplantı yapan Lorant’ın, gelecek maçlar için takımı motive etmesi açısından Beşiktaş galibiyetine ekstra para ödenmesine sıcak baktığı öğrenildi. Alman hocanın Galatasaray’ın kalan maçlarında puan kaybedeceğini söylediği, takımın konsantresini koruması açısından böyle bir jestin önemli olduğunu vurguladığı belirtildi. 
     
Hepsi pür-neşeSarı-Lacivertli futbolcular Kuruçeşme’de balık yedi, pasta kesti, espriler birbirini kovaladı 
     YUSUF DURSUN 

     BEŞİKTAŞ maçı öncesi Kuruçeşme Fora Restoran’da balık yiyen Sarı - Lacivertli futbolcular hem stres attı, hem de birbiri ardına yaptıkları esprilerle morallerini artırdılar. Yönetici Sadettin Saran’ın da katıldığı yemek samimi bir hava içinde geçerken, ortaya üstünde futbolcuların bulunduğu resim olan pasta geldikten sonra hava değişti. 
     PASTAYI kaptan Ogün ile Lorant keserken, şakalar başladı. Mustafa Doğan, Abdullah’a, "Hoca pastayı soldan kesti, ben yine yokum" derken, bazı futbolcular, "Johnson, yedek kulübesindesin" diye takıldı. Lorant, Revivo ve Uche’nin kafasını okşayınca bu kez, "Oğullarının kafasını okşuyor. İkisi de 11’de" esprisi yapıldı. 
     
İşte Bahçedeki FenerBaşkan Aziz Yıldırım’ın katılmadığı Lütfi Kırdar’daki ilk sunum 1907 Fenerbahçe Derneği’nin gövde gösterisi şeklinde geçti 
     1907 Fenerbahçe Derneği tarafından ünlü gazeteci Can Dündar’a hazırlatılan "Bahçedeki Fener" belgeselinin ilk bölümünün tanıtım gecesi görkemli bir törenle Lütfi Kırdar Kongre Merkezi’nde gerçekleştirildi. Camiadan pek çok ünlü simanın ilgi gösterdiği toplantıya Başkan Aziz Yıldırım’ın katılmaması ise dikkat çekti. Yıldırım’ın 1907 Derneği’ne kırgın olduğu için bu toplantıya katılmadığı iddia edildi. 
     GÖSTERİMDEN önce bir konuşma yapan 1907 Fenerbahçe Derneği Başkanı Necdet Ersoy, belgeseli hazırlayan Can Dündar ve müziğini yapan Fahir Atakoğlu’na katkılarından dolayı teşekkür ederken, hazırlanacak DVD, VCD ve CD’lerden elde edilecek tüm gelirin kulübe bırakılacağını açıkladı. Toplam üç bölümden oluşan belgesel, 24 Nisan, 28 Nisan ve 1 Mayıs tarihlerinde Kanal D’de yayınlanacak. 
     
Fener tulum çıkardı      FENERBAHÇE’NİN önde gelen isimleri Beşiktaş derbisini kazanacaklarını iddia ettiler. Dört kişi maçın berabere biteceğini belirtti, Beşiktaş’a şans veren olmadı. tahminler şöyle Ali Şen İstanbulspor - Galatasaray’ı yenerse, Fenerbahçe, Beşiktaş’ı 3-0 yener. Gürbüz Refioğlu 1-1, Kazım Bayülken 0-0, Şevket Yılmaz 4-0, Hamdi Akın 3-1, Davut Dişli 2-0, Adnan Şenses 1-0, Osman Arpacıoğlu 2-2, Selim Soydan 1-0, Vedat Bayram 1-0, Necdet Ersoy 2-1, Şenol Ustaömer 0-0. 
     
Yıldırım morali      BAŞKAN Aziz Yıldırım dün akşam antrenmanını seyretti ve futbolcularla kısa bir görüşme yaparak moral verdi. Yönetim Kurulu toplantısı ise pazar günü saat 14 00’te kulüp binasında yapılacak. 
     
Penaltıcı Ceyhun      SON maçta Revivo’nun penaltı kaçırması üzerine, Alman hoca, penaltıcıyı değiştirdi. Oynadığı taktirde penaltıyı Ceyhun atacak. Yoksa Rapajc veya Revivo atışı kullanacak. 
     
İsrail’de derbi heyecanı      REVİVO’NUN oynaması nedeniyle Fenerbahçe’ye ilgi duyan İsrailliler, savaşın stresini haftasonu oynanacak maçla atacaklar. İsrail 5. kanalı karşılaşmayı naklen yayınlayacağını duyurdu. 
     
Schmeichel serbest      ALPAY Özalan’ın kulübü Aston Villa, Danimarkalı kalecisi Peter Schmeichel’le yollarını ayırdı. 38 yaşındaki kaleciden yeterli verimi alamadıklarını öne süren kulüp yetkilileri, önümüzdeki sezon kaleyi yeni bir isme devredeceklerini bildirdiler. Dünkü gelişmeler üzerine Fenerbahçe kalecisi Rüştü’nün Aston Villa ile anlaştığı iddiaları güç kazandı. 
     
Yavuz Top futbolcularda      MHK Başkanı Bülent Yavuz, derbi maçın normal şartlarda geçmesi için sahadaki oyuncuların hakeme yardımcı olması gerektiğini söyledi. Hakemlerin futbolculardan daha çok enerji sarfettiğini iddia eden Yavuz, "Eğer oyuncular gerilimden uzak durur ve fair - play anlayışı içinde kalırlarsa hiçbir sorun kalmaz. Niyetleri top oynamak olsun. Ortamı geren sözler yerine, atmosferi sakinleştirecek demeçler çıkması daha güzel olur" dedi. 
     



 SPOR 




























</TEXT>
</DOC>
