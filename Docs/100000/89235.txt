<DOC>
<DOCNO> 89235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/soneko24.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TOFAŞ "Türkler hızlı kullandığı için ABS'leri standartlaştıracağız" 
</HEADLINE>
<TEXT>

     TOFAŞ'ın, ürettiği otomobillerde ABS fren sistemi kullanımına daha fazla ağırlık vereceği bildirildi. 
     TOFAŞ Ceo'su Antonio Bene, yaptığı açıklamada, 4 sene önce İstanbul'da kaza yapan araçlar gördüğünü ve bu durumun kendisini çok etkilediğini belirterek, AR-GE uzmanlarıyla birlikte ürettikleri otomobilleri en güvenilir hale getirmek amacıyla aralıksız çalıştıklarını söyledi. 
     Kazaya karışan araçların TOFAŞ'ta üretilmemiş olmalarına rağmen yine de kendi modellerinin fren sistemlerinin geliştirilmesine önem verdiklerini anlatan Bene, şöyle konuştu 
     ''Almanya'daki otomobillerin hemen hemen tamamı ABS fren sistemine sahip. Buna karşın, İtalya'dakilerin büyük bölümü ise klimalı. Bence, Almanya örneği daha iyi. Güvenlik herşeyden önemli. Bu çerçevede, ABS'yi ön plana çıkaracağız. Türkler hızlı ve seri araba kullanıyor. 
     ABS, aracın savrulmadan, düzgün ve güvenli bir şekilde durmasını sağlıyor. Bu nedenle, ABS fren sistemini mümkün olduğunca standart hale getireceğiz.'' 
     





</TEXT>
</DOC>
