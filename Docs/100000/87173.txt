<DOC>
<DOCNO> 87173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun24.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu MGK kararlarından memnun 
</HEADLINE>
<TEXT>

     AB Komisyonu, Milli Güvenlik Kurulu'nun MGK dünkü kararlarını memnuniyetle karşıladığını açıkladı. 
     AB Komisyonu sözcüsü Jean Christophe Filori, MGK'nın yaklaşımından duydukları memnuniyeti ifade ederek, Türkiye'yi bu tavsiye kararlarının hayata geçirilmesi yönünde desteklediklerini belirtti. 
     AB Komisyonu, Milli Güvenlik Kurulu'nun MGK dünkü kararlarının ve yaklaşımının memnuniyetle karşıladığını, bunların uygulamasına tam destek verdiğini açıkladı. 
     Komisyonun genişlemeden sorumlu üyesi Günter Verheugen'in sözcüsü Jean-Christophe Filori, A.A muhabirine yaptığı açıklamada, ''MGK'nın tavsiye kararlarını ve belirli konulara yaklaşımını memnuniyetle karşılıyoruz'' dedi. 
     Filori, özellikle OHAL'in kaldırılması, dil eğitimi ve idam cezası konusunda MGK yaklaşımını son derece olumlu bir gelişme olarak algıladıklarını, bu konuların, Türkiye-AB ilişkilerinde öncelikli görüldüğünü ve bu yaklaşımın, ''bazı beklentilere'' yanıt verdiğini söyledi. 
     ''Türk vatandaşlarının yararına olan bu ilerlemelerin ve kararların, somut olarak uygulamaya sokulması için cesaretlendirici bir tavır içinde olacaklarını'' ifade eden Filori, AB Komisyonu'nun Ekim ayında sunacağı Türkiye raporu açısından da bu yöndeki gelişmelerin olumlu ve önemli olduğunu, raporun hazırlanışında dikkate alınacağını söyledi. 
     Filori, AB Komisyonu'nun günlük olağan basın toplantısında da aynı açıklamaları yabancı basına yaptı. 
     





</TEXT>
</DOC>
