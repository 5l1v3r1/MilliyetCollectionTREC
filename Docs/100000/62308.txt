<DOC>
<DOCNO> 62308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/magazin/yazdud.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yönetmenin gizli anıları 
</HEADLINE>
<TEXT>
Bülent Ersoy’dan gecelikli baskın 
     Ayşe Ersayın’ın çalıştığı starların arasında Muazzez Ersoy, Muazzez Abacı, Orhan Gencebay, Müslüm Gürses, Hülya Avşar da var. Klip çekimlerinde en sıkılan sanatçı Muazzez Ersoy’muş. Bir an önce bitirip evine gitmek istermiş. 
     O nedenle Ayşe fazla sanatsal çalışamamış Ersoy’la. Ünlü yönetmenin kendisinden nefret etmesini sağlayan bir klip çalışması var Muazzez Abacı’nın Rücu’ adlı şarkısına çektiği klip. Ersayın "Muazzez Abacı’ya bir gönül borcum var. Ona çok güzel bir klip çekip hediye edeceğim. Çünkü o kadar onurlu bir insan ki klibin kötülüğünü yüzüme vurmadı. Büyük sanatçı. Üstelik herkesin agresif bildiği Abacı benim çekimlerimde kuzu gibiydi" diyor. İsterseniz sözü Ayşe Ersayın’a bırakalım. 
     
     Cam borular Harika’yı öldürüyordu 
     ŞD-Klip çektiğin isimler arasında Harika da Avcı var. Güzel bir kadın. Onunla çalışmak nasıl Yordu mu seni 
     AE-Harika’nın hala dillerde olan şarkısı Sürünüyorum’a klip çekiyoruz. Platodayız. Dekorda incecik cam borular var ve Harika aralarında dolanıyor, şarkısını söylüyor. Çekim öncesi bir sanatçı arkadaşımız geldi ve Harika’ya çok güzel olduğunu söyledi. Ardından, inan Şenay, bütün borular devrildi. Kızın yüzü, gözü paramparça olacaktı. Düşün, sivri cam... Öldürebilirdi de. Özetle nazara geldi. Tabii dekoru yeniden yaptık, sabaha kadar da çalıştık. Harika kaprissizdir, inandığı an kendini yönetmenine teslim eder. Makyajcıya da karışmaz. Bir özelliği de kıyafetlerini kendisinin çizmesidir. Daha sonra terzisine diktirir. Yine Sürünüyorum’da yırtık deri bir kıyafet yaptırmıştı. Yıllar sonra aynı modeli Madonna kullandı. 
     
     Paşa ile küs ayrıldığımıza yanarım 
     ŞD-Bir sohbette Zeki Müren’den söz etmiştin. Bülent Ersoy yüzünden sana küs gitti galiba. 
     AE-Hiç sorma, hiç. Aslında rahmetli ile ilgili pek konuşmak istemem ama neyse. Ruhu şadolsun. Çok şeker bir ilişkimiz oldu. Ben Aydoğan Ergezer’in asistanıyım, ilk kez Star için bir konser çekimi yapacağız. Ünlü makyöz Oya Tolga ve bütün ekip Çeşme’ye gittik. Çok titizdi. "Bütün erkeklerin çorapları temiz olsun" demişti. Çekimler bitti, İstanbul’a döndük, montajına da ben girdim. Gece yarısı Paşa beni aradı, çekimleri sordu, ballandıra ballandıra anlattım. Konser sonrası bir açıklama yaptı, beni yere, göğe koyamadı. Rahmetli, Bülent Ersoy’u hiç sevmezdi. Bir gün Bülent Ersoy, Sabah Gazetesi’ne bir açıklama yapmış, "Ben televizyona program çekeceğim, Ayşe Ersayın da yönetmenim olacak" demiş. Paşa, Aydoğan Bey’i aramış, haberin doğru olduğunu öğrenmiş. Biz Paşa’nın konserini Star’dan yayınlıyoruz, aynı gece de TRT’de Bülent Ersoy’un Seymenler Parkı konseri var. Zeki Müren’ciyim ya, Ersoy’un konserini izlemedim bile. Ertesi gün Paşa bana telefon etti ve şöyle dedi "Benim konser muhteşem oldu. Çok tebrik aldım, telefonlar kilitlendi. Bu arada şu TRT’yi anlamıyorum. O japonez’i çıkarmışlar. Ama merak edip bakmadım bile" dedi. Ardından da "Ama o yeşil elbisesi ile halkın arasına girmesi kadar yanlış bir şey daha olamaz. Neydi ayol o rüküşlüğü Sonra bir parçayı söylerken de çok hata yaptı" demez mi Japonez dediği Bülent Ersoy. İzlemediğini söylediği Bülent Ersoy konserini de sonuna kadar seyretmiş. Zeki Müren ile Bülent Ersoy arasındaki tatlı sürtüşme her zaman vardı. Sonra ben Bülent Ersoy’la çalışmaya başladım. Topkapı Sarayı’nı açtırdık, Bülent Ersoy Şah İsmail’in tahtına oturdu, Kaşıkçı Elması’nı eline alıp pozlar verdi. 
     O günden sonra rahmetli benimle konuşmadı. Benimle görüşmemek için hep bir bahane buldu. Bir gün Aydoğan’a şöyle söylemiş Ayşe, Bülent’e büyük emek verdi. Çok büyüdü, Allah yolunu açık etsin. Ayşe takdir görüyor mu 
     
     Bülent Ersoy ağlatan, inleten, güldüren stardır 
     ŞD-Sevgili Ayşe, benim de sanat dünyasında çok değer verdiğim isimler vardır. Bir terbiyesizliğini görürsem işimi yapmaya devam ederim ama gönlümden de silerim. Bülent Ersoy sildiğim isimlerden biridir. Ama sendeki anılarını konuşmamız gerek. 
     
</TEXT>
</DOC>
