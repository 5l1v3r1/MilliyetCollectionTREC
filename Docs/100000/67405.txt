<DOC>
<DOCNO> 67405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yazar/gunes.html </URL>
<DATE> 2002/02/13/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Döviz kurunda oynaklık ve denge için müdahale 
</HEADLINE>
<TEXT>

     Tarih 1 Haziran 2001. IMF'nin o tarihlerdeki iki numaralı ismi Stanley Fischer Asya Çalışmaları Enstitüsü'nde konuşuyor 
     "1994'teki Meksika krizinden sonra krize giren hemen her ülkede ya sabit, ya da bir tür bağlı pegged döviz kuru rejimi vardı. Ancak bu, 'dalgalı kur rejimleri krizleri önlemeye yeter' demek değildir ve ben yetkililerin kur konusunda kayıtsız kalmaları gerektiğini veya kalabileceğini, yahut da tümüyle müdahalelerden kaçınması gerektiğini belirtmiyorum." 
     Fischer gerek geçen, gerekse mevcut programın mimarıdır. Ankara'daki ekonomi yönetimi bunun aksini savunsa da, bu gerçek yadsınamaz. İlk programın tasarımında özellikle de uygulamanın denetiminde ciddi hatalar vardı. Kasım krizinde de yanlı müdahaleler yaptırıldı. Şimdi ise total ve çok daha radikal bir tasarım uygulanıyor. Ancak uygulanan bu programın en önemli özelliği büyümenin, tıpkı Meksika'da olduğu gibi, ihracatla gerçekleşmesi. İçeride kamu dengeleri sağlanırken iç piyasalarda canlılık çabuk olmayacak. Bu da ihracatı teşvik edecek. Ancak burada iki kritik nokta bulunuyor Birincisi faiz dışı fazla ile iç talebin hızlı canlanmaması ikincisi de, reel kurun belli bir düzeyde kalması sağlanarak ihracatı desteklemesi gerekiyor. 
     Kur konusu çok önemli. Çünkü bütçedeki faiz dışı fazlayla iç piyasaların daraldığı ortamlarda ithalat talebi de ki dövizin ana talep unsurudur düşer. Böylece kur gevşer ve ihracata zarar verebilir. O zaman da Merkez Bankası'na sorumluluk düşer. Aksi takdirde büyüme iç talebe bırakılır ve uzun süre canlanma gerçekleşmezse ülke borç tuzağından kurtulamaz. 
     Literatürde döviz kuru oldukça tartışmalı bir konudur. Son derece de teknik. Doktora öğrencilerimize çoklu denge ve uzun vadeli reel dengeyi öğretirken dengesizlikleri disequilibrium ve kaosu da işliyoruz. Kısacası kurun belli bir ortak dengesi olmayabilir. Aylardır sağa sola gösterdiğim, geçen yıl hazırlanan bir makale var. Ilan Goldfajn ve Gino Olivares tarafından yazılmış. Başlığı "Finansal olarak açık ekonomilerde esnek kur çalışabilir mi " 
     Makale iki konuya değiniyor Bunlardan ilki ülkenin yüksek dozlu sermaye akımlarına açık olması ikincisi de ülkenin kendi içinde yüksek dolarizasyonun bulunması. Türkiye bunların her ikisinin de bulunduğu bir ülkeydi. Gerçi yabancılar terk etti. Ama vatandaşlar hala doları terk etmedi. 
     Makalenin çok önemsediği bir kavram oynaklık volatilite . Kurda oynaklık istenmiyorsa, faizde veya döviz rezervlerinde oynaklığın serbestleşmesi gerekiyor. Yazarlar da hem oynaklığa izin verilmesinden, hem de kurda belli ayarlamaların yapılmasından yanalar. Özetle, dış borçlanma çok oynak sermaye hareketlerine dayanmıyorsa, açık ekonomilerde bile serbest kur rejimlerinin savunulabileceğini belirtiyorlar. 
     Bize gelince. Şu anda oynak nitelikli sıcak para pek ortalıklarda bulunmuyor. Ancak piyasalar son derece sığ. Küçük hareketler bile ciddi kur değişimlerine neden oluyor. İçeride aniden döviz satanlar kuru aşağıya doğru itebiliyor. Yahut da tersi. TL şu anda değerli olduğuna göre, herhangi bir Irak savaşına karşı hazırlıklar tamam Ne de olsa kur gerçek değerine o zaman ulaşmış olacak. Bu da başka bir gerçekçi müdahale yöntemi. 
     
     







Model ülke 


Kim rüşvetçi... 


İstanbul toplantısı 


Huzurlu ve barış içinde bir dünya için... 


İstanbul ruhu 


Ateş olmayan yerden duman çıkmaz 


Döviz kurunda oynaklık ve denge için müdahale 


Sevgi özveri ve emek ister 


Uyum içinde farklılık... 


Birisi Erdoğan’a demokrasiyi anlatmalı... 


Tüpraş yatırımcıları ve petrol kanunu’ 


Medeniyetler arası terörizm tartışması 


Cem Yılmaz'ın elinde bir ayna... 


Yerli ortağın global oyunda söz hakkı yok’ 


özlediğimiz, beklediğimiz örgüt Nuri Alço Revival 


9.1 milyar dolar bitti - gitti 


</TEXT>
</DOC>
