<DOC>
<DOCNO> 85009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/yazar/gunes.html </URL>
<DATE> 2002/05/20/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Tetikleme Başbakan’dan geldi 
</HEADLINE>
<TEXT>

     Başbakan hastaneye kaldırılınca hem döviz kuru, hem de bono faizleri yükseliverdi. Borsa ise bir miktar daha düştü. Fakat gelişmelerin sadece Başbakan’ın sağlığından kaynaklandığını düşünürsek yanılırız. Çünkü Merkez Bankası bir süredir döviz alıyordu. Bu da döviz dengelerinde belli bir yön değişikliği getirmişti. Bunu fark eden yabancılar ilk virajda tüydüler. 
     Hatırlayalım, şubat krizini Başbakan’la Cumhurbaşkanı’nın kavgasından kaynaklandığını düşünenler olmuş, sonra işin temeli ortaya çıkmıştı. Bu da farklı değil. Kırılganlık oluşmuş ve bir tetikleme ile kur hareket etmiştir. Yani Başbakanın hastaneye kaldırılması düpedüz "triggeringödir 
     Döviz kuru bir süre sonra bir düzeltme görebilir. Fakat artık eski düzeyler zordur. Gerçi kurun aşırı düzeylere tırmanması da düşünülmemeli. Çünkü geçen yılın aksine döviz dengelerinde sürekli bir arz fazlalığı bulunuyor. MB’nin törpülemeye çalıştığı da bu. 
     Faize egelince. Siyasal dalgalanmalar sürmezse faizlerin risk bileşkenleri düşecektir. Üstelik bütçedeki faiz - dışı fazla şaşmadıkça, Merkez Bankası ana beliryecisi olarak zaman zaman indirimleri sürdürecektir. Dolayısıyla orada da sorun yok... Borsanın düzelmesi ise zaman alacaktır. Kısa vadede banka bilançolarının, orta vadede de büyümenin belli olması gerekiyor. Tetikleme ise yine siyasette belirsizliklerin kalkmasıyla olabilir. 
     
Belirsizlik yerine kalıcı bir durum      Bir süredir erken seçimin istikrarsızlık yaratacağını ve bunu tartışmanın anlamsızlığını yazıyoruz. Çünkü programın en yaşamsal parçası olan faiz - dışı fazlanın çalkantılarla hasar almasından ürküyoruz. Ekonomi yönetimi ise ekonomik dengelerin oturduğu konusunda ısrarlı. Anlaşılan gerçekleştirilen reformlar popülist girişimleri engelleyecek güçte. Böyleyse çok olumlu. Ancak topluma da bir sorumluluk düşüyor. Artık geleceğimizden çalan her türlü eylemi kınamalıyız. 
     Bu durumda, kısa vadede piyasalar karışsa da ki bu oldu bile , orta vadede etkiler sınırlı kalacaktır. Enflasyon konusunda reformlara güveniyorsak, düşüş sürecektir. Tek sıkıntı büyümede olabilir. Çünkü hem tüketici güveni kırılabilir oysa giderek toparlanmaktaydı , hem de faizlerin düşüşü durabilir. Bu durumda ekonomi yönetiminin büyüme tahmini ki düşüktü daha olası hale gelir. 
     Dünkü gelişmeler siyasetin topolojisinde önemli değişikler yaratabilir. Başbakan Ecevit’in ortaklarını salı günü hastaneye bir mini zirve için çağırması yaşamsal önem taşımaktadır. Ortaya çıkacak eğilimler gelecek günlerin belirleyicisi olacaktır. 
     Aylardır programı çeşitli siyasal risklerle götürüyoruz. Şimdi bu risklerden sadece biri oluştu. Güngör Uras’a göre böylesi daha hayırlı. Uras bir riskten sürekli kaçınılacağına, yaşayarak bertaraf etmenin daha iyi olduğunu, belki değişimin önünün açabileceğini düşünüyor. Olabilir. Fakat en azından artık siyasette dengeler ve pozisyonlar değişmiştir. 
     
     







İçtihat kapısı açıldı 


Kim nedir bilinemez ki... 


DSP’nin mesajı 


Tetikleme Başbakan’dan geldi 


Komplo itirafçısı polis ajanı mı 


Vergilenmede enflasyonun etkisi giderilecek 


Biri Ankara’dan Biri de İsveç’ten... İki açıklama... 


Baykal, DSP, Derviş 


Yeter Çocukları delirtmeyin efendiler 


Dar alanda siyasete heves eden çok ama 


Ecevit koltukta otururken de "başbakanlık" yapmıyordu ki 


</TEXT>
</DOC>
