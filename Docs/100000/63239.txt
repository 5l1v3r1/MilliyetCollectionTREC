<DOC>
<DOCNO> 63239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/yasam/yas00.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlum neyin kurbanı 
</HEADLINE>
<TEXT>

Milliyet Lara’nın intiharının üstüne gittikçe, kimi hiç duyulmamış, kimi unutulup gitmiş gencecik canların esrarengiz ölümleri ortaya çıkıyor.. 
İşte, St. Joseph Lisesi öğrencisi Serkan’ın ürperten hikayesi.. Pırıl pırıl, başarılı bir genç, aniden kişilik değiştirip, canına nasıl kıyar .. 
     SEMRA KARDEŞOĞLU İstanbul 

     Üsküdar Amerikan Koleji öğrencisi Lara Falay’ın ölümü, neredeyse çocuk yaşta intiharı seçen genç ve başarılı çocuklarımızla ilgili gerçekleri ortaya çıkaran bir süreci tetikledi. 
     Milliyet’in intihar olaylarının üstüne kararlılıkla gitmesinin ardından, deyim yerindeyse intihar buzdağının korkunç yüzü’ deştikçe su üstüne çıktı ve daha önce çocuklarını kaybeden aileler de, genç yaşta ölüm nedenlerini sorgulamak için bizi aramaya başladı. Milliyet’e ulaşanlardan biri de, Lara gibi, bir yıl önce yine Boğaziçi Köprüsü’nden atlayarak ölümü seçen Saint Joseph Lisesi 8’inci sınıf öğrencisi Serkan’ın 16 babası Adnan Benli’ydi. 
     
Her şey, birden başladı’      Serkan ve ailesie, 1998’de Ataköy’deki bir apartmandan atlayarak intihar eden Cenan Yuğaç ile aynı sitede oturuyorlardı. Ancak Serkan ile Cenan’ın tanışmadığını ve her gencin intiharında aynı acıyı yaşadıklarını söyleyen Benli, oğlunun ölüme gidiş sürecini de şöyle anlatıyor 
     "Serkan 8’inci sınıfa gelene dek teşekkür ve takdirle geçen bir öğrenciydi. Hem okulunun hem de Fenerbahçe’nin yetenekli bir voleybolcusuydu. 8’inci sınıfta notlarında düşme başladı. Son yılında okulda asi hareketleri başladı. Bir kaç kez uyarı cezası aldı. Öğretmen olan annesi, okul rehberlik servisiyle görüştü. Fazla üzerine gitmeyin’ denildi. Psikoloğa götürme çabalarımıza da her seferinde karşı çıktı." 
     Adnan Benli, cesedi bulunamayan oğlunun intihara gittiği son haftayla ilgili de şu bilgileri veriyor 
     "25 Şubat 2000’de, okuldaki matematik sınavına girmiş. Kendi kağıdını boş verip, bir arkadaşının kağıdına tüm soruları cevaplamış. Bu arada hareketliliği nedeniyle öğretmen onu dersten atıp, iki saat okulun bahçesinde bekletmiş. Saat 15.30’da okulundan arkadaşlarıyla ayrılmış. Kadıköy’de dolaşmışlar. Fatih’de oturan halasına gideceğini söylemiş. Taksiye bineceğim ama param yetişmez. Şoför yakalarsa parayı alır’ diyerek bir taksi tutmuş. Saat 18.00’de aradım. Kısa süre sonra geliyorum baba’ dedi. 25 dakika sonra taksinin kapısını açıp fırlamış, trafik sıkışıklığında köprüden atlamış. Bir kaç gün önce de minibüsle maça giderken bir arkadaşına, Köprüden geçerken uyandır’ demiş. Geldiklerinde arkadaşına Köprüden atlayan mutlaka ölür değil mi ’ diye sormuş. O da Ölür herhalde, ancak üzerinde montu olan kurtulabiliyormuş’ demiş. Cuma akşamı okuldan çıkarken çantasını, montunu bırakmış. Sonra öğrendik, arkadaşlarına bir kaç kez Ben intihar edeceğim’ demiş, sonra da şaka yaptığını söylemiş. 
     

</TEXT>
</DOC>
