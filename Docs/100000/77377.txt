<DOC>
<DOCNO> 77377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/soneko24.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İran ''İsrail'i destekleyen ülkelere petrol ambargosuna hazırız'' 
</HEADLINE>
<TEXT>

     İran, diğer ülkelerin de işbirliği yapması halinde, İsrail'i destekleyen ülkelere petrol ambargosu uygulamaya hazır olduğunu bildirdi. 
     Cumhurbaşkanı Muhammed Hatemi'nin de yakın siyasi müttefiki olan Meclis Başkanı Mehdi Kerrubi, bugün İran Resmi Haber Ajansı IRNA'ya verdiği demeçte, böyle bir uygulamanın, ancak diğer ülkelerin de işbirliği yapması halinde etkili olabileceğini kaydetti. 
     Kerrubi, IRNA'ya, Tahran'daki Filistin Büyükelçiliği önünde, Filistinliler ile destek amacıyla, düzenlenen ve milletvekillerinin de katıldığı gösteride verdiği demeçte, işbirliği aradığı diğer ülkeleri ise açıklamadı. 
     İran, Petrol İhraç Eden Ülkeler Örgütü OPEC'in ikinci büyük ham petrol üretici üyesi konumunda bulunuyor. 
     






</TEXT>
</DOC>
