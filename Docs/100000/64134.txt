<DOC>
<DOCNO> 64134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sondun08.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de halk silahlanıyor... 
</HEADLINE>
<TEXT>

     Derin bir sosyo-ekonomik bunalımdan geçen Arjantin'de aralarında esnafın da bulunduğu orta sınıf silahlanıyor. 
     AFP ajansının haberine göre, ülkedeki silah satıcıları, geçen Aralık ayı ortasından bu yana tabanca satışlarının yüzde 50, 600 pezo 400 dolar değerindeki 12 mm çaplı mermi atan tüfeklerin satışının da yüzde 300 arttığını belirttiler. 
     Özellikle yağma olaylarından bu yana silah satışlarının arttığını kaydeden silah satıcıları, önemli bir bölümünü Çinli ve Korelilerin oluşturduğu küçük esnafın da silahlandığını bildirdiler. 
     Silah mağazaları, orta sınıfın daha çok tabancaları tercih ettiğini, bankaların da çalışanlarına güvenliklerini kendileri sağlamaları için tabanca satın aldıklarını bildirdiler. 
     Silah satın almanın sıkı yasalara bağlı olduğu Arjantin'de 90'lı yıllarda ekonomik bunalımın ve suç oranının artması üzerine sayıları gittikçe artan güvenlik şirketlerinin de özellikle plastik mermi konusunda oldukça talepkar davrandıkları belirtildi. 
     Arjantin'de özel güvenlik şirketlerinde çalışanların sayısı son zamanlarda 50 bine ulaşarak, polis teşkilatındakilerle aynı sayıya erişti. 
     






</TEXT>
</DOC>
