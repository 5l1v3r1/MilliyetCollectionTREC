<DOC>
<DOCNO> 87918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sonspo25.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray "Jancker, Nouma ve Djalminha bize gelmek istiyor" 
</HEADLINE>
<TEXT>

     Galatasaray Futbol Şubesi Üyesi Özer Saracoğlu, transfer gündemlerinde yer alan Bayern Münihli Jancker, Marsilyalı Nouma ve Deportivo La Corunalı Djalminha'nın sarı-kırmızılı kulüpte oynamak istediğini söyledi. 
     Özer Saracoğlu, teknik direktör Fatih Terim'in istekleri doğrultusunda transfer çalışmalarını sürdürdüklerini kaydederek, ''Jancker için menajeri ve kulübüyle görüşmelerimiz sürüyor. Netleşen bir şey yok. Zaten Jancker, Nouma ve Djalminha Galatasaray'a gelmek istediklerini söylediler. Ama henüz bir anlaşmaya varamadık'' dedi. 
     Galatasaray'ın yıldız oyuncuları transfer etmek için çalıştığı yönünde haberler çıkmasına karşın, henüz dış transferde hiçbir imzanın atılmamış olmasıyla ilgili olarak da Saracoğlu, ''Biz diğer kulüpler gibi her şey kesinleşmeden ve resmi bir imzaya bağlanmadan açıklama yapmıyoruz. Transferleri her yönüyle bitirdiğimizde herkesin haberi olacaktır'' diye konuştu. 
     





</TEXT>
</DOC>
