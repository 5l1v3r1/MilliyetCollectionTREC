<DOC>
<DOCNO> 78891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/soneko11.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin kredi dilimi haftasonuna kadar kasaya girecek 
</HEADLINE>
<TEXT>

     Uluslararası Para Fon'u IMF tarafından onaylanan Birinci Gözden Geçirme sonrasında serbest bırakılan, yaklaşık 1.1 milyar dolarlık kredinin, haftasonuna kadar Hazine hesaplarına gireceği öğrenildi. 
     Kredi diliminin, yarın ya da yarından sonra hesaplara girmesi bekleniyor. 
     Öte yandan, Juha Kahkonen başkanlığındaki IMF heyetinin, İkinci Gözden Geçirme ziyareti çerçevesinde, Mayıs ayının ilk yarısında Türkiye'ye geleceği öğrenildi. 
     IMF heyeti, Gözden Geçirme incelemelerini, Mayıs ve Temmuz 2002'de olmak üzere her iki ayda bir ve izleyen dönemde de Ekim 2002'den itibaren her üç ayda bir gerçekleştirilecek. 
     Mayıs ve Temmuz aylarındaki Gözden Geçirmelerin ardından yaklaşık 1 milyar 150 milyon dolarlık kredi dilimleri de serbest bırakılacak. 
     Ekim ayındaki Gözden Geçirme'den sonra ise yaklaşık 1.5 milyar dolarlık yılın son kredi dilimi de serbest bırakılacak. 
     IMF'nin, 2003 ve 2004 yılları için de Türkiye'ye 1'er milyar dolar kredi sağlaması bekleniyor. 
     16 milyar dolarlık stand-by kredisinin ilk dilimi olan, yaklaşık 9.3 milyar dolarlık bölümü Merkez Bankası hesaplarına giriş yapmıştı. 
     İlk dilim krediden, yaklaşık 6.2 milyar dolarlık kısmı borç geri ödemesi için kullanıldı. 
     IMF'den sağlanan yeni kaynağın 2 yıl 3 ay geri ödemesiz olmak üzere, toplam 4 yılda geri ödenmesi bekleniyor. 
     





</TEXT>
</DOC>
