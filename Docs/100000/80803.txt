<DOC>
<DOCNO> 80803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/siyaset/siy02.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneydoğu’nun 12 ilinde bağımsız aday gösterecek 
</HEADLINE>
<TEXT>
HADEP barajı böyle aşacak 
İttifaktan umudunu kesen HADEP, göstereceği "bağımsızlaröla Meclis’e girmeyi hedefliyor 
     SERPİL ÇEVİKCAN Ankara 

     HADEP, Güneydoğu’da büyük oy potansiyeli olan 10 - 12 il ve çok sayıda merkezde, daha sonra partiye geçmek üzere göstereceği "bağımsız" adaylarla Meclis’e girmeyi planlıyor. Ankara kulislerinde konuşulan ve askeri çevrelere de ulaşan formül doğrultusunda bir karar alınmadığını belirten HADEP Başkanı Murat Bozlak, anketlerde oy oranı yüzde 8’ler civarında olan partisi için "3 milyon 400 bin oy alıp Meclis’te temsil edilememeyi kabul etmemiz mümkün değil" diyor. 
     1999 seçimlerinde Güneydoğu illerinde belediye seçimlerini büyük farkla kazanan HADEP’in, bu gücünü önümüzdeki seçimlerde Meclis’e mutlaka taşımayı amaçladığı kaydediliyor. HADEP’in bunu sağlamak üzere yüzde 10 olan ülke barajını "bağımsız aday" formülüyle aşmayı planladığı belirtiliyor. 
     HADEP’in Güneydoğu’da diğer partilerle arasındaki farkı açmasına geçtiğimiz aylarda yapılan Milli Güvenlik Kurulu toplantılarında dikkat çekilmiş ve diğer partilerin bölgeyle bağının "zayıf" kaldığı vurgulanmıştı. 
     Yoklamalara göre oy oranı baraja yakın seyreden HADEP’in "diğer partilerle ittifak formülünü" gerçekleştiremeyeceği için bağımsız adaylarla Meclis’e girmeyi planladığı kaydedildi. 
     HADEP’in, başta Diyarbakır olmak üzere bazı illerde oy oranının yüzde 50’yi aştığı ve bu illerde bağımsız adayların diğer partilerin adaylarından daha fazla oy olacağı hesabıyla Meclis önündeki baraj engelini aşmayı hedeflediği belirtildi. HADEP’in, bu yöntemle, grup kuracak bir milletvekili sayısına ulaşmasa bile partinin parlamentoda temsilini gerçekleştirmeyi düşündüğü bildirildi. 
     
Baraj olmasaydı      HADEP’in, ülke barajı olmasaydı son seçimde aldığı oylara göre çıkarabileceği milletvekili sayısı, tahmini olarak şöyle olacaktı 
İl Oy oranı Milletvekili Ağrı 33.7 2 Bingöl 12.9 1 Bitlis 13.7 1 Diyarbakır 45.9 6 Hakk ri 46.0 2 Kars 17.5 1 Mardin 25.3 2 Muş 31.8 2 Siirt 22.1 1 Van 35.7 4 Batman 43.9 2 Şırnak 24.1 1 Iğdır 29.7 1 TOPLAM  26      
     



 SİYASET 












</TEXT>
</DOC>
