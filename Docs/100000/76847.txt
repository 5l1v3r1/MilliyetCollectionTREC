<DOC>
<DOCNO> 76847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sonspo25.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Karol Pecze "Bursaspor ile zorlu bir maç oynadık" 
</HEADLINE>
<TEXT>

     Çaykur Rizespor Teknik Direktörü Karol Pecze, ''Bursaspor ile zorlu bir lig maçı daha oynadık'' dedi. 
     Pecze, karşılaşma sonrası yaptığı açıklamada, maçın ne kadar zor geçeceğini ve kendileri açısından kazanılması gereken bir maç olduğunu bildiklerini ifade ederek, ''Bu maç bizim için olmak ya da olmamak maçı idi. Ve biz bugün kazandık. Ama bu her şeyin bitmiş olduğu anlamını taşımıyor. Çok zorlu bir dört hafta var önümüzde. İnşallah bugünkü galibiyet serisini önümüzdeki haftalarda da devam ettiririz ve iyi yerlere gelebiliriz'' diye konuştu. 
     İlk 45 dakikadaki oyunun izleyenleri ve kendilerini mutlu ettiğini kaydeden Pecze, ''İkinci yarıdaki ortaya konan futbol, Çaykur Rizespor açısından pozitif ve sonuca giden bir oyundu. 3-1'lik net bir galibiyet aldık mutluyuz'' dedi. 
     Bursaspor teknik direktörü Nejat Biyediç ise maç sonrasında bir açıklama yapmadı. 
     






</TEXT>
</DOC>
