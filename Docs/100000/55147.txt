<DOC>
<DOCNO> 55147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/spor/spo03.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
HASAN 1.5 AY YOK 
</HEADLINE>
<TEXT>

İstanbulspor maçından sonra soyunma odasında camları yumruklayınca, kol tandonu ve sinirleri kesilen Galatasaraylı oyuncunun, sağ kolu yarım alçıya alındı 
     ERHAN TELLİ 

     GALATASARAY’DA Hasan Şaş şoku sürüyor. Avrupa Hastanesi’nde önceki gece geçirdiği ameliyat sonrasında, dün taburcu edilen yıldız futbolcunun en az 1,5 ay sahalardan uzak kalacağı açıklandı. Hasan Şaş’ın kol tandonunda, sinirlerinde ve artel damarında derin kesikler olduğu ve mikrocerrahi yöntemiyle dikiş yapıldığı belirtildi. Hasan Şaş’ın kolu yarım alçıya alındı. 
     FUTBOL Şubesi’nden sorumlu yönetici Abdürrahim Albayrak ise Hasan Şaş’ın durumunun kendisini çok korkuttuğunu belirtirken, "Bir an aklıma Cenk Koray’ın oğlu geldi. Çok kan kaybetti. Bir şey olacak diye ödüm koptu" dedi. Bu arada 2. Başkan Fatih Altaylı ise "Büyük stres altındılar. Hatta Hasan bir süre önce bana Papaz gibi manastır hayatı yaşıyoruz demişti" diye konuştu. 
     
     Ergün de imzaladı 
     SEZON sonunda sözleşmesi biten futbolcularla görüşmelerini sürdüren Galatasaray yönetimi, Serkan’dan sonra Ergün ile de iki yıllık anlaşma yaptı. Abdürrahim Albayrak diğer futbolcularla da konuşacaklarını belirtti. Bu arada Galatasaray’ın Şampiyonlar Ligi’ndeki rakibi Liverpool son lig maçında Derbi Country’i 1-0 yendi. 
     
Ufuk’ta para kriziBursaspor’a verilen genç futbolcu, 50 milyarlık transfer alacağında ısrar edince tesislere girişi yasaklandı 
     MURAT Sözkesen’in transferi nedeniyle Bursaspor’a verilen Ufuk, 50 milyarlık alacağını tahsil edemeyince, yeni bir kriz patladı. Bursa’ya gitmeden önce yönetimden alacağını isteyen genç futbolcuya "Şimdi paramız yok. Sonra veririz. Bize güvenmiyor musun " cevabı verildi. Ufuk alacağında ısrar edince, ipler koptu ve futbolcunun antrenman tesislerine girişi yasaklandı. 
     BU hareketler üzerine Ufuk, Avusturalya’ya dönmeye karar verdiğini ve kesinlikle Bursa’ya gitmeyeceğini söyledi. Bu durumun Murat Sözkesen transferinde nasıl bir gelişme yaratacağı da merak konusu oldu. Öte yandan Sergen’in sakatlığının ciddiyetini koruduğu, Barcelona’ya götürülüp götürülmeyeceğinin henüz kesinleşmediği belirtildi. 
     
     Cim - Bom da beğenmedi 
     GALATASARAY - İstanbulspor maçının hakemi Zafer Önder İpek iki takıma da yaranamadı. 2. Başkan Fatih Altaylı "Neden üç büyüklerin maçlarına böyle hakemler verirler anlamıyorum. Birinci kırmızı kart çok haksızdı. Bize verilen penaltı ise komedi" dedi. Özer Saraçoğlu ise yaptığı açıklamada hakem İpek’i "komik " olarak yorumlarken "Bu hakem Türkiye’ye hayırlı olsun ifadesini kullandı. 
     



 SPOR 






















</TEXT>
</DOC>
