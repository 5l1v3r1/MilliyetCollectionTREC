<DOC>
<DOCNO> 83123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur27.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürdü, yaraladı, kendini yaktı... 
</HEADLINE>
<TEXT>

     Göztepe'de damadını öldüren bir kişi, birlikte yaşadığı kadını Beşiktaş'ta yaraladıktan sonra kendini yakarak intihar etti. 
     Sabah saatlerinde Göztepe Tanzimat Sokak'ta oturan kızı Cansel Tacettinoğlu'nun evine giden Yüksel Anlar 66 , ''Kızım, annen çok hasta. Ne yapacağımızı konuşalım'' diyerek içeri girdi. 
     Daha sonra, uyumakta olan damadı Rıfat Cihat Tacettinoğlu'nun 45 
     odasına giren Anlar, Tacettinoğlu'nu çekiç darbeleriyle öldürdü. 
     Anlar ile sigorta acenteliği yapan damadı arasında, alacak-verecek meselesi nedeniyle husumet bulunduğu öğrenildi. 
     Daha sonra Beşiktaş'ta oturan Aysel A. 49 adlı kadının evine gelen Anlar, kapıyı açan kadına tabancayla ateş etti. 
     Aysel A.'yı bacağından ve elinden yaralayan Anlar, içeri girdikten sonra, yanında getirdiği bir bidon benzini üzerine döktü. 
     Kendini ateşe veren Anlar, olay yerinde hayatını kaybetti. 
     Anlar'ın cesedi, Adli Tıp Kurumu morguna kaldırıldı. 
     Yaralanan Aysel A. ise Şişli Etfal Eğitim ve Araştırma Hastanesi'nde tedavi altına alındı. 
     Olaydan sonra evin oturma odasında çıkan yangın ise itfaiye tarafından söndürüldü. 
     Polis yetkilileri, tanıkların, eşinden 5 yıl önce ayrılan Aysel A.'nın bir süredir Yüksel Anlar ile beraber yaşadığını anlattıklarını belirttiler. 
     Yetkililer, Tarabya'da oturan Yüksel Anlar'ın eskiden gece kulübü işlettiğinin, yakın zamana kadar da alüminyum işiyle uğraştığının, son 2 aydır ise boşta olduğunun anlaşıldığını bildirdiler. 
     





</TEXT>
</DOC>
