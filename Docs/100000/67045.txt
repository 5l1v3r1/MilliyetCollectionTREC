<DOC>
<DOCNO> 67045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun15.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin'den Irak uyarısı 
</HEADLINE>
<TEXT>

     - Rusya Devlet Başkanı Vladimir Putin, Irak'taki durumun Afganistan'dan farklı olduğunu belirterek, Irak'a yönelik bir harekatı ancak BM Güvenlik Konseyi'nin onaylayabileceğini kaydetti. 
     Putin, ''The Wall Street Journal'' gazetesine verdiği demeçte, ABD Başkanı Bush'un Irak, İran ve Kuzey Kore'yi ''şer ekseni'' olarak değerlendirmesine karşı çıktı. 
     Teröre karşı savaşta, listenin ikinci sırasında Irak'ın bulunduğuna ilişkin söylemlere karşılık Putin, ''Kara listelerin çıkarılmasına karşıyız. Irak lideri sorun yaratıyor, ama bu sorunları bir ülke tek başına çözemez'' dedi. 
     BM Güvenlik Konseyi'nde Irak'a en yakın ülke olan Rusya, bu ülkeye uygulanan BM ambargolarının kaldırılmasına çalışıyor. 
     






</TEXT>
</DOC>
