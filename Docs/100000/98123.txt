<DOC>
<DOCNO> 98123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun08.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ve Klerides biraraya geldi. 
</HEADLINE>
<TEXT>

     KKTC Cumhurbaşkanı Rauf Denktaş ve Rum Yönetimi lideri Glafkos Klerides, doğrudan görüşmeler çerçevesinde bugün 47. kez biraraya geldiler. 
     Cumhurbaşkanı Denktaş, görüşmeye gitmek üzere Cumhurbaşkanlığı'ndan ayrılırken yaptığı açıklamada, ''gelecekteki gündemleri hazırlamak için baş başa görüşeceklerini'' söyledi. 
     Denktaş, Rumların, Erenköy Direnişi ve direnişte şehit düşenlerin anılacağı 8 Ağustos'da, törene gidecek Türkleri taşıyacak gemilerin yolu üzerinde yapacaklarını açıkladığı tatbikatın, Rum basınında 7 Ağustos'a alındığı yönünde haberler olduğunu ifade ederek, ''Eğer haberler doğruysa, tatbikat meğer 7'sinde yapılacakmış da, yanlışlıkla 8 demişler. Bu iyi haber'' dedi. 
     Cumhurbaşkanı Denktaş, görüşmeye, Otonom Kıbrıs Kayıplar Komitesi Türk Üyesi Rüstem Tatar ile birlikte gitti. Görüşmede, kayıplar konusu üzerinde de durulacak. 
     





</TEXT>
</DOC>
