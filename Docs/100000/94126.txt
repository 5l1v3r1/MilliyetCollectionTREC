<DOC>
<DOCNO> 94126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sonspo04.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman dikkat Dünya 3.'leri bir daha toparlanamadı... 
</HEADLINE>
<TEXT>

     A Milli Futbol Takımı'nın Dünya 3.'sü olması adeta tüm Türkiye'yi mutluluktan zafer sarhoşu yaparken, kötü bir tesadüf olsa gerek Dünya Kupası finallerinde 3.'lük maçı oynamak takımlara yaramıyor. İstatistiklere göre, son 2 Dünya Kupası'nda 3.'lük maçı oynayan takımlar daha sonra bir türlü toparlanamamışlar. 
     1994 yılında ABD'de düzenlenen Dünya Kupası finallerinde 3.'lük maçı oynayan Bulgaristan'dan ogün bugündür bir türlü haber alınamazken, İsveç ise ancak yeni yeni toparlanmaya başladı. 
     İsveç, 1994 ABD'den sonra düzenlenen 1996 Avrupa Futbol Şampiyonası ve 1998 Fransa Dünya Şampiyonası finallerine katılamadı. 1998 yılında Fransa'da düzenlenen Dünya Şampiyonası'nda Dünya 3.'lüğü maçı oynayan Hollanda ile Hırvatistan için de sonuç değişmemiş gibi görünüyor. 
     1998 Fransa Dünya Şampiyonası'nda Dünya 3.'lüğü için mücadele eden ekiplerden Hollanda 2002 Dünya Kupası finallerine gidemediler. Hollanda, 2000 yılında kendi evinde düzenlediği Avrupa Futbol Şampiyonası'nda ise şampiyonluğun en büyük adayı olarak gösterilirken, yarı finalde elendi. 
     Hırvatistan ise 2000 Avrupa Futbol Şampiyonası elemelerini geçmeyi başaramazken, Japonya ile Güney Kore'nin ortaklaşa düzenlediği 2002 Dünya Kupası finallerinin ilk turunda elenerek evine dönmek zorunda kaldı. 
     





</TEXT>
</DOC>
