<DOC>
<DOCNO> 68556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/guncel/agun.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu neyin delili 
</HEADLINE>
<TEXT>

Kendisine tecavüz etmeye kalkıştığı iddiasıyla eniştesi Sinan Baran’a dava açan Fatemeh Sezgin, delil olarak mahkemeye bazı fotoğraflar sundu. Sezgin’in avukatı, Baran’ın yıllar önce erkek arkadaşlarıyla verdiği pozları şöyle açıkladı "Davranış bozuklukları var. Cinsel tercihi bizi ilgilendirmez" 
     İSMAİL POLAT İstanbul 

     İşadamı Sinan Baran’la eşi Hamira Baran ve baldızı Fatemeh Sezgin arasında süren davada, bu kez işadamının bazı erkek arkadaşlarıyla çekilmiş gençlik fotoğrafları ortaya çıktı. Fatemeh Sezgin, fotoğrafları, kendisine tecavüze kalkıştığı iddiasıyla eniştesi hakkında dava açtığı Kadıköy 2. Sulh Ceza Mahkemesi’ne delil olarak verdi. Ablası Hamira Baran’ın 6 trilyonluk boşanma davası sürerken Fatemeh Sezgin, avukatı Serdar Pehlivan aracılığıyla Kadıköy Savcılığı’na yaptığı başvuruda, eniştesi Baran’ın kendisine tecavüze kalkıştığını öne sürdü. 
     
     Öpmeye kalktı’ 
     Fatemeh Sezgin, davanın görüldüğü Kadıköy 2. Sulh Ceza Mahkemesi’ndeki ifadesinde, ablası ABD’ye gidince iki yeğenine bakmak için evlerine geldiğini belirterek, şu iddialarda bulundu "Yatağıma biri oturunca uyandım. Eniştemdi. Elinde içki kadehi vardı. Pantolonunun önü açık, gömleği dışarıdaydı. Beni elimden tutup kendisine doğru çekti. Koşup yeğenimin odasına sığındım. Eşyalarımı toplarken yanıma gelip Benimle birlikte ol. Seni paraya boğarım’ dedi. Öpmek istedi. Televizyonda seks filmi izlediğini fark ettim. Daha sonra hemen oradan ayrılıp kendi evime gittim." 
     Kadıköy 3. Asliye Hukuk Mahkemesi’ne de başvuran Sezgin, eniştesi hakkında 5 milyar lira manevi, 1 milyar lira da maddi tazminat talebinde bulundu. 
     
     Gençliğinde çekilmiş 
     Sezgin’in bu ifadeleri kullandığı Kadıköy 2. Sulh Ceza Mahkemesi’ndeki davada bir süre önce ilginç bir gelişme yaşandı. Fatemeh Sezgin, 3 Ocak’ta, avukatı Serdar Pehlivan aracılığıyla, Sinan Baran’ın, gençlik yıllarında bazı erkek arkadaşlarıyla çekilmiş fotoğraflarını, bir dilekçeyle mahkemeye sundu. Başvuruda, fotoğraflarla ilgili olarak sunulan notta şu ifadeler kullanılmıştı "İfade ve ispat etmeye çalıştığımız başlıca husus, sanığın davranış bozukluğu gösterdiğidir. Sanığın cinsel tercihleri ve hayatı hiç kimseyi ilgilendirmez." 
     



 GÜNCEL 




















</TEXT>
</DOC>
