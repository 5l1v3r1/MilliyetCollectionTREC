<DOC>
<DOCNO> 81777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/siyaset/siy03.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit umutlu konuştu 
</HEADLINE>
<TEXT>
AB ile üyelik müzakeresi gündemde 
Liderlere brifing veren Dışişleri Bakanı İsmail Cem, "Takvime ilişkin bir netlik yok, ama çalışmaları hızlandıracağız" diye konuştu 
     ANKARA Milliyet 

     Başbakan Bülent Ecevit, AB’ye giriş sürecinde yeni gelişmelerin yaşandığını ve müzareke sürecinin başlamasının söz konusu olduğunu söyledi. 
     Başbakan Ecevit, Başbakan Yardımcıları Devlet Bahçeli, Mesut Yılmaz ve Hüsamettin Özkan, AB’ye üyelik sürecine ilişkin gelişmeler hakkında Cem’den brifing aldı. Zirve sonrasında açıklama yapan Ecevit, "AB ile ilişkilerimizde yeni gelişmeler yer alıyor. Bu arada müzakere sürecinin başlaması söz konusu" diye konuştu. Ecevit, şunları söyledi "Tabii, sorular soruldu, bilgiler alındı. Şu karar verildi Dışişleri Bakanlığımızın yetkilileriyle Avrupa Birliği Genel Sekreterliği yetkilileri, önümüzdeki günlerde bir araya gelecekler ve ayrıntılı bilgi notu hazırlayacaklar bize. Tekrar bir araya geleceğiz." 
     
     Takvim yok 
     Ecevit, müzakere süreci için herhangi bir takvim verilmesinin söz konusu olup olmadığı sorusuna, "Hayır, bir takvim söz konusu değil" yanıtını verdi. Bir gazetecinin, "Önümüzdeki günlerde Kürtçe yayın ve idam konusunda bir paket mi gelecek " şeklindeki sorusuna ise, "Bazı hazırlıkların yapılması gerekiyor. O hazırlıkları da arkadaşlarımız yapıp getirecekler" karşılığını verdi. Cem ise, "Müzakere tarihinde netlik söz konusu mu " sorusunu, "Laiken’deki karar müzakere perspektifinin yakınlaşmakta olduğu şeklindeydi. Biz de çalışmalarımızı hızlandıracağız" diye yanıtladı. 



 SİYASET 
















</TEXT>
</DOC>
