<DOC>
<DOCNO> 86410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sontur01.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit bugün taburcu olacak 
</HEADLINE>
<TEXT>

     Başbakan Bülent Ecevit'in, tedavi gördüğü Başkent Üniversitesi Hastanesi'nden bugün taburcu edileceği bildirildi. ANKA'nın haberine göre doktorlarının Ecevit'e, hastane sonrasında Başbakanlık Resmi Konutu'nda çalışması tavsiyesinde bulundukları belirtildi. 
     Başbakanlık Basın Müşaviri Cem Avcı'nın verdiği bilgiye göre, Ecevit, tedavi gördüğü Başkent Üniversitesi Hastanesi'nden bugün saat 16.00'da taburcu olacak. 
     Ecevit'in, sabah saatlerinde günlük kontrolden geçtiği ve sağlık durumunun iyi olduğu belirtildi. 
     ANKA'nın haberine göre Ecevit'in doktorları Prof.Dr. Mehmet Haberal ile Prof.Dr. Turgut Zileli'nin Ecevit'e, çalışmalarını Oran'daki evi ya da bürosu yerine Başbakanlık Resmi Konutu'nda sürdürmesini tavsiye ettikleri öğrenildi. 
     Öte yandan Ecevit'in, hükümetin kuruluşunun 3'üncü yılı olan 28 Mayıs nedeniyle yapması beklenen açıklama için çalıştığı öğrenildi. 
     





</TEXT>
</DOC>
