<DOC>
<DOCNO> 98544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur28.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
THK, yangına 5 uçakla müdahale etti... 
</HEADLINE>
<TEXT>

     Kocaeli'nin Körfez İlçesi'nde, Akçagaz Dolum Tesisleri'nde çıkan yangını söndürme çalışmalarına 5 Türk Hava Kurumu THK uçağının katıldığı bildirildi. 
     THK Genel Sekreter Vekili Bahattin Adıgüzel yaptığı yazılı açıklamada, Akçagaz Dolum Tesisleri'ndeki yangının söndürme çalışmalarına, İstanbul Sabiha Gökçen Havaalanı'nda konuşlu 5 THK uçağının saat 12.00'ye kadar 13 sorti uçuş yaparak, katkı sağlandığını belirtti. 
     Adıgüzel, halen THK'ya ait 5 yangın ve 1 keşif uçağının Kocaeli Cengiz Topel Havalanı'nda kalkışa hazır halde bekletildiğini bildirdi. 
     Açıklamaya göre, Haziran ayı başından itibaren 5'i İstanbul, 5'i Çanakkale ve 5'i İzmir Bölgesi'nde olmak üzere toplam 15 THK uçağı Orman Bakanlığı'na ait hava araçlarıyla birlikte orman yangınlarına müdahale çalışmaları yürüttüyor. 
     THK uçakları, Haziran ayından bugüne kadar değişik bölgelerde çıkan 50 orman yangınına müdahale ederek söndürdü. 
     





</TEXT>
</DOC>
