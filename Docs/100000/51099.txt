<DOC>
<DOCNO> 51099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/soneko11.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi Bankası Cankurtaran grubu arasında anlaşma sağlandı 
</HEADLINE>
<TEXT>

     Yapı Kredi Bankası, Cankurtaran Grubu şirketlerinin kredi borcuna karşılık, grup iştiraklerinden Groupe Seb İstanbul Ev Aletleri Ticaret A.Ş'nin yüzde 32 hissesini iktisap edecek. 
     Yapı Kredi'den Borsa'ya gönderilen açıklamaya göre, banka Yönetim Kurulu dünkü toplantısında, Cankurtaran Grubu şirketlerinden Elektrotek Elektrik Sanayi ve Ticaret A.Ş'nin Groupe Seb İstanbul şirketindeki 2 trilyon 892 milyar 899 milyon lira nominal değerli ve şirket sermayesinin yüzde 32'sine tekabül eden hissesinin 9.5 milyon dolar bedelle iktisap edilmesini kararlaştırdı. 
     Açıklamada, sözkonusu hisselerin Cankurtaran Grubu şirketlerin kredi borçlarına karşılık edinileceği kaydedildi. 
     Groupe Seb İstanbul Ev Aletleri Ticaret A.Ş., 120'den fazla ülkede üretilen ve satılan 130 milyon ürünüyle küçük ev aletleri pazarında dünya lideri olarak faaliyet gösteren SEB International S.A'nın Groupe SEB yüzde 60'ına sahip olduğu bir şirket. Groupe SEB ürünleri, dünya çapında Tefal ve Rowenta markasıyla satılıyor. 
     






</TEXT>
</DOC>
