<DOC>
<DOCNO> 73997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sondun18.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
''Sert çocuk'' Steven Seagal budist rahip oluyor 
</HEADLINE>
<TEXT>

     Hareketli filmlerdeki rolüyle tanınan Hollywood'un sert çocuğu Steven Seagal'a, 4 filmle ilgili yaptığı anlaşmaya uymadığı gerekçesiyle 60 milyon dolarlık dava açıldı. 
     Seagal'ın 15 yıllık ortağı Julius Nasso, mahkemeye yaptığı başvuruda, ünlü aktörün ''Blood on the Moon'', ''Cengiz Han'', ''Smash and Grab'' ve ''Prince of Central Park'' adlı filmlerde rol almamasının, kendisi ve yapım şirketlerini ciddi biçimde maddi zarara uğrattığını belirtti. 
     New York'ta bir mahkemeye sunulan dava dosyasında, ''Seagal'ın, verdiği sözlerini, taahhütlerini ve yükümlülüklerini yerine getirmeyi reddetmesine, 'Mukara' olarak bilinen Budist dini danışmanının aktif müdahalesi sebep oldu'' denildi. 
     Dava dosyasında, Tibetli tarikat Nying-Mo mensubu dini danışmanın Seagal'ı, Nasso, önceki evliliklerinden olma 2 çocuğu ve film yapımı şirketlerinden ayrılmaya ikna ettiği savunuldu. 
     Dosyada, Budist ve savaş sanatları ustası Seagal'ın, yalnızca dünyevi ilişkilerden elini eteğini çekerek, reenkarnasyon ruhun bir bedenden diğerine geçmesi geçiren bir Buda rahibi olma seviyesine ulaşacağına inandığı ifade edildi. 
     ''Under Siege'' Kuşatma Altında ve ''On Deadly Ground'' gibi filmlerin de arasında bulunduğu çok sayıda filmde rol alan Seagal'ın, 15. yüzyıldan bir Tibetli Buda rahibinin reenkarnasyonu olduğuna inandığını söylediği belirtildi. 
     Seagal'ın bir sözcüsü, ünlü aktörün, birlikte film yaptıkları Nasso'ya borcu olmadığını kaydederek, ''Nasso, Seagal'ın kendisine borcu olduğunu iddia ediyor, aksine, Nasso'nun Steven'a ciddi miktarda borcu var'' dedi. 
     Sözcü, Seagal'ın Nasso ile çalışırken milyonlarca dolar zarara uğradığını ve 5 yıl önce Nasso ile ilişkilerini azaltmaya karar verdiğini açıkladı. 
     Bu 4 filimden çekimi yapılan ''Prince of Central Park''ta, Seagal'ın yerine Harvey Keitel oynadı. 
     






</TEXT>
</DOC>
