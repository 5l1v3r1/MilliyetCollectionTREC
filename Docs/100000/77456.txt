<DOC>
<DOCNO> 77456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/guncel/gun07.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Abanoz hesap veriyor 
</HEADLINE>
<TEXT>

     NEZİH GÜROL 

     İstanbul Emniyet eski Müdürü Kazım Abanoz, "personel atamaları sırasında görevini kötüye kullandığı" gerekçesiyle 1 - 3 yıl arasında hapis cezası istemiyle yargılandığı davanın ilk duruşmasına katılmadı. 
     İstanbul 2. Ağır Ceza Mahkemesi Başkanı Ahmet Ulucak, dosyada "ihbar eden" sıfatıyla yer alan İstanbul Valisi Erol Çakır’a duruşma gününü bildirir davetiye ulaştığını, ancak Çakır’ın duruşmaya gelmediğini tutanağa geçirdi. Hazine avukatı Meliha Göksu, İstanbul Valiliği adına müdahil olmak talebinde bulundu. Cumhuriyet Savcısı Duran Yılmaz, iddianamede "müşteki" sıfatıyla yer alan Çakır’ın, ihbar eden konumunda bulunduğunu" söyleyerek talebin reddedilmesini istedi. Mahkeme de valiliğin suçtan zarar görmesinin söz konusu olmaması nedeniyle Göksu’nun talebini reddetti. Duruşmayı ertelendi. 
     



 GÜNCEL 

















</TEXT>
</DOC>
