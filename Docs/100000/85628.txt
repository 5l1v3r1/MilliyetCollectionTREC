<DOC>
<DOCNO> 85628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yazar/asik.html </URL>
<DATE> 2002/05/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ayasofya’dan... 
</HEADLINE>
<TEXT>

     Kültür Bakanı İstemihan Talay, önceki akşam İstanbul Arkeoloji Müzesi’nde "Palatium Magnum" Sergisi’ni açtı. Sultanahmet’teki Büyük Saray’da 5 yıldır sürdürülen kazılarda bulunan irili ufaklı parçalar izleniyor sergide... Daha sonra Ayasofya’nın üst galerisi açıldı. Muhteşem bir tören, gizemli bir dünyanın loş aydınlığında muhteşem bir tarih buluşması yaşandı... Ayasofya’nın üst galerisi titiz bir restorasyondan geçmiş. Sütun başları, çiniler, mermerler temizlenmiş.. Bir köşede "Ertuğ - Kocabıyık" yayınlarından çıkan "Hagia Sophia A Vision For Empire" adlı kitabın enfes fotoğrafları sergileniyor... Kültür Bakanlığı kadroları olağanüstü bir çaba göstermiş her iki sergi için... Tabii en büyük alkışlar Bakan İstemihan Talay ve Müzeler Genel Müdürü Alpay Pasinli’ye... 
     
     Gelelim müze fiyatlarına... Evet yabancı turistler için Topkapı’nın üç, Ayasofya’nın iki bölümü 15’er milyon lira... Ancak Türk öğrenciler, öğretmenler, erler, öğretim üyeleri "ücretsiz" girebiliyor... Memur, işçi, Bağ - Kur üyesi ve emeklileri ile bunların eş ve çocukları indirimli ücret yani 5’er milyon TL ödüyor... "Babam işçi, babam memur" diyen bir vatandaş, belge göstermeden indirimden yararlanıyor. Giriş ücretleri de müzelerin zenginleşmesine harcanıyor. Gezerken göreceksiniz... 
     
Ayrıntı yayını...      İsabel Fonseca Times Literary Supplement’te yardımcı editör olarak çalışıyor. Fonseca dört yıl boyunca Doğa Avrupa ülkelerini gezerek Çingeneleri araştırdı. Çalışmasını 1996’da tamamlayıp kitap haline getirdi. Bu yıl Ayrıntı Yayınları’ndan dilimize kazandırılan eserin adı ile ülkemizdeki "iktidar tutkusu" arasında şaşırtıcı bir benzerlik mevcut 
     "Beni Ayakta Gömün " 
     
Tarihten bir yaprak...      Abdülhak Şinasi Hisar, "Eski Zaman Fıkraları" adlı kitabında yazıyor 
     "Sultan Mecid, verem olmuştu. İstanbul’da birçok doktorlar mevcut olduğu gibi, kendisi için bir doktor getirtilmişti. Bu eski zamanlarda an’aneler o kadar kuvvetliydi ki, meğer Saray detlerine göre, hiçbir insan elleriyle padişahın vücuduna dokunamaz, Saray’a gelen doktorların hepsi bu dete uyarak, padişahın vücudunu adamakıllı muayene edemezlermiş. 
     Gelen bu yabancı doktor bunu duyunca "Milyonlarca insanın talihlerine tesir edebilecek olan bir padişaha üstünkörü bir tahmin ile ilaç verilmesi hiç makul olur mu " diye itiraz etmişti... 
     
63’lük öğrenci      20’li yaşlarda bir - iki yıl sınıfta takılınca "Okumak bizden geçti" diye öğrenimi terk eden veya o niyette olan gençlere aşağıdaki satırları okumalarını özellikle salık veriyoruz... 63 yaşında bir doktora öğrencisinden söz edeceğiz... Öyle sıradan bir öğrenci de değil üstelik... Eski Maliye Müsteşarı... Eski Samsun milletvekili... Ve bugünün Sayıştay Başkan adayı... 
     Maliye alanında yetkin bir isim olan Biltekin Özdemir’e soruyoruz 
     - Efendim okul durumunuzu biraz anlatır mısınız 
     - İstanbul İktisat Fakültesi mezunuyum, mastırımı SBF’de yaptım, şimdi de Hacettepe Üniversitesi Maliye Bölümü’nde doktora öğrencisiyim. Önümüzdeki şubat ayında öğrenciliğim bitecek, ondan sonraki bir yıl içinde doktoramı verirsem "doktor" olacağım. 
     -Sizin yaşınızda öğrenciye pek kolay rastlanmaz Türkiye’de 
     - Biliyorsunuz bilimin ve öğrenmenin yaşı yoktur. Ben de okudukça yeni şeyler öğreniyorum... Yeni şeyler öğrendikçe de mutlu oluyorum... 
     - Derslerle ve hocalarla aranız nasıl diye sorsak... 
     - Haftada altı saat ders görüyoruz ve bugüne kadar bir tek dersi bile kaçırmadım. Prof. Güneri Akalın, Prof. Yıldıray Arsan, Prof. Selçuk Çingir, Doç. Nurettin Bilici hocalarımdan bazıları... Hocalarımla aramda çok güzel, çok seviyeli bir ilişki var. Çoğu kardeşim ya da oğlum yaşında ama benim onlara hitabım hiç değişmiyor Değerli hocam... 
     - Sayıştay Başkanlığı’na seçilirseniz Özdemir ne yazık ki seçimi kaybetti öğrencilik yine devam edecek mi 
     - Elbette. Ama Sayıştay’daki görevimi aksatmadan tabii ki. Gerekirse hafta sonları, gerekirse gece... Sanırım değerli hocalarım bu konuda bana anlayış göstereceklerdir. 
     







Anadolufeneri 


Ayasofya’dan... 


Ecevit'in gözü piyasalarda 


Ecevit, kalesinde açıkça geriliyor... 


Vakitsiz öten horoz tencerede .. 


Siyaset ve futbol 


Konsültasyon lazım 


Hamburgere göre de kur 


Terör havası 


Komployu kapatma kumpanyası 


Emlak Vergisi’nde af için son fırsat 


"John Q"nun babalığı... 


Tayyip gelir korkusu 


2 piyanonun Hamburg - Ankara serüveni 


Ecevit hastanede, Cumhurbaşkanımız ile DSP Grubu nerede 


Derin bir Karaosmanoğlu biraz da Derviş 


</TEXT>
</DOC>
