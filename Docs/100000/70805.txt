<DOC>
<DOCNO> 70805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/ekonomi/eko07.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz sigaraları kutulandı 
</HEADLINE>
<TEXT>

Tekel, tiryakinin krizde ucuz sigaraya yönelmesi üzerine karton kutulu Ballıca ve Tekel 2001 üretimine başladı. Samsun 216 da yeniden üretilecek 
     EKONOMİ SERVİSİ 

     Tekel, kriz dolayısıyla sigara içicilerinin ABD tütünü harmanlı pahalı sigaradan ucuz sigaralara, ABD harmanlı sigaralardan da Türk tütünlü Samsun ve Maltepe’ye yönelmesi üzerine, pazarlama stratejisinde değişiklik yaptı. 
     Tekel Genel Müdürü Mehmet Akbay, Tekel 2001 ve Ballıca sigaralarının karton kutuda satışına başladığını, her iki sigaranın üretiminde ağırlıklı olarak Türk tütünü kullanıldığını söyledi. Samsun 216’nın yeniden piyasaya sunulması için de çalışmalara başlandı. Yeni sigara paketlerinde Tekel’in kuruluş yıllarındaki nostaljik amblemine yer verildi. Tekel 2001, 950 bin, Ballıca 900 bin liradan satışa sunuldu. 
     
     Üretici başına 200 kilo alacak 
     Akbay, yeni Tütün Kanunu ile destekleme alımına son verildiğini ve sözleşmeyle tütün almaya başlayacaklarını belirtti. 300 bin üreticiyle, üretici başına 200 kilo tütün almak için sözleşme yapacaklarını belirten Akbay, bunun için 2002 bütçesinden 200 trilyon alacaklarını kaydetti. 160 bin ton olan toplam üretimin 95 bin tonunu tüccarın aldığını belirten Akbay, Tekel’in elindeki 460 bin ton stoğun iki - üç yıllık üretime yeteceğini de vurguladı. 
     Tekel’in geçen yıl 80 trilyon olan k rının bu yıl 200 trilyon lirayı bulacağını belirten Akbay, Tekel’in filitresiz sigaralarla birlikte pazar payının yüzde 68.6 olduğunu kaydetti. 
     



 EKONOMİ 















</TEXT>
</DOC>
