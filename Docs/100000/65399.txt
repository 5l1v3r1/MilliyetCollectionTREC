<DOC>
<DOCNO> 65399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/soneko14.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme ile işi olanlar yandı...Mahkeme ücretleri zam şampiyonu.. 
</HEADLINE>
<TEXT>

     İstanbul'da yılın ilk zam rekortmeni yüzde 250.9 ile mahkeme ve avukatlık ücretleri oldu. 
     Mahkeme ve avukatlık ücretlerini yüzde 122.5'lik ile ıspanak ve yüzde 120.7'lik artışla karnabahar izledi. 
     2001 yılı Ocak ayına göre bu yıl Ocak ayında ortalama perakende 
     fiyatı en fazla artış gösteren maddeler ise yüzde 391.1 ile ıspanak, yüzde 345 ile pırasa ve yüzde 324.7 ile kıvırcık salata oldu. İstanbul Ticaret Odası, Ocak ayı ve son 1 yıllık dönemde İstanbul'da perakende fiyatları en fazla artan maddeleri açıkladı. Ocak ayında en fazla artış mahkeme ve avukatlık ücretleri ile yaş kuru sebze ve meyve grubu ürünleri fiyatlarında oldu. Mahkeme ve avukatlık harcamaları, 24 milyon 840 bin liradan 87 milyon 173 bin lira seviyesine yükselirken, yüzde 250,9 artış kaydedildi. Fiyat artışları lahanada yüzde 109.9, pırasada yüzde 85.1, kıvırcık salatada yüzde 84.6, mektupta yüzde 60, kapıcı ücretinde yüzde 51.1, yeşil soğanda yüzde 41.8 ve biberde yüzde 41 olarak gerçekleşti. Fiyatı en az artan ürünler arasında ise yüzde 4 ile diş macunu ve zeytinyağı, yüzde 4.1 ile sabun, yüzde 4.2 ile yumurta, yüzde 4.3 ile makarna, akide şekeri ve tahin helvası yer aldı. 
     
     Yılın şampiyonu ise ıspanak 
     İTO'nun verilerine göre, 2001 yılı Ocak ayına göre en fazla fiyat artışı, yüzde 391.1 ile ıspanakta gözlendi. Ispanağın kilosu 359 bin lira seviyesinden 1 milyon 765 bine çıktı. 
     Yüzde 293.5 ile mahkeme ve avukatlık ücretleri, yüzde 282.1 ile lahana, yüzde 243.6 ile kabak, yüzde 233.3 ile açık tribün maç giriş ücreti ve yüzde 219.4 ile havuç, listenin üst sıralarında yer aldılar. 
     Son bir yılda fiyatı en az maddeler ise radyo kaset çalar, bilimsel edebi kitap, ayakkabı tamiri, keten, portakal, muz, akide şekeri, çanta, pijama, kakaolu fındıklı bar ve küçük jeton telefon ücreti olarak belirlendi. 
     






</TEXT>
</DOC>
