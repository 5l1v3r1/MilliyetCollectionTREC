<DOC>
<DOCNO> 67457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/soneko23.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ'ın halka arzında düğmeye basılıyor 
</HEADLINE>
<TEXT>

     Petrol Ofisi'nin halka arzı için düğmeye basılıyor. 
     Petrol Ofisi'nin bu yılın Mart ayı ortalarında yapılması beklenen halka arzına ilişkin bilgiler, 15 Şubat Cuma günü İstanbul'da düzenlenecek basın toplantısı ile kamuoyuna açıklanacak. 
     Özelleştirme İdaresi Başkanı Uğur Bayar tarafından, Petrol Ofisi Genel Müdürlüğü'nde düzenlenecek olan toplantıda, Petrol Ofisi'nin ne kadar hissesinin halka arz edileceği, yöntemleri ve tanıtım dökümanlarına ilişkin bilgiler verilecek. 
     Basın toplantısına, Devlet Bakanı Yılmaz Karakoyunlu'nun da katılması bekleniyor. 
     Petrol Ofisi A.Ş'de POAŞ bulunan yüzde 42.3 oranındaki kamu hissesinin, bir bölümünün halka arz yoluyla özelleştirilmesi için belirlenen ilk tarih, 2001 yılı sonları olmuş ancak, 11 Eylül olayları ve dünya ekonomisindeki olumsuz gelişmeler nedeni ile bu gerçekleştirilememişti. 
     Hatırlanacağı gibi, POAŞ'ın yüzde 51 oranındaki hissesi 21 Temmuz 2000 tarihinde, 1 milyar 260 milyon dolar karşılığında özelleştirilmişti. 
     Petrol Ofisi'nin halen yüzde 6.7 oranındaki hissesi İMKB'de işlem görürken, yüzde 42.30 oranındaki hissesi ise Özelleştirme İdaresi Başkanlığı'na ait bulunuyor. 
     






</TEXT>
</DOC>
