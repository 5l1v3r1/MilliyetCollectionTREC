<DOC>
<DOCNO> 58790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sontur21.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler biraraya geldi... 
</HEADLINE>
<TEXT>

     Koalisyonu oluşturan partilerin genel başkanları, Anayasa'da yapılan son değişiklikler doğrultusunda bazı yasalarda değişiklik öngören tasarıyı görüşmek üzere biraraya geldiler. 
     Başbakanlık merkez binasında saat 17.10'da başlayan toplantıya, Başbakan Bülent Ecevit, MHP Genel Başkanı Devlet Bakanı ve Başbakan Yardımcısı Devlet Bahçeli, ANAP Genel Başkanı Devlet Bakanı ve Başbakan Yardımcısı Mesut Yılmaz ve Devlet Bakanı ve Başbakan Yardımcısı Hüsamettin Özkan katılıyor. 
     Toplantıda, Brüksel'de gerçekleştirilen Laeken Zirvesi'nden çıkan sonuçların değerlendirilmesi bekleniyor. 
     Ayrıca, AB Genel Sekreterliği tarafından hazırlanan ve Adalet Bakanlığı tarafından son şekli verilen demokrasi paketinin ele alınacağı toplantıda, ekonomiyle ilgili gelişmelerin de değerlendirileceği belirtildi. 
     Toplantıda ele alınacak olan demokrasi paketi, düşünce ve ifade özgürlüğü konusunda Türk Ceza Kanunu'nun 159 ve 312'inci, Terörle Mücadele Yasası'nın 7 ve 8. maddelerinde değişiklik öngörüyor. Pakette ayrıca, gözaltı süreleri yeniden düzenleniyor. 
     






</TEXT>
</DOC>
