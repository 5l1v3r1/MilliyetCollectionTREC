<DOC>
<DOCNO> 96508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yazar/cetiner.html </URL>
<DATE> 2002/07/18/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Troyka, demokratlarınbeyaz ihtilali gibi mi 
</HEADLINE>
<TEXT>

     İsmail Cem, Kemal Derviş ve Hüsamettin Özkan’ın yıldırım harekatıyla koskoca DSP’den istifa etmeleri, altlarındaki iktidar koltuklarını geride bırakmaları, bana Demokrat Parti’nin kuruluş günlerini hatırlattı... 
     Yıl 1945 - 46... İkinci Dünya Savaşı sona ermiş Türkiye savaşa silahların bırakılmasından sonra, galip devletlerin yanında katılmış... İnönü’nün sağduyusu ve maharetiyle sıcak savaşa girmemişiz kazanmış olsak bile yakılıp yıkılmışız ama ülkemiz yine de perişan .. Müthiş ekonomik zorluklar içinde yaşıyor Türk halkı... Bugünkünden katbekat kötü, kıyaslamak mümkün değil... 
     
Bizi aç, çıplak bıraktınız ’      "Memleket öylesine ekonomik bunalım içine düşmüştü ki bir lokma has ekmekten, bir avuç şekerden tutun da bir kilo çiviye kadar bütün zorunlu ihtiyaç maddeleri altın pahasına elde edilebilen lüks maddeler sırasına girmiş ve geçim sıkıntısı savaş halinde bulunan ülkelerde bile görülmeyen bir tehlikeli durum göstermeye başlamıştı. Halk, Bizi aç, çıplak bıraktınız, ölülerimizi saracak kefen bezi yok’ diye feryat ediyordu..." Y. K. Karaosmanoğlu Politikada 45 Yıl 
     İşte böyle bir ortam içinde Millet Meclisi’ndeki tek parti CHP’ye karşı müthiş bir muhalefet başladı... Yılların birikimi, ekonomik yoksulluk, buna paralel hürriyetlerin kısıtlı olması adeta bir patlama yaptı... Celal Bayar eski Başbakan Fuat Köprülü, Adnan Menderes, Refik Koraltan, Hikmet Bayur, Emin Sazak hepsi su katılmamış CHP’lilerdi ama hükümete ateş püskürüyorlardı... 
     Hatta Milli Şef İnönü’yü hedef alan sert konuşmalar yapıyorlardı... 
     Bu görülmüş şey değildi... 
     Hükümet, bu arada bazı ekonomik önlemler almak ihtiyacını hissetti, hazır, savaşa girmemiş olduğumuz için Hazine’de biriken döviz stoklarına güvenerek ithalatın kapılarını açtı... Halkın yıllardır bulamadığı mallar dışarıdan getirilecekti... Çividen patiskaya, şekerden gazyağına kadar dışalım bir anda piyasayı boğdu .. Ama kısa süre içinde hepsi ortadan kayboldu, karaborsaya düştü .. Birtakım insanlar köşeyi döndü... 
     
Bayar istifa, diğerleri ihraç      Bu tür olayları tenkit eden, yazan gazeteler sıkıyönetim tarafından kapatılıyor, gazeteciler hemen tutuklanıyordu... İşte böyle bir ortam içinde Celal Bayar, Köprülü, Menderes ve Koraltan Meclis’e dörtlü bir takrir önerge verdiler. Bunda, çağa ayak uydurulması, süratle çok partili hayata girilmesi, insan hak ve hürriyetlerinin kısıtlanmaması isteniyordu... 
     Başbakan Şükrü Saracoğlu, Bayar ve arkadaşlarından önergeyi geri almalarını istedi... CHP’liler kürsüden ağır sözler söylediler bu takrir için... Bayar ve arkadaşlarının partide önemli görevler yaptıklarını, onların böyle bir takrir vermeye hakları olmadığını ileriye sürdüler... 
     Celal Bayar bu durum karşısında önce milletvekilliğinden sonra da partisinden istifa etti. Köprülü, Menderes ve Koraltan yaptıkları konuşmalar ve takrir nedeniyle partiden ihraç edildi... Böylece 7 Ocak 1946’da 4’lü önergeciler tek parti yönetimine karşı Demokrat Parti’yi kurdu... 
     O yıllar ortam uygundu, rakip partiler yoktu siyasetçiler için... Demokrat Parti halkın coşkun desteğiyle seçimleri kazandı, CHP’yi kısa sürede alaşağı etti... Ancak yine de İsmet Paşa’nın müsamahası ve isteğiyle Türkiye çok partili siyasi hayata girdi... 
     Bakalım bugünün halka umut veren troykacıları 57 yıl önceki siyasetçiler kadar başarılı olabilecekler mi .. Bakalım 1950 14 Mayıs’ında yaşanan Demokrat Parti’nin beyaz ihtilalini bir kez daha görecek miyiz 
     







Acele bir seçim... 


Sıcak... Sıcak... Sıcak... 


Çağdaş siyaset..’ 


Baykal’dan Derviş’e "Hükümette kal" 


Baykal’la Derviş görüşmesi neydi .. 


Troyka, demokratlarınbeyaz ihtilali gibi mi 


Besa mı 


Derviş’in çilesi dolmadı 


Sol yenileniyor mu, parçalanıyor mu 


Türkiye ABD’den farklı düşünüyor 


Ekonomik suça, ekonomik ceza mı dediniz 


Bağımsızlık masalı ve uykusu kaçanlar... 


Derviş’in CHP ziyareti 


İhracatçıya euro piyangosu 


Irak’ta ABD tetikçisi olmak’ bizi batırır 


Yeni Oluşum’a sosyal politikayı bırak, üretime bak’ mesajı 


</TEXT>
</DOC>
