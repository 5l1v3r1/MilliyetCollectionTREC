<DOC>
<DOCNO> 71515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sonspo06.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Sami Yen aslanı ile deplasman canavarı karşı karşıya... 
</HEADLINE>
<TEXT>

     Birinci Süper Futbol Ligi'nde yarın bu sezon iç sahaların en başarılı takımı Galatasaray ile deplasmanların en iyi ekibi Beşiktaş, Ali Sami Yen Stadı'nda karşılaşacak. 
     Galatasaray bu sezon Ali Sami Yen Stadı'nda rekiplerine geçit vermezken, yaptığı 13 lig maçını da kazanarak, büyük bir başarıya imza attı. İç sahada 39 puan toplayarak en başarılı takım unvanını alan sarı-kırmızılılar, bu kez ezeli rakipleri Beşiktaş karşısında bu unvanlarını korumak için mücadele edecek. 
     Beşiktaş ise bu sezon deplasmanların en başarılı takımı olarak dikkati çekiyor. Siyah-beyazlılar deplasmanda yaptığı 12 maçın 8'ini kazanıp, 1'ini yitirirken, 27 puan topladı ve deplasman puanlamasında, en yakın rakibi Gençlerbirliği'ne 7 puan fark yaptı. 
     Galatasaray, Ali Sami Yen Stadı'nda tam 38 gol atarken, kalesinde yalnızca 8 gol gördü. 
     Beşiktaş ise deplasmanda 34 gol atıp, 14 gol yerken, tek yenilgisini erteleme maçında Ankara'da Samsunspor'a karşı aldı. 
     






</TEXT>
</DOC>
