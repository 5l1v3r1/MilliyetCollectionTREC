<DOC>
<DOCNO> 60077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/ekonomi/eko01.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
KRİZE İNAT EĞLENCE 
</HEADLINE>
<TEXT>

İstanbul, ekonomik krizle geçen 2001’e inadına eğlenerek veda etti. Eğlenmenin kişi başına 50 ile 300 milyon lira arasında değiştiği yılbaşında harcanan para üçe katlanıp 5 trilyona çıktı 
     NEDİM ŞENER 

     Yılbaşı gecesinde, ekonomik krize rağmen İstanbul’da eğlence patlaması yaşandı. Günler öncesinden rezervasyonlar tamamlandığı için yer bulmanın imk nsız olduğu, sokakların dahi kutlama yerine döndüğü İstanbul’da yılbaşı gecesi eğlenceye 5 trilyon lira para harcandı. 
     Bin kadar denetim elemanı ile bin 207 işyerinde 31 Aralık gecesi inceleme yapan İstanbul Defterdarlığı, geçen yıllara göre eğlence harcamalarının rekor düzeyde arttığını belirledi. 2000 yılında 700 milyar lira, 2001’de de 1 trilyon 600 milyar lira olan yılbaşı hasılat rakamının 2002 başında 5 trilyonu bulduğunu söyleyen İstanbul Defterdarı Kadir Boy şunları söyledi 
     
     Eğlence merkezlerine gözaltı 
     "Hasılatın artmasında yapılan denetimin büyüklüğünün de etkisi olmuştur. Ayrıca ekonomik krizin varlığına rağmen bu kadar büyük hasılat tutarı piyasanın açılacağının işaretleri olarak yorumlanabilir." 
     Yılın son günü 19.30’da başlayıp sabah 06.00’ya kadar süren son yılların en büyük vergi denetimini yapan İstanbul Defterdarlığı elemanları, kentin eğlence yerlerinin kalbinin attığı semtlerdeki lüks kulüp, bar, taverna ve restoranlarda kasa denetimi yaptı. 
     Kişi başına en ucuz eğlencenin 50 milyon liradan başladığı ve 300 milyona kadar çıktığı Etiler, Ulus, Levent, Tarabya yanında Bakırköy, Yeşilköy, Beyoğlu ve İstanbul Boğazı’nın iki yakasındaki toplam 247 eğlence yerinde elde edilen hasılatın ise 1.5 trilyon lira olduğu belirlendi. 
     
Adisyon yazmayana ceza      Eğlence yerleri dışında yılbaşı gecesi açık olan 960 işyerinde de yaygın ve yoğun vergi denetimlerinin yapıldığını anlatan Kadir Boy, 50 işyeri hakkında tutanak yazılarak, 97 milyar liralık ceza kesildiğini söyledi. 
     97 milyar liralık cezanın 21 milyar liralık bölümünün adisyon yazmayan eğlence yerlerini kapsadığını belirten Boy, bu şekilde yapılan yoğun denetimler sonucunda da toplam 1.5 trilyon lira fatura kestirildiğini kaydetti. 
     Denetim yapılan 1207 işyerinin 500’ünün defter düzeni ve hasılat bilgilerinin tam beyanının da doğru olduğunu belirten Boy şunları söyledi 
     "Defter düzeni tam olan eğlence yerlerine denetim için değil, kendilerine teşekkür için uğranıldı ve birer tane mektup bırakıldı. Bu şirketlerin hasılat bilgileri de 2 trilyon civarında gerçekleşti. Elemanlarımız ne mek n sahiplerine de yurttaşların keyfini kaçırmadan görevlerini sorunsuz olarak bitirdiler." 
     
120 sanatçıya yevmiye sorgusu      İstanbul Defterdarlığı denetim elemanları yalnızca eğlence yerlerinin kasa girişleri ve adisyonlarını değil, sahneye çıkan sanatçıların kazançlarını da incelemeye aldı. 
     İstanbul’da sahneye çıkan 120 dolayındaki sanatçıyla tek tek görüşen ve sahneye çıkmak için kaç lira aldıklarını tespit eden denetim elemanları, bazı şarkıcıların gerçek bilgileri gizlediğini belirledi. 
     İstanbul’da şarkıcıların sahneye çıkış ücretlerinin 1 milyar, 4 milyar ve 25 milyar lirada yoğunlaştığını belirleyen denetim elemanları, gerçek kazançlarını beyan etmeyenlerin de ifadelerini değiştirmelerini sağladı. 
     Bu arada en doğru bilgiyi yılbaşı gecesi için 25 milyar lira aldığını beyan eden Kenan Doğulu ve Mazhar Fuat Özkan’ın verdiği belirlendi. 
     



 EKONOMİ 





















</TEXT>
</DOC>
