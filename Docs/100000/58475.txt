<DOC>
<DOCNO> 58475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo04.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Denizli'ye olan güven iyice azaldı 
</HEADLINE>
<TEXT>

     Fenerbahçe'nin özellikle son haftalarda aldığı başarısız sonuçlar, teknik direktör Mustafa Denizli'ye olan güvenin iyice azalmasına yol açtı. 
     Sarı-lacivertli takımın geçen sezon elde ettiği şampiyonlukla, Fenerbahçe Kulübü tarihine, takımı şampiyon yapan ilk Türk çalıştırıcı olarak geçen Mustafa Denizli, bu sezon üst üste alınan başarısız sonuçların ardından taraftarların adeta boy hedefi durumuna geldi. 
     Fenerbahçe'nin şimdiye dek yitirdiği maçlar sonrası bile taraftarlardan tam destek alan Mustafa Denizli, Türkiye Kupası'nda Denizlispor'a elendikleri maçın ardından, bu kez de ligde Diyarbakırspor yenilgisi sonrası İstanbul'a dönüşte bir grup taraftarın ağır eleştirisine uğradı ve istifaya çağrıldı. 
     Bu arada, ''www.fenerbahce.com'' adlı internet sitesinde yer alan ve halen sürmekte olan ''Fenerbahçe'nin neye ihtiyacı var '' konulu anketine şu ana dek katılan 14 bin 724 katılımcıdan, yüzde 45'i ''teknik direktöre'' görüşünde birleşti. 
     Anketin şu anki sonuçları şöyle 
     A-Sabıra yüzde 12.3 1814 oy. 
     B-Desteğe yüzde 15.4 2 bin 271 oy. 
     C-Transfere yüzde 26.7 3 bin 930 oy. 
     D-Teknik direktöre yüzde 45.6 6 bin 709 oy. 
     

     
</TEXT>
</DOC>
