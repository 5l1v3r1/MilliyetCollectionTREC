<DOC>
<DOCNO> 64355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/ekonomi/eko08.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Parayı katlayan şirketler 
</HEADLINE>
<TEXT>

Son altı ayda yüzde 100'ün üzerinde getiri sağlayarak yatırımcısının parasını katlayan firmalar savunma ve iletişim sektöründe yer alan şirketler oldu 
     Songül HATISARU 

     Savunma sanayi, iletişim, tekstil ve k ğıt sektöründeki şirketler son altı ayda kazandırırken, turizm sektöründe yer alan firmalar yatırımcılarını hüsrana uğrattı. 11 Eylül'de İkiz Kuleler’e yapılan saldırıdan sonra prim yapmaya başlayan ve Irak'a olası bir operasyon ihtimali ile gündeme gelen savunma sanayii, bu sektörde yer alan Aselsan'ı da hareketlendirdi. 
     Aselsan, 9 aylık bilançosunda 53 milyar 383 milyon lira zarar açıklamasına rağmen, bütün hisselerin üzerinde bir performans gerçekleştirdi. Hisse son altı ay içerisinde yüzde 126 oranında değer kazanarak 19.000 liraya yükseldi. Savunma sanayiindeki şirketleri getiri sıralamasında iletişim sektöründeki Turkcell izledi. Turkcell'in endekste de ağırlığının yüksek olmasından dolayı kısa vadede İMKB 100 Endeksi de hızlı bir yükseliş yaşadı. 
     Turkcell hisseleri 4.800'den 10.000 seviyesine yükselerek yatırımcısına yüzde 108'lik bir getiri sağladı. Turkcell'in 2001 yılı 9 aylık bilançosunda 509 trilyon zararda olduğu dikkat çekiyor. 
     
     İhracatçı şirketler öne çıktı 
     İletişim sektöründen sonra yatırımcısına en fazla kazandıran sektör hisseleri tekstil oldu. İhracat ağırlıklı şirketlerin ön plana çıktığı sektörde en yüksek getiriyi Koniteks sağladı. Koniteks 950 seviyesinden 5.600 seviyesine yükselerek yüzde 489 oranında getiri sağladı. Koniteks'in 2001 yılı 9 aylık bilançosunda 4.8 trilyon lira zarar açıkladığı görülüyor. Tekstil sektöründe Koniteks'den sonra ikinci sırada Arat Tekstil yer alıyor. Arat Tekstil 9 aylık bilançosunda 13 trilyon lira net satış gerçekleştirirken 4.9 trilyon lira zarar açıkladı. Hisse son altı ayda 750 seviyesinden yüzde 210 oranında değer kazanarak 2.325 liraya yükseldi. 
     Tekstil sektöründe üçüncü sırada Bossa hisseleri yer alıyor. Son altı ayda 2.175 seviyesinden 5.700 seviyesine yükselen hisse yüzde 162 oranında değer kazandı. 2001 yılının 9 aylık döneminde 10 trilyon k r açıklayan şirket aynı dönemde 131 trilyon net satış gerçekleştirdi. 
     
     K ğıt sektörü de güldürdü 
     Tekstil hisselerinden sonra yatırımcısının yüzünü en fazla güldüren hisseler k ğıt sektöründeki hisseler oldu. Sektörde yer alan hisseler arasında Bak Ambalaj, Hürriyet Gazetecilik ve Işıklar Ambalaj ilk üçü paylaştılar. Bak Ambalaj son altı ayda yüzde 166.67 oranında değer kazandı ve 2.700 seviyesinden 7.200 seviyesine yükseldi. 2001 yılının 9 aylık döneminde 182 milyar lira k r açıklayan şirket 25 trilyon liralık net satış gerçekleştirdi. 
     Hürriyet Gazetecilik ise 1.900 seviyesinden 4.350 seviyesine yükselerek yüzde 128.95 oranında getiri sağladı. 2001 yılının 9 aylık döneminde 3 trilyon lira k r açıklayan şirket yine aynı dönemde 148 trilyon lira satış gerçekleştirdi. Işıklar Ambalaj son altı ayda 2.000 seviyesinden yüzde 107.50 oranında değer kazandı ve 4.150 seviyesine yükseldi. 2001 yılının 9 aylık döneminde 26 trilyon zarar açıklayan şirket 14 trilyon net satış gerçekleştirdi. 
     
Cimbom kredi kartıyla hisse satacak      Halka açılma hazırlığı içinde olan Galatasaray'ın hisseleri kredi kartıyla da alınabilecek. SPK, Global Menkul’ün başvurusu üzerine, Galatasaray Sportif Sınai ve Ticari Yatırımlar'ın hisselerinin halka arzında, hisse senedi bedellerinin kredi kartı ile ödenebileceğine karar verdi. 
     
     SPK ceza yağdırdı 
     Kurul, Kepez Elektrik ile Çukurova hisse senetlerinde gerçekleştirdikleri işlemler nedeniyle, Esat Yontunç, Ali Ziya Sesel ve Şükrü Cenk Akalın hakkında suç duyurusunda bulunurken, bu kişilere getirilen işlem yapma yasağı, sürekli olarak işlem yapma yasağına dönüştürüldü. Kurul ayrıca, Karon Menkul Kıymetler'in çeşitli kademe yöneticileri hakkında suç duyurusunda bulundu. 
     Türkiye Sermaye Piyasası Aracı Kuruluşları Birliği tarafından, hisse senedi piyasasında uygulanacak kurtaj oranı belli oldu. Aracı kurumların, ikincil piyasada gerçekleştirecekleri hisse senedi alım - satım işlemlerinde müşterilerden tahsil edecekleri aracılık komisyonu oranının, vergiler hariç, binde 2'den az almayacağına, ancak aracı kurumların, söz konusu işlemlerden ay içinde elde etmiş oldukları, toplam komisyon gelirlerinin en çok yüzde 35'ni, ay sonu itibariyle belirleyecekleri müşterilerine komisyon iadesi adı altında geri ödeyebilmelerine karar verildi. 
     
Endekslerin son 6 aydaki performansı Endeks Adı 25.07.2001 Kapanış 25.01.2002 Kapanış Net Değ. Yüzde Değ. Savunma 3.726 8.439 4.712 126,47 İletişim 2.718 5.662 2.944 108,33 Tekstil, Deri 3.073 5.196 2.123 69,11 Orman, Kağıt, Basım 5.660 9.141 3.481 61,51 İMKB Men. Kıy.YO 5.321 8.567 3.246 61,00 İMKB Ulusal Hiz. 5.131 8.106 2.975 57,98 Taş, Toprak 8.374 12.507 4.132 49,34 Metal Ana 4.218 6.280 2.062 48,89 Elektrik 1.616 2.374 759 46,95 Sigorta 13.517 19.739 6.222 46,03 Teknoloji 5.893 8.596 2.703 45,86 Holding ve Yat. 9.997 14.065 4.068 40,69 Ticaret 8.227 11.447 3.220 39,13 Ulaştırma 7.136 9.874 2.738 38,36 Metal Eşya, Mak. 9.825 13.569 3.744 38,11 Bilişim 6.309 8.645 2.336 37,02 İMKB Ulusal 30 11.986 16.262 4.276 35,68 İMKB Ulusal 50 9.361 12.665 3.303 35,29 İMKB Ulusal Tüm 9.086 12.273 3.187 35,08 İMKB Ulusal Sınai 8.042 10.862 2.820 35,07 İMKB Ulusal 100 9.535 12.871 3.336 34,98 İMKB Bölgesel Ysp 15.958 21.235 5.277 33,07 İMKB Ulusal Mali 13.335 17.307 3.972 29,79 Kim., Petrol, Plastik 8.574 11.031 2.456 28,64 Banka 16.346 20.458 4.112 25,15 Gayrimenkul YO 11.597 14.434 2.837 24,46 Finansal Kir. Fak. 2.677 3.270 593 22,15 Gıda, İçecek 11.467 12.999 1.532 13,36 Turizm 3.472 2.931 -540 -15,56      
     



 EKONOMİ 



















</TEXT>
</DOC>
