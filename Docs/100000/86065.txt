<DOC>
<DOCNO> 86065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun01.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'a, 11 Eylül için ilk dava açıldı 
</HEADLINE>
<TEXT>

     ABD'de bir avukat, 11 Eylül saldırılarını önlemede başarısız olmakla suçladığı ABD Başkanı George W. Bush yönetimine dava açtı. 
     San Francisco bölgesi avukatlarından Stanley Hilton, 11 Eylül kurbanlarının akrabaları adına bu hafta açtığı davada, Bush yönetiminden 7 milyar dolarlık tazminat talep ettiği bildirildi. 
     Hilton, Amerikan liderlerini, anayasayla belirlenen, vatandaşlarını ve ülkeyi koruma görevini yerine getirmemekle suçluyor. 
     Stanley Hilton'un açtığı davada, ABD Başkanı George W. Bush'un "11 Eylül'ün olmasına izin verdiği" iddiası da yer alıyor. 
     Saldırılardan aylar önce, teröristlerin uçak kaçıracağı yönünde istihbarat aldığı ortaya çıkan Bush yönetimi, ağır eleştirilere maruz kalıyor. Bush yönetiminin, gelen istihbarat bilgilerini daha ciddi şekilde değerlendirmesi halinde 11 Eylül saldırılarının önlenebileceği savunuluyor. 
     





</TEXT>
</DOC>
