<DOC>
<DOCNO> 63289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sonspo11.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor 0 - Denizlispor 1 maç bitti 
</HEADLINE>
<TEXT>

     Birinci Süper Futbol Ligi'nde Denizlispor, deplasmanda Yimpaş Yozgatspor'u 1-0 yendi. 
     7. dakikada Denizlispor ceza alanında oluşan karambolde savunmanın 
     uzaklaştıramadığı topu önünde bulan Preko sert vurdu. Top, yandan az farkla auta çıktı. 14. dakikada Serdar'ın ceza alanı dışından sert şutunda, topu kaleci Diallo güçlükle bloke etti. 20. dakikada Cergizhan'ın ortasında Preko'nun kafa şutunda, top yandan az farkla auta çıktı. 24. dakikada Denizlisporlu Serdar, Yimpaş Yozgatsporlu Özgür'e sert girince, Özgür sakatlanarak hastaneye kaldırıldı, Serdar ise kırmızı kartla cezalandırıldı. Bu dakikada ev sahibi ekipte Özgür'ün yerine Mehmet Şimşek oyuna dahil oldu. 37. dakikada ceza alanı dışında Yimpaş Yozgatspor kalecisi Diallo, topu ayağının altında kaçırınca araya giren Veysel, meşin yuvarlağı boş kaleye gönderdi. Kalan dakikalarda iki takımın çabası başka gol getirmedi ve ilk yarıyı Denizlispor 1-0 üstünlükle tamamladı. Ev sahibi Yimpaş Yozgatspor, ikinci yarıya İlhan'ın yerine Hüseyin'i x alarak başladı. 47. dakikada Deanizlispor'dan Bülent sarı kart gördü. 48. İlker'in ceza alanı dışından yerden sert şutunda, top yan ağlarda kaldı. 57. dakikada İlker'in ceza alanı dışından şutunda, kaleci Süleyman topu son anda üstten kornere çeldi. 60. dakikada İsmail'in ara pasında topla buluşan Preko'nun yandan kaleye göndermek istediği top, kale çizgisi üzerinden auta çıktı. 64. dakikada Yimpaş Yozgatspor'dan Murat, rakibine kontrolsüz girince kırmızı kartla oyun dışında kaldı. 73. dakikada Denizlispor'da, Timuçin'un yerine Cengiz xx , Yimpaş Yozgatspor'dan da İsmail'in yerine Arben x oyuna dahil oldu. 90. dakikada Cengizhan'ın şutunda, top kaleci Süleyman'da kaldı ve maç 1-0 konuk takımın üstünlüğüyle bitti. 
     






</TEXT>
</DOC>
