<DOC>
<DOCNO> 82358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/yazar/akyol.html </URL>
<DATE> 2002/05/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Attila İlhan üzerine 
</HEADLINE>
<TEXT>

     SELİM İleri gibi iyi bir romancımız, Attila İlhan'la mülakat yapınca "N am - ı diğer Kaptan Atilla İlhan'ı Dinledim" adıyla çok güzel bir eser çıkıyor. İş Bankası Kültür Yayınları. 
     Atilla İlhan'a, edebiyatçılığının yanında büyük bir kültür sentezcisi düşünür olarak çok saygı duyarım. 
     İlhan "Atatürk, Mustafa Kemal, Ulu Önder" değil "Gazi" kavramını tercih eder. Çünkü İlhan'ın 'büyük sentez'in tarih ı temsilcisi "Gazi"dir. Atatürk'e bildik klişelerin dışında, özgün bir bakış... 
     Attila İlhan zihnindeki büyük sentezi Gazi'de somutlaştırmak için, Tek Parti döneminde eleştirdiği her şeyi İnönü'ye yükleyerek tarihi yeniden kurar Türk musikisinin ve Osmanlı kültür mirasının reddedilmesini, "Yunan, Latin" özentili bir "alafrangalığa" gidilmesini "Batı ile ittifak imzalayan... diktatör İnönü'ye" yükler Sf. 271 
     "Batı ile hiç andlaşma yapmayan" Gazi ise, Dil ve Tarih Kurumları'nı kurarak "ulusallığı" seçmişti. Sf. 251 
     Bu görüşe katılmıyorum. Atatürk'ün dil ve tarih tezlerinin amacı Osmanlı kültürünü, Türk musikisi araştırarak Attila İlhan'daki gibi bir sentez oluşturmak değildi. Bunlardan 'arınmış' bir kültür yaratmaktı. Bazı aşırılıkları da İnönü frenlemişti. 
     
     İLHAN'IN büyük yönü büyük bir kültür sentezi yapabilmiş olmasıdır. 
     Milli Mücadele hatıralarıyla dolu, "Cumhuriyetçi, vatanperper" bir aile ocağı. Romanda ramazanlarda sahura kalkılıyor. Ve, "tadına sonradan vardım" dediği Osmanlı izleri... 
     "Kasabanın içerisinde arklar vardı ve sular akardı. Suların yanına kavaklar dikmişler. Çok güzel camiler vardı. Bir tanesini Sinan yapmış." Sf. 30 
     Faruk Nafiz'in, Mehmet Akif'in, Necip Fazıl'ın şiirleri... İstiklal Marşı'nı ezbere okuyan Attila'yı "Turancı" Nihal Atsız'ın kutlaması... 
     Ve ille de Nazım Hikmet... Hem şiiriyle hem romantik komünizmiyle Ve bir lise talebesinin komünist diye tutuklanması Sf. 41 
     Stalinci genç Attila Paris'tedir. Troçkistlerle ve komünist olmayan aydınlarla, dogmalara sığmayan olgularla tanışır. Mustafa Kemal'i sorarlar, bilmediğini fark eder ... 
     İlhan'ı yoğuran zengin, zahmetli, yaratıcı yeni deneyimler 
     "Bir sürü şey çıkmaya başladı... Bunlar beni düşündürüyor... Okudukça bunları kavramaya başlıyorum..." S1. 119 
     
     HALBUKİ bizde 1940'larda, 50'lerde "aydınlar, hatta komünist aydınlar büyük ekseriyetle komprodor kültürüyle yetişmiş çocuklar, komprador komünistler..." Sf. 99 
     TKP geleneğinde "her şey Moskava'ya bağlı." Sf. 110 
     1960'larda çıkan Sol Kemalist "Yön" dergisi "okurken dehşet içinde kalıyorum. Dergide tartışılan konular 1930'lar marksiszminin tartıştığı konular." Sf. 205 
     "Türk solunun bir türlü ayakları yere basar sol olmaması beni hep rahatsız etmiştir." Sf. 215 
     Attila İlhan'ın "marksist metod"la yaptığı sol Kemalist sentez İslam, Osmanlı ve 'Türkçü' kültür mirasını da benimsiyor. Sf. 271 
     Bu büyük sentezin küçük bir örneği "Nazım'ın Şeyh Bedreddin Destanı'nda hem Divan hem de Halk şiirimizin mükemmel bir sentezi vardır." Sf. 91 
     Kültür zenginliği ile tanışmak isteyen herkes, hele de Milli Eğitim'in 'ideokrat' efendileri, mutlaka bu eseri okumalıdır... 
     
     







Attila İlhan üzerine 


Dedemizin dedesinin dedesini neden hiç merak etmeyiz ki .. 


Haberal'ın isyanı 


Ecevit’in sağlığı programın başarısını etkiler mi 


Siyasi saygınlık ve hasta bir Başbakan 


Maliye’nin naylon tebliği yumuşadı 


Her gün bir sorun 


Lider yönetiminde zaaflar 


Siz de bir dilim Deniz Gezmiş alır mıydınız 


Saha mı hazır değil, golcüler’ mi 


Hormonun azı yarar çoğu zarar 


</TEXT>
</DOC>
