<DOC>
<DOCNO> 85668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun25.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kediler miyavlamaları ile insanları yönlendiriyor 
</HEADLINE>
<TEXT>

     Psikologlar, kedilerin değişik tonlardaki ''miyav''larını kullanarak insanları yönlendirme konusunda evrimle geliştiğini düşünüyorlar. 
     Kedi sahipleri, bu sevimli hayvanların nazlanmalarında sınır olmadığını bilir. Ancak Amerikalı bir psikolog, kedilerin değişik ses biçimleriyle insanları harekete geçirmeyi, yönlendirmeyi öğrendiklerini belirtiyor. 
     BBC'nin haberine göre, Corell Üniversitesi'nden Nicholas Nicastro, kedilerin insanlarla yaşamaya başladıktan 5000 yıl sonra sahiplerini mutlu etmek için hangi düğmelere basmaları gerektiğini öğrendiklerini ve karşılığında daha rahat bir yer, daha lezzetli bir yemek ve daha fazla şımartılmak ödülünü aldıklarını açıkladı. 
     Southampton Üniversitesi'nden hayvan davranışları uzmanı Dr. John Bradshaw ise kedilerin sahiplerini yönlendirmek için değişik biçimlerde miyavlamayı öğrendikleri görüşüne katılsa da, bunun bir evrim değil, öğrenilmiş davranış olduğunu savundu. 
     Çoğu kedinin farklı ses tonlarında miyavladıklarını belirten Bradshaw, ancak kediler karşılaştırıldığında, bu miyavlamalar arasında bir ortaklığın olmadığını öne sürdü. 
     Bradshaw, bu noktadan hareketle her kedinin sahibinin dikkatini nasıl çekeceğini öğrendiğini, bunun genetikle bir ilgisi olmadığını açıkladı. 
     





</TEXT>
</DOC>
