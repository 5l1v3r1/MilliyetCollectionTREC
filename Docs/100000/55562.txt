<DOC>
<DOCNO> 55562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/ekonomi/aeko.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Toshiba da seve seve’ kampanyası başlattı 
</HEADLINE>
<TEXT>

Toshiba Türkiye Genel Müdürü Biter, tüketici için birçok farklı seçenek sunan yeni satış kampanyası ile seve seve indirim’ kervanına katıldıklarını açıkladı 
     ŞÜKRÜ ANDAÇ 

     Son günlerde yayılarak süren indirim kampanyalarına bilişim sektörü firmalarından Toshiba da katıldı. Konuyla ilgili bilgi veren Toshiba Türkiye Genel Müdürü Aytaç Biter, "Hem yıl sonu olması, hem de piyasanın moralli olduğu bir dönemdeyiz. Biz de bu fırsattan yararlandık ve öncelikle Toshiba’yı yurtdışı bu kampanya için ikna ettik. Özel koşullar ve fiyatlar yarattık. Yurdışından da destek alarak, özel fiyatlarla kampanya düzenlemeye karar verdik ve aslında son günlerde moda olan deyimle seve seve kampanya yaptık’" dedi. 
     
     Üç farklı seçenek 
     Kampanya hakkında da bilgi veren Biter şunları söyledi 
     "Bu kampanya kapsamında üç farklı ürün aynı anda sergilenecek. Tüketicilere 46 dolar taksitle dizüstü bilgisayar sahibi olma imk nı sağladık. Dolardan çekinenler için TL seçenekleri de sunduk. Müşteri ürünü hemen teslim alabilecek. Kredilendirme oldukça basit ve hızlı olarak işlemekte. Tüketici için bütün kolaylıkları sağladık." 
     
     5 bin bilgisayar sattık 
     Türkiye’de 2001 yılında 10 bin 700 bilgisayar sattıklarını belirten Biter, "Bu yıl ilk kampanyamızı yapıyoruz. Kriz ortamına rağmen satışta 5 bini geçtik. Kriz ortamında büyük bir başarı. Bu kampanya ile belli bir hedefimiz ve yurtdışına verdiğimiz sipariş var. Geçen yılki kampanyalı satış rakamını aşmayı bekliyoruz" dedi. 
     
Kriz dizüstü’ne yaradı      Yakın bir gelecekte taşınabilir bilgisayarın, masaüstü bilgisayarların yerini alacağını belirten Mehmet Biter, "Taşınabilir bilgisayar pazarı bugün itibariyle çok düşük. 2000’de yüzde 8’lerde kaldı. Japonya’da bu oran yüzde 55, Amerika’da yüzde 35, Avrupa da yüzde 25. Taşınabilir bilgisayarda Türkiye’de de çıkışın olması normal. Kriz taşınabilir bilgisayar için olumlu. Masaüstü bilgisayar gibi geniş ofis mekanları gerektirmiyor. Eleman iş neredeyse oraya gidiyor. Krizde agresif ve daha rekabetçi olmalısınız. Tüm bunlara bakıldığında aslında kriz ortamlarının dizüstü bilgisayar pazarını olumlu etkilediği söylenebilir" dedi. 
     



 EKONOMİ 























</TEXT>
</DOC>
