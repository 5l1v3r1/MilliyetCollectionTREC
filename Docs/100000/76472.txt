<DOC>
<DOCNO> 76472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur24.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet Fadıl'a gıyabi tutuklama kararı... 
</HEADLINE>
<TEXT>

     Bağcılar Cumhuriyet Başsavcılığı, ''Almanya'daki 106 gurbetçiyi 5 milyon 867 bin mark dolandırdığı'' iddiasıyla hakkında soruşturma başlattığı Jet-Pa Holding Yönetim Kurulu Başkanı Mehmet Fadıl Akgündüz için gıyabi tutuklama kararı çıkarttı. 
     Almanya'da çalışan 106 Türk vatandaşının, ''1998 ile 2000 yılları arasında 'kar ortağı yapılacakları' vaat edilerek kendilerinden toplam 5 milyon 867 bin mark para toplanmasına rağmen, aradan geçen süre 
     içerisinde ne kar payı aldıkları, ne de paralarının iade edildiği'' iddiasıyla Akgündüz hakkında suç duyurusunda bulunmaları üzerine, Bağcılar Cumhuriyet Başsavcılığı'nca ''dolandırıcılık'' suçundan başlatılan soruşturma sürüyor. Başsavcılık, soruşturma kapsamında Bağcılar Sulh Ceza Mahkemesi'ne başvurarak, yurtdışında olduğu tahmin edilen Mehmet Fadıl Akgündüz'ün yakalanması ve ifadesinin alınması amacıyla hakkında gıyabi tutuklama kararı çıkartılmasını sağladı. 
     






</TEXT>
</DOC>
