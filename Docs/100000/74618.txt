<DOC>
<DOCNO> 74618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/spor/spo09.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Futbolcunun hakkı yok mu      Lig her hafta rengini değiştiriyor. Hassas maçlar, ilginç sonuçlar ortaya çıkıyor. Herkes diken üstünde. Canını kurtarmaya çalışanlar, Avrupa’ya gitmek için uğraşanlar ve şampiyonluk savaşı verenler adaletli bir mücadele arıyor. 
     Ancak hakemlerimiz, kor üstünde oynanan bu oyunu kaldırabilecek direnci gösteremediler. Ali Aydın gibi "cesur" bir hakem, kendisine yapılan faülün isyanındaki bir futbolcuyu oyundan atıyor. Sanki hata yapmak sadece hakemlere mahsus, futbolcular sinirlenemezmiş gibi. 
     Sabit Hacıömeroğlu, frikik kararını, penaltıya çevirirken hata yaptı. Penaltıyla birlikte futbolcuların da ağzından bir şeyler kaçtı. Ama yok. Kendileri hakem değil, dokunulmazlar grubu. Sahada kan - ter içinde oynayıp, belki de ailesinin geçimini 90 dakikanın sonucuna bağlayanlar var. Haksızlığa isyan etmenin yeni türleri mi yaratılacak ki, hakemlerimizin kart portföyleri değişecek. 
     Hatayı hepimiz yapıyoruz. Ama karşımızdakini anlayamıyoruz. Sizin bir düdüğünüz bir yılın çalışmasını bir kenara itiyorsa, bırakın isteyen de sınırlı isyanını yaşasın. 
     
HAFTANIN SÖZÜ      Rize’nin yenilgiyi telafi etme şansı var. Ama bizim yok. 
     Beşiktaş Menajeri Sinan Engin 
     



 SPOR 




























</TEXT>
</DOC>
