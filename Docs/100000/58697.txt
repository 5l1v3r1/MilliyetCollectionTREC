<DOC>
<DOCNO> 58697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/spor/yurundul.html </URL>
<DATE> 2001/12/24/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
Güven ve destek 
</HEADLINE>
<TEXT>

     Fenerbahçe yönetimi bu akşam yapacağı toplantıda Mustafa Denizli ile devam mı tamam mı kararını verecek. Denizli'nin karnesi zayıf. Sezon başından beri medyada yapılan eleştiriler genelde benzer. Takımın fizik kondisyon yetersizliği ve sürekli taşlarla oynamaktan kaynaklanan kolektif uyumsuzluk. Denizli bu eleştirileri gözönüne almadı. Sonuçta da üç kulvardaki bugünkü tablo ortaya çıktı. Bu durumda teknik direktör değişikliğine gidilmeli mi gidilmemeli mi Bizce her pozisyonda Denizli'nin arkasında duran yönetimin düşüncesi önemli. Eğer inançlarını kaybettilerse o zaman fazla düşünmeye gerek yok. Çünkü teknik heyet ile yönetim arasında güven ve destek olmazsa işlerin iyi olması mümkün değil. Yalnız yolları ayırma kararı verilirse yeni seçim çok önemli. Orada yapılacak bir hata çok büyük daha sorunlar getirir. 
     



 SPOR 























</TEXT>
</DOC>
