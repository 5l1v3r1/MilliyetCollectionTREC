<DOC>
<DOCNO> 72342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sondun17.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Boris Becker "İran kökenli sevgilisi ile çok mutluyum dedi" 
</HEADLINE>
<TEXT>

     Eşinden boşanan Alman tenisçi Boris Becker, İran kökenli sevgilisi Patrice Farameh ile ilişkisini açıkladı ve kendisi ile çok mutlu olduğunu söyledi. 
     Becker, Bild gazetesine yaptığı açıklamada, geçmişteki hatalarından çok şey öğrendiğini, bu nedenle özel hayatını gelecekte çok iyi korumak istediğini belirtti. 
     Becker, ''Maalesef tanınan bir kişiyim. Patrice ve ben günlerdir adım adım izleniyoruz. Bu nedenle burada bu işe bir son vermek istiyorum. Evet o benim yeni arkadaşım. Her ikimiz de çok mutluyuz'' dedi. 
     Patrice'in kendisine uygun kişi olduğunu nasıl anladığı sorusuna karşılık da Becker, ''İnsan, benim Patrice ile karşılaşmamda olduğu gibi ya çarpılır, ya da bir şey hissetmez. Bunu sözcükler ile açıklamak mümkün değil. Biz çarpıldık ve bu haftalardan bu yana böyle. Çok mutluyum. Dünyayı toz pembe görüyorum'' dedi. 
     Gazetenin haberinde, Patrice Farameh'in 19 Temmuz 1973'te Tahran'da doğduğu, ABD'de büyüdüğü ve 2 yıldan bu yana Münih'te yaşadığı belirtildi. 
     






</TEXT>
</DOC>
