<DOC>
<DOCNO> 90370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sonspo18.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Del Piero, Güney Kore'ye karşı ilk 11'de... 
</HEADLINE>
<TEXT>

     17. Dünya Kupası finallerinde, 2. tur 
     maçını yarın ev sahibi ülkelerden Güney Kore ile yapacak olan İtalya Milli Takımı'nda, teknik direktör Giovanni Trapattoni'nin, forvette Christian Vieri ile birlikte Alessandro Del Piero'ya görev vermesi bekleniyor. Takımının kupada yaptığı ilk 2 maçta yedekte bekleyen, son Meksika maçında ise oyuna sonradan girerek takımına beraberlik golünü kazandıran Del Piero'yu, bugünkü çift kale maçta teknik direktör Giovanni Trapattoni, forvette Vieri ile birlikte oynattı. Trapattoni'nin, Güney Kore karşısında Del Piero'yu forvet mevkiinde Filippo Inzaghi'nin önünde ilk 11'de sahaya süreceği kaydedildi. ''Gök mavililer''de, ayağındaki sakatlık süren savunma oyuncusu Alessandro Nesta, çift kale maçta yer almazken, bu futbolcu takımdan ayrı çalıştı. Nesta ile ilgili son kararın, maçtan önce verileceği ifade edildi. İtalya Milli Takımı'nda, Güney Kore karşısında, baldırından sakat olan orta alan oyuncusu Di Biagio ve cezalı Fabio Cannavaro, yer alamayacak. 
     





</TEXT>
</DOC>
