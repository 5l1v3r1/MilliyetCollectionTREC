<DOC>
<DOCNO> 86546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sondun31.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollandalı'ların bankadaki paraları Paris'ten çekildi 
</HEADLINE>
<TEXT>

     Hollanda'da onlarca kişinin banka hesaplarından, habersizce başka bir ülkeden para çekildiği öğrenildi. 
     Verilen bilgiye göre, geçen hafta Paris'te, Gare du Nord ve çevresindeki ATM'lerden, Hollanda'da Postbank'taki hesaplardan ortalama 2'şer bin euro çekildi. 
     Bir müşterinin farkına vararak bankayı uyarması üzerine, banka hemen harekete geçerek önlem aldı. 
     Bankadan yapılan açıklamada, olayın öğrenilmesinden sonra, şifrelerin hemen bloke edildiği ve değiştirildiği belirtildi. 
     Hesap sahiplerinin Hollanda'da ve kartları yanlarında bulunmasına rağmen, şifrelerinin nasıl kullanılarak para çekildiği konusunda ise bilgi verilmedi. 
     Ancak heniz belirlenemeyen kişilerce çekilen paraların karşılanacağı belirtildi. 
     





</TEXT>
</DOC>
