<DOC>
<DOCNO> 82021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/yazar/akyol.html </URL>
<DATE> 2002/05/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa ve Türkiye 
</HEADLINE>
<TEXT>

     AVRUPA tarafından PKK ve DHKP - C'nin terör örgütleri olarak tescil edilmesi, yeni olumlu gelişmelerin, açılımların sinyali mi 
     Başbakan Ecevit liderler zirvesinden sonra "iyi haberler var" dedi. 
     Bu "iyi haberler"in kapsamı ne AB, Türkiye'ye tam üyelik müzakerelerini başlatmak için tarih mi verecek 
     Türkiye Kopenhag kriterleri için yeni adımlar mı atacak Tabii özellikle "rezervli konular" denilen ana dilde radyo ve TV yanını, dil kursları, idamın kaldırılması konularında... 
     Liderler yeni kararlar mı aldılar 
     Meseleyi Mesut Yılmaz'a sordum. Berlin Üniversitesi'nde konferans vermeye gidiyordu. "Böylece Türkiye'ye Avrupa yolu açılıyor mu " şeklindeki soruma Mesut Bey telefonda şu cevabı verdi 
     - Durum o kadar iyimser yoruma müsait değil Terör örgütlerinin listeye alınması elbette iyi, çok iyi haber ama Türkiye'nin açılımlarını hızlandıracağı, Avrupa'nın da tam üyelik takvimi vereceği konusunda henüz alınmış bir karar yok. 
     
     LİDERLERİN aldığı karar, "rezervli konular"ın tekrar incelenmesi ve bu incelmeyi Başbakanlığa bağlı AB Genel Sekreterliği'nin yapması... 
     Genel Sekreterlik'ten öğrendiğime göre, liderler "şu açıdan bakın" diye bir yön de vermemişler. Onun için "yeni bir şey yok" havası Genel Sekterliğe de hakim... 
     PKK ve DHKP - C'nin terör listesine alınması demek, bunların bütün faaliyetlerinin terör işlemi görmesi demek Örgütlerin öfkelenmesi bundan... 
     Fakat bu olumlu gelişme, AB kapılarının Türkiye'ye açıldığı anlamına gelmiyor. Bu, büyük ölçüde Kıbrıs meselesine ve anadilde yayın ve dil kursu serbestliğine bağlı bulunuyor. 
     Bu noktada Türkiye'nin elini tutan faktör, hiç de haksız olmayan bölünme korkusudur. Doğru bir yön tutturmak için şu soruları iyi düşünmeliyiz 
     Etnik sorunları bugünkü dünyada eskisi gibi yok saymak mümkün mü Böyle bir dünyada Türkiye AB üyesi olarak mı, AB dışında kalarak mı bütünlüğünü daha kolay korur 
     
     YILMAZ'IN konferans metnine baktım. Avrupa'nın terör örgütlerine imkan sağlamasının yarattığı tahribata dikkat çekiyor. Bunun "Avrupa'ya güvenimizi sarstığını" ve "birçok kimsede Avrupa hakkında şüpheler oluştuğunu" anlatıyor. 
     Türkiye'nin İslam, modernizm ve demokrasi uyumunda evrensel model olduğunu anlatarak şunu vurguluyor 
     "Türkiye'de Avrupa hakkındaki şüpheleri kaldırmak için, tam üyeliğimiz konusunda Avrupa Birliği'nin iyi tarif edilmiş ve net bir perspektif ortaya koyması gerekmektedir... Türkiye'nin tam üyeliği için net bir perspektif verilmesi, ülkemizdeki reform sürecini de hızlandıracaktır..." 
     Türkiye bu perspektifi almak için yeni bazı adımlar atmalı, Avrupa da bu konuda eski hatalarını tekrarlamaktan sakınmalı, geniş görüşle davranmalıdır. 
     Avrupa üyesi olacağı kesinleşmiş bir Türkiye'den ayrılmayı kimse tabanına anlatamaz, bölücülük zemin kaybeder. Ama üyelik perspektifinin sağlayacağı ekonomik ve sosyal dinamizm hem Türkiye'yi güçlendirir hem Avrupa'nın da işine gelir. 
     
     







Avrupa ve Türkiye 


"Avucun birinde 200 milyar dolarlık dış borç, ötekinde de sadece üçün biri var be..." 


Desimal saat... 


Cem'in adım önerisi 


BM ruhunu kaybetti 


Solun kendi oyununa gelmesi 


Türkiye'ye Pakistan rolü 


İnsanlık ağacında bir dal 


İSTEK okulları ve Dalan 


Kim korkar Le Pen'den .. 


Atalarımızın kafası çok mu karışıktı 


Liste tamam, taban bekliyor’ 


Açık istihbarat raporu... 


Boğazlarda tanker felaketi 


Kafes içinde yolculuk 


TV'nin gözden kaçan asıl tehlikesi 


WC’leri de yabancılar alacak 


</TEXT>
</DOC>
