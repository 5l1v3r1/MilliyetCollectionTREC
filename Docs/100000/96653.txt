<DOC>
<DOCNO> 96653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/astro/index.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgiler güçlü 
</HEADLINE>
<TEXT>

Bugün su elementindeki vurgu, sezgilerin öne çıkacağını ve duygusal konularda aktif bir gün olacağını gösteriyor. Ülkemiz açısından da yeni gelişmeler filiz vermekte. Önüne geçilmeyen şartlar söz konusu. Koç’lar ilişkilerinde daha yapıcı davranabilirler. Ortaklaşa konularda çıkarlar var. Bu alanda şanslılar. Boğa’lar süregelen gerginliklerini barış yoluyla halledebilirler. Yakın ilişkilerde bereketli zamanlar var. İnatçılıktan uzak durmalılar. İkizler günlük işlere özen göstererek önündeki engelleri aşabilir. Düşüncelerini planlı biçimde bir araya getirmeye bakmalı. Yengeç’ler şanslı bir gündeler. Duygusal konularda başarı var. Aşk hayatında da coşkun bir tutum söz konusu. Yaratıcı konulara yönelmeliler. Aslan’lar bir miktar huzursuz olmakla birlikte çaba sarf ederek engelleri aşabilecekler. Duygusal konularda kendilerini yeteri kadar iyi anlatmakta zorlanabilirler. Başak’lar iletişim, hareket ve eğitimle ilgili konularda şanslılar. Çok hızlı hareket edebilir, önemli haberler alabilirler. Terazi’ler maddi konularda başarılı olabilecekler. Çalışma kapasiteleri çok daha fazla. Kişisel kazançlarını artırabilecekleri güzel olanaklar var. Günü boş geçirmemeliler. Akrep’ler de kişisel girişimlerinde başarılı olacaklar. Bu arada yeni başlangıçlar beklediklerinden çok daha rahat filizlenebilir. Duygularını da işin içine katabilirler. Yay’lar çok rahat olmamakla birlikte geçmişte yaptıkları iyiliklerin faydasını görebilirler. Duygusal konularda daha esnek olmaları fayda sağlayabilir. Oğlak’lar yeni şeyler öğrenmek ve başkaları ile paylaşmak için son derece olumlu bir gündeler. Dostlardan ve yakın çevreden destek var. İkili ilişkilerde yeni önerilerle karşı karşıyalar. Kova’nın sinirleri çok sağlam olmayabilir. Bununla birlikte iş hayatında başarı ve kararlılık var. Duygusal konularda pot kırmamaya bakmalılar. Balık’lar şanslı ve rahat bir gündeler. Diledikleri gibi hareket etmek söz konusu. Bununla birlikte sorumlulukları boş vermemeliler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
