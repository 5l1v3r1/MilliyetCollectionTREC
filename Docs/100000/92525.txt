<DOC>
<DOCNO> 92525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/ekonomi/aeko.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Birkaç saat önce sadece Hazine’ye bilgi verdik 
</HEADLINE>
<TEXT>

Standard Poor’s’un borç analisti Ala el-Yusuf notu önceden piyasaya sızdırma’ iddialarına yanıt verdi Açıklamadan birkaç saat önce bilgiyi prosedür gereği sadece Hazine’ye verdik 
     EVRİM ERGİN 

     İki gündür piyasa Standard Poor’s S P notu açıklamadan önce bu bilgiyi bazı kişilere sızdırıp, onlara haksız kazanç sağladı mı ’ diye tartışıyor. Bilindiği gibi S P, çarşamba günü saat 13.45’te Türkiye’nin görünümünü pozitiften durağana’ çevirmişti. Ancak sabah saatlerinden itibaren dolar hızlı bir şekilde tırmanıp, borsada beklenmeyen bir düşüş olmuştu. Öğlen saatlerinde de piyasanın neden gergin olduğu’ ortaya çıkmıştı. 
     Notu açıklayan S P Borç Analisti Ala el-Yusuf, bilginin açıklamadan önce piyasaya sızdırıldığı iddialarını reddederek, "Önceki gün resmi açıklamamızdan birkaç saat önce sadece Hazine’ye bilgi verdik’ derken Merkez Bankası, sızdırma’ kuşkusu üzerine inceleme başlattı. 
     S P açıklamasından yaklaşık beş saat önce piyasaların hareketlenmeye başlaması ve bu hareketlenmedeki sertliğin, Başbakan’ın sağlığı ile ilgili beklentilerle açıklanmasının oldukça zor’ olduğunu düşünen Merkez Bankası yetkilileri, konuyu incelemeye aldı. Ala el-Yusuf, Milliyet’e yaptığı açıklamada, sızdırma’ iddialarını değerlendirerek şunları söyledi 
     
     Türkiye müşterimiz 
Açıklamanız öncesinde, piyasalara bilgi sızdırıldığı yönünde kuşkular var. Ne diyorsunuz 
     Biz, açıklamalarımızı yapmadan önce Türk devletine bilgi veriyoruz. Bu konudaki muhattabımız Hazine. Onlara yapacağımız açıklamanın bir kopyasını birkaç saat öncesinde gönderiyoruz. Ancak piyasaya önceden vermemiz söz konusu değil. Türkiye bizim müşterimiz. Bütün müşterilerimizle ilişkilerimiz aynıdır. Onlara açıklamanın birkaç saat öncesinde bilgi veririz. 
     
Peki sizin açıklamanızdan saatlerce önce döviz piyasasının hareketlenmesini nasıl açıklıyorsunuz 
     Bu şüpheler ve iddialar doğru değil, biz piyasaya bilgi vermedik. Sadece Hazine’ye bilgi verdik. Aksi takdirde yaptığımız iş yasal olmaz. Biz şeffaf bir kuruluşuz ve böyle de olmak zorundayız. Türk piyasalarının daha çok uluslararası piyasalardan etkilendiği kanaatindeyim. Çok fazla aktif yabancı yatırımcı var ve uluslararası piyasalarda yaşanan dalgalanma Türkiye’yi de etkiliyor. Bir de Başbakan Ecevit’in sağlık durumunun piyasaları etkilediğini düşünüyorum. 
     
Başbakanın sağlık durumu daha öncesinde de benzer gerginlikler yarattı ama hiç bu denli etkili olmamıştı. Bunu neye bağlıyorusunz 
     Bence tek bir nedene bağlamak doğru değil. Piyasayı etkileyen birçok neden var. 
     
Merkez Bankası inceleme başlattı      HARUN GÜREK Ankara 

     S P’nin, Türkiye’nin görünümünü pozitiften durağana çevireceği bilgisinin piyasaya sızdırılmış olabileceği’ iddiaları üzerine Merkez Bankası MB inceleme başlattı. MB yetkilileri, "Başbakan’ın sağlık durumunun etkisi olduğu kesin. Ancak olayın tamamını bu durumun açıklaması kuşkulu görünüyor. Şüpheler var. Piyasayla da konuşuldu, net bir kanıt yok. Derecelendirme kuruluşlarını bir denetleyen üst kuruluş var mı yok mu ona da bakılıyor. MB olarak piyasaya etkileri açısından konuyu inceliyoruz" dediler. 
     
     İtibarını tartışmaya açarız’ 
     Ekonomi yönetimi, bilginin daha önceden piyasaya sızdırıldığına dair kanıt bulunması halinde, S P’nin itibarının tartışmaya açılabileceğini de belittiler. 
     Hazine yetkilileri ise, "Piyasada böyle durumlarda not değişikliği gelir’ diye bir beklenti zaten vardı. Hareketlilik, özellikle Başbakan’ın sağlık durumu ile ilgili gelişmelerden kaynaklandı. Bizde bilgi sızdırıldığına yönelik bir kuşku yok" şeklinde açıklamada bulundu. 
     



 EKONOMİ 





















</TEXT>
</DOC>
