<DOC>
<DOCNO> 87056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur24.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit katılamazsa, AB Sevilla Zirvesi'ne Sezer gidecek 
</HEADLINE>
<TEXT>

     İspanya'nın Sevilla kentinde 21-22 Haziran'da yapılacak AB Devlet ve Hükümet Başkanları Zirvesi'ne Başbakan Bülent Ecevit'in gidememesi halinde, Cumhurbaşkanı Ahmet Necdet Sezer'in katılacağı bildirildi. 
     Cumhurbaşkanlığı kaynaklarından edinilen bilgiye göre, Başbakan Ecevit'in sağlık nedenlerinden dolayı zirveye katılamayacağını bildirmesi durumunda, zirvede Türkiye'yi Cumhurbaşkanı Sezer temsil edecek. 
     ''Sayın Ecevit'in gitmeyeceği kesinleşirse ve lüzum görülürse, Devlet ve Hükümet Başkanları Zirvesi olduğu için Sayın Cumhurbaşkanı Türkiye'yi temsil edecektir'' diyen bir kaynak, kesin kararın Ecevit'in açıklamasından sonra belli olacağını, konunun şu ana kadar konuşulmadığını belirtti. 
     Zirvede, Ecevit ya da Sezer'e Dışişleri Bakanı İsmail Cem eşlik edecek. 
     





</TEXT>
</DOC>
