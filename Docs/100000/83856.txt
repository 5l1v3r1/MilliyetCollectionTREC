<DOC>
<DOCNO> 83856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/yasam/yas02.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba sallanıyoruz deprem mi oluyor 
</HEADLINE>
<TEXT>

Şişli’de önceki gece, bir mahalle dolusu insan "Deprem oluyor" paniğiyle uyandı oysa hafriyat çalışması bir binayı yerle bir etmişti 
     İSMAİL ERBEN İstanbul 

     Her şey saatler gece 01.00’i biraz geçmişken başladı Şişli Halide Edip Adıvar Mahallesi Kutlubey Sokak Numara 17’deki Hilmi Kalfa’ya ait 4 katlı boş bina büyük bir gürültüyle çöktü. Ve mahalle halkı bir anda, büyük bir panikle sokağa fırladı... Polis de çevre binalarda da çökme tehlikesi bulunduğu gerekcesiyle diğer apartman sakinlerinin tekrar evlerine girmesine izin vermedi. 
     
     Soğuğa karşı sarıldılar 
     Binanın, ön tarafında bulunan ve Şaban Kaya’ya ait olduğu öğrenilen inşaatın hafriyat çalışması sırasında meydana gelen toprak kayması nedeniyle yıkıldığı açıklandı. 
     Gürültü ve sarsıntıyla yataklarından kaldırılan çocuklar gecenin ayazında anne ve babalarına sarılarak ısınmaya çılışırken, bir dede de torununu öperek ve sıkı sıkı sararak soğuktan korumaya çalışıyordu. 
     
     Kuşunu da aldı 
     Halide Edip Adıvar Mahallesi’nde 30 yılı aşkın süredir oturan Fatma Yücelten binanı çökmesinin ardından muhabbet kuşunu alarak sokağa fırlamıştı. Polisin evine girmesine izin vermediği Yücelten, komşularına sığınmak zorunda kaldı. Bir süre önce ayağı kırılan Kadir Usta da alçılı ayağına rağmen çökmenin ardından kendini dışarı attı. 
     
     Tehlike biliniyordu 
     Çöken binada kimseninin oturmaması olası bir faciayı da önledi. Binanın çökme tehlikesi nedeniyle bir süre önce boşaltıldığı öğrenildi. Mahalle halkı ise şu ortak şikayette birleşti "Birçok kez Şişli Belediyesi’ne başvurarak binanın çökebileceğini, ön tarafına yeni bir bina yapılmamasına izin vermemelerini istedik." 
     



 YAŞAM 





















</TEXT>
</DOC>
