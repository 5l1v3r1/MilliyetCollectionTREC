<DOC>
<DOCNO> 58393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/guncel/gun05.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Kaya’ya Paris’te anıtmezar 
</HEADLINE>
<TEXT>

Sanatçının eşi tarafından bağış kampanyası açıldı. Paris’teki Pere - Lachaise’de yaptırılacak anıtmezar 2002 yılında tamamlanacak 
     MAGAZİN SERVİSİ 

     Eşi ve sevenleri şarkıcı Ahmet Kaya’ya Paris’te anıtmezar yaptıracak. Sanatçının eşi Gülten Kaya, bu amaçla bir kampanya başlattıklarını açıkladı. Gülten Kaya, bankada açtıkları hesap numarasına 20 milyon ve üstünde bağış yapanlara, üzerinde Ahmet Kaya’nın bir fotoğrafı ve kampanyanın sloganı olan "Anıta Taş Taşıyoruz" yazan anı tişörtlerini göndereceklerini söyledi. 
     Paris’teki Pere - Lachaise’in, sadece anıtlaştırılmaya değer insanların kabul edildiği özel bir anıt mezarlık olduğuna dikkat çeken Gülten Kaya, "Burada anıtmezar yaptırmak Fransız hükümeti tarafından konulan bir zorunluluk. Çünkü oraya sadece anıtlaştırılmayı hak edenler kabul ediliyor" dedi. 
     Kaya, eşinin anıtmezarını, ölümünün ikinci yılı olan 16 Kasım 2002’de tamamlamayı hedeflediklerini belirtti. 
     



 GÜNCEL 




















</TEXT>
</DOC>
