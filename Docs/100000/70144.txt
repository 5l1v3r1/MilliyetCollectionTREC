<DOC>
<DOCNO> 70144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/spor/spo04.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor gergin yine 
</HEADLINE>
<TEXT>

     BRİEGEL’İN, "Mevkii beğenmiyorlar" diye suçladığı futbolcuların Gökdeniz, Da Silva, Erman, Zafer ve Hami olduğu ileri sürülürken, Alman hoca açıklamasıyla tepki gördü. Yöneticiler, "Onları kamuoyuna şikayet edeceğim" ifadesini kullanmasının hata olduğunu belirttiler, "Sonuçta bu oyuncularla ligi tamamlayacağız. Onları toplumun önüne atarak sonuca varılmaz" dediler. Ayrıca yönetimin, Briegel’i sorguya çekeceği de bildirildi. 
     YÖNETİM, oyunculara da "Eğer, mevkiini beğenmediği için kötü oynadığı tespit edilen futbolcu olursa, kulüple ilişkisini keseriz" mesajını yolladı. Kaptan Hami’nin, "İsim deşifre etmenin ve ithamda bulunmanın takıma bir faydası olacak mı Bu gençleri neden toplumun önüne atıyoruz " sözlerine, diğer futbolcular, "Neden insanlar aşağılanmaya çalışılıyor Bu takımı bilerek sabote eden mi var " desteğini verdiler. 
     
     Düşmandı, dost oldu 
     BULGARİSTAN Ligi’nde rakip takımların formasını giyerken, yumruk yumruğa kavga eden Bushi ve Markov, Trabzon’da birbirlerinden ayrılmaz oldular. Litexli Bushi ile Lokomotiv Moskovalı Markov’un, şampiyonluğu etkileyecek maçta birbirlerine girdikleri, Bushi’nin 2 ay, Markov’un ise iki maç ceza aldığı bildirildi. Ancak geçmişi unutan ikili, özellikle lisan konusunda Bushi’nin Markov’a yardımcı olmasıyla dostluğu yaşamaya başladılar. 
     
     Macit’siz 2 hafta 
     MACİT’İN iki hafta sahalardan uzak kalacağı belirlendi. Osman’ın müdahalesi ile sol ayak bileğinde zedelenme meydana gelen genç futbolcu, Kocaeli ve Yozgat maçlarında forma giyemeyecek. Ağrılar yüzünden gece uyuyamadığını söyleyen Macit, ilk kez sakatlandığını da ifade etti. Kulüp Doktoru Ahmet Çağlar, Macit’i Galatasaray maçına yetiştirmeye çalışacaklarını belirtti. 
     
     Hami’ye suçlama 
     ANTALYASPOR Teknik Direktörü Giray Bulak, Trabzonspor’un bu duruma gelmesinin baş nedenlerinden biri olarak Hami’yi gösterdi. Bulak, "Bir insanda bir maske olur, 20 maske değil. Arkamdan yalan konuşmasın. Bu zamana kadar Trabzonspor’dan ayrılan tüm hocalarının arkasından konuşmuştur. Briegel’in arkasından inşallah çenesini tutar" dedi. 
     



 SPOR 
























</TEXT>
</DOC>
