<DOC>
<DOCNO> 83893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sondun13.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinler'de yolsuzlukları yazan gazteci öldürüldü 
</HEADLINE>
<TEXT>

     Filipinler'de, politikacıların ve polisin karıştığı yolsuzluk olaylarını kaleme alan bir gazeteci, silahlı kişiler tarafından öldürüldü. 
     Haftalık ''Zamboanga Scribe'' gazetesinin yayıncılığını ve ''DXKP'' radyosunda da yorum yapan Edgar Damalerio'nun, evine arabasıyla giderken yanına yaklaşan motorsikletli 2 kişi tarafından kalbinden vurularak öldürüldüğü belirtildi. 
     Kimliği henüz tespit edilemeyen saldırganların kaçtığı kaydedildi. 
     33 yaşındaki Damalerio, radyodaki konuşmaları ve gazetedeki 
     köşesinde sert yorumlarıyla tanınıyor. 
     
     MEDYA KONFERANSI 
     Öte yandan, Avusturya'da yapılan bir konferansta medya yöneticileri, gazetecilerin dünyadaki gelişmeleri izlerken ''eşi görülmemiş bir risk altında oldukları'' sonucuna vardı. 
     Avusturya Haber Ajansı'nın evsahipliğini yaptığı 2 günlük sempozyumda, ''son yüzyılda dünyada yaşanan kargaşada haber toplamanın nasıl değiştiği, ne kadar tehlikeli olduğu'' konusu ele alındı. 
     Amerikan Associated Press ajansının Başkanı Louis D. Boccardi, konferansta yaptığı konuşmada, ''Son 10 yılda haber peşinde koşan 458 gazeteci öldü. Bu rakam, bizim işimizin çok daha tehlikeli hale geldiğini göstermektedir'' dedi. 
     Orta ve Batı Avrupa ülkelerinin haber ajanları yöneticilerini biraraya getiren konferansta ayrıca, medyanın ülkelerde demokrasinin ortaya çıkarılmasında anahtar rol oynayabileceği üzerinde duruldu. 
     





</TEXT>
</DOC>
