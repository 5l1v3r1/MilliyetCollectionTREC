<DOC>
<DOCNO> 64173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sonspo07.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Futbol Şampiyonası'nda İngiltere ile aynı gruptayız 
</HEADLINE>
<TEXT>

     12. Avrupa Futbol Şampiyonası eleme 
     gruplarının kuraları, Portekiz'in Porto kentinde çekildi ve gruplardaki eşleşmeler belirlendi. 
     Türkiye'yi, Futbol Federasyonu Başkanı Haluk Ulusoy başkanlığındaki heyetin temsil ettiği ve Türkiye'nin ilk kez seribaşı olarak katıldığı kura çekimine göre A Milli Takım, 7. Grup'ta İngiltere, Slovakya, Makedonya ve Liechtenstein ile eşleşti. 
     Statüye göre, çift devreli lig usulüne göre yapılacak maçlar sonunda 10 grubun birincileri doğrudan Portekiz'de 12 Haziran-4 Temmuz 2004 tarihleri arasında düzenlenecek finallere katılmaya hak kazanacak. Kura çekimiyle birbirleriyle eşleşecek 10 grup 2.sinden tur atlayacak 5'i de diğer 10 takım ve ev sahibi Portekiz ile birlikte finallerde yer alacak. 
     Toplam 50 takımın yer alacağı şampiyonanın eleme grubu maçları 7-8 Eylül 2002 tarihlerinde start alacak. 
     Elemelerde daha sonraki maç tarihleri ise şöyle 
     12-13 Ekim 2002, 15-16 Ekim 2002, 29-30 Mart 2003, 1-2 Nisan 2003, 
     7-8 Haziran 2003, 10-11 Haziran 2003, 6-7 Eylül 2003, 9-10 Eylül 2003, 
     11-12 Ekim 2003. 
     Grup ikincileri arasındaki play-off maçları ise 15-16 Kasım ve 18-19 Kasım 2003 tarihlerinde yapılacak. 
     
     Gruplar... 

     Şampiyonanın eleme grupları ise şöyle belirlendi 
     
1. Grup Fransa, Slovenya, İsrail, Kıbrıs Rum Kesimi, Malta. 
     2. Grup Romanya, Danimarka, Norveç, Bosna-Hersek, Lüksemburg. 
     3. Grup Çek Cumhuriyeti, Hollanda, Avusturya, Belarus, Moldova. 
     4. Grup İsveç, Polonya, Macaristan, Letonya, San Marino. 
     5. Grup Almanya, İskoçya, İzlanda, Litvanya, Faroe Adaları. 
     6. Grup İspanya, Ukrayna, Yunanistan, Kuzey İrlanda, Ermenistan. 
     7. Grup Türkiye, İngiltere, Slovakya, Makedonya, Liechtenstein. 
     8. Grup Belçika, Hırvatistan, Bulgaristan, Estonya, Andorra. 
     9. Grup İtalya, Yugoslavya, Finlandiya, Galler, Azerbaycan. 
     10. Grup İrlanda Cumhuriyeti, Rusya, İsviçre, Gürcistan,Arnavutluk. 
     

     
</TEXT>
</DOC>
