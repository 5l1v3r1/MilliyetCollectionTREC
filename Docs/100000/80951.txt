<DOC>
<DOCNO> 80951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/ekonomi/eko02.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım fonları teşvik edilsin 
</HEADLINE>
<TEXT>

TSPAKB Başkanı Toprak, yatırım fonu gelirlerinin vergi muafiyetinin sürekli hale getirilerek yatırımcıların tereddütten kurtarılması gerektiğini belirtti 
     ORHAN TEKEOĞLU 

     Türkiye Sermaye Piyasası Aracı Kuruluşları Birliği TSPAKB Başkanı Yusuf Ziya Toprak, ülke olarak sahip bulunduğumuz potansiyele göre sermaye piyasalarının yeterli gelişmeyi sağlayamadığını söyledi. "Bunu yatırımcı sayısı, halka açık şirket sayıları, piyasa kapitalizasyon değeri gibi objektif kriterlere göre söylüyorum" diyen Toprak, "Yoksa, sermaye piyasasının alt yapısı bağlamında fazla bir sorunumuz yok" dedi. 
     Bugün yapılacak panelde, hükümetten, sermaye piyasalarının önünü açacak tedbirleri almasını isteyeceklerini kaydetti. 
     
     Vergiye karşı değiliz 
     Toprak, "Panelde sermaye piyasalarında güvenin sağlanması, özellikle de yatırımcı hakları konusunda daha titiz davranılmasını dile getireceğiz. Kurumsal yatırımcı tabanının güçlendirilmesi ve vergi politikalarının sermaye piyasasının geliştirici yönde, yeniden saptanmasını isteyeceğiz" dedi. 
     Vergiye karşı olmadıklarını vurgulayan Toprak, "Madem ki serbest piyasa ekonomisi uyguluyoruz, bunun temelinin sağlıklı işleyen bir sermaye piyasası olduğunu kabul edelim. Yapacağımız vergi düzenlemelerinin bu piyasayı yok edici, ya da gelişmesinin önünü tıkayıcı nitelikte olmamasını sağlayalım. Dünyadaki gibi gelişen piyasalardaki kurumsal yatırımcı tabanını güçlendirici teşviklerden kaçınmayalım. 
     



 EKONOMİ 















</TEXT>
</DOC>
