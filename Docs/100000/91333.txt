<DOC>
<DOCNO> 91333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/spor/aspo.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bize final yakışır 
</HEADLINE>
<TEXT>
Türke durmak yaraşmaz 
Japonya’yı yıktık, çeyrek finale çıktık. Daha doymadık. Karşımıza Senegal’i aldık, yeni bir zaferin hazırlığına başladık. Çünkü biz, Ay-Yıldız’a inandık 
     O gün geldi, çattı 
     YARIM asır Dünya Kupası’nı sadece uzaktan seyrettik, sempati duyduğumuz takımları tutarak keyiflendik. Hep keşke biz de buralara gelebilsek, final oynasak diye içimizden geçirdik. İşte o günler kapıya dayandı. Çeyrek finaldeyiz ve kupaya bir adım daha yaklaşmak için Senegal engelini geçmeliyiz. Belki şimdiden alkışı kaptık ama başarıya doymadık. 70 milyon Türk insanı, Ay - Yıldız’ı artık kimsenin durduramayacağına yürekten inandık. 
     
     Nefesler tutuldu 
     YENİ bir zaferin hazırlığına başlayan Türkiye nefesini tuttu, saat 14.30’da başlayacak Senegal maçına konsantre oldu. A Milli Takım’da Japonya sınavında sakatlanan Hakan Ünsal bugün takımdaki yerini alamayacak. Cezası sona eren Emre Aşık ile Emre Belözoğlu ise oynayacak. Bileğinde problemi bulunan Ergün’ün durumu ise maç saatinde kesinlik kazanacak. Ay - Yıldız için tarihi önem taşıyan karşılaşmayı Kolombiyalı hakem Oscar Ruiz yönetecek. 
     



 SPOR 


































</TEXT>
</DOC>
