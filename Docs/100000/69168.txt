<DOC>
<DOCNO> 69168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sontur03.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalpazanlar Merkez Bankası'ndan hızlı çıktı 
</HEADLINE>
<TEXT>

     Kalpazanlar Merkez Bankası'ndan hızlı çalıştı. 5 kasım 2001 tarihinde dolaşıma çıkarılan 20 milyon liralık banknotların bu 3.5 aylık sürede 14 ayrı türde sahtesi basılarak piyasaya sürüldü. 
     Merkez Bankası, piyasada dolaştığını belirlediği sahte 20 milyon liralık banknotların seri ve sıra numaralarını açıkladı. Buna göre, Banka, şimdiye kadar 14 ayrı seri ve sıra numaralı sahte 20 milyon liralık banknotlar belirledi. Sahte 20 milyon liralık banknotların seri ve sıra numaraları şöyle 
     -A09 135135, A24 024360, A25100174, A25 596298, A25 947209, A29 646692, A31 946524, A34 709882, A36 600387, A42 
     8806, A 823964, A71 381105, A75 147701, A77 377388" 
     20 milyon liralık banknotlar 5 Kasım 2001 tarihinde 
     dolaşıma çıkarılmıştı. 
     Bu arada, 20 milyon liralık banknotların dolaşıma çıkmasıyla birlikte, yeni sahte baskıları azalmaya başlayan diğer banknotların sahte türlerinin sayısı da bin 735 olarak belirlendi. Sahte 20 milyon liralık banktonlarla birlikte dolaşımda halen bin 749 türde sahte banknot bulunduğu belirlendi. 
     
     En fazla 5 milyonluk banknot gözde 
     Merkez Bankası'nın verilerine şu anda dolaşımda bulunan banknotlar içerisinde sahtesi en fazla yapılan 5 milyon liralıklar oldu. Beş milyon liralık banknotların şimdiye kadar toplam 779 ayrı sıra ve seri numarası taşıyan sahtelerine rastlandı. 10 milyon liralık banknotların ise dolaşımda 493 ayrı türde sahtesinin bulunduğu belirlendi. Piyasada 326 ayrı türde de 1 milyon liralık sahte banknot bulunduğu ifade ediliyor. Alım güçü iyice azalan 500 bin liralıkların ise şimdiye kadar piyasada 137 türden sahtesinin dolaştığı belirlendi. 
     Kalpazanların piyasaya sürdükleri değişik sıra ve seri numaralı banknotlardan kaçar adet bastıkları ise bilinmiyor. 
     Merkez Bankası yetkilileri, çok yüksek güvenlik özellikleriyle hazırlanan Türk Lirası banknotların, gerçeğiyle sahtesini ayırt etmenin fazla zor olmadığını bu nedenle de vatandaların ve gişe görevlilerinin çok fazla bir çaba göstermeden sahteleriyle gerçeklerini ayırdedebileceklerini ifade ediyorlar. 
     






</TEXT>
</DOC>
