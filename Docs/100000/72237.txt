<DOC>
<DOCNO> 72237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/ekonomi/eko02.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Prim borçlarına ödeme kolaylığı 
</HEADLINE>
<TEXT>

Yaşar Okuyan, SSK ve Bağ - Kur prim borçlarına yıllık yüzde 3 faizle 18 taksit olanağı getirileceğini açıkladı 
     İSTANBUL Milliyet 

     Çalışma ve Sosyal Güvenlik Bakanı Yaşar Okuyan, "SSK ve Bağ-Kur prim borçlarına 18 eşit taksit ve yıllık yüzde 3 faizle ödeme kolaylığı getireceğiz" dedi. 
     Okuyan, ANAP İstanbul İl Başkanlığı’nda düzenlediği basın toplantısında, SSK ve Bağ-Kur yönetim kurullarının bu hafta toplanarak prim borçlarının ödenmesiyle ilgili olarak karar alacaklarını belirterek, "Nisan sonuna kadar başvurular kabul edilecek. Ödemeler 1 Mayıs’ta başlayacak" diye konuştu. 
     SSK’nın, 1.6 katrilyon Bağ-Kur’un da 5.5 katrilyon lira prim alacağı bulunduğunu kaydeden Okuyan, bir soru üzerine, yüzde 3 faizin, ana para, artı faiz üzerinden alınacağını söyledi. 
     
     Artışlar durdurulsun’ 
     Bu arada, İstanbul Sanayi Odası Başkanı Tanıl Küçük, SSK primine esas kazanç alt ve üst sınırında 1 Nisan’dan itibaren geçerli olacak artışların durdurulmasını istedi. Küçük, SSK primlerinin, sanayi işletmelerine taşınması ağır bir yük haline geldiğini söyledi. 
     



 EKONOMİ 



















</TEXT>
</DOC>
