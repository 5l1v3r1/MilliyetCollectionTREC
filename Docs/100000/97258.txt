<DOC>
<DOCNO> 97258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/yazar/sazak.html </URL>
<DATE> 2002/07/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Başka yarın yok 
</HEADLINE>
<TEXT>

     3 Kasım’da seçime gitmeye hazırlanan TBMM’nin önünde AB yasaları için fazla zaman kalmadı. 
     DYP ve AKP’nin girişimine iktidar grupları da katılırsa parlamento tatili kesip bugünden itibaren çalışmaya başlayacak. Uzlaşma olmazsa Meclis en geç 1 Ağustos’ta açılacak. 
     Avrupa Hareketi 2002 adlı sivil inisiyatif iki aydır internet üzerinden bir kampanya sürdürüyor 
     Başka yarın yok ’ 
     Bu slogan, yıl sonundaki Kopenhag zirvesinde AB’den müzakere takvimi alınması için kalan sürede yapılması gerekenleri içeriyor. İdam, anadilde yayın ve eğitim konusunda TBMM önümüzdeki birkaç haftayı değerlendirebilirse Türkiye’nin makus talihi değişecek. Buna inanıyor Avrupa Hareketi temsilcileri ve bu amaçla milletvekillerini göreve çağırıyorlar. 
     21’inci dönem TBMM üyeleri tarihe geçecekler ama nasıl 
     Avrupa Hareketi’ne katılan binlerce yurttaş milletvekillerine soruyor 
     Bir yol ayrımındayız. 
     Türkiye’nin Avrupa’ya adım atması için gereken yasa değişiklikleri sizin önünüzde. 
     Hangi görüşten, hangi partiden olursanız olun elinizi vicdanınıza koyup cevap verin 
     Türkiye’ye yeni yatırımlar yapılmasını, fabrikalar açılmasını, gençlere iş imkanları yaratılmasını istiyor musunuz 
     Çalışanların, çocuklarının, ailelerinin hayat, sağlık, emeklilik kalitelerinin yükselmesini istiyor musunuz 
     Türkçenin Avrupa resmi dillerinden biri olmasını istiyor musunuz 
     Türkiye’nin kötü talihini yenip, Avrupa’nın eşit, hür, zengin, bugünü ve yarını güven içinde bir ülkesi olmasını istiyor musunuz 
     Karar sizin. 
     İstiyorsanız, yasama dönemi, tatil demeyin, beklenen yasaları çıkarın. 
     Türkiye’yi Avrupa’ya taşıyan milletvekilleri olarak alnınızın akıyla tarihe geçin.’ 
     Asiller, vekillere işte böyle sesleniyor. 
     Köylüsü, işçisi, girişimcisi, genci, yazarı çizeriyle bu ülkenin insanı İspanya, Yunanistan, yarınlarda Bulgaristan’dan geri kalmasın diyen yurttaşlar seçim tartışmalarıyla yiten zamanın TBMM’de AB yasalarına harcanmasını istiyorlar. 
     Meclis’in kapısına Kopenhag ayarlı dijital saat asılacakmış. Böylece 2002’nin ikinci yarısında kalan süreyi herkes görecek. 
     Aslında gelinen aşama o kadar da umutsuz değil. MHP, uzlaşmayı Meclis’e bırakarak dolaylı da olsa yeşil ışık’ yaktı. AB Genel Sekreterliği’nin hazırladığı bir paket var. İnsan haklarından sorumlu Bakan Nejat Arseven liderlerden destek turuna çıktı. DSP’nin idamla ilgili hazırlığı da gruplara sunuldu. 
     Sıra Meclis’in açılmasına geldi. 
     TBMM açıldıktan sonra, erken seçim tartışmaları ve hükümete yönelik güvensizlik gibi gündem maddelerine takılmadan ilgili komisyonlarda AB yasaları üzerinde uzlaşma sağlanabilirse ağustos ayında bu çalışmalar tamamlanır, TBMM erken seçim kararı aldıktan sonra dağılır. 
     Meclis bu tarihi görevi yapacaktır. 
     İnanıyoruz. 
     
     







Popper’in son kitabı 


"A" 


AKP ve HADEP’i diğerleri büyüttü 


Yine aynı konular... 


Yeni Oluşum’un neresi yeni 


Nereden buldun tartışması 


Hortumcular adına heykel 


Başka yarın yok 


Travma sahillerinde bekliyorum 


Derviş zor bir seçimle karşı karşıya 


Para kazanamayan bankaya kimse sermaye koymaz 


</TEXT>
</DOC>
