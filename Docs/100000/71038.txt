<DOC>
<DOCNO> 71038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/siyaset/siy04.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri şampiyona’ için devrede 
</HEADLINE>
<TEXT>

     CEMAL ERSEN 

     Başbakan Bülent Ecevit ve Başbakan Yardımcısı Devlet Bahçeli’nin Türkiye’yle Yunanistan’nın organize etmeyi planladığı 2008 Avrupa Futbol Şampiyonası’na olumsuz yaklaşması futbol camiasında şaşkınlık yaratırken, Dışişleri Bakanlığı 12 Mart’ta Ankara’da iki ülke kültür çalışma grubunun söz konusu organizasyonun detayını görüşeceğini bildirdi. Bakanlık, Futbol Federasyonu’na gönderdiği bir yazıyla heyetlerin 2008 Avrupa Futbol Şampiyonası’nın organizasyon hakkında çalışma yapacağını, federasyonun da bu konuda hazırlıklarını tamamlamasını istedi. Spordan Sorumlu Devlet Bakanı Fikret Ünlü ise şampiyonaya mutlaka talip olunması gerektiğini belirterek, şöyle konuştu 
     "Başbakan ve başbakan yardımcısı, ülke çıkarlarını elbette gözetecektir. İlgili beş bakanlık ile çalışmalarımız devam edecek. Türkiye olarak UEFA’ya istenilen garantiyi vermemiz şart. Biraz zamana ihtiyacımız var." 
     



 SİYASET 













</TEXT>
</DOC>
