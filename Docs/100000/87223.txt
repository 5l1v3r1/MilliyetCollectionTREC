<DOC>
<DOCNO> 87223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/soneko28.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de ikinci seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 146.18 puan artışla 10,413.70 puandan tamamladı. 
     2. Seansta hisse senetleri ortalama yüzde 1.42 oranında değer 
     kazandı. 
     Endeks, seansa 27.45 puan azalışla 10,240.07 puan seviyesinde başladı. İlk yarıyı 29.22 puan artışla 10,296.74 puandan geçen endeks, 2. seansta en düşük 10,132.51, en yüksek de kapanış değeri olan 10,413.70 puanı gördü. 
     Hisse senetleri günlük bazda ise ortalama yüzde 0.90 değer kaybetti. 
     Kapanışta mali endeks 184.42 puan artışla 14,488.64 puana, sınai endeks 104.30 puan artışla 8,764.79 puana, hizmetler endeksi 110.09 puan artışla 6,191.55 puana yükseldi. 
     Böylece ilk seansa göre mali grup hisseler ortalama yüzde 1.29, sınai grubu hisseler ortalama yüzde 1.20, hizmetler grubu hisseler ortalama yüzde 1.81 değer kazandı. 
     2. seansta işlem gören toplam 292 hisse senedinden 143'ü değer kazandı, 59'u değer kaybetti. 90 hissenin fiyatında ise değişiklik olmadı. 
     Seansta, 120 trilyon 924 milyar 726 milyon liralık işlem hacmi oluştu. İki seansın işlem hacmi toplamı da 207 trilyon 305 milyar 126 milyon lira olarak gerçekleşti. 
     2. seansta, Yapı ve Kredi Bankası, Turkcell, İş Bankası C, Koç 
     Holding ve Sabancı Holding en yoğun işlem gören hisse senetleri oldular. 
     
     SEANSIN SEYRİ 
     İkinci seansın başlarında da satıcılı seyir devam etti. Endeks minimum 10,132 puanı gördükten sonra gelen tepki alımları ile 10,413 puandan haftayı tamamladı. 
     Uzmanlar, piyasa üzerindeki zayıflığın halen devam ettiğini belirterek, hafta sonu mevcut siyasi duruma yönelik tartışmalar ile hükümet kanadından gelebilecek olası açıklamaların piyasalar açısından önemli olacağını ifade ediyorlar. 
     Teknik olarak 10,200 bölgesinden geri dönmeyi başaran piyasanın yine de destek konumundaki 10,500-10,600 tabanının üzerinde bir kapanış gerçekleştiremediğine işaret eden uzmanlar, ikinci seansın sonunda gelen alımların etkisi ile piyasanın Pazartesi günü 10,500-10,600 tabanının üzerine çıkmayı deneyebileceğini ancak bu 
     bölgenin üzerinde kalmayı başaramadığı takdirde gerileme hareketinin derinleşmesinin de kaçınılmaz olacağını savunuyorlar. 
     





</TEXT>
</DOC>
