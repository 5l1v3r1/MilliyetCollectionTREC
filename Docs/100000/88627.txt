<DOC>
<DOCNO> 88627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/spor/spo03.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’a sol bek 
</HEADLINE>
<TEXT>

Sarı - Kırmızılılar, savunmanın sol kanadına takviye yapılması konusunda görüş birliğine vardı. Brezilya ve Arjantin’den gelen raporlar hemen incelemeye alındı 
     HALİL ÖZER 

     YABANCI transferinde son olarak Senegalli Sarr’ı kiralık olarak renklere bağlayan Galatasaray, acil olarak sol beke adam arıyor. Sarı - Kırmızılı yönetim, Teknik Direktör Fatih Terim’in isteği üzerine savunmanın sol kanadına futbolcu arayışlarına yoğunluk verdi. Özellikle Ahmet Ceyhan’ın Brezilya ve Arjantin’den getirdiği raporlar üzerine duran yöneticiler, kısa sürede bu bölgeye alacakları ismi belirleyecekler. 
     GALATASARAY’DA Dünya Kupası’da yer alan Jancker’in transferi de haftaya netlik kazanacak. Yönetim ile kesin olarak anlaşan ünlü Alman golcü, bonservis sorununu Bayern Münih’le kendisi çözecek. Fatih Terim, forvette ısrarla istediği Nanni ile birlikte Jancker’e forma vermeyi planlıyor. Nanni’nin transferi konusunda son adım önümüzdeki hafta atılacak. Hafta sonuna kadar pürüzlerin giderileceği bildirildi. 
     
Rui Costa’da olumlu haber      İTALYA’DA Corriere dello Sport gazetesi, Milan’ın Portekizli yıldızı Rui Costa’yı Galatasaray’a vermeye her geçen gün daha fazla ikna olduğunu ileri sürdü. "Şimdi sadece Terim, Manuel’i kurtarabilir" başlıklı haberde, Rui Costa’nın Dünya Kupası’nda formsuz gözükmesinin ve Inter’den Hollandalı Seedorf’un alınacak olmasının transferi kuvvetlendirdiği yazıldı. Kiralanması halinde Galatasaray’ın 30 yaşındaki yıldıza en azından 4.5 milyon Euro olan sezonluk ücretini ödemesi gerekiyor. 
     
Alpay’a kapımız açık’Ali Dürüst, milli futbolcunun istemesi halinde transfer için devreye girebileceklerini açıkladı, topu Alpay’a attı 
     GALATASARAY 2. Başkanı ve Basın Sözcüsü Ali Dürüst, transfer için aceleci olmadıklarını, Milli Takım kampında bulunan Alpay’ın kafasını karıştırmamak için beklemede olduklarını söyledi. Dürüst, tecrübeli yıldızın Aston Villa ile bir yıllık mukavelesi bulunduğunu hatırlattı, "Ancak istiyorsa Galatasaraylı olabilir" ifadesini kullandı. 
     DÜRÜST, Alpay’a bugüne dek hiçbir şekilde resmi öneride bulunmadıklarını da sözlerine ekledi. Öte yandan İtalya’nın ardından son olarak Romanya’ya geçen ve burada futbolcu izleyen Teknik Direktör Fatih Terim’in ağır bir gribe yakalandığı öğrenildi. Yoğun tempo nedeniyle yorgun düşen Terim’in, oldukça halsiz düştüğü bildirildi. 
     
Fransa’da pilav günü      SARI - Kırmızılı yöneticiler, Galatasaraylılar Evi’nin 100 - 120 dönem mezunlarının katıldığı pilav gününe katılmak için Paris’e uçtular. İkinci Başkan Ali Dürüst ve Niyazi Yelkencioğlu dün Fransa’ya giderek, burada hem kutlamalara katılacak, hem de transfer çalışmalarını yönlendirecekler. Yöneticilerin pilav gününden sonra Nouma için son kez görüşmeler yapacakları bildirildi. 
     



 SPOR 





































</TEXT>
</DOC>
