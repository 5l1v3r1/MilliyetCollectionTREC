<DOC>
<DOCNO> 54781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sontur15.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Saadet Partisi "Türkiye savaşın içine çekilmek isteniyor" 
</HEADLINE>
<TEXT>

     Saadet Partisi SP Genel Başkan Yardımcısı Yakup Budak, ''Türkiye'nin savaşın içine çekilmeye çalışıldığını'' ifade ederek, ''Kuzey Irak'ta yapılacak her operasyon, Türkiye'nin güvenliğini tehdit eder'' dedi. 
     Budak, partisinin Adana İl Teşkilatı'nda düzenlediği basın toplantısında, son günlerde Türkiye'nin ''savaşın içine çekilmeye çalışıldığını'' belirterek, bunun çok yanlış olduğunu söyledi. 
     Körfez Savaşı'nda Türkiye'nin ABD'ye verdiği destekten dolayı 50 milyar dolar zarara uğradığını kaydeden Budak, şöyle devam etti 
     ''Şimdi bir parmak bal çalmak istiyorlar. Musul'u vereceklermiş, Türkiye savaşa girip Saddam'ı devirmeliymiş. Saddam'ı devirmek için ABD'nin Türkiye'ye ihtiyacı mı var 1990'lı yıllarda ABD, Saddam'ı niye devirmedi. Türkiye'yi taşeronluk yapmak ve jandarma olarak kullanmak istiyorlar. ABD askerleri değil, Türk askerleri ölsün diyorlar.'' ''Türkiye'nin Afganistan'da da Kuzey Irak'ta da işi yoktur'' diyen Budak, ''Kuzey Irak'ta yapılacak her operasyon Türkiye'nin güvenliğini tehdit eder. Türkiye'nin üniter yapısına tehdit unsuru meydana getirir. Onun için Türkiye kesinlikle bu operasyonlara katılmamalı ve bu oyuna gelmemeli'' şeklinde konuştu. 
     Budak, Türkiye'nin Kıbrıs'tan vazgeçemeyeceğini de ifade ederek, AB'ye girişte Kıbrıs'ın engel olmadığını, sorunların diplomasi yoluyla çözümlenebileceğini, ancak Türkiye'nin AB ve Kıbrıs konusunda taviz vermemesi gerektiğini vurguladı. 
     






</TEXT>
</DOC>
