<DOC>
<DOCNO> 71415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/spor/bana.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     AHMET DURSUN BEŞİKTAŞ 
     Yozgatspor karşısında gerçek bir hücum oyuncusu ve golcü kimliğiyle adeta gösteri yaptı. Hırsı, yardımlaşması ve müthiş enerjisi, İlhan ile yan yana oynayamadığı yolundaki eleştirilere en güzel yanıttı. Takımını üç puana taşıdı, alkışları kaptı. 
     
     GÖKSEL GÖZTEPE 
     Geçen yıl yükselme grubunda en iyi sağ kanat oyuncusu seçilmesine rağmen Rıza Çalımbay’dan şans bulamadı. Yeni hocasıyla yeniden havasını yakaladı, Galatasaray maçında şov yaptı. Cim-Bom’un sol kanadı çökertti, galibiyette baş rolü üstlendi. 
     
     AHMET HASSAN GENÇ-LERBİRLİĞİ 
     Attığı üç golle Denizli’yi yıkan adamdı. Formsuz haftaları geride bırakan Mısırlı yıldız, takımı için hayati önem taşıyan maçta tüm hünerlerini gösterdi. Hem savunmasına yardım etti, hem pozisyon üretti, hem de yakaladığı şansları affetmedi. 
     
     KAAN DOBRA KOCAELİ 
     Sıkıntılı günler geçiren takımını Trabzon’da diriltti. Rakip savunmayı çabukluğu ile tek başına dağıttı, biraz da kaleci hatasıyla attığı iki golle başarılı futbolunun karşılığını aldı. Kocaeli’nin haftalardır üzerinde dolaşan kara bulutları kaldırdı. 
     
     HAFTANIN KARMASI 

</TEXT>
</DOC>
