<DOC>
<DOCNO> 89833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sondun26.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da askerlik yaşı 17'e indirildi 
</HEADLINE>
<TEXT>

     Hollanda parlamentosunda iki yıldır gündemde olan askerlik yaşının 17'e indirilmesine ilişkin yasa tasarısı kabul edildi. 
     Ordunun asker açığı sorununa çözüm bulmak amacıyla iki yıl önce Savunma Bakanlığı tarafından hazırlanan tasarıya parlamentodaki sol partiler itiraz ediyordu. 
     Koalisyon görüşmelerini sürdüren Hıristiyan Demokratlar'ın geçen hükümet dönemindeki tutumunu değiştirerek Liberal Parti ve Pim Fortuyn Listesi'nin tutumunu desteklemesiyle, tasarı büyük bir çoğunlukla kabul edildi. 
     Savunma Bakanlığı Devlet Sekreteri Henk van Hoof, Hollanda'nın dünyada çocuk yaştakilerin askere alınmasına karşı çıkarken böyle bir yasayı onaylamasını eleştirenleri yanıtlarken, 17 yaşındaki askerlerin olası bir savaşa sokulmayacağını söyledi. 
     Van Hoof, bu askerlerin, yalnızca klasik askeri eğitim ve atış eğitimi göreceğini belirtti. 
     





</TEXT>
</DOC>
