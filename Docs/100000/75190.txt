<DOC>
<DOCNO> 75190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/guncel/gun02.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutuksuz yargılanan satanist genç, DHA muhabirini ayin mağarasına götürdü 
</HEADLINE>
<TEXT>
İşte Şeytan’ın ini 
Satanist olduğunu öğrenen babası tarafından evlatlıktan reddedilen 20 yaşındaki Faik’le, kanlı şarap içerek ayin yaptıkları mağarayı gezdik 
     Teslime TOSUN Göksel YAPAR DHA 

     Antalya’da polisin toplu intihar girişimini önlediği satanist gençlerden biri olan 20 yaşındaki Faik Ferter Çetin, DHA muhabirini ayin mağarasına götürdü. Annesi ve babasının ayrı yaşadığını belirten Faik, SAS komandosu olan emekli astsubay babasının kendisini evlatlıktan reddettiğini de söyledi. Faik, olayla ilgili şöyle konuştu "Babam Antalya’da yaşıyor. Gazeteleri görür görmez beni yanına çağırdı ve evlatlıktan reddetti. Kendimi çok kötü hissediyorum. Haberler yüzünden 8 aydır çalıştığım bardan da kovuldum." 
     
     Kayalıklara çıktılar 
     Tutuksuz yargılanmak üzere serbest bırakılan Faik, DHA muhabirini mağaraya götürmek için Hıdırlık Kulesi yakınlarındaki kayalıklara çıkardı. Birlikte kayalıklardan 40 metre kadar aşağı indikten sonra da denizden bir metre yüksekteki mağaraya ulaştılar. Burada sık sık ayin yapıldığını söyleyen Faik, "Ben buraya ikinci kez geliyorum. Arkadaşlarımın bana anlattığına göre, birbirlerini kesip kanlarını şarapla karıştırıp içiyorlarmış. Ayrıca, Şeytan’ın kitabından dualar okuyup tapınıyorlarmış" dedi. 
     
Hepsi ailesinden uzakta yaşıyor...      Satanist gençlerin ortak noktası, parçalanmış ailelerin çocukları olmaları ya da ailelerinden uzakta yaşamaları. Tutuklanan 17 yaşındaki D.B.’nin anne ve babası da eczacı. Aile Manavgat’ın Taşağıl beldesinde yaşıyor, ama kızları D.B., Antalya’da teyzesinin yanında eğitim görüyor. Kızı D.B.’nin satanist gençlerle birlikte olduğunu öğrenen eczacı anne U.B., okul idaresi ve rehber öğretmenle birlikte yaptığı mücadeleden başarısız çıkmış. Kızı, sınıf arkadaşı İ.B.’yi de satanist yapınca anne Uğur B, polise gidip operasyona start vermiş. D., şu anda Antalya Cezaevi’nde... 
     
     Çocuklarına ilgisizler 
     Tutuksuz yargılanan G.H. 17 anne ve babasından ayrı yaşıyor. Baba İzmir’de, annesi Ayşegül G.’nin de Antalya’da bir siyasetçiyle yaşadığı söyleniyor. Engin Erkan 20 da diğer arkadaşları gibi aynı kaderi paylaşıyor. Almanya doğumlu olan Engin, Antalya’da annesiyle birlikte kalıyor. Engin gibi tutuksuz yargılanmak üzere serbest bırakılan Marat Kızılırmak 20 ise eğitimi nedeniyle anne ve basasından ayrı. Akdeniz Üniversitesi’nde okuyan Murat, yurtta kalıyor. Grubun en küçüğü ve son üyesi İ.B.’nin babası doktor, annesi ise emekli bir bankacı. Yakın çevreleri ailenin İ.’ye ilgisiz olduğunu söylüyor. 
     
Satanizmin merkezi İzmir mi      Antalya’da yakalanan 8 satanist gençten ikisinin İzmir’den gelmesi dikkatlerden kaçmadı. Satanizm konusunda bir araştırma yapan ve bunu kurumun internet sitesinden yayınlanan Diyanet İşleri Başkanlığı, "Satanistlerin İzmir’i kendilerine merkez seçtiklerini" açıklamıştı. Antalya, Ankara, İzmir, Bursa, Eskişehir, Adana, Tekirdağ, Edirne ve Kayseri illerinde satanizmin yayılmaya başladığını belirten Diyanet’e göre, Türkiye’nin internet ile tanışması satanizmin gelişme sürecini hızlandırdı. 
     
Felsefeleri kişisel tahmin      Diyanet’in yaptığı açıklamaya göre satanistlerin yaşam felsefesini oluşturan unsurlar şöyle 1-Sonsuz kişisel tatmin için çalış. 2- Hayatı canlı yaşa. 3-Düşmanından nefret et, sana vuranı yok et. 4- Basit bir hayat yaşa, hayvanlar gibi ol. 5- Şeytan, günah adı verilen düşünsel ve duygusal yücelikleri savunur. 6- Şeytan bir öcü gibi kullanıldığı takdirde, tüm dinlerin en iyi dostudur. 7- İstenmedikçe kimseye akıl verme. 8- Kendini sakın kandırma, şefkat gibi duygulara sakın kapılma. 
     



 GÜNCEL 


















</TEXT>
</DOC>
