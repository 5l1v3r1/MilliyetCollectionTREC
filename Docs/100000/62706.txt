<DOC>
<DOCNO> 62706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/spor/spo04.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’un vurucu timi 
</HEADLINE>
<TEXT>

Briegel’in, Beşiktaş maçındaki kozları Hami, Aurelio, Da Silva, Gökdeniz ve Zafer olacak 
     LİGDE ikinci yarının ilk maçında Beşiktaş’ı konuk edecek olan Trabzonspor geri sayıma geçti. Teknik Direktör Briegel, daha sonraki iki maçta çarşamba Gaziantep, pazar günü de Bursaspor ile karşılaşacaklarını hatırlattı ve "Üç kritik maçtan en az 7 puan hedefliyoruz. Beşiktaş’ı yenip, ikinci yarıya iyi bir başlangıç yapmak istiyoruz" açıklamasını yaptı. 
     ALMAN hocanın Beşiktaş karşısında en önemli silahları Hami, Aurelio, Da Silva, Gökdeniz ve Zafer olarak gösteriliyor. Hami ve Da Silva forvette gol kovalayacak, Aurelio, Zafer ve Gökdeniz de hızlı çıkışlarla ikiliye pozisyon hazırlayacak. Beşiktaş’ın gol ayakları Ahmet Dursun, İlhan Mansız ile Tümer’i ise Hasan, Macit ve Cem kontrol edecek. 
     
     Bushi yedek 
     ARNAVUT golcünün, Beşiktaş karşılaşmasında yedek soyunması bekleniyor. Bushi’nin sol kasığındaki sakatlığı nedeniyle takımla çalışmalara katılamadığı için maçta görev almasının zor olduğu bildirildi. Öte yandan Perulu Salazar, Belçika’nın Lierse kulübü ile prensipte anlaşırken, yönetim transferden 200 bin dolar alacak. 
     



 SPOR 





















</TEXT>
</DOC>
