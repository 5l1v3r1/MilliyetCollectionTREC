<DOC>
<DOCNO> 69772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/yazar/ozkan.html </URL>
<DATE> 2002/02/27/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Çete’nin kilidi Şenol Dede 
</HEADLINE>
<TEXT>

Ali Fevzi Bir’in Almanya’da buluştuğu Dede, illegal bahis üzerine Türkler’in bir numaralı ismi. Şenol Dede kısa sürede kumar zengini olanlardan 
     Ali Fevzi Bir Almanya’da Şenol adlı birisiyle konuşuyor ve Almanya’daki bahislerini onun üzerinden oynuyor. Bu Şenol, Bir’in sıkı arkadaşı. Kim olabilir diye düşünüp duruyorum, araştırıyorum. Telefon konuşmalarından yola çıkıp etrafı biraz kolaçan edince Almanya’da tıpkı Bir gibi kumar hastalığı olan Şenol adlı bir Türk ile ilgili bilgilere ulaştım. 
     
     Kumarhanelere girişi yasak 
     Bu Şenol’un soyadı Dede... Şenol Dede’nin Almanya’da kumarhanelere girişi yasak. Çünkü şike yapıyor. İşin ilginç yanı Şenol Dede rastlantı bu ya Ali Fevzi Bir’in de iyi tanıdığı. O kadar iyi tanışıyorlar ki Şenol Dede İstanbul’a gelip Swissotel’e yerleşir yerleşmez Ali Fevzi Bir yanında oluyor. Şenol kısa zamanda kumar zengini olanlardan. Saptadığım kadarıyla üç ev birden almış son birkaç yıl içinde İstanbul’da. 
     
     İki maçta 84 bin dolar kazandı 
     Şenol son olarak Almanya’da oynadığı Ankaragücü - Antalya, Fenerbahçe - Samsunspor maçlarından 84 bin mark kazanmış. Şenol Almanya’da illegal bahis üzerine Türklerin bir numaralı adamı. Şenol sıkıştığında Türkiye’de tahsilat sorunu yaşarsa, Ali Fevzi Bir etki ve gücünü kullanarak paraları topluyor. Şenol kara para soruşturmalarında da şüpheleri üzerine çekmiş. Ama araştırmalardan bir sonuç elde edilememiş şimdilik. 
     Ayrıca Ali Fevzi Bir’in kaçırılması olayı var bir de. Bir’i kaçıran çete onu öldürmeden, bugün hakkındaki suç fezlekesini düzenleyen İstanbul Emniyeti Organize Suçlar Şubesi bir baskınla kurtarmıştı. Bakalım bundan sonra ne olacak 
     
ŞİKE KÖSTEBEĞİ BULUNMALI      Ali Fevzi Bir çete hükümlüsü. Sadık İlhan hakem. İkisini bulaştıran şey futbol. Ali Fevzi Bir "şike çetesi" soruşturmasında kaçak sanık. İlhan kaçacak yeri olmadığından sanık. Bir dün Almanya’da idi. Bahis oyunlarına Almanya’dan katılan arkadaşı Şenol ile birlikte. Önceki gün bir televizyonda şike sohbetinde, "hakemlerin telefonlarının dinlendiğini bildiğini, bunun kendisine saunada iken haber verildiğini ve polisin hazırlığından haberdar olduğunu" açıkladı. Telefonda bulunan Sadık İlhan da, abi diye hitap ettiği Bir’i doğrulayarak, "Merkez Hakem Kurulu Başkanı Bülent Yavuz bize telefonlarımızın dinlendiğini ve dikkatli konuşmamızı söyledi" dedi. Birilerinin Ali Fevzi Bir’e telefonlarının dinlendiğini ve "şike çetesi" dosyasında bulunan bilgileri verdiği konuşmalardan ve Bir’in alelacele yurtdışına kaçmasından belli. Ama Ankara’da bu olayla ilgili olarak Merkez Hakem Kurulu Başkanı Bülent Yavuz’a kim bilgi verdi ki, o hakemlere dikkat desin 
     Bu konuyu dün Bülent Yavuz ile konuştum. Hem Bir’i hem de İlhan’ı yalanladı. Şunları söyledi 
     
     Dinlemeden haberim yok 
     "Benim böyle bir şey yapmam söz konusu olabilir mi Hakemlerin dinlendiğini öğrensem hemen suç duyurusunda bulunurum. Ben 5 yıldır bu görevdeyim. Arkadaşlarıma maçlarla ilgili olarak çok sayıda bilgi veririm, nasihat ederim, şöyle yapın böyle yapmayın derim. Hakemlik mercek altında. Benim o zaman söylediğim şudur "Arkadaşlar oturup kalkarken, yemek yerken, odanızda misafiriniz varken, havaalanlarında, restoranlarda telefonla konuşmalarınıza dikkat edin. Etraftan dinleyenler olur, konuşmalarınızı alır kullanırlar. Ayrıca gazetelerde televizyonlarda konuşmalarınızın bantları yayımlanıyor, sizi kaydederler dikkat edin." Çünkü bu sırada iki televizyonda konuşmalar yayımlandı banttan. Olay budur. Ben telefon dinlenmesinden haberdar değildim ve böyle bir söz söylemedim." 
     
     Fevzi Bir’in köstebeği var 
     Bülent Yavuz haberdar değil ama Bir ile İlhan haberdar soruşturmadan. İyi de Ali Fevzi Bir’e bu dosyayı ve telefon dinlemelerini haber veren kim Bir’in köstebeği Emniyet’ten mi, adliyeden mi, yoksa başka bir yerden mi bu bilgileri alıp, ona ulaştırıyor. Bunu mutlaka ortaya çıkartmak gerekiyor. 
     Çünkü telefon dinlemelerinde hakem telefonları yok. Dinlenen tek telefon Bir’inki. Hakemler ve diğerleri Bir aradığı veya Bir onları aradığı için dinlemeye takılmışlar. Hakemlerin dinlenmesi gerçekte yok. İyi de hakemlerin dinlemeye takıldıkları ve dosyada bunların bulunduğu haberi nasıl oluyor da sızıyor Sizce bu önemli bir olay değil mi Bunu ortaya çıkartınca işin başka yönlerine de açıklık gelecek bence. 
     
     







Kürtler ve siyaset 


Hain maymun 


Sağ ve sol 


İdamı suçlu üzerinden tartışmak doğru değil 


PKK ve hedef küçültmenin yolları... 


Kütüphaneler toplumun malıdır 


Yazık değil mi bize 


Devekuşu deve mi, kuş mu 


Sorun yalnız para değil... 


Bir yolculuk ne zaman biter 


Havada yer kavgası 


Çete’nin kilidi Şenol Dede 


O parti çoktannnn kuruldu 


TÜSİAD'dan İspanyollara AB için lobi 


"Anlaşarak ayrıldılar" Sınanmamış erdem yoktur 


Piyasa yağ’sız kaldı 


</TEXT>
</DOC>
