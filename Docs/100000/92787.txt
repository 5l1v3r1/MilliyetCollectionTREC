<DOC>
<DOCNO> 92787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/spor/ygokce.html </URL>
<DATE> 2002/06/29/ </DATE>
<TIME>  </TIME>
<AUTHOR> ATTİLA GÖKÇE  </AUTHOR>
<HEADLINE>
Duygusal bir maç 
</HEADLINE>
<TEXT>

     Dünya Kupaları’nın en çok tartışılan maçı üçüncülük maçıdır. 
     Grup maçlarından sonra, ancak kazananın ayakta kaldığı knock - out sisteminde, öyle bir maç düzenliyorsunuz ki, final hakkını yenilerek kaybeden yarı finalistler, teselli için üçüncülük maçına çıkıyor. 
     Önümüzdeki yıllarda, bu maç programdan çıkarılabilir. Bu maçın, sonucu ne olursa olsun, ne Türk Milli Takımı’nın, ne de Kore’nin başarısı gölgelenecektir. 
     Brezilya maçını kaybettikten sonra, futbolcularımızın, Kore maçına yoğunlaşarak hazırlanması oldukça zor. 
     Şenol Güneş’in de söylediği gibi, onları bu maça motive etmek kolay değil. Kore halkı, Türk Halkı’na karşı, daima sıcak duygularla doludur. 
     Bugünkü üçüncülük maçının da böyle bir duygu atmosferinde oynanacağını düşünüyorum. 
     Kazanmak - kaybetmek hiç önemli değil. Futbolcularımızı ve teknik ekibi, şimdiden hepimiz kutlamalıyız. 
     
     



 SPOR 


































</TEXT>
</DOC>
