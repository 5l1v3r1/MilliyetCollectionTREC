<DOC>
<DOCNO> 96886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/ekonomi/eko09a.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, Telekom krizinde neredeyse ABD’ye dönüyordu’ 
</HEADLINE>
<TEXT>

Bakan Derviş’in eski danışmanı Üçer Telekom yüzünden Derviş neredeyse Washington’a geri dönecekti 
     Devlet Bakanı Kemal Derviş’in bir süre danışmanlığını yapan ekonomist Murat Üçer, Türkiye’nin piyasada güveni sağlaması için birkaç ay içinde istikrarlı bir hükümete kavuşması gerektiğini savundu. 
     Üçer, TÜSİAD’ın Washington temsilciliği tarafından dağıtılan, ekonomik ve siyasi gelişmeleri değerlendirdiği raporunda, "Derviş ve IMF, ekonominin artık kurumsal olarak şoklara daha dayanıklı olduğunu vurguluyor. Ancak bu, kasabanın geniş su kapasitesine güvenerek yangın çıkmayacağını ummaya benziyor" dedi. 
     Murat Üçer, Türkiye’nin geniş borç yükü probleminin çözümü için IMF ile ABD’nin, bir şekilde Türkiye’ye yeni kaynak aktarmasına neden teşkil edecek, 11 Eylül benzeri, bir sonraki ’büyük olayın’’ beklenebileceğini yazdı. 
     Üçer, Bakan Derviş’in ’güvenilir yüzünün’’ suları sakinleştirmesine karşın, faiz oranlarının düşmediğini ve Telekom sıkıntısı yüzünden Derviş’in neredeyse Washington’a geri dönmek üzere olduğunu da yazdı. 
     Üçer, "Ekonomik durum, tam duvara toslamaya doğru gidiyordu ki, kaderini değiştiren 11 Eylül oldu. Jeopolitik avantaj, IMF ve ABD Hazinesi’nin, Türkiye’nin kurtarılması için bir 10 milyar dolar daha vermesini sağladı. Bu bir süre işledi, ancak durumu düzeltmeye yetmedi" dedi. 
     



 EKONOMİ 























</TEXT>
</DOC>
