<DOC>
<DOCNO> 93997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/ekonomi/eko04.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
The Economist Bahçeli istikrarsızlıktan iyidir 
</HEADLINE>
<TEXT>

The Economist, Türkiye’de herkesin’ Ecevit’in gitmesini istediğini, Bahçeli’nin bile seçimlere kadar istikrarsızlığa tercih edilebileceğini yazdı 
     EKONOMİ SERVİSİ 

     Ekonomi dergisi The Economist’de çıkan Türkiye konulu bir haberde, "Bülent Ecevit hasta. Türkiye’nin riskleri de görevde kalmaya ısrar etmesiyle giderek artıyor. Devlet Bahçeli bile istikrarsızlığa tercih edilebilir" denildi. 
     "Türkiye’nin önde gelen işadamları, politikacıları, sivil toplum kuruluşlarının Başbakan Ecevit’e sadece git’ mesajı verdiği ileri sürülen haber yorumda, Ecevit’in IMF tarafından desteklenen ekonomik programı riske atmakla kalmadığı, Türkiye’nin Avrupa ve Ortadoğu’da pivotluk önemli bir rol üstlenme şansını da tehlikeye attığı belirtildi. 
     Avrupa Birliği’nin tam üyelik müzakereleri için atılmasını istediği adımların Başbakan’ın sağlık durumu nedeniyle atılamadığı ifade edilen haberde, daha sonra şöyle denildi 
     "Herkes Ecevit’in gitmesinden yana, fakat yerine birisini halef olarak seçmesi gerekiyor. Bunun kim olacağı konusunda ise kafalar karışık. DSP’nin bir an önce olağanüstü kongre düzenleyerek yeni bir lider belirlemesi gerekiyor. Ancak bu kim olursa olsun arkasında Ecevit’in desteği olmak zorunda. Aksi takdirde işe çok güçsüz olarak başlar. Seçenekler arasında ise Hüsamettin Özkan, İsmail Cem ve Kemal Derviş var. Bir diğer seçenek ise MHP lideri Devlet Bahçeli. İslamcı olmasına karşın Bahçeli bile seçimlere kadar belirsizliğe tercih edilebilir. Ancak onun liderliğe gelmesi halinde idam cezasının uygulanması da gündeme gelebilir." 
     
     Otokratik Rahşan Ecevit’ 
     Başbakan Ecevit’in son iki ayı evde ve otokratik eşi Rahşan Ecevit’in gözetiminde’ geçirdiği belirtilen haberde, DSP, ANAP ve MHP’nin Türkiye’nin modern tarihinde en istikrarlı birlikteliği sağlamış oldukları belirtilerek, "Devam ederek reformları gerçekleştirebilirler. Bir an önce yeni ve hızlı bir lider bulmaları gerekiyor. Ancak bu konuda koalisyon beceriksiz" denildi. 
     



 EKONOMİ 




















</TEXT>
</DOC>
