<DOC>
<DOCNO> 53897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sondun10.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas'tan intikam çığlıkları... İsrail "Biz öldürdük" 
</HEADLINE>
<TEXT>

     Filistinliler'in aşırı dinci Hamas örgütü, üst düzey bir askeri liderinin öldürülmesinin ardından, ''bunun intikamını en kısa sürede acı bir şekilde alacağını'' bildirdi. 
     Hamas'ın siyasi bürosunun üyesi İsmail Ebucenap, ''askeri lider Mahmud Ebu Hanud'un öldürülmesinin gerilimi tırmandıracağını, bunun yanıtının en kısa sürede ve sert bir şekilde verileceğini'' söyledi. 
     Bu arada, İsrail Başbakanlık makamından yapılan yazılı açıklamada da, ''barış sürecine karşı Hamas örgütünün en çok aranan üyelerinden 34 yaşındaki Ebu Hanud'un dün gece Nablus bölgesinde İsrail güvenlik 
     güçlerince öldürüldüğü'' belirtildi. 
     Hamas yetkilisi Abdülaziz el Rantissi de, Ebu Hanud'un ölümünün basit bir olay olmadığını belirterek, ''Allah'ın izniyle suç işleyen düşmana acı bir cevap vereceklerini'' söylemişti. 
     İsrail'in arananlar listesinde üst sıralarda bulunan Ebu Hanud, İsrail'in, Batı Şeria'nın Nablus kentine yaptığı roket saldırısında öldürülmüştü. 
     Ebu Hanud'un, İsrail tarafından takip edildiği ve daha önce de birçok kez öldürülmeye çalışıldığı belirtiliyor. 
     






</TEXT>
</DOC>
