<DOC>
<DOCNO> 89751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/spor/aspo.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Buralar bayram oldu 
</HEADLINE>
<TEXT>
Artık şarkı söylemek lazım 
Çekiştik, didindik, gerildik, ama işte Çin’i devirdik. Brezilya’nın onurlu futboluyla ikinci tura geçtik. Şimdi el ele verelim, Türk’ün gücünü Dünya’ya gösterelim 
     Bir bizden, bir onlardan 
     48 yıl sonra katıldığımız Dünya Kupası’nda sonunda beklediğimiz "zafere" ulaştık. İsyan ettiren Brezilya yenilgisinin ardından, kahrolduğumuz Kosta Rika beraberliği ile son maça taşıdığımız iddiamızı, mutlulukla noktaladık. Çin karşısına en az iki farklı galibiyet amacıyla çıktık. Kulağımızı Brezilya’nın alacağı galibiyete diktik. Aynı anda başlayan iki maçın ilk dakikalarında karşılıklı gelen gollerle yeni destanı yazmaya başladık. 
     
     Perdeyi Hasan açtı 
     SAHANIN yıldızı Hasan Şaş 6. dakikada perdeyi açtı. 9’da Hasan’ın ortasıyla Bülent Korkmaz fileleri buldu. Aynı dakikalarda Brezilya da farkı ikiye çıkartıyordu. Maçı rölantiye alan millilerimiz güçlerini ekonomik kullanıp, skora oynamaya başladılar. Bu arada Kosta Rika skoru 3 - 2’ye getirdi. 10 kişi kalan Çin karşısında bize bir gol daha lazımdı. Ama bizi rahatlatan Ronaldo’nun sayısı oldu. 85’te Ümit Davala üçüncüyü çaktı, tur kapısı açıldı. 
     



 SPOR 









































</TEXT>
</DOC>
