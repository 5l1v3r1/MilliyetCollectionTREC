<DOC>
<DOCNO> 57324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/yazar/akyol.html </URL>
<DATE> 2001/12/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Kafir' Türkler 
</HEADLINE>
<TEXT>

     BİN LADİN'İN 11 Eylül terörünün baş tertipçisi olduğu ispatlandı. Kandahar'da El Kaide'ye ait bir konuk evinde bulunan video kaset, kesin bir delildir.. TV'lerde izlemiş, gazetelerde okumuşsunuzdur. 
     Ben, El - Hamdi adlı Suudi bir şeyhin kasette Türkler için söylediği şu sözler üzerinde durmak istiyorum. 
     "Bize karşı Türkler, diğer k firler ve diğer bazı Araplar koalisyon kurmuşlar..." 
     150 yıl önce yine Arabistanlı "reis'ül ulema" Şeyh Cemal de şöyle bir fetva yayımlamıştı 
     "Köleliğin yasaklanması şer'i şerife şeriata aykırıdır ve bundan başka... kadınların açık gezmesi ve kadınların boşanma yetkisi olması gibi temiz şeriata aykırı teklifleri olduğu için Türkler müşriktir... 
     Türkler mürted oldu... Türkler üzerine cihad edin... Kanlarını dökmek, evlatlarını esir etmek helaldir." 
     Ama Osmanlı 'şeriat devleti' değil miydi 
     
     OSMANLI kanunname çıkararak köleliği yasaklamış, modernleşme hareketleri başlamıştı. Yıl 1855'tir... 
     Mekke Emiri Abdülmuttalip Osmanlı'ya karşı isyan başlatmıştır. Vahabiliğin başlangıç olaylarından biridir bu... İsyanın gerekçesi, Şeyh Cemal'in yukarıya aldığım fetvasıdır. 
     Osmanlı hilafetinin meşru olmadığını, hilafetin Kureyş soyundan Araplara geçmesi gerektiğini de savunuyorlardı. 
     Bu şekilde ayaklandırılan bedevi Arap aşiretleri sağa sola saldırmakta, çapul yapmakta, Osmanlı ile çarpışmaktadır. 
     Cevdet Paşa'ya göre, "Haremi Şerif'te namaz kılan zavallı Müslümanları süngüden geçirmişlerdir." 
     Bu ayaklanmaya ve iğrenç fetvaya elli sayfa ayıran Osmanlı ulemasından Ahmet Cevdet Paşa, "Tezakir" adlı kitabında Şeyh Cemal'i "reisi fitne ve fesat" olarak, bu şeyhleri de "sebükmağz" ahmak, aptal diye niteler. İddialarına uzun uzun cevap verir. Tezakir I, Türk Tarih Kurumu, sf. 101 - 152 
     
     CEVDET Paşa medreselidir. Tanzimat yeniliklerinin en önemli öncülerinden biridir. Mecelle yazarıdır, tarihçidir... 
     Ömrü boyunca "şer'i şerif"i savunmuş, laik yargının bizdeki ilk kurumları olan Nizamiye Mahkemeleri, onun "şer'i şerif"ten getirdiği hukuki gerekçelerle kurulmuştur Lozan'da kapitülasyonlarla çarpışan İsmet Paşa'nın dayanaklarından biri, Cevdet Paşa'nın bu eserleri idi 
     Arabistan'da ise Abdülmuttalip isyanı "urban taifesi"nin yani bedevi aşiretlerin hareketiydi. Sosyolojik olarak kölelik, dar kafalı ve haşin bedevi hayatının ayrılmaz bir parçasıdır dini de buna göre anlamışlardır. 
     Osmanlı ise göçebeliği 16. yüzyılda marjinalleştirmiş ve kölelik hiçbir zaman üretim aracı olmamıştı. Bizde kolay kaldırılması bundandır. 
     Türklerin Müslümanlığında devlet ve hukuk geleneğinin, hoşgörülü tasavvufun, değişik hayat tarzlarına açık 'imparatorluk çoğulculuğu'nun ve kentliliğin rolü çok büyüktür. Dinimizi de ona göre anlamışızdır. 
     Tarihin bu iki çizgisini uzatın, birinden Türkiye'ye gelirsiniz. 
     Ötekinden Vahabiliğe, Talibana, El Kaide'ye... Kafa değişmeden otomobil kullanabildikleri gibi, modern terörizmi de kullanınca karşımıza böyle "çağımızın bedevileri" çıkıyor 
     Medeni İslamın yüz karalarıdır bunlar... 
     
     







'Kafir' Türkler 


Temize havale 2 


Korkarım Kıbrıs elden gidiyor 


Bin Ladin ya da 'yeşil faşizm'le mücadele 


3. milenyum "Çakal"ı 


Haydin alışverişe .. 


Çankaya'nın rektör kararı ve Dr. Teksen 


Suçlu kim 


Türk gibi tartışmak 


Soyguna devam... 


Usame'nin kaseti 


Koç’un tepelerindeki köstebek kim 


Yapılan iş yanlış 


Varsayımların hepsi niçin boş çıktı 


2 milyona da 10 milyona da lokum var 


</TEXT>
</DOC>
