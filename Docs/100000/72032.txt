<DOC>
<DOCNO> 72032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sontur27.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahkonen "Türkiye yakında pozitif büyümeye geçer" 
</HEADLINE>
<TEXT>

     IMF Türkiye Masası şefi Juha Kahkonen, TOBB Başkanı Rifat Hisarcıklıoğlu ile görüşmesinde, Türkiye ekonomisinin artık pozitif büyümeye yaklaştığını çok kısa süre içinde pozitif büyümeye geçmesini beklediklerini açıkladı. 
     IMF Türkiye Masası Şefi Kahkonen, Ankara'daki temaslarınI Türkiye Odalar ve Borsalar Birliği TOBB ile sürdürdü. Kahkonen ve TOBB Başkan Hisarcıklıoğlu, yaklaşık iki saat görüştü. Kahkonen, görüşmeden sonra sadece "görüşmelerin iyi gittiğini" söylemekle yetindi. 
     TOBB Başkanı Hisarcıklıoğlu ise Kahkonen ile enflasyon, büyüme, İstanbul Yaklaşmı, vergi, aktif yönetim şirketi, kamu bankaları, yabancı sermaye ve KOBİ geliştirme projesi gibi konular üzerinde görüştüklerini açıkladı. 
     Hisarcıklıoğlu, "Bu konular hakkındaki görüşlerimizi mevcut programın uygulayıcısı olan IMF'ye anlattık" diye konuştu. 
     Hisarcıklıoğlu, gazetecilerin soruları üzerine, Kahkonen'in artık Türkiye'nin pozitif büyemeye başlama noktasına geldiğini, çok yakın zamanda pozitif büyemeye geçmesini tahmin ettiğini söylediğini aktardı. 
     Hisarcıklıoğlu, Kahkonen'in İstanbul Yaklaşımının da bir iki hafta içerisinde yürürlüğe gireceği konusunda ifadesi olduğunu kaydetti. 
     Hisarcıklıoğlu, Kahkonen'in, enflasyonda yüzde 35 hedefinin yıl sonunda tutturulabileceğini ve şubat enflasyon oranlarının kendilerini tatmin ettiğini söylediğini ifade etti. 
     SSK PRİMLERİ Birikmiş SSK prim borçlarının taksitlendirilerek ödenmesi için getirilen kolaylığın genişletilmesini de isteyen Hisarcıklıoğlu, bu konuda çok fazla şikayet aldığını ve bu şikayetleri hükümete aktararak bunun bir an önce düzeltilmesini talep ettiğini açıkladı. 
     Kamu bankalarının faiz indirimini çok olumlu bulduklarını kaydeden Hisarcıklıoğlu, artık kredilerin de işlerlik kazanması gerektiğini belirtti. 
     






</TEXT>
</DOC>
