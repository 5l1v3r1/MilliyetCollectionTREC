<DOC>
<DOCNO> 71020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/guncel/gun00.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan’ın sözleri şarkı oldu 
</HEADLINE>
<TEXT>
Bir bira istedi 160 bin Euro kazandı 
Schröder’in sözlerini şarkı haline getiren ünlü stand-up sanatçısı Stefan Raab, Başbakan’a telif ödemek için günlerce uğraştı 
     HAYRİ DİZERKONCA Frankfurt 

     Almanya Başbakanı Gerhard Schröder altı ay önce doğu kentlerine yaptığı ziyarette bir cafeye oturarak "Hol mir mal eine Bier" Bana bir bira getir diye seslendi. Bu söz, Başbakan’a, 160 bin Euro kazandırdı. 
     Oturduğu cafede garsondan bira isteyen Schröder’in sözleri, bir anda günün konusu oldu. Ünlü stand-up sanatçısı Stefan Raab, sözleri bir şarkı haline getirdi ve şarkının yer aldığı single, satış rekorları kırdı. Bir süre sonra Stefan Raab, şarkı sözünün Schröder’e ait olduğunu, kendisine telif hakkı ödeneceğini bildirdi. Schröder de parayı Almanya Çocukları Koruma Derneği’ne bağışlamak üzere kabul edeceğini açıkladı. 
     Ancak bu noktada bir sorun çıktı, çünkü Schröder sanatçı olmadığı için sanatçıların birliğine de GEMA kayıtlı değildi, dolayısıyla kendisine telif ödenmesi için bir yöntem bulunması gerekiyordu. GEMA, parayı başbakana vermek için bir yöntem ararken aradan bir ay geçti. Bu arada Çocukları Koruma Derneği yöneticileri Schröder’in sözünü yerine getirmesini ve parayı bir anda önce kendilerine iletilmesini istedi. Bunun üzerine Hükümet Sözcüsü Bela Anda bir açıklama yaparak, "Başbakan para olayının dışında tutulmak istiyor. GEMA, bir an önce bu konuya bir çözüm bulmalıdır" dedi. Basına yansıyan açıklamalar üzerine GEMA parayı Başbakan’a iletmek için harekete geçti. 
     



 GÜNCEL 















</TEXT>
</DOC>
