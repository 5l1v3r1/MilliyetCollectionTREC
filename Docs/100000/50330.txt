<DOC>
<DOCNO> 50330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/spor/yaksoy.html </URL>
<DATE> 2001/11/03/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Baba Lucescu 
</HEADLINE>
<TEXT>

     Ah şu babalar ve onların günahını çeken çocuklar... Piyasada her türlü baba var 
     Kurtar bizi baba denilenden, aman şu babalardan kurtulalım denilen mafya babalarına kadar... 
     Demek ki, baba imajı iyilik babalarından, kötülük babalarına kadar uzanıyor. 
     Ayrıca görülüyor ki, babaların hayranı var, düşmanı var. İsteneni var, istenmeyeni var... 
     Ve sevgi ve nefret zincirinin hududu belli değil. Eh böyle olunca biz de ister aynı kanaatte olun veya olmayın yeni bir babadan bahsetmek istiyoruz. Hiç olmazsa, böylece başlangıçta ona karşı yapılan haksızlıklar unutulmuş olur. 
     Alışılmışın dışında diğer teknik direktörler gibi çok konuşmayan, heyecanlarında inişler, çıkışlar yapmayan, sözünü tartan, maçlarda kulübesi önünde takımı için kendini için için yiyen, ama sakin duran, görünüşü ve yüz ifadesi her mahallede bulunabilecek ve her mahalleyi temsil edebilecek noel baba gibi, babacan bir adam... 
     Baba Lucescu... 
     



 SPOR 






















</TEXT>
</DOC>
