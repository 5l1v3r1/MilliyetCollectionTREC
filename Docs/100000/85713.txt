<DOC>
<DOCNO> 85713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/soneko25.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"İslami sermaye piyasalarında 1 trilyon dolarlık fon var" 
</HEADLINE>
<TEXT>

     Malezya Menkul Kıymetler Komisyonu Başkanı Ali Abdul Kadir, İslami sermaye piyasalarında 1 trilyon dolarlık fon bulunduğunu belirterek, ''Bunlar İslam ülkelerinden çıkan meblağ, bankalara yatırılmış durumda. Türkiye bu bakımdan portföy yatırımcıları için çok canlı ve sağlıklı yatırım olanakları sunabilir'' dedi. 
     27. Uluslararası Menkul Kıymetler Komisyonları Örgütü IOSCO 
     Yıllık Konferansı kapsamında düzenlenen ''Global Portföy Yatırımları-Gelişmekte Olan Piyasalardaki Fırsatlar ve Engeller'' konulu panelde konuşan Ali Abdul Kadir, yeni gelişmekte olan piyasaların bu yıl 14 milyar dolarlık bir portföy akımı cezbedeceğini, Güneydoğu Asya'da 4.6 milyar dolarlık bir giriş olacağını belirtti. 
     Yeni gelişmekte olan piyasaların bencil olmaması gerektiğini belirten Kadir, ''Yeni gelişen piyasalar birlikte çalışmalı, birlikte hareket etmeli. O şekilde küresel pörtföy yatırımlarını cezbedebileceklerdir'' dedi. 
     





</TEXT>
</DOC>
