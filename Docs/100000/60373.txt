<DOC>
<DOCNO> 60373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sondun19.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Euronun gelişi İtalyan hayat kadınlarına zam yaptırdı 
</HEADLINE>
<TEXT>

     Avrupa ortak para birimi euroya geçen İtalya'daki hayat kadınları tarifelerine zam yaptılar. 
     İtalyan hayat kadınlarının haklarını koruma komitesi kurucusu Carla Corso, ulusal para birimi liretin yerine euronun tedavüle girmesiyle hayat kadınlarının ''yuvarlak hesap'' yaparak tarifelerine zam yaptıklarını belirtti ve, ''Bu, uzun yıllardır aynı kalan fiyatlara zam yapılması için iyi bir fırsat oldu'' dedi. 
     Euroya geçişle fiyatlarda ortalama yüzde 16'lık bir artış yapıldığını, ''bu fırsattan'' barlarda striptiz yapan dansçıların da yararlandığını söyleyen Corso, ''Müşteriler önceleri dansçılara 0.5 euroya karşılık gelen ve en küçük kağıt para olan bin liret yapıştırırdı, liretin ortadan kalkıp da, en düşük euro banknotu 10 bin lirete karşılık gelen 5 euro olunca, dansçılar da kazançlı çıktı'' dedi. 
     






</TEXT>
</DOC>
