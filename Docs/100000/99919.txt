<DOC>
<DOCNO> 99919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yasam/yas02.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Jet AIDS testi kapış kapış 
</HEADLINE>
<TEXT>

Sadece 15 dakikada AIDS testi yapan Hema Strip HIV’, Türkiye’de satış patlaması yaptı. En yoğun ilgi ise Antalya, Trabzon ve Bursa’da 
     AYŞEGÜL AYDOĞAN İstanbul 

     Başta eski Doğu Bloku ülkelerinden olmak üzere Türkiye’ye giren yabancı hayat kadınlarının sayısındaki büyük artış ve turizmdeki patlama, Türkiye’de çağın vebası AIDS hastalığı ile ilgili endişeleri de inanılmaz boyutlara taşıdı. 
     Bunun son kanıtı, kişinin AIDS olup olmadığına yönelik teşhisi sadece 15 dakika gibi kısa bir sürede ortaya çıkaran Hema Strip HIV Testi’nin, tüm Türkiye’de satış patlaması yapması oldu. Henüz bir ay önce piyasaya çıkmasına rağmen pek çok ilden yoğun talep alan jet’ AIDS testi, en çok da turizmin patladığı Antalya ile yabancı hayat kadınlarının yoğun olarak bulunduğu Trabzon ve Bursa’da rağbet gördü. 
     
     Yüzde 99 güvenilir 
     Testten, sadece Antalya’da bugüne kadar bin 200 adet satıldı ve ithalatçı firmadan ikinci parti istendi. Bursa ve Trabzon’da ise yaklaşık 800 adet satılan jet AIDS testi için, Güneydoğu illerinden de ciddi talep var. Adıyaman’dan bir ecza deposu Doğu ve Güneydoğu Anadolu için sipariş verdi. 
     Amerikan Gıda ve İlaç Örgütü FDA onayına sahip olan ve Sağlık Bakanlığı izniyle Türkiye’ye getirilen testin yüzde 99 doğru sonuç verdiğini belirten ürünün Türkiye mümessili TİS Medikal yetkilisi Ali Akat, turistik bir merkez olması nedeniyle Antalya’da kısa sürede büyük satış rakamlarına ulaşıldığını kaydetti. Akat, Bursa’daki ilgiyi genelevlerin kapatılmasına, Trabzon’daki talebi de özellikle Rusya’dan gelen yabancı hayat kadınların neden olduğu ciddi boyutlardaki fuhuş sektörüne bağladı. 
     
Nasıl yapılıyor      58 milyon liradan satılan Hema Strip HIV testinin paketindeki iğneyle parmak ucu ya da damardan kan alınıyor. Kan tüpün ucu ile cama çekiliyor ve tüp, testi yapacak maddeler bulunan tampona yerleştirilerek 15 dakika bekletiliyor. Tüpteki şeritte tek çizgi çıkarsa, sonuç negatifi AIDS değil , çift çizgi oluşuyorsa pozitifi AIDS gösteriyor. 
     



 YAŞAM 


















</TEXT>
</DOC>
