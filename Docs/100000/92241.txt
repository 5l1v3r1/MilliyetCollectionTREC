<DOC>
<DOCNO> 92241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sonspo10.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Canınız sağolsun... Kupa'ya başımız dik veda ettik.. 
</HEADLINE>
<TEXT>

     Türk Milli Takımı, Brezilya'ya Ronaldo'nun 49. dakikadaki golüyle 1 - 0 yenilerek Dünya Kupası'na yarı finalde veda etti. 
     Türkiye ile Brezilya arasındaki Dünya Kupası yarı final mücadelesinin ilk yarısı 0-0 berabere tamamlandı. 
     Dünya Kupası finallerinde C Grubu'nda yer alan Türkiye ile Brezilya, yarı finalde bir defa daha karşı karşıya gelirken, Türkiye grup maçında, son dakikalarda yediği tartışmalı penaltı golüyle 2-1 yenildiği Güney Amerika ekibi karşısında oyuna oldukça iyi başladı. Özellikle oyunun ilk 15 dakikasında ay yıldızlıların etkili oyunu vardı. Ayağa isabetli paslarla rakibe rakibe top kaptırmayan ve oyunun kontrolünü elinde bulunduran A milliler, buldukları gol pozisyonlarını ise değerlendirmekte başarılı olamadı. 
     Ancak daha sonra karşılaşma Brezilya'nın baskısı altında geçti. Güney Amerikalılar, özellikle Rivaldo ve Roberto Carlos'un ayağından mutlak pozisyonları değerlendiremedi. 
     Biz de topun kontrolünü sağladığımız zaman zayıf Brezilya defansı arasında pozisyonlar bulduk. Bu pozisyonlarda Hakan Şükür ve Hasan Şaş etkisiz kaldılar. Am Brezilya oyunun kontrolünü büyük bölümünde bize vermedi. Üzerimize geldiklerinde kalede Rüştü, defansta ise Fatih ve Alpay devleşti. İlk yarı böylece golsüz sona erdi. 
     Brezilya, ikinci yarıya da hızlı başladı. Ronaldo'nun kişisel becerisiyle getirdiği topta günün kahramanları Alpay ve Rüştü'nün ortak hatasıyla gol geldi. 
     Golden sonra Türkiye rakip kalede daha fazla gözüktü. Ama çok organize akınlar yapmaktan uzak olan takımımız savunmasında da büyük açıklar verdi. Ancak Brezilyalı oyuncular bu pozisyonlardan faydalanamadı. Biz ise ceza sahası içinde oluşan karambollerden beraberlik fırsatları yakaladık ama bir sonuç çıkaramadık. 
     Böylece çok başarılı olduğumuzu 17. Dünya Kupası'na başımız dik ve onurlu bir şekilde veda ettik. 
     30 Haziran Pazar günü Japonya'nın Yokohama kentindeki finalde Almanya'nın rakibi Brezilya oldu. Türkiye, 29 Haziran Cumartesi günü Güney Kore'nin Daegu kentinde ev sahibi ülkelerden Güney Kore ile 3.'lük maçı oynayacak. 
     
     Dakika dakika maç... 

     6. dakikada Emre Belözoğlu'nun ceza alanı önünde yerden sert şutunda, Marcos gole izin vermedi. 
     20. dakikada Fatih'in sağ taraftan yaptığı ortada Alpay, topu kafayla başarılı bir biçimde köşeye gönderdi. Ancak bu pozisyonda Marcos, son anda köşeden topu kornere gönderdi. 
     21. dakikada Rüştü mutlak golü çıkardı. Ronaldo'nun pasıyla buluşan Cafu, köşede Rüştü ile karşı karşıya kaldı. Bu oyuncunun uygun pozisyonda yaptığı vuruşunda Rüştü, yatarak topu kornere çeldi. 
     23. dakikada Rivaldo ceza alanı dışından oldukça sert vurdu. Rüştü'nün göğsünden seken top Ronaldo'nun önüne düştü. Ancak Rüştü, bu oyuncunun vuruşunda, gole izin vermedi. 
     28. dakikada Ronaldo'nun yaklaşık 25 metreden yaptığı vuruşunda, top Rüştü'de kaldı. 
     31. dakikada Fatih'in ara pasıyla ceza alanına giren Hakan Şükür, uygun pozisyonda topa vurmakta ağır kalınca, savunma topu uzaklaştırdı. 
     34. dakikada Yıldıray'ın pasıyla ceza alanı önünde buluşan Hasan Şaş, kaleye şut atmak yerine Hakan Şükür'e pas vermeyi düşününce, A milliler gollük pozisyondan yararlanamadı. 
     Aynı dakika içinde gelişen Brezilya atağında, Rivaldo'nun ceza alanı önünden attığı sert şutta, Rüştü topu kornere göndenrdi. 
     37. dakikada Rivaldo'nun ceza yayı üzerinden yaptığı sert vuruşta, kaleci Rüştü'yü geçen top az farkla yandan aukta çıktı. 
     43. dakikada Roberto Carlos, önüne atılan uzun topla buluşup ceza alanına girdi. Bu futbolcunun vuruşunda, topu Rüştü kontrol etti. 
     45. dakikada Roberto Carlos'un sol taraftan ceza alanına yaptığı ortada, topa kaleci Rüştü müdahale etti. Dönen top Edilson'un önünde kalmadan Rüştü, topu bir kez daha tokatladı ve sonra da savunma topu uzaklaştırdı. Maçın ilk yarısı golsüz eşitlikle kapandı. 
     49. dakikada Ronaldo'nun ayağının ucuyla yerden vuruşunda, top Rüştü'nün müdahelesine karşın yan direğin içine çarpıp ağlara gitti 1-0. 
     55. dakikada Fatih'in aşırtma vuruşunda savunma oyuncularına da çarpan topu kaleci Marcos son anda çizgi üzerinden kornere gönderdi. 
     57. dakikada Ronaldo'nun pasıyla buluşan Edilson, Rüştü ile karşı karşıya kaldı. Son anda araya giren Fatih, bu oyuncunun vurmasına engel oldu ve topu kornere attı. 
     59. dakikada Tugay sarı kart gördü. 
     61. dakikada milli takımda, Emre Belözoğlu'nun yerine İlhan xx oyuna alındı. 
     67. dakikada Brezilya'da, Ronaldo oyundan çıkarken, Luizao xx oyuna dahil oldu. 
     71. dakikada Cafu'nun sağ taraftan yaptığı ortayı penaltı noktası üzerinde Luciao voleyle tamamladı. Yerden seken top üstten az farkla dışarı çıktı. 
     73. dakikada milli takımda, Ümit Davala'nın yerine Mustafa İzzet xx oyuna alındı. 
     75. dakikada Brezilya'da, Edilson oyun dışına alınırken, Denilson x oyuna girdi. 
     78. dakikada İlhan'ın orta-şut karışımı vuruşunda, Marcos son anda topu üstten kornere gönderdi. 
     80. dakikada Hasan Şaş'ın faulden arka direkte bulunan Hakan Şükür'e gönderdiği topu bu oyuncu yatarak tamamladı. Ancak Marcos gole izin vermedi ve topu köşeden kornere gönderdi. 
     85. dakikada Brezilya'da, Kleberson'un yerine Belletti , 
     88. dakikada daTürkiye'de Yıldıray'ın yerine Arif oyuna girdi. 
     90. dakikada Hasan Şaş sarı kart gördü. 
     Karşılaşmada başka gol olmayınca Brezilya, Türkiye karşısında elde ettiği 1-0'lık sonuçla finalist olmayı başardı. 
     





</TEXT>
</DOC>
