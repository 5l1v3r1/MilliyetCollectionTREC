<DOC>
<DOCNO> 64681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/guncel/gun02.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurallara uymayan öğrenci yanacak... 
</HEADLINE>
<TEXT>

Avrupa’daki uygulamaları örnek alan Milli Eğitim Bakanlığı, her öğrenciyle sözleşme imzalayacak. Sözleşmeye uymayan, aşamalı olarak cezalandırılacak 
     ANKARA Milliyet 

     Milli Eğitim Bakanlığı, ilköğretim okullarında 4, 5, 6, 7 ve 8. sınıf öğrencilerinin "olumsuz" davranışlarına disiplin cezası verilmesine ilişkin yönetmelik taslağı hazırladı. Avrupa ülkelerindeki uygulamaları örnek alan taslağa göre, olumsuz davranışları yinelememesi için öğrencilerle "sözleşme" imzalanacak. Taslağa göre, görgü kurallarına uymayan ve yalan söyleyen öğrencilere "mahrumiyet" cezası verilecek. Taslakta, öğrencilere olumsuz davranışlarının niteliklerine göre "uyarma", "mahrumiyet", "kınama" ve "okul değiştirme" yaptırımları uygulanması öngörülüyor. Uyarma cezası, "sözlü uyarı", "öğrenci ile sözleşme" ve "veli ile görüşme" aşamalarından oluşacak. Buna göre, ters davranışlar gösteren öğrencilere önce sözlü uyarıda bulunulacak. Davranışlarını yineleyen öğrenciyle "sözleşme" yapılacak. Öğrenci sözleşmeye uymazsa bu kez, velisi görüşmeye çağrılacak. Bu cezanın uygulanmasına neden olacak davranışlar şöyle 

</TEXT>
</DOC>
