<DOC>
<DOCNO> 97481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sondun19.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da iç savaştan 65 yıl sonra toplu mezarlar açılıyor. 
</HEADLINE>
<TEXT>

     İspanya'daki iç savaşın üzerinden 65 yıl geçmesinin ardından, toplu mezarlara gömülen kurbanların cesetleri kimlik tespiti ve daha sonra ailelerinin yanında defnedilmek üzere çıkarılıyor. 
     İç savaş sırasındaki toplu mezarların açılması için 2 yıldır mücadelesini sürdüren Tarihi Hafızanın Canlandırılması adlı dernek, sonunda bunu kazanarak, 1 Temmuz'dan itibaren toplu mezarları açtırmaya başladı. 
     Ülkenin kuzeybatısındaki Piedrafita de Babia'da mezarın ilk kazıldığı yıllarda çocuk olan bugün köydeki yaşlıların gösterdiği yerde başlayan çalışmalarda bulunan ilk kemikler yaşlıların haklı olduğunu gösterirken, toplu mezarda 37 Cumhuriyet askerinin yattığı kaydedildi. 
     Cesetlerden geriye kalan parçalardan alınacak örneklerle DNA testi yapılacağı ve kimlik tespitinden sonra bu kişilerin kemiklerinin ailelerinin yanına gömüleceği belirtildi. 
     Piedrafita de Babia'da gömülü tamamı Cumhuriyet askeri 37 kişi, savaş suçu işlememiş olmaları halinde affedilecekleri sözü üzerine General Franco'nun askerlerine teslim olmuş, ancak teslim olmalarından birkaç saat sonra gece vakti dağa götürülerek kurşuna dizilmiş ve bir çukura gömülmüştü. 
     





</TEXT>
</DOC>
