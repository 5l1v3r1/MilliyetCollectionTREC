<DOC>
<DOCNO> 95323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/soneko14.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'den zam 
</HEADLINE>
<TEXT>

     Türk Hava Yolları THY , iç hat biletlerine zam yaptı. Bilet fiyatları, 15 Temmuz'dan geçerli olmak üzere ekonomi sınıfında yüzde 5, business sınıfında yüzde 10 oranında artırıldı. 
     THY'den yapılan açıklamaya göre yeni zamla, Ankara- İstanbul ve İstanbul-İzmir arasındaki bilet fiyatları, promosyonlu sınıfta tek gidiş için 79 milyon lira, bir aylık gidiş-dönüş için 181 milyon lira, üç aylık gidiş-dönüş için 207 milyon lira, gençlik sınıfında tek gidiş için 91 milyon 
     lira, yıllık ekonomi sınıfında tek gidiş için 113 milyon lira olarak belirlendi. Business class sınıfında tek gidiş için bilet fiyatı ise 148 milyon liraya çıkarıldı. Ankara-İzmir arasındaki bilet fiyatları ise promosyonlu tarifede 78 milyon lira, bir aylık tarifede 177 milyon lira, üç aylık tarifede 204 milyon lira, gençlik sınıfında 89 milyon lira, yıllık ekonomi tarifesinde ise 111 milyon lira oldu. Bu hatta bilet fiyatları business class sınıfında 146 milyon lira olarak gerçekleşti. İstanbul ile Adana, Antalya, Bodrum, Dalaman, Gaziantep arasındaki bilet fiyatları 87 milyon lira ile 162 milyon lira arasında, İzmir ile Adana, Antalya, Diyarbakır, Erzurum, Gaziantep, Malatya, Trabzon ve Van arasındaki bilet fiyatları 87 milyon lira ile 160 milyon lira arasında belirlendi. İstanbul'dan Ağrı, Batman, Diyarbakır, Elazığ, Erzincan, Erzurum, Malatya, Mardin, Muş, Şanlıurfa ve Van'a yapılan uçuşlarda bilet fiyatları 84 milyon lira ile 158 milyon lira arasında oluştu. Ankara ile Adana, Ağrı, Batman, Diyarbakır, Elezaığ, Erzurum, Gaziantep, Kars, Malatya, Mardin, Muş, Şanlıurfa, Trabzon ve Van arasındaki bilet fiyatları 65 milyon lira ile 120 milyon lira arasında gerçekleşti. 
     





</TEXT>
</DOC>
