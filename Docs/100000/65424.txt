<DOC>
<DOCNO> 65424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sonspo12.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mirsad Türkcan hala Avrupa'nın en değerli oyuncusu.. 
</HEADLINE>
<TEXT>

     Mirsad Türkcan, Erkekler Basketbol Avrupa Ligi'nde, USH CSKA Moskova forması altında gösterdiği üstün performansla, Türkiye'nin gururu olmayı sürdürüyor. 
     Takımının bu haftaki maçında 18 sayı ve 19 ribauntla oynayan Mirsad Türkcan, ''En Değerli Oyuncu'' sıralamasında, liderliği 12. 
     haftada da kimseye bırakmadı. Başarılı oyuncu, 260 puanla ilk sırada yer alırken, ligin ribaunt krallığında da birinci durumda bulunuyor. Ligde 80 savunma, 44 de hücum olmak üzere toplam 124 ribaunda imzasını atan Mirsad Türkcan, maç başına 13.78'lik ortalamasıyla ilk sırada yer alıyor. Mirsad Türkcan ayrıca toplam 170 ve maç başına 18.88 ortalamayla sayı krallığında 7., toplam 9 ve maç başına 1 ortalamayla da blok krallığında 10. sıraya yükseldi. Ülkerspor'un ABD'li pivotu Quadre Lollis, 61 savunma, 52 hücum olmak üzere toplam 113 ribaunt ve 9.41 ortalamayla 4. sırada yer alırken, Efes Pilsen'in Letonyalı pivotu Kaspars Kambala, 67 savunma, 28 hücum, toplam 95 ribauntla ve 7.91'lik ortalamasıyla 10. sıraya indi. Öte yandan Efes Pilsen'in ABD'li oyun kurucusu Marcus Brown, serbest atış yüzdesi kategorisinde, 71'de 62 isabet ve 87.32'lik başarı yüzdesiyle 10. sırada kendisine yer buldu. 
     
     Kategorilerin kralları 
     Ligin sayı krallığında ilk sırada Yunanistan'ın BC Pire Olympiakos takımından Alphonso Ford bulunuyor. Toplam 300 sayısı bulunan Ford'un maç başına ortalaması ise 25. 
     Ligin en fazla asist yapan oyuncusu, Polonya'nın Idea Slask Wroclaw takımından Michael Hawkins. 58 asist yapan Hawkins'in maç başına asist ortalaması 4.83. 
     Ligin blok krallığında ise Litvanya'nın BC Zalgiris Kaunas takımından Grigorij Hizhnjak, toplam 38 blok ve maç başına 3.16'lık ortalamasıyla ilk sırada yer alıyor. 
     Ligin en fazla top çalan oyuncusu ise Kinder Bologna'dan Emanuel Ginobili. İtalyan oyuncu, toplam 33 top çalmayla, maç başına 2.75'lik performansıyla birinci durumda bulunuyor. 
     






</TEXT>
</DOC>
