<DOC>
<DOCNO> 84274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/spor/spo14.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Yetiştirme bedelleri 
     TRANSFERDE 23 yaş üzeri oyuncuların serbest bırakılması sırasında uygulanacak yetiştirme tazminatı bedelleri belirlendi. Federasyon, Süper Lig’de yıllık 40, 2. Lig A Kategorisi’nde 20, B Kategorisi’nde 5 bin, 3. Lig ve amatör liglerde ise 2 bin Euro olarak yetiştirme tazminatını ilan etti. Yeni transfer talimatı Resmi Gazete’de yayınlandı. 
     
     Deniz, Gençler’de 
     BAŞKENT ekibi, Alman 1. Ligi’nden St.Pauli’de forma giyen gurbetçi Deniz Barış’la anlaşmaya vardı. 25 yaşındaki orta saha oyuncusu, Gençlerbirliği yönetimi ile bugün bir araya gelip, sözleşme imzalayacak. 
     
     Uğur Körfez’de 
     TRANSFER atağını sürdüren Kocaelispor, Antalyaspor’lu Uğur’la iki yıllık sözleşme imzaladı. Kocaelispor Basın Sözcüsü Hikmet Erenkaya’nın makamında imza atan Uğur, UEFA Kupası’nda mücadele edecek bir takıma geldiği için mutlu olduğunu söyledi. 
     
     Judocular ava çıktı 
     AVRUPA Judo Şampiyonası bugün Slovenya’nın Maribor kentinde başlıyor. Üç gün sürecek şampiyonaya ikisi bayan, toplam 11 sporcuyla katılan Milli Takım en az dört madalyayı hedefliyor. Federasyon Başkanı İbrahim Öztek, "Hatır gönül işleri ve hakem oyunu olmazsa, dereceye gireriz" dedi. 
     
     G.Antep’ten transfer şov 
     GAZİANTEPSPOR, Adıyaman’dan Erkan, Y.Turgutlu’dan Barış, UMPAŞ Uşak’tan Mehmet, Kayseri Erciyes’ten kaleci Mehmet Ali ve Zeytinburnu’dan Ali Cemal ile Kerem’le beşer yıllık sözleşme imzaladı. Kırmızı - Siyahlılar, bugün Yimpaş Yozgat’tan Şevki ve İlhan’la da imza atacak. 
     
     



 SPOR 
























</TEXT>
</DOC>
