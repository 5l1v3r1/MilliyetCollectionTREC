<DOC>
<DOCNO> 62805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sonspo12.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin en güzel golleri Revivo'dan... 
</HEADLINE>
<TEXT>

     Fenerbahçe taraftarı, sezonun ilk yarısında takımının attığı en güzel goller değerlendirmesinde Haim Revivo'yu kürsüye çıkardı. Taraftarın seçtiği en güzel 5 golden 3'ünde Revivo'nun imzası var. 
     ''www.antu.com'' adlı internet sitesinde gerçekleştirilen, Antu.com üyelerinin ve ziyaretçilerinin oylarıyla yapılan ''Bu sezon attığımız en güzel golü seçin'' anketinde, İsrailli futbolcunun Avrupa Şampiyonlar Ligi'nde deplasmanda Almanya'nın TSV Bayer 04 Leverkusen takımına 6. dakikada attığı gol, bin 413 oyla yüzde 34.23 ilk sırayı aldı. 
     Toplam 4 bin 134 kişinin katıldığı ankette 2. sırayı yine Revivo'nun, Avrupa Şampiyonlar Ligi ön eleme turunda Glasgow Rangers'a İstanbul'da 3. dakikada attığı gol 876 oyla yüzde 21.22 , 3. sırayı da Oktay Derelioğlu'nun Avrupa Şampiyonlar Ligi'nde İstanbul'daki TSV Bayer 04 Leverkusen maçında 40. dakikada attığı gol 439 oyla yüzde 10.62 aldı. 
     Bu arada, Revivo'nun Kocaelispor ile yapılan lig maçında attığı gol ödrdüncü, Ceyhun Eriş'in ligde Göztepe'ye attığı gol de değerlendirmede 5. oldu. 
     






</TEXT>
</DOC>
