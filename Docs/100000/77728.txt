<DOC>
<DOCNO> 77728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/yazar/civaoglu.html </URL>
<DATE> 2002/04/11/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Bayramı ıskalamak 
</HEADLINE>
<TEXT>

     Türkiye'nin aklı başında çok başarılı bankacılarından biri. 
     Soruyor 
     "Geride kalan şubat ayında 4 gün bayram tatili var mıydı " 
     "- Evet." 
     "- Peki... Geçen yıl bayram, şubat ayına mı rast gelmişti " 
     "- Hayır." 
     "- O halde 'geçen yılın şubat ayına oranla, bu yılın şubat ayında üretim yüzde 4 geriledi' iddiasını yansıtan yayınlar bu gerçeği ıskaladıkları için gerçekdışı... 4 gün üretim tatili atlanmış. 
     Ekonominin olduğundan daha kötü görüntülerle yansıtıldığına bu bir örnek. 
     Daha başka örnekler de verebilirim. 
     Negatif psikoloji oluşmasını, krizin izlerinin yanı sıra böyle yeterince araştırılmamış haberlerin de tetiklediği görülmeli." 
     
Psikoloji dili      Ekonomi söyleşisi psikolojiye dayandırıldı. 
     O bağlamda "Freud'dan, Lacan'a Psikanaliz" kitabından bir alıntı yapayım. 
     Bilimsel teori, yanlışlığının ispatlanmasına olanak tanıdığı ölçüde vardır. 
     Örneğin "insanlar ölür" teorisi. 
     Doğrudur. 
     Milyon yıldır her ölümle kanıtlanıyor. 
     Ama "hayvanlar da ölür." 
     Bunu söylemediği için teori doğrudur ama gerçeği tam yansıtmıyor. 
     Tıpkı bunun gibi... 
     Şubat ayı üretim rakamları örneği de "bayram dikkate alınmadığı için" gerçeği yansıtmamakta. 
     İşte psikoloji diliyle toplumda ve ekonominin karar noktalarında oluşan negatif psikolojinin bir izah denemesi. 
     
İyi haberler      Öte yandan "iyi" sayılabilecek gelişmeler de var. 
     Bu konuşmayı yaptığımız gruptaki işadamlarından biri "Galiba iyiye gidiyor" dedi. "Geçen aylarda en fazla 30 - 40 ticari araç satabiliyorduk. Martta 200'ü aştık." 
     Son günlerin ekonomi haberleri de umut vermekte. 
     İşte birkaç başlık 
     "İstanbul, Anadolu'ya 7 bin kamyon mal gönderdi. Hazır giyim markaları martı hareketli geçirdi. Nisan beklentileri umutlu." 5 Nisan 2002 
     ..... 
     
     "Sanayi girdisi ithalatında artış var. Sahibi olduğu alışveriş kartıyla piyasanın nabzını tutan Cem Boyner 'halkta kötümser bekleyişler dağılıyor' dedi." 4 Nisan 2002 
     ..... 
     "Kredi kartı kullanımında 200 trilyon liralık artış oldu." 4 Nisan 2002 
     ...... 
     "KOBİ'lerde anket. Katılımcıların yüzde 44'ü, 'bu yılın daha iyi olacağı' görüşünde. 'Kötü olacak' diyenler yüzde 4'e geriledi. 'Durum değişmez' kanısında olanlar yüzde 40'tan yüzde 33'e düştü." 7 Nisan 2002 
     ....... 
     "Sabancı 'Son aylarda bir umut var. Bir rüzgar arkamızda gözüküyor' dedi." 
     ...... 
     "Rahmi Koç 'Piyasalarda kıpırdanma başladı. İkinci yarıda sektörler hareketlenecek' dedi." Dün Otasan toplantısında 
     Bunlar da iyi haberler. 
     Fakat hepsinde "ihtiyat payı" var. 
     Sözgelişi Koç ilave etmiş 
     "Tabii... Hükümette olumsuz bir gelişme olmazsa. Beklenmedik bir durum çıkmazsa. Bir de Ortadoğu'daki gelişmeler, Irak'a müdahale olursa bunun Türkiye'ye etkileri..." 
     Yani, olumsuz ya da olumlu... Mesajların, rakamların ve bunların yorumlarının eksik veya abartılı yansıtılmaması önemli. 
     Psikolojik etkiler, sudaki halkalar gibi dalga dalga yayılıyor. 
     Bir denizcilik söylemi şöyledir 
     "Kaptanın aptalı kendi teknesinin yaptığı dalgaya düşer." 
     Dip rakamı doğru ama gerçek olmayan istatistikleri yapıp açıklayanlar, o kaptanın talihsiz konumundalar. 
     Sonunda kendileri de sallanıyorlar. 
     
Güven katsayısı      Negatif psikolojinin bir diğer nedeni ise güven kuşkuları. 
     Ekonominin motoru güvendir. Hükümetin ekonomik programı kararlılıkla ve ödünsüz uygulamayı sürdüreceğine inanılmalı. Hükümet kamuoyu araştırmalarına göre puanını artırmakta. 
     Ayrıca... Yapanın yanına kalmadığının görülmesi, anlaşılması da yozlaşma ve laçkalaşma psikolojisini önler. Cumhurbaşkanı Sezer'in, BBDK'dan batık banka borçlarının geri ödemelerini yakın takibe alması, birbirini etkileyen ve harekete geçiren denetim mekanizması için katkıdır. 
     Sonuç, ekonomi sadece rakamlara bırakılmayacak kadar önemlidir. 
     
     







Milli Eğitim 


Mankenlik, türkücülük, futbolculuk, gecekonduculuk özlemleri... 


Havale haracı 


Türk - Yunan girişimi 


Yoksa Türkiye Orta Asya'yı boşladı mı 


Derviş'in kusuru 


Bayramı ıskalamak 


Hanedan demokrasisi 


Tahminlerin çoğu atmasyondur, foslar 


Sağduyu nerede 


Siyasette yeni yüz arayışı Mehmet Ali Bayar 


İsrail, savaş, demokrasi ve uygarlık 


Adaletin seyir defteri 


Turan Güneş'i anarken 


Halkbank'ı kim soydu 


BDDK halka bilgi vermeye mecbur 


</TEXT>
</DOC>
