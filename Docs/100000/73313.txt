<DOC>
<DOCNO> 73313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/astro/index.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnek olun 
</HEADLINE>
<TEXT>

Bugün hızlı ilerleme sağlayabileceğimiz şartlar söz konusu. Güneş ve Ay’ın uyumlu olması istediğimiz yönde destek bulabileceğimize işaret ediyor. 17.19’da İkizler burcuna geçen Ay, canlılığı da artıracak. Koç istediklerini kolay elde edebilir. Maddi konularda aradığı desteği bulabilir ve kazançlı duruma gelebilir. Boğa atılımcı bir gününde. Aşırı inatçı davranmadıkça olayları daha iyi değerlendirebilir. Yeni girişimlerde bulunması ona şans getiriyor. İkizler biraz huzursuz olsa bile akşam rahata kavuşabilir. Onu meşgul edecek çok şey var. Duygusal konularda kendini aşırı kısıtlamadan hareket etmeli. Yengeç keyifli ve verimli bir gün geçirebilir. Duygularını başkalarına daha iyi anlatacak ve destek de görebilecek. Yenilikler için güzel bir gün. Aslan’lar biraz yorulacaklar ve yeni sorumluluklar alacaklar ama istediklerini de elde edebilecekler. Esnek olmalarında fayda var. Başak’lar hareketli bir gün geçirebilirler. Yeniliklere açık olmak ve yabancılarla bir arada olmak şans getirmekte. Terazi’ler ortaklaşa konularda şanslılar. Bekledikleri toplu bir parayı geri alabilirler. Bu arada duygusal açıdan da yanlış anlamaları düzeltme şansları olacak. Akrep’ler ilişkilerdeki hassas dengeyi korumaya çalışmalı. Sert tepkiler vermektense sabırlı olmak yararlı olacak. Yay’lar sağlık konusuna önem vermeli. Gün içinde detaylara önem vermek gerekiyor. Dikkatsizlik nedeniyle sıkıntı çekebilirler. Oğlak’lar bugün de rahat edecekler. Hayattan daha çok zevk alabilecekleri fırsatlar var. Kova’nın sinirleri biraz gergin olabilir ama sıkı çalışarak çok şeyi tamamlama şansına sahipler. Artan iş yükü nedeniyle aynı anda birden fazla şeyi yetiştirmeye çalışmaları gerekiyor. Balık’lar rahat edebilecekleri bir gündeler. Yakın çevrelerinde olup bitenlere sessiz kalmayacaklar. Akşam daha fazla koşturmaca olabilir. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
