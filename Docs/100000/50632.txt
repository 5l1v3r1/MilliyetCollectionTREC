<DOC>
<DOCNO> 50632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/guncel/gun09.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS başvuruları başladı 
</HEADLINE>
<TEXT>

     ANKARA Milliyet 

     Öğrenci Seçme Sınavı’na ÖSS 2002 başvuruları, bugün başlıyor. Başı kapalı fotoğraflarla yapılan başvurular geçersiz olacak. Adaylar ÖSS’ye girmek için 20 milyon lira ödeyecek. Başvuru süresi, 19 Kasım Pazartesi günü mesai saati bitiminde sona erecek. 
     ÖSS’ye katılmak isteyen lise son sınıf öğrencileri başvuru belgelerini okudukları okullardan, mezun olanlar herhangi bir liseden veya Öğrenci Seçme ve Yerleştirme Merkezi ÖSYM sınav merkezi yöneticiliklerinden, açıköğretim lisesi öğrencileri de Açıköğretim Lisesi İl İrtibat bürolarından 2.5 milyon lira ödeyerek alabilecekler. Öğrenci Seçme ve Yerleştirme Merkezi ÖSYM , adayların sınavda tanınmasını sağlayacak önlemleri bu yıl da devam ettirdi. Buna göre fotoğrafta yüzü açık olarak görülmeyen, başı örtülü olanların başvurusu kabul edilmeyecek. Başvurudaki kullandığı fotoğrafa sınav günü benzemeyenler sınava kabul edilmeyecek. 
     



 GÜNCEL 












</TEXT>
</DOC>
