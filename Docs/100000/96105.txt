<DOC>
<DOCNO> 96105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sontur07.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan ''Ben İslamcı değilim'' 
</HEADLINE>
<TEXT>

     Genel Başkanı Tayyip Erdoğan, Financial Times gazetesinin aracılığıyla Batılı iş çevrelerine güven verici mesajlar verdi. Erdoğan, "Ben İslamcı değilim" derken iktidara gelmesi halinde IMF destekli ekonomik reform programının çoğunu uygulayacağını, insan hakları reformlarını yapacağını söyledi. 
     Tayyip Erdoğan, Financial Times gazetesinde yayınlanan açıklamalarda, "Benim tüm siyasi kariyerim boyunca hiç bir zaman İslamcı etiketini seçmedim. Ben sadece, dinin vecibelerini yerine getirmeye çalışan bir Müslümanım" şeklinde konuştu. Erdoğan, AKP'nin dine dayalı bir parti olmadığını, amacının halkın mutluluğu olduğunu da öne sürdü. 
     Türkiye'deki gelişmeleri Financial Times için değerlendiren Erdoğan, Başbakan Ecevit'in erken seçim baskılarına boyun eğmesi halinde AKP'nin tek başına iktidara gelmek için yeterli oy alacağını öne sürdü. 
     Yeni oluşumun yaratacağı rekabeti önemsemeyen Erdoğan, seçimlerde adaylık koymasının yasaklanmasının hukuki açıdan söz konusu olmadığını savundu. 
     AKP Genel Başkanı Tayyip Erdoğan, partisinin iktidara gelmesi halinde IMF destekli ekonomik reform programının çoğunu uygulayacağını belirtirken Devlet Bakanı Kemal Derviş'i siyasi destek olmayan politikaları uygulamakla suçladı. Erdoğan ekonomik liberalizmin sosyal politikalarla desteklenmesi gerektiğini savundu. 
     ABD'nin Saddam'ı devirmeyi amaçlayan bir harekatı destekleyip desteklemeyeceğine ilişkin bir soruya net bir yanıt vermekten kaçınan Erdoğan, "Doğmamış bebeğe don biçilmez" karşılığını verdi. Erdoğan, bu tür konulara ilişkin kararların ancak müzakelerin sonununda verilebiceğini sözlerine ekledi. 
     
</TEXT>
</DOC>
