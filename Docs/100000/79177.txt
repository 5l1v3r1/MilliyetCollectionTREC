<DOC>
<DOCNO> 79177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/ekonomi/eko05a.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pozisyonlar sıkı kontrolde’ 
</HEADLINE>
<TEXT>

BDDK Başkanı, iştirakler üzerinden açılan pozisyon da dahil her türlü limit aşımının kontrol edildiğini söyledi 
     ANKARA Milliyet 

     Bankacılık Düzenleme ve Denetleme Kurulu BDDK Başkanı Engin Akçakoca, sistemdeki açık pozisyonlar nedeniyle hiçbir bankaya uyarı yapılmadığını, mevzuatı dolanmak da dahil pozisyon açmak için yapılan her türlü işlemin yasal zeminde kontrol edildiğini söyledi. 
     
     Bankalar uyarılmadı 
     Akçakoca dün yaptığı yazılı açıklamayla, gündemin ilk sırasına oturan açık pozisyonlara ilişkin görüşlerini dile getirdi. Açıklamada, geçen cuma kendisi ve Merkez Bankası Başkanı Süreyya Sendengeçti’nin yaptığı açıklamaların organize yapıldığı izlenimi verilerek bankaların uyarıldığı, pazartesi günü de BDDK, Merkez Bankası ve Hazine yetkililerinin yaptığı toplantıda, iştirakler kanalıyla büyütülen açık pozisyonlar konusunda bankaların bir kez daha uyarılmalarının kararlaştırıldığı şeklinde verilen haberlerin mesnetsiz olduğu belirtildi. Bankaların her türlü faaliyetlerinin denetiminin BDDK tarafından yapıldığı hatırlatılan açıklamada, bu nedenle açık pozisyonların yakından takip edildiği, uzaktan ve yerinde denetimlerle bankaların mevzuatı dolanma amaçlı yapabilecekleri işlemlerin üzerinde yoğunlaşıldığı ifade edildi. 
     
     İkili anlaşmalar var’ 
     Ülkelerle yapılan ikili anlaşmalarla bankaların sınır ötesi işlemlerinin de yakından takip edildiğine dikkat çekilen açıklamada, açık pozisyonları izlemek amacıyla Merkez Bankası yetkililerinin katıldığı çalışma grubunun 6 Kasım 2001’den bu yana faaliyetlerini sürdürdüğü vurgulandı. 
     Açıklamada, iştirakler aracılığı da dahil bankaların, her türlü pozisyon açmalarının yakından takip edildiğinin altını çizen Akçakoca açıklamasında, limit aşımlarını basın aracılığıyla değil ilgili bankaya doğrudan bildirip, yaptırım uygulama yolunun seçildiğini belirtti. 
     
BDDK'ya göre açık pozisyon düştü milyon dolar  28 Aralık 2001 25 Ocak 2002 22 Şubat 2002 29 Mart 2002 Döviz pozisyonu -8.264 -8.458 -8.505 -8.190 Dövize endeksli poz. 6.777 7.233 7.180 7.199 Bilanço içi döviz poz. 1 2 -1.487 -1.225 -1.325 -991 Vadeli pozisyon 1.597 1.362 1.384 1.312 Net genel pozisyon 3 4 110 137 59 321      
     



 EKONOMİ 






















</TEXT>
</DOC>
