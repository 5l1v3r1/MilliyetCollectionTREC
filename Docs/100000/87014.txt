<DOC>
<DOCNO> 87014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sonspo10.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Maradona'nın İngiltere'ye attığı 2. gol ''yüzyılın golü'' seçildi 
</HEADLINE>
<TEXT>

     FIFA, Arjantinli futbolcu Diego Maradona'nın 1986 Dünya Kupası çeyrek final maçında İngiltere'ye attığı 2. golü ''Yüzyılın Golü'' seçti. 
     Maradona, attığı bu golle kendi yarı sahasından aldığı topla İngiltere'nin sahasına kadar inerek takımını 2-0 öne geçirmişti. Arjantinli futbolcu, bu golden 4 dakika önce de ''Tanrı'nın eli'' olarak anılan golü kaydetmişti. İngiltere Milli Takımı'ndan Gary Lineker takımının tek golünü atmış, ancak maçı 2-1 alan Arjantin, kendisine 2. Dünya Şampiyonluğunu getirecek final maçını oynamaya hak kazanmıştı. 
     Maradona'nın bu unutulmaz golü, 18.062 oyla birinci seçilirken, 4 yıl önce Fransa'da yapılan Dünya Kupası'nda İngiliz Michael Owen'ın Arjantin'e attığı gol 10.631 oyla ikinciliğe layık görüldü. 
     1958 Dünya Kupası'nda Brezilyalı futbolcu Pele'nin evsahibi İsveç'e attığı 2 golden 1'i ise 3. oldu. 
     FIFA'nın internetteki sitesinde yer alan listeye göre, 72 yıllık Dünya Kupası tarihinde ilk 10'a giren diğer goller şöyle 
     4. Maradona'nın 1986'da Belçika'ya attığı gol. 
     5. Romanya'dan Gheorghe Hagi'nin 1994'de Kolombiya'ya attığı gol. 
     6. Suudi Arabistan'dan Saeed Owairan'ın 1994'te Belçika'ya attığı gol. 
     7. İtalya'dan Roberto Baggio'nun 1990'da Çekoslovakya'ya attığı gol. 
     8. Brezilya'dan Carlos Alberto'nun 1970'de İtalya'ya attığı gol. 
     9. Almanya'dan Lothar Matthaeus'un 1990'da Yugoslavya'ya attığı gol. 
     10. İtalya'dan Enzo Scifo'nun 1990'da Uruguay'a attığı gol. 
     





</TEXT>
</DOC>
