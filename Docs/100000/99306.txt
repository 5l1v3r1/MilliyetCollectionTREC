<DOC>
<DOCNO> 99306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yazar/akyol.html </URL>
<DATE> 2002/08/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Milliyetçilik ve AB 
</HEADLINE>
<TEXT>

     AVRUPA Birliği üyeliği ile milliyetçilik bağdaşır mı Değerli tarihçi Yılmaz Öztuna, AB üyeliğini "milliyetçiliğin gereği" sayıyor. Hürriyet, 29 Haziran 2002 
     Öztuna bir milliyetçi olarak bu görüşleri içeriden’ savunuyor. 
     Dışarıdan’ Hadi Uluengin de, bizde zengin bir entelektüel geçmişe sahip olan milliyetçilik fikrinin 19. yüzyıl Avrupasındaki "genetik politikayı" izlediğini, bugün de Avrupa’yı izleyerek AB üyeliğini savunmak gerektiğini yazdı. 
     Öte yandan, halkın çoğunluğu taraftar olmakla birlikte, AB üyeliğine karşı çıkanlar "Sevr ve mandacılık" suçlamalarıyla "tam bağımsızlık, milli egemenlik, Lozan" gibi milliyetçi kavramları kullanıyorlar. 
     
     ARŞİVİMİ karıştırırken seneler önce yazdığım bir fişi buldum. 22 Şubat 1939 günlü Tan gazetesinden Zekeriya Sertel’in şu satırlarını not etmişim 
     "Ebedi Şef Atatürk, Yunanistan’la andlaşma akdedildiği gün, iki memleket arasındaki hudutların da kalkacağı zaman uzak değildir’ buyurmuşlardır. 
     Bizce Balkan devletleri arasında hudutların kaldırılarak bir balkan birleşik devletleri teşkili zamanı gelmiştir." Sf. 84 
     Atatürk mü, Sertel mi "ulusçu, Lozancı, bağımsızlıkçı" değildi 
     Kemalist tarih kongrelerinin önde gelen simalarından Sadri Maksudi Arsal, sağ milliyetçilik bakımından önemli bir isimdir. 1950’lerde DP milletvekili ve Avrupa Konseyi’nde Türk heyetinin başkanıydı. Milliyetçi Ötüken Yayınları’ndan defalarca baskısı yapılan "Milliyet Duygusunun Sosyolojik Esasları" adlı kitabında "bugünkü milliyetçilik liberaldir" diyerek, "milletlerin hükümranlığı ve bağımsızlığı ile telif edilebilen bir federasyona dahil olmayı" bile mümkün görür. Sf. 192 
     Bugün üniter Fransa’nın savunduğu "milletler Avrupası" böyle bir fikirdir. 
     
     MİLLİYETÇİ camiada AB üyeliği Yılmaz Öztuna’ya göre "milliyetçiliğin gereği", Altemur Kılıç’a göre "milliyetçiliğe ihanetötir Atatürkçülerin bazısına göre "İkinci Sevrödir, bazısına göre "muasır medeniyet " 
     Peki, milliyetçilik ulusçuluk nedir 
     Herkes kendi anlayışının gerekçesini tarihte bulabilir Çünkü milliyetçi fikir ve siyaset önderleri değişik dönemlerde, değişik sorunlara göre konuşup yazmış ve yapmışlardır. 
     Sakarya’da Yunan’la savaşırkenki "tam bağımsızlık" ile, uğruna bir Milli Mücadele verilmiş olan sınırları dostluk döneminde kaldırmayı, hatta "federasyon" kurmayı düşünmek çelişki değildir, değişik şartların politikalarıdır. 
     Şartlardaki değişmenin bu kadar keskin olmadığı bir tarih kesitinde yaşadıkları halde, Türkeş’in, Ecevit’in, Demirel’in de fikirleri çok değişmiştir ve istediğinizi seçip alarak bugünkü herhangi bir iddia için kanıt’ diye kullanabilirsiniz. 
     Çağımızda küreselleşme yeni bir gerçekse ve bunun dışında kalmak milletleri yoksulluk ve iç çatışmalara sürüklüyorsa, daha önce hiç yaşanmamış böyle yeni bir çağda ben, kendi milliyetçilik anlayışım açısından, Türkiye’nin AB üyesi olmasını kuvvetle savunuyorum... 
     Dil kurslarının biçimine itirazım mahfuzdur 
     
     







Milliyetçilik ve AB 


Irak, Kıbrıs, AB üyeliği ve seçim harcamaları 


Bodrum havası 


Derviş’i çağırdım Konuşuruz’ dedi 


Derviş’in çağrısı İstikrarlı çoğunluk 


Demirel İsmet Paşa için evet demeyince .. 


Irak legosu 


Olağan şüpheliler 


ABD, Irak’ı vurursa ekonomi çok zarar görecek 


Telaşa gerek yok... 


Tahsilat timleri işbaşında 


Mucize yok, mucize adam hiç yok 


Derviş’e baraj uyarısı 


Milliyet’in TIR’ıyla yola çıkarken 


Irak harbi bizi çok üzecek 


</TEXT>
</DOC>
