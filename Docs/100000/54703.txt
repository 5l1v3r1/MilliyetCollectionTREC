<DOC>
<DOCNO> 54703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sondun15.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternet üzerinden sübyancılıkla savaşım için büyük operasyon 
</HEADLINE>
<TEXT>

     İnternet üzerinden sübyancılıkla savaşım için aralarında Türkiye'nin de bulunduğu dünyanın 19 ülkesinde birden başlatılan benzeri görülmemiş polis operasyonu çerçevesinde Avustralya'da bir kişi tutuklandı. 
     Avustralya polisi, Melbourne kentinde 23 yaşında bir kişinin tutuklandığını ve Adelaide kentinde de bir eve baskın düzenlendiğini bildirdi. 
     Melbourne'de tutuklanan kişinin ev ve bilgisayarında çocuk pornosunda kullanılan görüntüler ele geçtiği, Adelaide'daki baskında el konan bilgisayarın da incelendiği belirtildi. 
     İngiliz polisi, aralarında Türkiye'nin de bulunduğu ülkelerde 130 kişiye yönelik büyük bir operasyon düzenlendiğini açıklamış, İngiltere'de 7 kişinin tutuklandığını bildirmişti. 
     Uluslararası operasyonun hazırlıklarının 10 ay sürdüğü, operasyonda ''internet forumlarını sübyancılıkla ilgili fotoğraf alış verişi yapmak amacıyla kullanan kişiler''in hedef alındığını kaydedilmişti. 
     Operasyonun Türkiye ve İngiltere'nin yanı sıra, Avustralya, Belçika, Kanada, Fransa, Almanya, İsrail, İtalya, Japonya, Güney Kore, Hollanda, Yeni Zelanda, Portekiz, Rusya, İspanya, İsveç, Tayvan ve ABD'de yürütüldüğünü belirtilmişti. 
     






</TEXT>
</DOC>
