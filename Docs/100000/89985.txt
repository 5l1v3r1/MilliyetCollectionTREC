<DOC>
<DOCNO> 89985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/yasam/yas04.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Okyanusun dibinden gizemli sesler geliyor 
</HEADLINE>
<TEXT>

Bilim adamları, okyanusun 4 bin 500 - 5 bin metre derininden gelen ve yaşayan hiçbir deniz canlısına benzemeyen sesler kaydetti 
     DIŞ HABERLER SERVİSİ 

     Geçmiş yüzyıllarda okyanuslara açılan denizcilerin korkulu rüyalarından olan, ancak varlıkları hiçbir zaman kanıtlanamayan deniz canavarlarının var olabileceğine ilişkin kanıtlar bulundu. 
     Bilim adamlarının henüz tam olarak açıklayamadığı bu kanıtlar, okyanusun dibinden gelen ve şimdiye kadar kaydedilen hiçbir dip sesine benzemeyen sesler. 
     
     Balina olamaz’ 
     Bilim dünyasının saygın dergisi New Scientist’ın önceki gün verdiği habere göre, soğuk savaş döneminde Sovyet denizaltılarını takip etmek amacıyla okyanuslarda binlerce metre derine yerleştirilen yüksek duyarlılıktaki sualtı ses kayıt cihazları, 1997’den bu yana 4 bin 500 - 5 bin metre derinlikten gelen ve şimdiye kadar tanımlanabilen hiçbir deniz canlısının sesine benzemeyen sesler kaydediyor. Bu gizemli seslerin ilk kez keşfedilmesinin ardından bunun bir balinaya veya dev bir mürekkepbalığına ait olabileceği yorumunu yapan uzmanlar, şimdi bu görüşlerinden de vazgeçmiş durumda... Çünkü uzmanlar, "Blup" diye tanımladıkları bu seslerin, bu tip hayvanların ses frekanslarıyla uyuşmadığını söylüyor. 
     



 YAŞAM 
















</TEXT>
</DOC>
