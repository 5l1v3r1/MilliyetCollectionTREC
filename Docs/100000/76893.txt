<DOC>
<DOCNO> 76893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/guncel/gun04.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemrut’un yolu taşlı 
</HEADLINE>
<TEXT>

Nemrut Dağı’na başta Malatya olmak üzere çevre illerden alternatif güzerg hlar açılması Adıyamanla diğer illeri karşı karşıya getirdi 
     Fadıl BİNZET ADIYAMAN DHA 

     Adıyaman’ın Kahta ilçesi yakınlarındaki Nemrut Dağı’na Malatya başta olmak üzere çevre illerden yol açılması Adıyaman’daki sivil toplum kuruluşlarının tepkisine neden oldu. Ticaret ve Sanayi Odası Başkanı Zafer Ersoy, UNESCO tarafından "Dünya Kültür Mirası" olarak kabul edilen Nemrut’a başka güzerg hlardan yol açılması durumunda Türkiye’ye gelen yabancı turistlerin bu kültür mirasını görmekten mahrum kalacağını söyledi. 
     
     Yol boyunca kültür mirası 
     Çevre illerden Nemrut Dağı’na yol açılmasının turizmden çok ticari amaç taşıdığını ifade eden Ersoy şöyle konuştu "Adıyaman güzergahından Nemrut a gidildiğinde tarihi Perre şehrinin kalıntıları olan Pirin Mağaraları, Kaya Mezarları, Karakuş Tepesi, Cendere Köprüsü eski Kahta Kalesi ve Arsemia Tapınağı nı görebilmek mümkün. Eserlerin sadece Nemrut Dağı zirvesinde olduğunu söylemek doğru değil." 
     
     Suç duyurusu 
     SİT alanı ilan edilen Nemrut Dağı ve çevresinde yeni bir yol açılmasına Turizm Bakanlığı’nın izin vermemesi gerektiğini belirten Ersoy şunları söyledi 
     "Malatya, sabrımızı taşırıyor. Kentimizin kendine özgü ekonomik kaynakları vardır. Buna dışarıdan müdahale ederek sahiplenmenin hiç bir yasal dayanağı yoktur. Suriye’nin Hatay’ı sahiplenmesiyle Malatya’nın Adıyaman’ı sahiplenmesi arasında hiç bir fark yok." Adıyaman İnsan Hakları Derneği Şube Başkanı Avukat Murat Bilgiç ise izinsiz yol çalışması yapanlar hakkında savcılığa suç duyurusunda bulunacağını söyledi. 
     



 GÜNCEL 

























</TEXT>
</DOC>
