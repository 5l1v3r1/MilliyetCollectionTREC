<DOC>
<DOCNO> 97689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sondun12.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fadime cinayeti İsveç'te göçmen karşıtlarını güçlendirdi... 
</HEADLINE>
<TEXT>

     Aile geneleneklerine uymadığı için babası tarafından öldürülen Fadime Şahindal olayının İsveçlilerin çoğunun Kuzeyli olmayan göçmenlere karşı tutumlarını serleştirdiği bildirildi. International Herald Tribune gazetesi, Fadime Şahinal'ın öldürülmesi olayının seçim arifesinde İsveç'te yarattığı tepkiyi değerlendirirken "Türk ailesi cinayeti İsveç'in hösgörüsünü sınıyor" diye yazdı. 
     International Herald Tribune gazetesinde yayınlanan haber yorumunda Kürt kökenli bir Türk ailesi kızı olan Fadime Şahindal'ın açıklık ve hoşgörü ile övünen İsveç gibi bir ülkede ikinci kuşak göçmenlerin başarısının ideal bir simge gibi göründüğü kaydedildi. Gazetede, İsveç dilini çok iyi konuşan, İsveçli bir erkek arkadaşı olan ve yabancıların İsveç kültürüne uyum sağlamaları gerektiğine inanan Fadime Şahindan'ın öldürmeden bir süre önce İsveç Parlamentosu'nda geleneklere çok bağlı bir ailenin kızının Batı türü bir bağımsızlığa kavuşmak için karşılaştığı zorlukları tutkulu bir konuşma ile dile getirdiği anımsatıldı. 
     Ancak Fadime'nin bu bağımsızlık arzusunun babasında onu öldürücek kadar büyük bir öfke yarattığına dikkat çekilen gazetede, cinayetin Fadime'yi bir Avrupa toplumunun kendi kültürü ile göçmenlerin kültürleri arasındaki uçurumu kapatma başarısızlığının trajik bir simgesi haline getirdiğini belirtilerek şöyle denildi 
     "İsveç tüm Avrupa'da göçmen karşıtı duyguların arttığı bir dönemde bu son baharda ulusal seçimlere hazırlanırken Fadime olay birçok İsveçlinin, nüfusun yüzde 9'unu oluşturan Kuzeyli olmayan göçmenlere yönelik tutumlarını sertleştirdi. Sağ partiler, göçmenlerin, dil dersleri, vatandaş testleri ve buna benzer uygulamalarla İsveç geleneklerine daha iyi uymaya mecbur edilmesini istiyor." Fadime'nin aile namusunu kirtlettiği gerekçesiyle babası tarafından öldürülmesine destek çıkan aile fertlerinin tutumlarına da yer verilen yazıda hırsızlık ve uyuşturucu kullanmaktan başı daha önce derde giren 17 yaşındaki erkek kardeşinin mahkemede "Ben sizin kurallara uymadım, ancak Fadime bizimlerine uymadı ve bizim kurallarımız daha önemlidir" dediğine dikkat çekti. 
     





</TEXT>
</DOC>
