<DOC>
<DOCNO> 97063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/guncel/gun05.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizgi, romanı katleder mi 
</HEADLINE>
<TEXT>

     ÖMER ERBİL İstanbul 

     Hürriyet gazetesi yazarı Doğan Hızlan’ın, romanların çizgi roman olarak yayımlanması yönündeki yazısı edebiyat dünyasında tartışma başlattı. Marcel Proust’un "Kayıp Zamanın İzinde" adlı romanının Fransa’da çizgi roman olarak yayımlandığını belirten Hızlan, bunun büyük bir tartışmaya neden olduğunu, bazı eleştirmenlerin "Marcel katledildi" tepkisi verdiğini yazdı. 
     
     Yeni okur kitlesi 
     Hızlan, çizgi romanın, eserin kalitesini düşürdüğü yönündeki iddialara katılmadığını belirttiği yazısında şunları kaydetti "Müzik tarihini bir çizgi romandan okumuştum, ondan cümleleri ve görüntüleri unutamıyorum. Bunca müzik tarihi içinde bakın onu anımsıyorum." 
     Daha önce "İnce Memed" adlı eseri çizgi romana çevrilen Yaşar Kemal ise şunları söyledi "Ancak dörtte biri İsmail Gülgeç tarafından çizgi romana çevrilmişti. Sonra İsmail tembelliğinden romanı yarım bıraktı. Ağzım yandı, bundan sonra izin vermem." 
     Mek n ve karakterlerin belli olanaklarda kısıtlanmasının kısmen doğru olabileceğini belirten çizer Hakan Alpin de, "Romanların çizgi romana çevrilmesinin edebiyata yeni renkler kazandıracağını düşünüyorum" dedi. 
     



 GÜNCEL 



















</TEXT>
</DOC>
