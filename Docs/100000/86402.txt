<DOC>
<DOCNO> 86402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sonspo17.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeliler Hollanda'da Ebru Güneş ile çoştu 
</HEADLINE>
<TEXT>

     Hollanda Fenerbahçeliler Derneği'nin, yıllık balosu dün gece Amsterdam'da yapıldı. 
     Derneğin Amsterdam'da düzenlenen yıllık balosuna katılan Türk Pop Müziği şarkıcılarından Burcu Güneş, Fenerbahçeli taraftarlardan büyük ilgi gördü ve yaklaşık iki saat sahnede kaldı. 
     Kendisinin de bir Fenerbahçe taraftarı olduğunu belirten Burcu Güneş, Hollanda'dan bir hayranıyla internet üzerinden yaptığı yazışmalar sırasında bu geceye katılmaya karar verdiğini ve ilk kez takımının gecesinde böyle bir programa çıktığını söyledi. 
     Dernek Başkanı Cihan Ünal, büyük zorluklara rağmen, taraftarların sevgi ve desteğiyle yaşama geçirilen derneğin, Fenerbahçe varolduğu sürece Hollanda'da etkinliklerini sürdüreceğini belirtti. 
     Fenerbahçe maçlarından oluşturulan bir video gösterisinin de yer aldığı baloda, dernek yararına satış ve çekilişler de yapıldı. 
     Hollanda Fenerbahçeliler Derneği, iki yıl önce kuruldu ve bu yıl ikinci geleneksel balosunu düzenledi. 
     





</TEXT>
</DOC>
