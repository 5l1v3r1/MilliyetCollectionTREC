<DOC>
<DOCNO> 78383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/guncel/agun.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenliğim emekli polislere emanet 
</HEADLINE>
<TEXT>

Sudi Özkan, güvenlik için kimseye para vermediğini söylüyor. "Güvenliğim için Emniyet’ten emekli polisleri topladım" diyor. Özelliklerini ise şöyle anlatıyor Silahı bulunan, kendisini koruyacak, yeri gelirse bulunduğum mevkii koruyacak kişiler 
     Kumar Adasının TÜRK KRALI - 2 
Tuncay Özkan sordu Sudi Özkan anlattı 

     TUNCAY ÖZKAN Hesaplarınızı inceleyen hesap uzmanları Kızıltoprak Ziraat Bankası’nda bir hesabınız olduğunu saptamışlar. Hatırlıyor musunuz o hesabı 
     SUDİ ÖZKAN Hayır. 
     O hesapta bir hareketlilik var. Bazı devlet görevlilerine, bazı kimselere buradan para verilmiş olabilir diyorlar. 
     Asla böyle bir şey yok. Ben hiçbir devlet görevlisine herhangi bir menfaat sağlamadım. 
     
     Güvenlik için kimseye para verdiniz mi 
     Hayır. Ben güvenliğimi, emekli, emniyet teşkilatında çalışan arkadaşları topladım. Zaten bunlar emniyet temin etmeyi bilen, daha önce de bu meslekte çalışmış, üzerinde silahı bulunan, kendisini koruyacak, yeri gelirse bulunduğum mevkii koruyacak kişilerdi. Hatta bir gün bir film çekmişler bizde video kameralar var, hadiseleri daima çekerler. Bana dediler ki, bir adam geldi bir gün, bir yanlışlık yaptı, sarhoştu, dışarı atmışlar. Sekiz tane benim o akşam yine emekli polis olan security’lerim var. Adam tekvandocu muymuş neymiş, evine gitmiş, silah almış gelmiş. Kamerada seyrediyoruz, sekizini de yere yatırmış. Bizimkileri bir güzel dövmüş, gitmiş. Bana dediler ki, bu adamları çıkaralım, dedim ki benim adamların en iyisi ya. Bu adamlar bu adama bir şey yapsalardı benim başım belaya girecekti. Yani biz hadise çıkarmayı asla istemeyiz. 
     
     Bir de Mecidiyeköy Şubesi’nde bir hesabınız var. Bu hesapta incelemeler sırasında çok hareketli görünüyor. Yurtdışına da epeyce para çıkmış, Mecidiyeköy Toprakbank. 
     Mecidiyeköy’de benim şahsi hesabım vardı. çıkarılan paralar da yasal olarak çıkmıştır. Aşağı yukarı 30-40 milyon dolar benim orada param vardı. 
     
     Ama orada yasadışı çıktığına dair tespitler var. Toprakbank’a ceza kesmişler. 
     Kesebilirler, onların kendi hayali görüşleri. 
     
     Siz oradan nereye para çıkardınız 
     Yurtdışındaki hesaplarıma çıkarıyordum. 
     
     İsviçre’ye çıkartmışsınız. 
     Amerika’ya da çıkardım, isviçre’ye de çıkardım. 
     
     Kaç para hesabınız vardı orada 
     Vardı, 30 milyon üzerinde hesabım vardı. Yok, daha fazla hesabım yoktu. 
     
     Toplam harekette ne kadara ulaşmış olabilir 
     Yok, daha fazla bir şeyi yok. 
     
     200-400 milyon dolara ulaşamaz mı 
     Yok efendim, böyle parayı ne gördük, ne görürüz biz bu işten, böyle bir para olsa. 
     
     Bu hesap uzmanları, banka murakıpları yaptıkları incelemelerde size karşı bir kasıtları mı var 
     Kasıtları yok ama ben senelerdir 1962’den beri bu iş hayatındayım. Askerlik dönemimden bu yana Büyük Sinema’nın üzerinde başlamıştım. Adana’da da bu işi daha talebeyken 1958’de başlamıştım. Birçok ticaretin yanında 40 senelik bir birikimimin olması gayet tabiidir. 
     
     Niye kara para cezası 
     Yalnız buradaki hareketler hep yurtdışına dönük hareketler. 
     Yurtdışında da benim işlerim var. Gördüğünüz gibi. 
     
     Peki niye kara para cezası kesmişler 
     Yok efendim öyle bir şey yok. Yani onları da mahkemeye vermiş olabilirler. Kestikleri bir para yok. Yani mahkemede devam eden olaylar. Maliyecilerin kendi hayali görüşleri. Bunlar dava şeklinde devam etmeli. Kesilmiş tahakkuk etmiş bir durum yok. 
     
     Hesap uzmanları kurulu bu bankanın hesap numarasını incelediğinde 30 - 40 milyon diyorsunuz ya, onun iki katı kadar bir para bulmuşlar. Onları hayali olarak mı ekliyorlar Yani 100 milyon doları aşan bir para transferi görmüşler. 
     Yok böyle bir şey, öyle bir para yok. 
     
     Kaç paralık hareket olması lazım orada 
     Benim söylediğim kadardır. 
     
     Uzmanlar kamunun görevlileri, devlet memurları üstünü hayali olarak mı yaratıyorlar 
     Olabilir. Herkes hayal ediyor. Siz de 1 milyar diyorsunuz. 
     
     Sofradek şirketi sizin mi 
     Hesap uzmanlarının incelemesinde bir başka şirket daha ortaya çıkıyor. Sofradek Ltd. Şti. Sizin midir 
     Hayır 
     
     Kimindir 
     Sofradek’indir. İngiltere’de kurulu bir şirketidir. Londra’da. 
     
     Sizinle hiçbir alakası var mıdır 
     Ortağımızdır. 
     
     Bu şirketin Türkiye’deki bütün yabancı yatırımın yüzde 50’sini gerçekleştirdiğinden haberdar mısınız 
     Nasıl 
     
     Türkiye’de faaliyetteyken yabancı yatırımcı olarak yani. Türkiye’ye para getiren ve Türkiye’de işletmelere para yatırdığını belirten bir şirket olarak faaliyet göstermiş. Bu faaliyetleri sırasında Türkiye’deki yabancı yatırımın yaklaşık yüzde 50’sini oluşturmuş bu tutar. 
     Yani ne demek bu anlayamadım 
     
     Çok büyük bir tutar yani 
     Ne kadar bir tutar 
     
     150 milyon dolar. 
     Yok efendim böyle bir şey yok. 
     
     100 sterlin de sermayesi varmış şirketin. 
     Onu bilemem. Ne kadar sermayesi var 
     
     50 milyon dolarlık yatırımı var. 
     Nereye yatırmış bu 50 milyon doları 
     
     Yabancı Sermaye Genel Müdürlüğü’ne, Türkiye’ye yatırmış. 
     Öyle bir şey yok 
     
     Emin misiniz 
     Öyle olması lazım. Siz eminseniz söyleyin. 
     
     Eminim çünkü Türkiye Cumhuriyeti’nin mahkemesinde hesap uzmanlarının incelemesinde bunlar var. 
     Zaten biz hesap uzmanlarının bu hayali rakamlarına itiraz ediyoruz. Bu rakamlarda 80 tane işletme içinde benim gazino çalıştırdığım dönemlerde bu rakamları çıkarıyorlar. Ben size bir liste verdim. İstiyorsanız burada da tartışalım. 
     
Hesapları Özkan ve Topal lehine değiştiriliyor      Sudi Özkan adının Ömer Lütfü Topal ile birlikte anılmasından çok rahatsız. Çünkü o ne uyuşturucu işinde, ne de cinayetlerle bir ilgisinin bulunmadığını belirtiyor. Ama o da Topal gibi kazandıklarını yurtdışına kaçırdı. Kara para incelemesine tabi oldu. 
     Bu iki adın yapılan mali incelemesinde toplam 2.2 milyar dolarlık kumarhane kazancını vergiden kaçırdıkları saptandı. Topal ve Özkan, Maliye Bakanlığı Hesap Uzmanları Kurulu'nun raporlarıyla yargıya sevk edildi. Kumarhanelerin kapatıldığı 1998'den bu yana hazırlanan binlerce sayfalık rapora göre, faiz ve cezalarıyla yaklaşık 2.2 milyar dolar vergi alınması beklenen kumarhanecilerden, maliyenin kasasına tek kuruş girmedi. Bankalardaki para trafiğinden yola çıkarak Topal ve Özkan'ın devletten kaçırdıkları paraya ulaşan Hesap Uzmanları Kurulu'nun hazırladıkları raporlar h l sonuçlanmayı bekliyor. Beklerken de nedense hesapları bilirkişilerce sürekli olarak Topal ve Özkan lehine değiştiriliyor. Devlet ve maliye kaybediyor... Neden mi Devlet kumarhaneleri kontrol edemediği gibi, bu güçler karşısında hukuk önünde de varlığını ortaya koyamıyor. 
     
İşte Sudi Özkan’ın malvarlığı      Adana’da yoksullukla başlayan yaşam serüveninde Sudi Özkan’ın, sürekli düşük gelir veya zarar gösterdiği kumarhanelerden kazandığı paralarla Türkiye’de ve yurtdışında son 20 yılda elde ettikleri şöyle 
     
     YURTDIŞINDAKİLER 

</TEXT>
</DOC>
