<DOC>
<DOCNO> 63029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/ekonomi/eko03.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dördüncü Murat denetimi 
</HEADLINE>
<TEXT>

Bakanlar Kurulu’nda imzaya açılan kamu hizmetlerde standartlaşma ve şeffaflık için eylem planı’nda, hastanelerde tebdil - i kıyafetli görevlilerin ve vatandaşın denetimi öngörülüyor 
     ELÇİN ERGÜN Ankara 

     Türkiye’de Şeffalığın Artırılması ve Kamuda Etkin Yönetimin Geliştirilmesine İlişkin Eylem Planı, Başbakanlığa sunuldu. Buna göre, hastanelerde yapılan yolsuzlukları önlemek için denetim elemanları Dördüncü Murat döneminde olduğu gibi hastanelerde tedbil - i kıyafet denetim yapacak. 
     Başbakanlık Teftiş Kurulu, Hazine Müsteşarlığı ile Dünya Bankası tarafından ortak olarak yürütülen etkin devlet çalışması tamamlandı. Devlet Bakanı Derviş’in ABD’de biran önce uygulanması gereğini vurguladığı eylem planı Bakanlar Kurulu’na imzaya gönderildi. Reklam ve kliplerle tanıtılacak eylem planının sloganı da Şeffaf ve Temiz Türkiye Hep Birlikte el ele.’ 
     
     Yolsuzluk mahkemesi 
     Ulusal yargı ağı projesi ile delil olarak istenen belgelerin toplanma süreci hızlandırılacak, yolsuzlukla ilgili davaların biran önce sonuçlanabilmesi için ihtisas mahkemeleri kurulacak. Cumhuriyet Başsavcılığı denetiminde, yolsuzlukla ilgili soruşturmayı yürütmek için adli kolluk birimleri oluşturulacak. 
     Her bir hizmet için standart süreler konulacak. Bürokratların bu süre içinde görevi yapması amiri tarafından bilgisayarla denetlenecek. Tamlayamayan bürokrat eksi puan alacak ve siciline işlenecek. Kamuda fazla istihdam olup olmadığı düzenli olarak açıklanacak. Yüksek ek gösterge için bir iki aylığına genel müdürlüğe ataması yapılanların önleri kesilecek. Bunun için emekli aylığına iki aylık genel müdür ek göstergesi değil esas görevlerin ek göstergeleri toplamı yansıyacak. 
     
     Sır kavramı değişecek 
     Devlet sırrı kavramının yolsuzlukları kolaylaştırmanın önüne geçilecek. Sır kavramı yeniden ele alınacak, yeni bir denetim yasası çıkarılacak. Kurumlara mali özerklik sağlanacak Denetim sonuçlarına ilişkin faaliyet raporları kamuouyuna sunulacak. 
     
     Partilere bağışlarda şeffaflık 
     Yolsuzluk suçu nedeniyle verilen rüşvet kara para kapsamına alınacak, MASAK’ın talebi doğrultusunda suç takibi için telefon dinleme, gizli izleme işlemleri İçişleri Bakanlığı’nca yapılacak. Partilere yapılacak bağışlar kamuoyuna duyurulacak. Bunun için internet sitelerinden yararlanılacak. Ayrıca yüksek meblağdaki bağışları izlemek için bir takip sistemi getirilecek. 
     Sağlık sisteminde organize usulsüzlük grupları için denetim birimleri oluşturulacak. Bu birimler hastanelerde vatandaş sıfatı ile yolsuzluğun kaynağını araştıracak. Vakıflara yapılan bağış sistemi kaldırıllanacak, 
     Milletvekilerine ve önemli birimlerindeki kamu görevlilerine etik sözleşmesi imzalatılacak, seçimle göreve gelenlerin mal beyanları kamuya açık olacak. Eğer mal beyanı belirli bir oranın üzerindeyse, oluşturulacak etik kurumunca denetim yapılacak, milletvekili dokunulmazlıkları sınırlı tutulacak. 
     



 EKONOMİ 
























</TEXT>
</DOC>
