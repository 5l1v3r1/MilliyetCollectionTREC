<DOC>
<DOCNO> 72602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo35.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Kings çıkışa geçti... Hidayet ise durgun... 
</HEADLINE>
<TEXT>

     ABD Profesyonel Basketbol Ligi'nde NBA , 19. hafta mücadelesine, bu sabaha karşı yapılan 7 maçla devam edildi. 
     Ligde bu sezonun en fazla galibiyet alan takımı olan Pasifik Grubu lideri Sacramento Kings, deplasmanda geçen sezonun finalisti Philadelphia 76ers'ı yenerek, 63. maçında 47. galibiyetini aldı. 
     Üst üste 4. maçını kazanan Kings'de, sonradan oyuna giren ve 12 dakika sahada kalan Hidayet Türkoğlu, 4 adet 2 sayılık atıştan 2'sinde isabet bulurken, 1 savunma ribaundu aldı, 1 asist yaptı ve 1 de top çaldı. 
     Kings'i galibiyete taşıyan isimler olarak, 22 sayı ve 10 ribauntla sakat oynamasına karşın Chris Webber, 21 sayı ve 5 ribauntla Yugoslav forvet Predrag Stojakoviç ve 12 sayı ve 7 asistle de Mike Bibby göze çarptı. 
     Ev sahibi ekipte ise ligin sayı kralı Allen Iverson, 32 sayı, 6 ribaunt ve 5 asistle oynamasına karşın yenilgiyi engelleyemezken, Derrick Coleman, 20 sayı ve 7 ribaunt, Kongolu pivot Dikembe Mutombo da 14 sayı ve 17 ribauntla oynadı. 
     Lige, yarın sabaha karşı yapılacak 5 maçla devam edilecek. 
     NBA'de, günün maçlarında alınan sonuçlar şöyle 
     
     
Boston Celtics 97 - New Jersey Nets 89 Atlanta Hawks 105 - Denver Nuggets 102 Orlando Magic 119 - Phoenix Suns 114 uzatmada Minnesota Timberwolves 95 - Houston Rockets 96 Philadelphia 76'ers 88 - Sacramento Kings 92 Detroit Pistons 85 - Cleveland Cavaliers 84 Los Angeles Clippers 96 - Washington Wizards 75 
     






</TEXT>
</DOC>
