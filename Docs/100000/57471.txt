<DOC>
<DOCNO> 57471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/yazar/guclu.html </URL>
<DATE> 2001/12/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Mutlu bayramlar 
</HEADLINE>
<TEXT>

     Her ne kadar mevcut koşullar mutlu bir bayram için hiç uygun olmasa da yine de iyi bayramlar. 
     Durun hemen bu ortamada bayramın iyisi mi olur mu demeyin 
     Bir an için boş verin herşeye. 
     Hiç olmazsa bayram süresince, bir kez de olsa siz de polyanacılık oynayın. 
     Evet, evet bir kaç günlüğüne kendinizi kandırın. 
     Ne kaybedersiniz ki ... 
     Durumdan vaziyet çıkarın. 
     Dışarısı buz gibi. Değiştiremiyeceğimize göre, yazın o insanı çıldırtan sıcak günlerini düşünün. Hani şöyle ufacık bir esintiye bile razı olduğunuz günleri. Hazır o 40 dereceyi aşan, rüzgarın bile sıcak estiği o günleri geride bırakmışken, sıcacık bir köşede ya da battaniyenin altında tatlı hayallere dalın gidin. Nasıl olsa bolca zamanınız var... 
     Ekonomiyi ve krizi de unutun gitsin. Bugüne kadar fazlasıyla düşündük de ne oldu Enflasyon mu düştü, maaşlar mı arttı Döviz de, borsa da ne olacaksa olsun artık. Düşecekse düşsün, çıkacaksa çıksın. Umurumda mı, bana ne faydası olacak ki deyi verin gitsin. Ne zararı olacak ki. 
     Zaten piyassalar kapalı, politikacılar da tatilde. Ne birbirlerinin yüzünü görüp birşey fırlatabilirler ne de boylarından büyük laf söylediklerinde onları ciddiye alacak gazeteci bulabilirler. 
     Onların umrunda değilse siz de bir kaç günlüğüne unutun gitsin ekonomiyi. Bakın o zaman herşey nasıl çok daha güzel olacak... 
     Öğrenci, öğretmen ya da veliyseniz eğitimi ve sorunlarını takmayın gitsin kafanıza. Üç günde ne eğitim düzelir ne de sorunlar çözülür. Olaylara bir de farklı açıdan bakın. Yılbaşında öğretmen maaşlarında da iyileştirmeye gidileceğini, çocuklarınızın daha iyi karne getireceğini, ödevlerin daha da azalacağını gözünüzün önüne getirin. Sakın ha, ama bu kendimizi kandırmak olmuyor mu demeyin. Bekleyin ve görün .. 
     Evli ya da aşıksanız, unutun gitsin herşeyi. Var mı daha güzeli deyin. Ya şu anda yapa yalnız olsaydınız. Üfff daha kötüsü olamaz Yaşadığınız ve yaşayacağınız güzel günlerin hayali bile mutlu, hem de çok mutlu olmanız için yeter de artar. 
     Sevgiliniz yoksa da tasalanmayın. İşte tam zamanı. Açın bayramını kutlayın birilerinin. Eminim ortak frekansı yakalayacağınız birisi mutlaka çıkacaktır... 
     Bu arada aman sağlığınıza dikkat edin. Siz siz olun soğukla bilek güreşine girmeyin. Hiç şakası yok. Bir haftadır içmediğim ilaç kalmadı. Ama ola ki bir şekilde hasta oldunuz ya da hastasınız, iyi olacağınız günlerin hayalini kurun. Müthiş etkili oluyor. 
     Özetin özeti Öyle ya da böyle hiç bir şey keyfinizi kaçırmasın. Bayramın, tatilin, dostluğun, sağlıklı olmanın, en önemlisi de sahip olamadıklarınızın değil de elinizin altındakilerin kıymetini bilin. Bakın o zaman bayramın keyfi bir başka olacak... 
     
     







Gol gol goool 


Bayram nerede 


Tutsak akıllarla bir yere gidemeyiz 


Dünyayı sarsan 1 gün 


Bayramların kokusu vardı eskiden... 


Mutlu bayramlar 


Suçlu kim 


La donna e mobile 


Bayramlık... 


İslam rönesansı, Mevlana 


Halalar değil, yabancılar 


Hiç bi’ kere hayat bayram olmadı 


Hakkınızı kaybetmeyin 


"Devletin Zirve"sinde 


Bir bayram gününde umutlanmak üzerine 


Şeker Bayramı 


"Parti" kahvesi kaynıyor 


</TEXT>
</DOC>
