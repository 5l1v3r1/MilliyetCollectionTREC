<DOC>
<DOCNO> 81742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/dunya/dun01.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşatmadan güçlenerek çıktı 
</HEADLINE>
<TEXT>

     DIŞ HABERLER SERVİSİ 

     İsrail’de, 3 Aralık’ta başlayan ve 29 Mart’ta yoğunlaşan Arafat’a yönelik kuşatmanın Filistin liderini daha da güçlendirdiği yorumları yapılıyor. İsrail istihbarat servisinden üst düzey bir yetkili, Filistin Devlet Başkanı Yaser Arafat’ın tecrit edilmesinin onu daha da güçlendirmekten başka bir işe yaramadığını söyledi. 
     Adının açıklanmasını istemeyen bu yetkili, "Arafat’ın konumu güçlendi, muhatap alınacak başka bir kişi yok. Batı Şeria’daki askeri operasyondan sonra Filistinlilerin değişmediğini düşünüyoruz. Zaten Arafat ölmeden ya da biz mültecilerin dönüşünü kabul etmeden değişeceklerini de sanmıyoruz" dedi. İsrailli yetkili, Filistinlilerin dünyanın herhangi bir yerinde birkaç hafta ya da birkaç ay içinde "terörist altyapılarını" yeniden tesis etme kapasitesine sahip olduğunu da söyledi. 
     
     Yabancı medyanın yoğun ilgisi 
     Yabancı medya kuruluşları ve haber ajansları da Arafat’ın kararg hından zafer işareti yaparak çıkmasını özellikle vurguladı. İngiliz yayın kuruluşu BBC internet sitesindeki manşet haberinde, "Muzafffer Arafat kuşatmadan kurtuldu" başlığını kullandı. Birçok haber kuruluşu da Yaser Arafat’ın zafer işareti yaparken, çekilen fotoğrafını kullanarak, Arafat’ın kuşatmadan zaferle çıktığı yorumunu yaptı. 
     



 DÜNYA 










</TEXT>
</DOC>
