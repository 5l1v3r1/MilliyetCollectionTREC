<DOC>
<DOCNO> 98721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/sontur28.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'te yeni oturma düzeni... 
</HEADLINE>
<TEXT>

     TBMM Genel Kurulu, MHP ve ANAP'ın olağanüstü toplanma önergeleriyle 451 milletvekiliyle toplandı. DSP'den istifalar ve Yeni Türkiye Partisi'nin kurulması nedeniyle Genel Kurul'un oturma düzeni de değişti. 
     TBMM Genel Kurulu Başkanvekili Murat Sökmenoğlu başkanlığında en büyük katılımla toplandı. Genel Kurul'da DSP'den istifalar ve Yeni Türkiye Partisi'nin kuruluşu nedeniyle oturma düzeni de değişti. 126 sandalyeye sahip MHP "En büyük parti" olarak, DSP'nin eski yerine geçerken, ANAP'lılar MHP'nin yanına yerleşti. DSP'liler ise ANAP'lıların yanına yerleşti. Genel Kurul'da yeni düzeni "MHP-ANAP-DSP-DYP-YTP-SP ve AKP" şeklinde oldu. 
     Genel Kurul'a katılan milletvekillerinin sayısına Sökmenoğlu'nun da şaşırdığı görülürken, elektronik cihazla yoklama yaparken, "Yoklama yapalım ki, buraya katılan milletvekili arkadaşlarım da tarihe geçsin" dedi. 
     Sökmenoğlu, yoklama sonunda Genel Kurul'da 451 milletvekili olduğunu açıkladı. Yoklamanın ardından geçtiğimiz hafta uzun süren hastalığının ardından hayatını kaybeden SP Kütahya Milletvekili Ahmet Derin için saygı duruşunda bulunuldu. SP Grup Başkanvekili Yasin Hatiboğlu da, Ahmet Derin'la ilgili bir konuşma yaptı ve şiir okudu. 
     Genel Kurul'da daha sonra TBMM Başkanlığı'na MHP ve ANAP tarafından verilen olağanüstü toplanma önergeleri okundu. 
     





</TEXT>
</DOC>
