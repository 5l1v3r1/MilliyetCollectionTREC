<DOC>
<DOCNO> 68159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sontur01.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinburnu'nda Tramway taksiye çarptı 3 yaralı 
</HEADLINE>
<TEXT>

     Zeytinburnu'nda tramvayın çarptığı takside bulunan 3 kişi yaralandı. Araçta sıkışan bir kişi, itfaiye ekiplerince kurtarıldı. 
     Seyitnizam Mahallesi Çınar Sokak Çırpıcı Işıklar'da meydana gelen kazada, Zeytinburnu-Eminönü seferini yapan tramvay, aniden önüne çıkan Recep Akar yönetimindeki 34 TAL 29 plakalı taksiye çarptı. Bir süre tramvayın önünde sürüklenen otomobil, elektrik direği ile tramvay arasında kaldı. 
     Kazada sürücü Akar, Şevik Bulun ve Hamdullah Kart, araç içerisinde sıkıştı. Akar ve Kart, çevrede bulunanlar tarafından araçtan çıkarılırken, Bulun ise itfaiye ekiplerinin yaklaşık yarım saat süren çalışması sonucu kurtarılabildi. 
     İstanbul Üniversitesi İstanbul Tıp Fakültesi Hastanesi'ne kaldırılan yaralıların sağlık durumlarının, ciddiyetini koruduğu bildirildi. 
     






</TEXT>
</DOC>
