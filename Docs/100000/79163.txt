<DOC>
<DOCNO> 79163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sontur33.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka soyan polis dolandırıcılıktan da sanıkmış... 
</HEADLINE>
<TEXT>

     Kuveyt-Türk Bankası'nın Isparta Şubesi'ni soyduktan sonra ayağından vurularak yakalanan polis memuru Hüseyin Alptekin'in, daha önce görev yaptığı Burdur'da birçok ''dolandırıcılık'' davasının sanığı olduğu ortaya çıktı. 
     Isparta'nın Aksu İlçe Emniyet Amirliği'nde görev yapan ve bugün öğle saatlerinde, Kuveyt-Türk Bankası Isparta Şubesi'ni, tabancasıyla çalışanları etkisiz hale getirerek soyan ve kaçarken polis ekibi tarafından ayağından vurularak yakalanan Hüseyin Alptekin, 6 yıl Burdur Emniyet Müdürlüğü'nde çalıştı. 
     Alptekin, 1994 yılından 2000 yılına kadar Burdur Emniyet Müdürlüğü'ne bağlı birçok birimde, resmi ve sivil görevlerde bulundu. 
     Alptekin'in Burdur'daki görevi süresince bazı bankalardan polis meslektaşlarını kefil göstererek, kredi aldığı, banka borçlarını ödemediği için de meslektaşlarını güç durumda bıraktığı öğrenildi. 
     Borçlarını ödememesi üzerine Alptekin hakkında ''dolandırıcılık'' davası açtığı belirlenirken, Alptekin'in Burdur Adliyesi'nde yargılandığı ve hakkında çeşitli haciz kararları verildiği belirlendi. 
     Alptekin hakkında, kefil olduğu meslektaşları tarafından açılan ve yaklaşık 8 milyar lirayı bulan borçlarına ilişkin davalarının bazılarının da halen sürdüğü bildirildi. 
     Meslektaşları, ilk eşinden 1 yıl önce boşanan Hüseyin Alptekin'in, hakkında açılan davalar nedeniyle şimdiki görev yerine atandığını söylediler. 
     





</TEXT>
</DOC>
