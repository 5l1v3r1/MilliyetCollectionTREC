<DOC>
<DOCNO> 76993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sonspo08.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor 4 - Trabzonspor 2 maç bitti 
</HEADLINE>
<TEXT>

     Antalyaspor, Trabzonspor'u 4-2 yenerek, ligde kalma yolunda az da olsa umutlandı. 
     Antalyaspor, Trabzonspor ile yaptığı maçın ilk yarısını 3-0 önde tamamladı. 
     Karşılaşmaya Antalyaspor daha istekli ve daha baskılı bir oyunla başladı. 
     Karşılaşmanın 3. dakikasında ev sahibi kırmızı-beyazlı ekip gole çok yaklaştı. Bu dakikada, Trabzonspor ceza alanına hızla giren Atilla Birlik, kaleye paralel bir orta yaptı. Müsait durumdaki Saffet'in kafayla vurduğu top, tribünlerin gol beklentisiyle ayağa kalkmasına rağmen, az farkla üstten auta çıktı. 
     8. dakikada gelişen Trabzonspor atağında, Da Silva'dan aldığı topla Antalyaspor ceza alanına giren Hami, kaleciyle karşı karşıya kaldı. Bu futbolcunun yerden ve sert vuruşunda top yan kale direğinin dibinden dışarı çıktı. 
     10. dakikada Antalyaspor golüne kavuştu. Bu dakikada Guinchev'in kullandığı serbest vuruşta Mustafa Gürsel topu sağ ayağıyla Trabzonspor ceza alanı içinde Saffet'in önüne düşürdü. Kaleciyle karşı karşıya kalan Saffet yerden bir vuruşla topu ağlara gönderdi. 1-0 
     19. dakikada gelişen Trabzonspor atağında Zafer'in ara pasında kaleci Kingston ile karşı karşıya kalan Da Silva, topa çok sert vurdu. Kingston zamanında müdahale ederek, topu kornere çeldi. 
     27. dakikada Trabzonsporlu Hami'nin kullandığı serbest vuruşta kalenin köşesine gitmekte olan topu Kingiston son anda kornere gönderdi. 
     32. dakikada gelişen Trabzonspor atağında, çalımlarla Antalyaspor ceza alanına giren Aurello kaleciyi de geçtikten sonra topu filelere göndermek yerine, kötü bir vuruşla auta gönderdi. 
     39. dakikada gelişen Antalyaspor atağında, Atilla Birlik'in uzun pasında topla buluşan Mustafa Yalçınkaya, kaleye paralel bir orta yaptı. Mustafa Gürsel kaleciyle karşı karşıya kaldığı pozisyonda topu yerden bir vuruşla Trabzonspor fileleriyle buluşturdu. 2-0. 
     Golden sonra saha karıştı. Mustafa Gürsel'in pozisyonunun ofsayt olduğu iddiasıyla Trabzonsporlu futbolcular hakeme uzun süre itiraz ettiler. Çıkan tartışmalar sonucunda Trabzonsporlu Hami ile Mehmet sarı kartla cezalandırıldı. İtirazların sürdüğü sırada, Trabzonspor antrenörü İhsan Derelioğlu sahaya girdi. Polislerin müdahalesi sonucu İhsan Derelioğlu güçlükle sahadan çıkarıldı ve trübünlere gönderildi. 
     İlk yarının uzatma dakikalarında Antalyaspor ataklarını sürdürdü. 
     45. dakikada gelişen Antalyaspor kontratağında Atilla Birlik kendi sahasından aldığı topla hızla Trabzonspor yarı alanına girdi ve ceza alanı çizgisi üzerinde topu Saffet'in önüne aktardı. Saffet yerden bir vuruşla topu kendisinin ikinci, takımının da üçüncü golü olarak Trabzonspor filelerine gönderdi. 3-0. 
     Karşılaşmanın ilk yarısı Antalyaspor'un 3-0 üstünlüğüylü tamamlandı. 
     İkinci yarısı çok gergin geçen karşılaşmada Trabzonspor'un 4 oyuncusu kırmızı kartla oyun dışında kaldı. 
     Trabzonspor ikinci yarıya Mehmet'in yerine Gökhan'ı xx alarak başladı. 
     50. dakikada, Antalyaspor'da Nuri'nin yerine Fatih xx, 60. dakikada da Mustafa Gürsel'in yerine Uğur x oyuna dahil oldular. 
     63. dakikada Trabzonspor'lu Da Silva'nın ara pasında topla buluşan Erman, plase bir vuruşla topu Antalyaspor kalesine gönderdi. Erman'ın kötü vuruşunda kaleci Kingston, topu kolaylıkla bloke etti. 
     69. dakikada, Erman'ın uzun pasında topla buluşan Da Silva, kaleci Kingston ile karşı karşıya kaldığı pozisyonda düzgün bir vuruşla topu filelere gönderdi ve takımını 3-1 öne geçirdi. 
     72. dakikada, rakibine sert giren Trabzonspor'dan Gökhan sarı kartla cezalandırıldı. 
     76. dakikada, Antalyaspor'lu Hüseyin yerini Engin'e x bıraktı. 
     78. dakikada Trabzonspor ikinci gölü buldu. Hasan'ın Antalyaspor ceza alanına yaptığı ortada, defans oyuncularıyla Kingston'un anlaşmazlığından yararlanan Da Silva topu filelere gönderdi 3-2 
     79. dakikada, Antalyaspor'lu Saffet'e sert bir müdahalede bulunan Gökhan ikinci sarı kartını gördükten sonra kırmızı kartla oyun dışında kaldı. 
     Kırmızı karttan sonra saha içi ve trübünlerde gerginlik arttı. Antalyasporlu seyircilerin bulunduğu tübünlerden sahaya atılan pet şişe, ardından da konfetiyi seyircilere doğru atan Trabzonspor kalecisi Metin Aktaş, hakem tarafından sarı kartla cezalandırıldı. Bu futbolcunun itirazlarını sürdürmesi üzerine hakem Kadir Tozlu, ikinci kez sarı kartını çıkartarak, kaleci Metin Aktaş'ı kırmızı kartla cezalandırdı. 
     Metin'in oyun dışı kalması üzerine, 83. dakikada Trabzonspor'da Somers'in yerine yedek kaleci Bülent oyuna girdi. 
     Karşılaşmanın uzatma dakikaları oynanırken, gelişen Antalyaspor kontratağında Mustafa Yalçınkaya hızla rakip cezaalanına girerek, topu kaleye parelel şekilde ortaladı. Saffet topu boş kaleye göndererek, kendisinin üçüncü, takımının da dördüncü golünü kaydetti. 4-2 Golden sonra bordo-mavili futbolcular Saffet'in ofsayt pozisyonunda olduğunu öne sürerek, yan hakem Erhan Sönmez'e uzun süre itirazda bulundular. Bu sırada hakem Kadir Tozlu'yu alkışlarla protesto eden Macit, kırmızı kartla oyun dışı kaldı. 
     Hakemin bu kararından sonra ortam daha da gerginleşti ve Trabzonsporlu futbolcuların itirazları sürdü. Kargaşa anında hakem Kadir Tozlu Hasan'a da kırmızı kart gösterdi. Saha içinde futbolcuların uzun süren itiş-kakışından sonra oyun yeniden başladı. 
     Oyunun başlamasından hemen sonra Kadir Tozlu son düdüğünü çalarak, maçın Antalyaspor'un 4-2 galibiyetiyle sona erdiğini ilan etti. 
     






</TEXT>
</DOC>
