<DOC>
<DOCNO> 99392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/soneko32.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Temmuz ayında, 767 milyon dolar dış borç ödendi 
</HEADLINE>
<TEXT>

     Türkiye, bu yılın Temmuz ayında 767 milyon dolar dış borç ödedi. 
     Yılbaşından 31 Temmuz'a kadar yapılan dış borç ödemeleri ise 12 milyar 881.9 milyon doları buldu. 
     Merkez Bankası verilerine göre, söz konusu dönemdeki ödemelerin 472.60 milyon doları Hazine, 8.64 milyon doları Merkez Bankası, 51.65 milyon doları da, genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemelerden oluştu. IMF'ye 234.10 milyon dolar ödemede bulunuldu. 
     Öte yandan yılbaşından 31 Temmuz'a kadar yapılan dış borç ödemeleri ise 12 milyar 881.9 milyon doları buldu. Bu ödemenin 6 milyar 762.3 milyon doları Uluslararası Para Fonu IMF kredisinden karşılanırken, Hazine 5 milyar 730.9 milyon dolar, Merkez Bankası 115.4 milyon dolar, diğer kamu sektörü 273.2 milyon dolar ödeme gerçekleştirdi. 
     Verilere göre Ocak ayında 503.7 milyon dolar, Şubat ayında 7 milyar 324.3 milyon dolar ve Mart ayında 823.5 milyon dolar, Nisan ayında 510.5 milyon dolar, Mayıs ayında 1 milyar 615 milyon dolar, Haziran 1 milyar 337.9 milyon dolar, Temmuz ayında da 767 milyon dolar dış borç ödenmişti. 
     Geçen yılın tamamında 13 milyar .9 milyon dolar dış borç ödemesi gerçekleşirken, bunun 10 milyar 584.7 milyon dolarını Hazine tek başına yapmıştı. 
     





</TEXT>
</DOC>
