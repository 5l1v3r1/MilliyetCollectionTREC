<DOC>
<DOCNO> 59761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sontur18.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
10 milyonluk banknotu sahte çıkan kişiyi döve döve öldürdüler 
</HEADLINE>
<TEXT>

     Adana'da, sokakta döviz alım satımı yapan bir kişi, verdiği 10 milyon liralık banknot sahte çıkınca, dövülerek öldürüldü. Olayla ilgili 3 kişi gözaltına alındı. 
     Emniyet yetkililerinden alınan bilgiye göre, Toros Mahallesi'nde meydana gelen olayda, Adana Büyükşehir Belediyesi'nde çalışan ve döviz bürolarının bulunduğu Küçüksaat yakınlarında, sokakta döviz alım satımı yaptığı öğrenilen Mikail Şahiner'in 46 önü arabayla kesildi. 
     Ahmet Aybak 37 , Ekrem Deniz 26 ve Erdal İnangil 32 
     tarafından, motosikletten indirilerek dövülen Mikail Şahiner, daha sonra da 01 BP 527 plakalı otomobile bindirildi. Vatandaşın ihbarı üzerine polis ekiplerince durdurulan otomobilde baygın hale bulunan Mikail Şahiner, kaldırıldığı Adana Numune Hastanesi'nde tüm müdahalelere rağmen kurtarılamadı. Yetkililer, gözaltına alınan Ahmet Aybak, Ekrem Deniz ve Erdal İnangil'in, ifadelerinde, yaklaşık bir hafta önce döviz bozdurduklarını, ancak alışveriş yaptıklarında verilen bir 10 milyon liralık banknotun sahte olduğunun anlaşıldığını belirterek, korkutmak ve parayı almak amacıyla dövdüklerini itiraf ettiklerini bildirdiler. 
     






</TEXT>
</DOC>
