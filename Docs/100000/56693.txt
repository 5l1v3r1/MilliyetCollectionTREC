<DOC>
<DOCNO> 56693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sontur27.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Raporu ''Türkiye gelişiyor, eşitsizlik artıyor'' 
</HEADLINE>
<TEXT>

     Birleşmiş Milletler Kalkınma Programı UNDP tarafından hazırlanan ve "Türkiye İnsani Kalkınma Raporu"na göre, Türkiye insani gelişmede 1970'li yıllara göre sınıf atladı. Ancak siyasal, ekonomik ve toplumsal olanaklara ulaşmada süregelen eşitsizlikler de büyüyor. Kocaeli, Yalova, İstanbul, Bursa ve Ankara "yüksek insani gelişme"ye sahip iller olurken, Yalova, "düşük" diğer iller ise "orta" insani gelişme sınıfına girdi. 
     UNDP Türkiye Temsilciliği'nin desteğiyle ODTÜ Öğretim Üyesi Prof. Dr. Halis Aker yönetiminde Türk uzmanlarca hazırlanan "Türkiye İnsani Kalkınma Raporu", BM Türkiye Daimi Koordinatörü ve UNDP Daimi Temsilcisi Alfredo Witschi- Cestari ve Aker tarafından düzenlenen basın toplantısıyla açıklandı. Witschi-Cestari, Birleşmiş Milletler'in BM her yıl küresel insani gelişme raporlarının yanı sıra ulusal bazda da insani gelişme raporları hazırladığını anımsattı. 
     
     Türkiye orta insani gelişme sınıfında 

     İnsanı merkez alan ve 1965-1998 yılları içinde Türkiye'de erişilen kalkınmanın analitik bir değerlendirmesini yapan 2001 Türkiye İnsani Kalkınma Raporu'na göre, 1970'lerde "düşük insani gelişme" kategorisinde bulunan Türkiye, sınıf atlayarak "orta insani gelişme" kategorisine yükseldi. 
     Türkiye, ulusal İnsani Gelişme Endeks İGE değerine göre, 1965 yılında 174 ülke arasında 152'nci sırayı alarak "düşük insani gelişme" sınıfına girerken, 1972 yılında orta insani gelişme sınırını aşarak, 1998 yılında yüksek gelişme kategorisi olarak kabul edilen sınırı zorlamaya başladı. 
     Prof. Dr. Halis Akder, endeksteki yüksek insani gelişme sınırının 0.800 olduğunu, Türkiye'nin ise 0.732 değerinde bulunduğunu, aradaki farkın 0.068 olduğunu bu oranın küçük görülmesine karşın kapatılmasının çok güç olduğunu vurguladı. Akder, söz konusu farkın kapatılması konusundaki güçlüğü şöyle açıkladı 
     "Okuma-yazma oranında yüzde 1'lik bir artışın endeks değerinde yalnızca binde 2'lik, okullaşma oranındaki yüzde 1'lik artışın ise endeks değerinde binde 1'lik bir değişikliğe, yaşam beklentisinde 1 yıllık artış ise binde 6'lık ber değişime olanak tanıyor. Türkiye'deki 8 yıllık temel eğitime geçilmesi sürecinde vergiler ve diğer uygulamalar göz önüne alınınca bunun ne kadar zor olduğu daha iyi anlaşılır" diye konuştu. Akder, Türkiye'nin 1988-1998 arasındaki gelişme performansanı sürdürmesi durumunda, 11 yıl içinde yüksek insani gelişme tabanına ulaşabileceğini söyledi. Rapora göre, Türkiye'de erişkin okur-yazarlık oranı 1965 yılında yüzde 'ten, 1998'de yüzde 84'e ulaştı. Anılan dönemde okullaşma oranı yüzde 44.9'dan, yüzde 61'e yükselirken, yaşam beklentisi de yıldan 69.3'e çıktı. Bu dönemde satın alma gücü paritesine göre kişi başına düşen gayrisafi milli hasıla 791 dolardan, 6 bin 486 dolara erişti. 
     
     Türkiye gelişiyor ancak... 

     Türkiye'nin, en hızlı gelişen ülkeler arasında yer almakla birlikte henüz yüksek insani gelişme konumuna erişemediğine dikkat çekilen raporda, 1990-1998 yılında gözlenen iyileşmeyle Türkiye'nin 100 ülke arasında 1985 yılında yer aldığı 54'üncü sıradaki yerinin 51'inciliğe çıktığı vurgulandı. Daha önce sıralamada Türkiye'den yukarıda yer alan ancak bu dönemdeki iyileşme sonunda Türkiye'nin gerisinde kalan ülkeler Ekvator, Güney Afrika, Dominik Cumhuriyeti ve Guyana. 
     
     Türkiye nerede geride kalıyor 

     Rapora göre, uluslararası sıralamada 85'inci sırada yer alan Türkiye ile yüksek gelişme düzeyi arasında 38 ülke yer alıyor. Orta gelişmişlik kategorisindeki Türkiye ile düşük gelişmişlik kategorisi arasında ise 26 ülke bulunuyor. Orta gelişmişlik kategorisinde yer alıp da okur-yazarlık oranları Türkiye'den düşük olan ülkeler yalnızca Suudi Arabistan, Libya ve Moritanya. Yine aynı kategori içinde okullaşma oranı Türkiye'den düşük olan tek ülke Suudi Arabistan. 
     Türkiye ile diğer ülkeler arasında yapılan karşılaştırmaya göre, İGE'ye esas oluşturan üç öğeden diğerleri gelir ve yaşam beklentisi bilgi en zayıf değer olarak ortaya çıkıyor. 
     
     Bölgesel farklılıkların kapatılması 

     Rapora göre, 1975 yılı verileri incelendiğinde, Marmara ve Ege Bölgeleri dışında kalan tüm bölgelerde düşük insani gelişme değerleri gözleniyor. 1975 yılı verileriyle İç Anadolu Bölgesi'nde 5, Karadeniz Bölgesi'nde 7, Akdeniz Bölgesi'nde 1, Güney Doğu Anadolu Bölgesi'nde 5 ve Doğu Anadolu Bölgesi'nde 11 il, diğer bir deyişle toplam nüfusun üçte biri düşük gelişme değerleri taşıyor. 
     22 yıl içinde yeni il olan Şırnak dışında, anılan tüm iller orta insani gelişme düzeyine geçerlerken, aynı dönemde Türkiye nüfusunu barındıran Kocaeli, Yalova, İstanbul, Bursa ve İzmir orta insani gelişme eşiğinden yüksek insani gelişme düzeyine geçti. Şırnak dışındaki tüm iller ise Türkiye geneliinin uluslararası sınıflamadaki yeri olan orta insani gelişme düzeyinde bulunuyor. Raporda, en dikkat çekici husus ise Şırnak'ın, tüm endeklerde düşük insani gelişme düzeyinde bulunması oluşturuyor.. 
     
     Türkiye gelişiyor, eşitsizlik artıyor 

     Türkiye'de gözlenen gelişme trendine koşut olarak toplumsal olanaklara ulaşmadaki eşitsizlikler de büyüyor. 
     Rapora göre, 1975 yılı itibariyle iller arasında İGE değerlerinde gözlenen farkın en belirgin nedeni bilgi öğesinde yatıyor. 1975-1997 döneminde İGE değerlerinde kaydedilen artış birincil derecede artan gelir düzeylerine bağlanıyor. Gelir artışı yoksunlukla sağlıksızlık, parasızlık gibi mücadelede önemli bir rol oynuyor ancak, farklı ve dengesiz eğitim düzeyleri gelirde de dengesiz artışlara yol açıyor ve bu da eşitsizliği daha da derinleştiriyor. 
     Raporda, süregelen bölgesel gelişme politikalarına ek olarak geliştirilebilecek ve toplum içinde en yoksun kesimleri hedefleyen yoksul odaklı kısa erimli politikaların etkinlik sağlayabileceği ve bunun ülkenin yüksek insani gelişme düzeyine geçiş sürecini hızlandırabileceği ifade edildi. 
     Raporda, şu saptamalara yer verildi 
     "Yoksullukla savaş iki cepheden yürütülmektedir 
     Yoksunluğa ve eşitsizliklere karşı. Türkiye sadece yoksunlukla mücadelesinde başarılı olmuş görünmektedir. 
     Ulusal varlığın tepeden aşağıya yayılmasının muhtemel etkisiyle mutlak yoksulluk olgusu Türkiye'de yaygınlaşmamıştır. Türkiye'de eşitsizlik bölgeler, gelir grupları, bilgi, insani gelişme ve cinsiyet bağlamında olduğu gibi yaş grupları ile kır-kent yerleşimi arasında ve hatta hane halkı içinde bile gözlenmektedir. Bu tip bir eşitsizlik şekillenmesi, ulusal kaynak kullanımında verimsizliğe yol açabilirken, kontrolsüz şehirleşme, suç ve hatta toplumsal huzur sorunlarını da derinleştirebilmektedir." 
     






</TEXT>
</DOC>
