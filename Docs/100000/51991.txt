<DOC>
<DOCNO> 51991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/siyaset/siy02.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Diri O vekil ben değilim 
</HEADLINE>
<TEXT>

Rus kadınlarla birlikte olduğu için Rahşan Ecevit tarafından aforoz edildiği öne sürülen DSP milletvekili Hayri Diri, iddiaları yalanladı 
     ANKARA Milliyet 

     DSP’li bir milletvekilinin babasıyla birlikte otelde Rus kadınlarla beraber olduğu için Genel Başkan Yardımcısı Rahşan Ecevit tarafından "aforoz" edildiği yolundaki haberler siyasetçiler arasında yankı uyandırdı. Kulislerde bu ismin DSP’nin eski Genel Sekreteri Hayri Diri olduğu öne sürülürken, Diri, "O vekil ben değilim" dedi. 
     Diri, böyle bir olay yaşamadığını, aile ilişkilerine son derece önem veren bir kişi olduğunu belirterek, "Ben DSP terbiyesiyle yetişmiş bir insanım. Bu tür olaylarla ilişkim olamaz" diye konuştu. 
     Bir dönem Rahşan Ecevit’in sağ kolu olan Diri, ani bir kararla bu görevinden uzaklaştırılmış, gerekçe olarak da örgütlerden gelen yoğun baskılar gösterilmişti. 
     Ancak kulislere yansıyan bilgilere göre Diri, Genel Merkez’e yakın olan 5 yıldızlı bir otele Rus kadınlarla gitti. Diri’nin otele gidiş gelişleri Rahşan Ecevit’e aktarıldı. Ecevit de Diri’yi takibe aldırdı ve olayın doğruluğunu tespit ettirince, Diri’yi görevinden aldı. Hatta Diri’nin Genel Merkez binasına girişi bile yasaklandı. 
     



 SİYASET 











</TEXT>
</DOC>
