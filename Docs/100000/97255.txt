<DOC>
<DOCNO> 97255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/yazar/gunes.html </URL>
<DATE> 2002/07/22/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Yeni Oluşum’un neresi yeni 
</HEADLINE>
<TEXT>

     DSP’den kopan milletvekilleri, DSP içinde umut haline gelen İsmail Cem’in, daha sonra da ülkede yeni tip bir politikacı arayanların umudu olan Kemal Derviş’in katılmasıyla, bir parti kuruyorlar. Tekrarlayalım İsmail Cem bu harekete daha sonra katıldı. Kemal Derviş de destek vermekte. 
     Hareketin rakipleri oluşumun yumuşak karnından vurmaya başladı. Oluşumun sadece DSP’den kopanlardan oluştuğunu vurguluyorlar. Gerçekten oluşum şu haliyle hiç de yeni değil. Tek yeni siyasetçi Derviş. O da kendini siyasetçi görmüyor. 
     Eleştiriler ne denli haklı olursa olsun, toplum bu harekete güçlü bir kredi açmış bulunuyor. Belki de rakiplerin rahatsızlığı buradan kaynaklanıyor. Bir başka gösterge ise tasfiye olmuş eski kurtların eğilimi. Malum, onlar çok iyi koku alır. Bu tür yeni hareketlere üşüşüyorlarsa, bilin ki maya tutmuştur. Ancak onlara ne denli kucak açılırsa, hareket de o denli çabuk eskiyecektir. Unutmayalım siyasette bir yenilik arandığı için "Yeni Oluşum" rüzgar aldı. Kamuoyu yeni isimlerin buraya katılacağını varsayıyor. Fakak, yenilik sadece isimde kalırsa, seçmen de gereğini yapacaktır. 
     Yenilenme hem kadrolarla, hem de fikirlerle olmalıdır. Açık açık belirtelim Yeni Oluşum bir sınavdadır Kendini ne denli eskilere açarsa, o denli eleştiri ve eksik oy alacaktır. Ve tabii katılım da daralacaktır 
     İşin fikir ayağına gelince. Cem ve Derviş gibi iki entelektüelin hareketin başında olması elbette büyük fırsat. Gerek ekonomik çözümlerde, gerekse toplumsal fikirlerde parti sorun çekmeyecak görünüyor. Cem’in ilk gün istifa açıklamasını da "biraz fazla solcu" bulanlar, İstanbul’da sadece "iyi semtlerden" oy alınmayacağını unutmamalı. 
     Ancak bir fikirsel yenilenme ve sentez arayışı da kaçınılmaz. Bu da hemen açıklanmalı. Sırasıyla belirtelim 

</TEXT>
</DOC>
