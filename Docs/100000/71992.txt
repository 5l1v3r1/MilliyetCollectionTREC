<DOC>
<DOCNO> 71992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sonspo08.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Altyapı Birliği de Hasan Arat'ı desteklediğini açıkladı 
</HEADLINE>
<TEXT>

     Beşiktaş'ta ay sonunda yapılacak kongre öncesi başkan adayları çalışmalarını sürdürürken, gruplar da destekledikleri adayları açıklıyor. 
     1903 Beşiktaş Altyapı Birliği Başkanı Ömer Çimen de, bugün Conrad 
     Oteli'nde bir basın toplantısı düzenleyerek, seçimde başkan adayı Hasan Arat'ı destekleyeceklerini söyledi. 
     Çimen, Beşiktaş'ta düzeyli bir kongre döneminin yaşandığını ifade ederek, ''Bu yarışta ben ve arkadaşlarım Hasan Arat'ın yanında yer alacağız'' dedi. 
     Arat ve arkadaşlarının iyi projelerle yola çıktıklarını belirten Çimen, ''Biz, Arat'ın vaad edilip de yapılamayacak hiçbir projesinin bulunmadığını düşünüyor ve Beşiktaş'ın bu ekiple iyi yerlere geleceğini umuyoruz'' diye konuştu. 
     






</TEXT>
</DOC>
