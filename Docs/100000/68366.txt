<DOC>
<DOCNO> 68366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/guncel/gun04.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanım duy sesimi 
</HEADLINE>
<TEXT>

     ANKARA Milliyet 

     Başbakanlık, yazar kasalı ve tankerli iki eylemin ardından yeni bir eyleme daha sahne oldu. Bakanlar kurulu toplantısının sürdüğü saatlerde, 32 yaşındaki taksi şoförü İbrahim Haluk Erenler, Başbakanlık binası önünde benzin döküp arabasını yaktı. Plakası kiralık olan Erenler’in aracı, bomba uzmanı ekiplerin yaptığı aramaların ardından çekiciyle parka götürüldü. 
     
     Yangını söndüremediler 
     Kredi kartı borcunu ödeyemediği için Başbakanlık önünde aracını yakan Erenler,öBaşbakanım, Başbakanım duyun sesimi sizinle görüşmek istiyorum" diye bağırırken, bu sırada Bayındırlık Bakanlığı’nın görevlileri yangın söndürme cihazlarıyla müdahale etmek istedi ancak cihazlar çalışmadı ve alevler bir süre sonra kendiliğinden söndü. LPG’li olan taksi için patlama tehlikesi nedeniyle itfaiye çağırılırken üç çocuk babası Erenler, Başbakanlık Merkez Karakolu’nda gözaltına alındı. 
     



 GÜNCEL 






















</TEXT>
</DOC>
