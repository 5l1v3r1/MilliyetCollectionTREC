<DOC>
<DOCNO> 71982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/soneko20.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ'ın halka arzında kesin talepler 34 bin liradan toplanacak 
</HEADLINE>
<TEXT>

     Petrol Ofisi A.Ş hisselerinde kesin talepler 34 bin liradan toplanacak. 
     İş Yatırım Menkul Değerler'den Borsa'ya gönderilen açıklamada, daha önce kurul kaydına alınan şirket hisse senetlerinin halka arzına Sermaye Piyasası Kurulu'nun 1 Şubat tarihli kararı ile izin verildiği, dün de bazı günlük gazetelerde yayımlanarak halka arz sirkülerinde ilan edildiği hatırlatıldı. 
     Aynı sirkülerde bin lira nominal değerli bir adet A grubu hisse senedinin yurtiçi halka arz satış fiyatının 30-34 bin TL fiyat aralığı içinde olduğu ve 13-14-15 Mart 2002 tarihlerinde toplanacak kesin taleplerin, söz konusu fiyat aralığının tavanı olan 34 bin lira üzerinden toplanacağının ilan edildiği belirtilen açıklamada, kesin talep toplama sonrası Özelleştirme İdaresi Başkanlığı'na ait 7.5 trilyon lira nominal değerdeki hisse senedi satışının İMKB Toptan Satışlar Pazarı'nda gerçekleşmesi için izin istendi. 
     






</TEXT>
</DOC>
