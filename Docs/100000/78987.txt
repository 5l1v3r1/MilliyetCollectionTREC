<DOC>
<DOCNO> 78987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/guncel/gun08.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Belde belediyeleri kapatılmalı mı 
</HEADLINE>
<TEXT>

ÇAPRAZ ATEŞ 
     PINAR AKTAŞ 

     Bakanlar Kurulu’nun önceki günkü toplantısında Devlet Bakanı Şuayip Üşenmez, belediyelerin yüklü borçlarına dikkat çekerek, bin nüfuslu köylerin bile belediye olduğunu söyledi. Üşenmez’in "Belde belediyeleri kapatılsın" önerisi başta bakanlar olmak üzere yerel yönetimler arasında yeni bir tartışma başlattı. Belde belediyeleri kapatılmalı mı Görüşler şöyle 
     
     Hasan Akgün Belediyeler Birliği 
Köye muhtar yeter      Belde belediyeleri üzerinde mutlaka bir çalışma yapılmalıdır. Belediye olmaması gereken 500’e yakın yer, şu anda belde belediyesi olarak fiilen var ancak yok gibi. Almış oldukları paralarla ancak oradaki belediye başkanı, sekreter, makam arabası şoförünün parasını veriyorlar. Hiçbir yatırım yapılmıyor. Halbuki orası köy olsa bir muhtar yetecek. Onun belirli bir maaşı olacak. İl Özel İdaresi vasıtasıyla buraya daha çok hizmet gidecek. 2 binin altında nüfusu olanlar derhal kapatılmalı. Nüfusu 7 bin 500’ün altına düşmüş belde belediyeleri de birbirlerine yakın beldelerle birleştirilip güçlü bir belediye haline getirilmeli. Gücünü yitirmiş beldeler de 5 kilometre yakınındaki il ve ilçelerin mahallesi yapılmalı. 
     
     Muzaffer Altunsoy Bahçeköy Bel. Bşk. 
Hızla kapatılmalı      Bahçeköy olarak 7 - 8 bin nüfusumuz var ama yerleşim alanımız bir kilometrekare. Sarıyer’in içinde, bu kadar yakınında bir belde belediyesiyiz. 1700 nüfusa düşen ve bugüne kadar SSK primi ve vergi yatırmamış belediyeler var. Bu belediyelerin süratle kapatılması lazım. Ayrıca, yakın beldeler de büyük belediyelere bağlanmalı. Zaten bu beldeler parasızlıktan vatandaşa hizmet götüremiyor. Hiç değilse büyük belediyeye bağlı olduğunda onun hizmetinden yararlanır. Beldenin oyları da değerleniyor. Belediye, oy ve para almak için bu tip semtlere ilgi gösteriyor. 
     
     Aytaç Durak Adana Belediye Başkanı 
Çözümü söylesinler      Sloganla devlet idare edilmez. Köklü bir reform şart. Beldeler kapatılsa ne olacak Teklifi yapan, çözümünü de söylemeli. Eğer belde belediyelerini kapatacaklarsa, İller Bankası’nı da kapatsınlar. Vali ve kaymakamlar aracılığıyla beldelere hizmet götürülsün. Kapatmayacaklarsa, gelirimizi artırsınlar, belediye olduğumuzu bilelim. 
     
     Eşref Balaban Selimpaşa Belde Bel. Bşk. 
Yerel yönetim iyidir      Belde belediyelerinin kapatılmasından değil, yetkilerinin artırılmasından yanayım. Sadece bir beldenin değil, köyün bile yerinden idare edilmesine taraftarım. Yerinden yerel yönetim doğrudur. Ne kadar çok yerel olursa o kadar iyidir. Bunun yasal düzenlemeleri doğru yapılmalı ve sorumlulukları bulunmalı. 
     
     Mukadder Başeğmez SP Milletvekili 
Tabanı kesmeyelim      Daha evvel köy olan yerlere belde olmaları nedeniyle medeniyet gitti. Beldelerin psikolojisi ve ülkenin kentleşmesi, uygarlaşması açısından belde belediyeleri olmalı. Belde belediyelerinin kapatılmak istenmesine bir anlam veremiyorum. Biz uygarlığı tabana yayacağız derken, tabandan kesmenin anlamı yok. 
     



 GÜNCEL 
















</TEXT>
</DOC>
