<DOC>
<DOCNO> 72669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/guncel/gunz1.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Ağrı’da iki deprem 
     AĞRI DHA 

     Ağrı, dün biri 4.3, diğeri 4.8 büyüklüğünde olmak üzere iki kere sallandı. Atatürk Üniversitesi Deprem Araştırma Merkezi, depremin merkezinin Doğubayazıt İlçesi olduğunu açıkladı. İlk deprem saat 11.30’da, ikinci deprem ise, saat 14.55’de oldu. Bazı binalarda sıva çatlakları oluşurken vatandaşlar korkudan uzun süre ev ve işyerilerine girmedi. 
     
     Okulda kesik bacak 
     İSTANBUL Milliyet 

     Kocamustafapaşa İlköğretim Okulu’na getirilen topraktan, genç bir kıza ait olduğu tahmin edilen kesik bacak çıktı. Okulun bahçesini düzenlemek için Park ve Bahçeler Müdürlüğü’nden alınan toprağın yanında oyun oynayan öğrenciler, bir ayak olduğunu fark edince durumu yetkililere bildirdi. Polis, yaklaşık bir aylık olduğu ve 17 - 18 yaşlarında bir kıza ait olduğu sanılan diz altından kesilmiş bacağı Adli Tıp Kurumu’na götürdü. 
     
     Hatalı sollama 3 can aldı 
     ŞAKİR AYDIN İstanbul 

     Küçükçekmece’de hatalı sollama ve aşırı hız yüzünden meydana gelen trafik kazasında 3 kişi öldü. Bakırköy’e giden Tumay Ayma 25 yönetimindeki otomobil, bir yolcu minibüsünü solladı. Araç bu sırada karşıdan gelen Kemal Güvenkaya’nın 48 kullandığı otomobille çarpıştı. Ayma ile Güvenkaya olay yerinde hayatını kaybetti. Hastaneye kaldırılan Ayma’nın arkadaşı Mustafa Çevik 19 de kurtarılamadı. 
     
     Manken eroinden öldü 
     İSTANBUL Milliyet 

     Küçükçekmece’de bir inşaatta cesedi bulunan kişinin eski manken Altan Günay 31 olduğu belirlendi. Otopsisinde Günay’ın aşırı dozda eroin sonucu öldüğü ortaya çıktı. Yeşilova mahallesi Marmara sokakta bulunan inşaat halindeki binada bir ceset bulundu. Adli Tıp Kurumu morguna kaldırılan cesedin Günay’a ait olduğu anlaşıldı. Uzun süredir AMATEM’de tedavi gören eski mankenin, 15 gün önce taburcu olduğu öğrenildi. 
     
     Bir köprü intiharı daha 
     DİNÇER ŞEREF İstanbul 

     Fatih Sultan Mehmet Köprüsü’nden atlayan Hasan Hüseyin Sivrikaya’nın 25 cesedi, Bebek sahilinde denizden çıkarıldı. Köprü üzerinde taksiden inen Hasan Hüseyin Sivrikaya, sürücüye para atarak, "Al bu senin hakkın" diye bağırdı. Yaklaşık 2.5 dakika korkuluklarda kalan Sivrikaya, polislerin geldiğini görünce kendini boşluğa bıraktı. Sivrikaya’nın intiharının gerekçesini açıklayan bir not bulunamadığı öğrenildi. 
     
     Otelde sıcak saatler 
     SABRİ SEVER İstanbul 

     Topkapı’da işadamı Mehmet Ali Yaprak’ın kardeşi Osman Yaprak’a ait Platan Residance Otel’de dün gergin saatler yaşandı. 1 aydır eşi Elif Gülünay’la otelde kalan Kaan Gülünay, telefonla kendisinden hayat kadını istendiğini öne sürdü. Lobide telefonları açan Yusuf ve Bahri Yurtsever kardeşler ile Mehmet Erdoğan’la karşılaşan Gülünay silah çekti. 3 kişinin şik yetçi olması üzerine polis Gülünay çifti ile diğer üç kişiyi gözaltına aldı. 
     
     Esrarcı polislere suçüstü 
     İzmir DHA 

     İzmir’de, müşteri rolündeki narkotik polise uyuşturucu satmak isteyen polis memurları Fevzi Güngör ve Ergül Alkış, 6 gram esrarla suçüstü yakalandı. Bir ihbar üzerine harekete geçen istihbarat ve narkotik polisi, müşteri rolünde bağlantı kurulan satıcılara, buluşmak üzere randevu verdi. Buluşma yerine gelen sivil kıyafetli iki kişi, yanlarında getirdikleri esrarı satmak isterken, meslektaşları tarafından suçüstü yakalandı. 
     
     Yine SSK, yine ihmal 
     Bursa DHA 

     Bursa’da kanepeden düştükten sonra SSK Çekirge Hastanesi’ne kaldırılan 11 aylık Yağız Şahinkal, taburcu edildikten sonra fenalaşması üzerine bu kez götürüldüğü Tıp Fakültesi Hastanesi’nde beyin kanaması sonucu yaşamını yitirdi. Baba Faik Şahinkal, çocuğunun ölümünden sorumlu tuttuğu SSK Çekirge Hastanesi doktorları hakkında savcılığa suç duyurusunda bulunacağını söyledi. 
     



 GÜNCEL 























</TEXT>
</DOC>
