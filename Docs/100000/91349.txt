<DOC>
<DOCNO> 91349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/spor/spo11.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Samba tam yol 
</HEADLINE>
<TEXT>

İngiltere karşısında yine kazanan Brezilya yarı finale adını yazdırdı. Kupada tüm rakiplerini mağlup eden Sambacılar, Türkiye - Senegal galibiyle karşılaşacak 
     İngiltere şaşırttı 
     DÜNYA Kupası’nın erken finalinde, İngiltere’yi beş dakikada bulduğu iki golle mağlup eden Brezilya, yarı finale adını yazdırdı. 23. dakikada Owen ile öne geçen İngiltere, 45’te Rivaldo’nun golüne engel olamadı. 50’de Ronaldinho takımını öne geçirdi. Ancak yedi dakika sonra kırmızı kartla oyun dışı kaldı. İngiltere, kupa tarihinde hiç yenemediği Sambacılar’a yine boyun eğdi. Brezilya, Türkiye - Senegal galibiyle 26 Haziran’da yarı final oynayacak. 
     
Scolari keyifli      İNGİLTERE’yi mağlup ederek yarı finale yükselen Brezilya’da Teknik Direktör Scolari, takımdaki mücadele ruhunun geçmişteki ulusal takımlardan bile daha yüksek olduğunu söyledi. Scolari, "İşimizi iyi yaptık. Takım olarak tek düşüncemiz, ölmeden hayatta kalmaktı." dedi. Brezilya’da maç sabaha karşı 3.30’da başlamasına rağmen büyük ilgiyle izlenirken, karşılaşma sonrası Rio’nun ünlü Copacabana Plajı, zaferi kutlayan Brezilyalılarla doldu. 
     
Ada kan ağlıyor      BREZİLYA sınavını sabahın erken saatlerinde birahaneleri doldurup, evlerinde uykularını bölerek izleyen 30 milyonu aşkın İngiliz, büyük hüsran yaşadı. İngiltere Teknik Direktörü Sven Goran Eriksson ise "Daha iyisini yapabilirdik" diyerek 10 kişi kalan rakibe karşı başarılı olamadıklarını itiraf etti. Eriksson, "Fazlasıyla yorulduk. Brezilya, topa çok iyi sahip oldu. Aramızdaki fark bu. Bizden daha iyiydiler" dedi. 
     



 SPOR 


































</TEXT>
</DOC>
