<DOC>
<DOCNO> 97125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/sondun03.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail- Filistin görüşmeleri yine tıkandı... 
</HEADLINE>
<TEXT>

     İsrail Dışişleri Bakanı Şimon Peres'in başkanlık ettiği İsrail heyetiyle Filistinli Bakan ve başmüzakereci Saib Erekat'ın başkanlık ettiği Filistin heyeti arasındaki görüşmelerde bir sonuca ulaşılamadığı öğrenildi. 
     İsrail askerlerinin işgal ettiği Batı Şeria kentlerinde, ekonomik ve insani sorunların hafifletilmesi konusunun görüşüldüğü toplantıdan sonra açıklamada bulunan Peres'in sözcüsü Yaffa Ben Ari, görüşmelerde diyaloğa devam etme kararı alındığını belirtti. 
     Ari, Reuters ajansına yaptığı açıklamada '' Görüşmede olumlu bir atmosfer hakim oldu. Peres, Batı Şeria kentlerindeki durumun, insani sorunların hafifletilmesi için İsrail'in atacağı adımlar hakkında bilgi verdi. Ancak bölgede devam eden terörün bu adımların atılmasına engel olduğunu vurguladı'' diye konuştu. 
     Öte yandan, İsrail radyosunun haberinde de Peres'in, Filistinli militanların saldırılarına son vermesi koşuluyla İsrail'in 7 bin Filistinliye çalışma izni vermeye hazır olduğunu, Filistinli yetkililere ilettiğini duyurdu. 
     





</TEXT>
</DOC>
