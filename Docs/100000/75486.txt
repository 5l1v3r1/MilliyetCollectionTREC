<DOC>
<DOCNO> 75486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sondun07.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
BM İsrail'in çekilmesini isteyen karar taslağını kabul etti 
</HEADLINE>
<TEXT>

     BM Güvenlik Konseyi, İsrail askerlerinin Batı Şeria'daki Ramallah ve diğer Filistin kentlerinden çekilmesini isteyen karar tasarısını kabul etti. 
     Karar tasarısına, Güvenlik Konseyi'nin 15 üyesinden 14'ü onay verirken, daha sert bir karar alınmasını isteyen Suriye oylamaya katılmadı. 
     BM Güvenlik Konseyi dönem başkanı Norveç temsilcisi Ole Peter Kolby tarafından hazırlanan karar tasarısında, İsrail ve Filistinlilerin hemen ateşkes ilan etmesi ve İsrail'in, Ramallah'ın da arasında bulunduğu Filistin kentlerinden çekilmesi isteniyor. 
     Karar tasarısında, son zamanlarda İsrail'e yönelik intihar saldırıları ve Filistin lideri Yaser Arafat'ın Ramallah'taki karargahına yönelik askeri saldırıya ilişkin ''ciddi kaygılar'' dile getiriliyor. 
     






</TEXT>
</DOC>
