<DOC>
<DOCNO> 53747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/soneko14.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 176.13 puan düşerek, 1. seansı 11.679.87 puandan tamamladı. 
     Hisse senetleri 1. seansta ortalama yüzde 1.49 oranında değer yitirdi. 
     İMKB günün ilk seansına 11,865.18 puan seviyesinde, 9.18 puan artışla başladı. Daha sonra bir süre iniş çıkışlı bir seyir izleyen endeks, seansın ilk yarısını 89.46 puanlık düşüşle 11,766.54 puandan geçti. 
     Dünkü sıkışık seyrin ardından beklemeyi tercih eden piyasada satışlar seansın ikinci yarısında biraz daha arttı. 11,700 puanın da altına inen endeks seansın içinde en yüksek 11,988.92 puanı, en düşük de 11,622.85 puanı gördü. Endeksin seans kapanışındaki değeri 11,679.87 puan oldu. 
     
     Endeksler 
     1. Seans kapanışında mali endeks 312.79 puanlık düşüşle 15,144.54 
     puana, sanayi endeksi 60.24 puan düşüşle 10,264.11 puana, hizmetler endeksi de 69.74 puan düşüşle 7,557.61 puana geriledi. Böylece mali grup hisseler önceki kapanışa göre ortalama yüzde 2.02, sanayi grubu hisseler yüzde 0.58 ve hizmet grubu hisseler de yüzde 0.91 değer yitirdiler. 1. seansta işlem gören toplam 278 hisse senedinden 115'i değer yitirdi. 81 hisse senedi değer kazanırken, 82 hissenin fiyatında ise bir değişiklik olmadı. İşlem hacminde de 228 trilyon 19 milyar 339 milyon liraya ulaşılırken, 1. seansta, Garanti Bankası, Doğan Holding, Turkcell, Sabancı Holding ve Yapı Kredi Bankası en yoğun işlem gören hisseler oldular. 
     






</TEXT>
</DOC>
