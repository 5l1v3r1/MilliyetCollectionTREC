<DOC>
<DOCNO> 78543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/ekonomi/eko04a.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağustosta dolarınıza 1.5 milyon öderim’ 
</HEADLINE>
<TEXT>

Yatırımcılarla vadeli döviz işlemi yapmaya başlayan Finansbank, 28 Ağustos’ta doları 1 milyon 515 bin liradan almayı taahhüt ediyor 
     EKONOMİ SERVİSİ 

     Geleceğe ilişkin dolar ve euro kurları açıklamaya başlayan Finansbank, dolarını getirene 28 Ağustos tarihinde 1 milyon 515 bin liradan ödeme yapmayı taahhüt ediyor. Uzmanlar, Finansbank’ın attığı adımla ilk kez halkın da bu sisteme davet edildiğini dile getirdi. 
     İstanbul Yaklaşımı’na alternatif iddiasıyla yola çıkan Finansbank, "Finansbank Yaklaşımı" sloganıyla ileri vadeli kur uygulaması başlattı. Özellikle kurumların önlerini görebilmesi ve geleceğe ilişkin planlar yapabilmesi için başlatılan ileri vadeli kur uygulamasında dün ilk fiyatlar ilanla açıklandı. 
     
     19 Haziran kuru 1 milyon 400 bin lira 
     24 Nisan için doları 1 milyon 320 binden alacağını 1 milyon 332 bin liradan satacağını vaat eden banka, 15 Mayıs için 1 milyon 348 bin alış, 1 milyon 348 bin satış, 19 Haziran için 1 milyon 400 bin alış 1 milyon 437 bin satış, 10 Temmuz için 1 milyon 430 bin alış, 1 milyon 476 bin satış, 28 Ağustos için de 1 milyon 515 bin alış, 1 milyon 567 bin lira satış fiyatı belirledi. 
     İşlemin yatırımcı açısından değerlendirildiğinde, belirli vadede döviz kurunu bankanın ilan ettiğin fiyatın altında bekliyorsa o zaman dövizini bankaya satmasının k rlı olacağı kaydediliyor. Banka açısından bakıldığında ise alınan riskin başka banka ya da kişilerle yapılacak ters işlemle korunulabileceğini hedging belirten bankacılar, bir diğer seçeneği de bankanın riskini vade sonuna kadar tutmak şeklinde açıkladı. 
     
     Vadeli işlemden geri dönüş yok 
     Tarafların gelecek bir tarih için belirlenen döviz fiyatı üzerinde alma ya da satma taahhüdü olarak tanımlanabilecek vadeli kur forward işleminde, taahhütten geri dönüş bulunmuyor. Örneğin dolar alış fiyatını 19 Haziran’da 1 milyon 400 bin lira belirleyen Finansbank, gelen müşterisine "bugün vereceğiniz doları size 19 Haziran’da 1 milyon 400 bin lira üzerinden iade ederim" sözü veriyor. Yatırımcı bu fiyatı makul bulursa bir kontrat yapılıyor. Parayı peşin alan banka vade sonunda taahhüt ettiği fiyat üzerinde ödemeyi yapıyor. 
     



 EKONOMİ 













</TEXT>
</DOC>
