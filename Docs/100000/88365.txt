<DOC>
<DOCNO> 88365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sontur06.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit rutin sağlık kontrolundan geçirildi... 
</HEADLINE>
<TEXT>

     Köşk'te yapılacak "Liderler Zirvesine" 24 saat kala Başbakan Bülent Ecevit, rutin sağlık kontrolünden geçirildi. 
     Başkent Üniversitesi Hastanesi Nöroloji Bölüm Başkanı Prof. Dr. 
     Turgut Zileli başkanlığındaki 7 kişilik sağlık ekibi, Başbakan Ecevit'in Başkent Üniversitesi Hastanesi'nden taburcu olduktan sonra nekahet dönemini geçirdiği Oran'daki çalışma ofisine saat 11.05'de geldi. 
     Başbakan Ecevit'i 30 dakika rutin sağlık kontrolünden geçiren sağlık ekibi, herhangi bir açıklama yapmadan ayrıldı. 
     Ecevit'in zirveye katılmak için istekli olduğu biliniyor. Ancak son kararı yarın sabah yapılacak muayeneden sonra doktorlar verecek. Eğer Ecevit'in zirveye katılması kararlaştırılırsa, Köşk'te uzman doktorlar ve tam teşekküllü bir ambulans hazır bekleyecek. 
     





</TEXT>
</DOC>
