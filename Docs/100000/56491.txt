<DOC>
<DOCNO> 56491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/sonspo12.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da sakatların son durumu... 
</HEADLINE>
<TEXT>

     Galatasaray'da, 2-1'lik Ankaragücü yenilgisinin yanı sıra, sakatlıklar da can sıkmaya devam ediyor. 
     Sarı-kırmızılı takımda sakatlıkları bulunan Batista ile Perez'in Kocaelispor maçında forma giyemeyecekleri belirtilirken, Batista'nın ilk yarıyı kapattığı ve kalan iki maçta forma giyemeyeceği açıklandı. 
     Kulüp doktoru Serhan Kurtulmuş, bu futbolcunun sağ arka adalesinde zedelenme bulunduğu ve ikinci yarıdan itibaren forma giyebileceğini söyledi. 
     Sakatlığı bulunan futbolculardan Sergen ve Fleurquin'i Kocaelispor maçına yetiştirmeye çalıştıklarını belirten Kurtulmuş, ''İki oyuncunun da tedavisine başladık. Sergen ve Fleurquin'in Kocaelispor maçında oynayacağını umuyorum'' dedi. 
     
     İzin yaptılar 
     Galatasaray Teknik Direktörü Mircea Lucescu, futbolcularına yoğun tempo nedeniyle 1 gün izin verdi. 
     Türkiye Kupası'ndan elenmesi nedeniyle bu kupada maç yapmayacak olan Galatasaray'da futbolcular bugünü dinlenerek geçirirken, ligde Kocaelispor ile oynayacağı maçın hazırlıklarına yarın sabahtan itibaren başlayacak. 
     






</TEXT>
</DOC>
