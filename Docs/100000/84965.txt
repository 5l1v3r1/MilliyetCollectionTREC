<DOC>
<DOCNO> 84965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/guncel/gun05.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü cerrah Prof. Dr. Tuzcu Kalp hastalıkları milli mesele olmalı 
</HEADLINE>
<TEXT>

     OKTAY ENSARİ, YAVUZ YIKILMAZ Kayseri DHA 

     ABD’DE The Cleveland Clinic’te çalışan Türk cerrah Prof. Dr. Murat Tuzcu, Türkiye’deki kalp ve damar hastalıklarındaki artışa dikkat çekti ve "Kalp hastalıkları ve kalp krizi geçirme oranı, eğitimsizlik, kötü beslenme’ gibi nedenler yüzünden milli felakete’ dönüştü" dedi. 
     Erciyes Üniversitesi Sabancı Kültür Sitesi’nde, Miyokard İnfarktüsü Kulübü, Erciyes Üniversitesi ile The Cleveland Clinic tarafından düzenlenen "Ortak Kardiyoloji" toplantısına katılan Tuzcu, şunları söyledi 
     "Türkiye’de enfarktüs geçirme yaşı 30 ve 35’lere kadar inmiştir. Nasıl ki, Cumhuriyet ilk dönemlerinde verem ve sıtmayla topyekün bir mücadele başlatılmışsa, kalp hastalıkları konusunda da aynı yöntem izlenmelidir." 
     Prof. Tuzcu, şu noktanın da altını çizdi "Bizim ülkemizde kalbi besleyen damarlardaki darlığa bağlı olarak yoğun şekilde by pass ameliyatları yapılmaktadır. İnsanlar enfarktüs geçirdikten veya damarları bozulduktan sonra düzeltilmesi hem zor hem de çok masraflı. Bunlar olmadan önlem alınmalıdır." 
     



 GÜNCEL 














</TEXT>
</DOC>
