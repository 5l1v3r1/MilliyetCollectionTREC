<DOC>
<DOCNO> 86345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun22.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Viagra'yı solladılar. Yeni ilaç 36 saatlik ereksiyon sağlıyor... 
</HEADLINE>
<TEXT>

     Elig Lily ve Icos firmaları, Viagra'dan daha uzun etkiye sahip yeni bir ilacın tanıtımını yaptı. 
     ''Cialis'' adındaki yeni ilacın 20 miligramının 24 ila 36 saat arasında etkili olduğu bildirildi. 
     Viagra'nın etki süresiyle ilgili bir araştırmanın sürdüğünü belirten uzmanlar, yılda 1,2 milyar dolarlık satışa ulaşan bu ilacın 8 ila 12 saat etkili olduğunu düşünüyor. 
     Orta ve yüksek derecede ereksiyon sorunu olan 348 denek üzerinde yapılan araştırmada, deneklere 8 hafta süreyle Cialis veya placebo verildi. Deneklere, ilacı aldıktan 24 saat ve 36 saat sonra ikişer kez ilişkiye girmeleri salık verildi. 
     Araştırma sonucunda, deneklerin yüzde 59'unun, 36 saat sonra cinsel ilişki yaşadıkları belirlendi. 
     İlacın her iki zaman diliminde de etkili olduğunu kaydeden uzmanlar, araştırmada ilacın ağır yan etkilerine rastlamadıklarını bildirdi. Belirlenen yan etki olarak, baş ağrısı ve mide rahatsızlığı gösterildi. 
     Cialis ilacının kan dolaşımı sisteminde aktif olduğu ve vücuttan kolayca atılabildiği belirtildi. İlacın, Viagra gibi aynı enzimi hedefleyerek, cinsel organda kan dolaşımını artırdığı, ancak farklı moleküler yapıya sahip olduğu bildirildi. 
     Amerikan Gıda ve İlaç Dairesi FDA , ilacın bu yıl içinde onaylanması teklifini, yeni araştırmaların yapılması gerektiğini ileri sürerek önümüzdeki yıla erteledi. İlaç yapılacak olan yeni araştırmalar sonunda önümüzdeki yıl piyasaya çıkarılabilecek. 
     Elig Lily firması yektilileri, Cialis ilacının üzerine, ''Bazı kullanıcılarda kalp sorunlarına yol açabilir'' notunu koymayı düşündüklerini açıkladı. 
     Viagra'nın imalatçısı Pfizer firması uzmanları, geçen yıl yaptıkları bir açıklamada, yeni ereksiyon ilaçlarının, Viagra'nın pazarını da artıracağını, yeni ilaçlarla Viagra'nın satışının düşmesini beklemediklerini belirtmişlerdi. 
     Bayer firmasının da yeni bir ereksiyon ilacına onay beklediği bildirildi. 
     Cialis ile ilgili bilgi için adresine başvurulabilir. 
     





</TEXT>
</DOC>
