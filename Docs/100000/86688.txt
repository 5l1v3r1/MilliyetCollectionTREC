<DOC>
<DOCNO> 86688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/yasam/yas07.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ben ölüyorum, sen sigorta paramı al" 
</HEADLINE>
<TEXT>

New York Times gazetesi, İkiz Kuleler’de ölüme mahk m olanların yakınlarıyla son görüşme ve yakarışlarını gün ışığına çıkardı 
     DIŞ HABERLER SERVİSİ 

     11 Eylül’de New York’taki Dünya Ticaret Merkezi’ne düzenlenen intihar saldırılarının ardından İkiz Kuleler’de yaşanan dram New York Times aracılığıyla gün ışığına çıktı. 
     Kulelerde mahsur kalanların yakınlarıyla son haberleşmeleri arasında, elektronik posta ile "dış dünyada ne olup bittiğini" soran bir kişinin yanı sıra, karısına, hayat sigortasından alacağı parayla ilgili soğukkanlılıkla bilgi veren bir kişinin de bulunduğu belirtildi. 
     
     Son veda... 
     Kimliği açıklanmayan koca, karısına "zeminin ayağımın altında gıcırdamaya başladığını hissediyorum" dedikten sonra "Sen ve çocuklar benim için dünyalara bedelsiniz" sözleriyle ailesine veda ediyor. 
     
     Kurtarıcılar öldü 
     Saldırılarda bir trajedi de kuzey kulesinde meydana geldi ve 86 - 89’uncu katlar arasında mahsur kalan 28 kişi, molozları kaldırarak kendilerine yol açan Liman İdaresi görevlilerinden oluşan küçük bir grup tarafından kurtarıldı. Ancak bu görevlilerin hepsi öldü. 
     
     Mal uğruna.... 
     Yakınlarına telefon etmek ya da unuttukları çantayı almak için, aşağı inmekteyken vazgeçip tekrar yukarı çıkan kişilerin hemen tamamının kurtulma şansını kaybettikleri verilen bilgiler arasında. 
     Çoğu amatör video kayıtlarının incelenmesi sonucunda da 37 ila 50 kişinin, kuzeydeki kuleden kendilerini aşağı attıkları belirtildi. Güneydeki kuleden ise atlayan olmadığı açıklandı. 
     



 YAŞAM 




















</TEXT>
</DOC>
