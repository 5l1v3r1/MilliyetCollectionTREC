<DOC>
<DOCNO> 81187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/yasam/yas00.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın duşlu yat 
</HEADLINE>
<TEXT>

Formula-1’in başkanı Bernie Ecclestone için Tuzla’da yapılan dev yatın çeşmeleri altın kaplama. 10 milyon dolara mal olan yatta, biri suit, altı adet kamara var... 
     ELİF KORAP İstanbul 

     Yabancılar giremez 
     TUZLA’DA Koç Grubu’na bağlı RMK Marine Tersanesi’nde Proteksan adlı firmaya Formula-1’in Başkanı Bernie Ecclestone tarafından yaptırılan Petara adlı yat, 10 milyon dolara mal oldu. Kontrata yata yabancıların girmemesi, konusunda da bir madde eklettiren Ecclestone, süper lüks yatının dekorasyonunu evinin mimarlarına yaptırıyor. 
     
     Çin mutfağı bile var 
     52 metrelik yatta, ofis ve yatak odası, jakuzili banyosu yer alan 1 master suiti, 1 VIP misafir kamarası, 4 normal misafir kamarası, 1 spor salonu bulunuyor. Ecclestone, yatının dekorasyonunda tüm ayrıntılarla ilgilendi, özel isteklerde bulundu. Mutfağa büyük önem veren Ecclestone, büyük mutfağı Çin mutfağına uygun düzenletti. 
     
     Özel güvenlik sistemi 
     PETARA’NIN bir özelliği de, İngiliz bayraklı yolcu gemilerinde zorunlu olan MCA güvenlik sistemine uygun inşa edilmiş olması. Bir bölümde yangın çıktığında çelik kapılar kendiliğinden kapanıyor ve yangının yayılması önleniyor. Tahliye teknesi vinçle denize indiriliyor. Petara’da 2 jetski, 2 de sürat teknesi var. 
     



 YAŞAM 





















</TEXT>
</DOC>
