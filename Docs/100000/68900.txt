<DOC>
<DOCNO> 68900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/dunya/dun02.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan’da dev casusluk skandalı... 
</HEADLINE>
<TEXT>

     YORGO KIRBAKİ Atina 

     Yunanistan’da, futboldan telekominikasyona kadar pek çok alanda faaliyet gösteren ve Türkiye’de de ortaklıklar kuran ünlü işadamı Sokratis Kokalis casusluk, rüşvet vermek, devlet parasını hortumlamak, kara para aklamak ve sahtekarlıkla suçlandı. 
     Atina Savcılığı 16 ay süren incelemelerin sonunda, serveti 1.2 milyar dolar olarak hesaplanan Kokalis’in aleyhinde suç bulgularına rastlandığına karar vererek, hazırladığı 100 sayfalık dosyayı soruşturma savcısına sevketti. Kokalis suçlu bulunursa müebbet hapis yatacak. 
     Atina Savcılığı, Kokalis aleyhindeki casusluk iddialarını Stazi arşivlerine dayandırdı. Stazi arşivlerine göre, Kokalis hem Yunanistan hem de Nato ile ilgili ekonomik, siyasi ve teknolojik bilgileri 1960 yılından itibaren eski Doğu Almanya istihbarat birimlerine aktarıyordu. 
     Yunanistan’ın üç büyüklerinden Olmipiyakos futbol ve basketbol kulübünün başkanı olan, Flash adlı bir radyo istasyonu bulunan ve Ermenistan’dan Meksika’ya kadar yatırımları olan Kokalis aleyhindeki suç duyurusu, Atina Borsası’nı sarstı. Kokalis’e ait borsadaki altı şirketin hisseleri ortalama yüzde 10 değer kaybetti. 
     Türk - Yunan yakınlaşmasının savunucularından olan Kokalis açıklamasında, aleyhindeki iddiaları reddederek, şahsına yönelik iddiaları "çamur atmak" diye degerlendirdi. 
     



 DÜNYA 













</TEXT>
</DOC>
