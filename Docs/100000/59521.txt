<DOC>
<DOCNO> 59521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sontur21.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer yeni yaptırdığı evi savundu... 
</HEADLINE>
<TEXT>

     Cumhurbaşkanlığı Özel Kalem Müdürü Tacan İldem, Cumhurbaşkı Ahmet Necdet Sezer'in Ankara Gölbaşı'nda 250 milyar liraya satın aldığı havuzlu villanın, Sezer Ailesi'nin şahsi birikimleriyle alındığını bildirdi. 
     İldem, düzenlediği basın toplantısında, bir soru üzerine, Cumhurbaşkanı Ahmet Necdet Sezer'in Ankara Gölbaşı'nda satınaldığı ev için 250 milyar lira ödeme yaptığını belirterek, eşdeğer evlerin de aynı fiyattan satışa çıkarıldığının basında da yer aldığına dikkat çekti. 
     Sezer'in 40 yıldan buyana devlet hizmetinde bulunduğunu ve üst düzeylerde görev yaptığına işaret eden İldem, eşinin de devlet hizmetinde bulunduğunu anımsattı. Sezer'in düzenli olarak mal beyanında bulunuduğunu ifade eden İldem, "Sezer Ailesi'nin şahsi birikimleri ile alınan gayrimenkulle ilgili kimi basın organlarında yer almış yorumlar hakkında bunun dışında bir değerlendirme yapmanın gereksiz oludğunu düşünüyoruz" diye konuştu. 
     






</TEXT>
</DOC>
