<DOC>
<DOCNO> 79005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/siyaset/siy06.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırgınlıklar arkada kaldı 
</HEADLINE>
<TEXT>

     PINAR AKTAŞ İstanbul Fotoğraf YURTTAŞ TÜMER 

     Türkiye’nin 8. Cumhurbaşkanı Turgut Özal’ın ölümünün 9. yıldönümünde düzenlenen törende ANAP Genel Başkanı Mesut Yılmaz ile Semra Özal arasındaki buzlar eridi. Tören boyunca Yılmaz’a "Genel Başkanım" diye hitap eden Ahmet Özal ise partililerce dakikalarca ayakta alkışlandı. Özal için ilk tören İstanbul Topkapı’daki Özal’ın anıtmezarında gerçekleşti. Mesut Yılmaz ile Semra Özal, resmi törenin ardından el sıkıştılar. Lütfi Kırdar Kongre ve Sergi Sarayı’nda düzenlenen törende ise salona giren Ahmet Özal, dakikalarca alkışlandı. Bunun üzerine Semra Özal da ayağa kalkarak, partilileri selamladı ve öpücükler gönderdi. Törenin ardından Yılmaz ve Semra Özal, kapıya kadar birlikte yürüdü. 
     
     



 SİYASET 















</TEXT>
</DOC>
