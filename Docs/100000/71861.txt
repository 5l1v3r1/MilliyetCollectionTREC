<DOC>
<DOCNO> 71861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/astro/index.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaklaşa hareket günü 
</HEADLINE>
<TEXT>

Ay Kova burcundayken, ortak bir amaç için hareket etmek ve hepimize katkı sağlayacak girişimlerde bulunmak daha kolay olur. Özellikle öğleden sonra başkalarının düşüncelerinden yararlanmak söz konusu. Koç'lar arkadaşlarından ve sosyal çevrelerinden destek alabilirler. Geleceğe ait planlar, iyimserlik taşıyor. Boğa'lar yorucu bir gündeler ama aynı zamanda dikkat çekiyorlar. Sorumluluklar açısından fazlasıyla hareketli bir gündeler. İkizler'i yakalamak pek kolay değil. Yeni düşünce ve heveslerle iyimser bir görünümdeler ama biraz da pratik olmaları gerekir. Yengeç'ler ortaklaşa konularda zekice çıkışlar yapabilirler, başkalarının kaynaklarından yararlanabilirler. Bu arada şimdiye kadar yaptıkları yatırımların verimini de almış olacaklar. Aslan'lar eğer gururlarının kurbanı olmazlarsa rahat bir gün geçirebilirler. İkili ilişkilerde eleştirilere daha esnek bakmalılar. Başak'lar işle ilgili konularda verimli çalışmak için fırsatlar yakalayabilirler. Detaylara önem vermeleri gereken bir gündeler. 
Terazi'ler yaratıcı güçlerini kullanabilecekleri, hayattan daha çok zevk alabilecekleri bir gündeler. Aşk kapılarını çalabilir. Akrep'ler yapıcı adımlar peşindeler. Dikkatlerini ellerindeki işe yöneltmeliler. Bu arada ev hayatına ilişkin konularla da uğraşabilirler. Yay'lar iyimserliklerini korumalılar ve yakın çevrelerindeki gelişmelere açık olmalılar. Kısa yolculuklar, eğitim ve hareket gündemde. Oğlak'lar kişisel gelirlerini artıracak girişimlerde bulunabilirler, başkalarından destek alabilirler. Çalışma kapasitelerinin yüksek olduğu bir dönemdeler. Kova'lar duygusal konulara daha eğilimliler. Kişisel açıdan önem taşıyan olaylarla ilgilenebilirler. Bu arada anneleri ilgili uğraşlar da söz konusu. Balık'lar harekete geçmek isteseler bile, kararsızlıkları yüzünden beklemedeler. Önemli riskler almamalılar ve girişim için birkaç gün daha beklemeliler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
