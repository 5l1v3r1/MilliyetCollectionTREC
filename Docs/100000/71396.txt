<DOC>
<DOCNO> 71396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/guncel/gun04.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcunun dramı 
</HEADLINE>
<TEXT>

Fenerbahçeli Ümit Özat, geçtiğimiz hafta doğan oğlu hastanede yoğun bakımdayken Rizespor maçına ağlaya ağlaya çıktı 
     Yusuf KOBAL Spor Servisi 

     Fenebahçeli Ümit Özat’ın geçtiğimiz hafta yeni doğan bebeği yoğun bakımda yatarken, kendisinin antrenmanlara çıktığı belirlendi. Milli futbolcunun, Ali Ümit ismindeki bebeği, ablası Dilara’dan grip kapıp, hastanelik olurken Ümit Özat’ın bu durumu herkesten gizlediği öğrenildi. Bir hafta Acıbadem Hastanesi’nde yoğun bakımda kalan Ali Ümit, babasına sıkıntılı günler geçirtirken, Fenerbahçeli oyuncunun, Rizespor maçında ağlaya ağlaya görev yaptığı bildirildi. 
     Ümit, bebeğinin hastalığıyla gerilimli günler geçirirken antrenmanda ağlayarak koştu. Genç oyuncunun derdini yakın arkadaşı Fatih dışında kimse çözemedi. Ümit’in ağladığını hisseden Fatih olayı ortaya çıkardı. Antrenman dışındaki saatlerin tamamını hastanede nöbet tutarak geçiren genç futbolcu "Takım arkadaşlarımı, kendi sorunumla önemli maçlar öncesi etkileme hakkım yoktu" dedi. 
     Fenerbahçeli Ümit’in bir hafta yoğun bakımda kalan bebeği Ali Ümit’in iyileştiği öğrenildi. Ümit sarı kart gördüğü Rizespor maçından hemen sonra da hastaneye giderek çocuğun başında nöbet tuttu. 
     



 GÜNCEL 
















</TEXT>
</DOC>
