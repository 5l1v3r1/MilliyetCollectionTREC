<DOC>
<DOCNO> 87572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sontur21.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi kartı yüzünden böbreğini satışa çıkardı... 
</HEADLINE>
<TEXT>

     Adapazarı'nda, kredi kartı borcunu ödeyemediği için icra takibine uğrayan bir kişi, böbreğini satışa çıkardı. 
     Böbreğini satışa çıkartan evli ve 2 çocuk babası Bekir Ulusoy 40 , bir otobüs firmasında bilet banko görevlisi olarak çalıştığını ve kazancıyla kıt kanaat geçinebildiklerini söyledi. 
     Çocuklarının bir süre önce hastalandığını ve ilaç parası olmadığı için kredi kartını kullandığını belirten Ulusoy, ''Pahalı ilaçlardı ve borcumu ödeyemedim. Faiz üzerine faiz bindi ve ödeme gücümü çok aştı. Sonuçta icra geldi'' dedi. 
     Ödeyemeyeceği boyutlara oluşan kredi kartı borcunu kapatıp, icra takibini durdurmak için tek çaresinin böbreğini satmak olduğunu ifade eden Ulusoy, ''Eğer borcumu ödeyemezsem hapse gireceğimi de biliyorum. Ailemin geleceği için bunu yapmak zorundayım'' diye konuştu. 
     





</TEXT>
</DOC>
