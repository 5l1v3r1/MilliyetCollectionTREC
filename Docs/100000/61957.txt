<DOC>
<DOCNO> 61957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/son/sontur03.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Karda otomobil kullanmanın yöntemleri... 
</HEADLINE>
<TEXT>

     Bir internet sitesinde, kış mevsiminde karlı ve buzlu yollarda yolculuğa çıkacak sürücülere araç kullanırken ''Yumuşak düşün, yumuşak davran'' uyarısı yapılıyor. 
     www.arabam.com adlı internet sitesinde sürücülere, karda güvenli ve rahat otomobil kullanmanın incelikleri ve yöntemleri anlatılıyor. Sitede, karlı ve buzlu havada trafiğe çıkacak sürücülere araç kullanırken ''Yumuşak Düşün, Yumuşak Davran'' uyarısı yapılırken, sürüş stilini yol ve hava şartlarına uydurmanın ve her zamankinden daha dikkatli araç kullanmanın önemi vurgulanıyor. Sitedeki habere göre, böyle havalarda sürücülerin gaz ve fren pedalına yumuşak basmaları, sert direksiyon hareketlerinden önemle kaçınması gerekiyor. Sitede, sürücülerin karlı havada trafiğe çıkacakları zaman uymaları gereken kurallar ve almaları gereken tedbirler de şöyle sıralanıyor 
     149   ''Bir kazadan kaçınmanın en iyi yolu önceden tahmin etmektir. Bu 
     nedenle önünüzdeki araçla aranızdaki takip mesafesini normalin iki katına çıkarın. Manuel şanzımanlı araç kullananlar debriyaj pedalını dikkatli kullanmalı, pedalı sertçe bırakmamalı. Otomatik şanzımanlı araç kullananlarsa hızlanmalarda asla "kick down" gaz pedalına sonuna kadar basılması yapmamalı. Eğer otomatik şanzımanda kış kullanım seçeneği varsa mutlaka kullanın. 
     149   Bir yokuşu tırmanırken motor devrini fazla yükseltmeden vites 
     büyütmek ve yumuşak hızlanma patinajın önüne geçer. Buzlu ya da karla kaplı bir yokuş inerken mümkün olduğunca motorun frenleme gücünden faydanılmalı, belirli aralıklarla fren pedalına hafifçe basılmalıdır. 
     149   Cam ve silecek süpürgeleri arasına karton koymak, soğuk gecelerde 
     sileceklerin donup cama yapışmasını önlemek için denenmiş en pratik yöntemdir. Motor ve varsa katalitik konvertörün ısınması için rölantide beklemek yerine hareket etmek daha doğrudur. Camlar buğulandığında ise yan camlardan birini hafifçe aralayın, havalandırmayı en sıcak konuma getirin, fanı en yüksek hıza getirip ön cama yönlendirin. 
     149   Far ve stop lambaları da kışın özel ilgi ister. Kar ve buzlanma 
     nedeniyle aydınlatma sisteminin etkisi yüzde 90 oranında düşebilir. Bu nedenle her sabah otomobile binmeden önce bir kar ve buz kazıyıcısıyla bu temizliği yapmayı alışkanlık haline getirin. 
     149   Sağlam bir çekme halatı, takoz, yedek ampuller, eldiven ve sizi 
     sıcak tutacak yedek giysiler acil durumlardan kurtulmanızı kolaylaştıracaktır. Öndeki aracın izinden giderek patinaj riskini azaltabilirsiniz. Kar küreği, buz kazıyıcısı ve buğu çözücü spreyler otomobilini açık havaya park eden sürücüler için en gerekli ekipmanlar arasında yer alıyor. Yolda kaldığınızda açlığınız bastıracak ve enerji verecek bir paket çikolata da otomobilde bulunmalı. 
     149   Otomobili karlı ve buzlu havalarda yolda kalmaktan kurtaracak olan 
     patinaj zincirleri, merdiven ve örgülü olmak üzere iki farklı desen grubuna sahip. Merdiven tipi patinaj zincirleri lastiğin tabanını dikey olarak kestiği için hem daha fazla sarsıntıya neden oluyor, hem de yandan kaymalarda yeterli güvenliği sağlayamıyor. Ayrıca merdiven tipi zincirde, fren yapıldığında lastik zincirin üzerinde değilse, otomobilin durma mesafesi uzuyor. 
     149   Örgülü tip zincirdeyse lastikler tamamen zincirin üzerinde olduğu 
     için sarsıntı azaldığı gibi, fren ve kayma emniyeti de yükseliyor. 
     Zincir lastiğin tamamını sardığı için hem önden, hem de yandan kayma durumunda maksimum güvenlik sağlanıyor. Ayrıca bu zincirler birkaç dakika gibi bir zamanda takılabildikleri için büyük ilgi görüyorlar.'' 
     






</TEXT>
</DOC>
