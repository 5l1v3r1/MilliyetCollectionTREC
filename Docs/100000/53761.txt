<DOC>
<DOCNO> 53761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sonspo05.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Samsunspor Lig'de 49. randevuda... 
</HEADLINE>
<TEXT>

     Lig lideri Galatasaray ile Samsunspor, yarın yapacakları karşılaşmayla birlikte, Birinci Süper Futbol Ligi'nde 49. kez karşı karşıya gelecek. 
     Galatasaray, 1969-70 futbol sezonunda ilk kez Birinci Lig'e yükselen Samsunspor ile şimdiye kadar yaptığı karşılaşmalardan 29'unu galibiyetle kapatırken, rakibine 5 kez yenildi. İki takım arasındaki 14 karşılaşma da beraberlikle sonuçlandı. 
     Sarı-kırmızılılar, rakip filelere toplam 102 gol atarken, Samsunspor 33 golle karşılık verebildi. 
     
     İstanbul'daki maçlar 
     Galatasaray, İstanbul'da yapılan maçlarda rakibine galibiyet sayısında 21-2 gibi büyük bir üstünlük kurdu. 
     Sarı-kırmızılılar, İstanbul'da yalnızca 1 kez rakibiyle berabere kalırken, toplam 63 gol atıp, 14 gol yedi. 
     ''Cim Bom'', İstanbul'da yapılan son lig maçında ise rakibine 2-1 yenilmişti. 9 Ekim 2000 tarihinde oynanan maçta sarı-kırmızılılar, 
     Jardel'in attığı golle öne geçmesine rağmen Ertuğrul ve Kenan'ın golleriyle Samsun ekibine mağlup olmaktan kurtulamamıştı. 
     






</TEXT>
</DOC>
