<DOC>
<DOCNO> 70063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sontur10.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan kopyalama kendi sonumuzu mu hazırlıyor.. 
</HEADLINE>
<TEXT>

     Cumhuriyet Üniversitesi CÜ Tıp Fakültesi Öğretim Üyesi Doç. Dr. Ergün Pınarbaşı, bilimin mükemmelliği ararken insanlığın sonunu hazırladığını savundu. 
     Doç. Dr. Pınarbaşı, Tıp Fakültesi Hastanesi Konferans Salonu'nda verilen ''İnsan Genetiğinde Son Gelişmeler'' konulu panelde, canlılardaki gen yapısının değiştirilmesi ve sonuçları hakkında bilgi verdi. 
     Genetik biliminin ulaşabileceği uç noktalarda ''İnsan Kopyalanması''nın olabileceğini dikkati çeken Pınarbaşı, şunları söyledi 
     ''Tıp dünyasının istediği, bütün genlerimizin değiştirilmesiyle hastalığa karşı dirençli, sürekli genç kalarak uzun yaşam sürebileceği bir insan modeli yaratmaktır. Gözlerin kahverenkli, saçların siyah, 1 metre 80 santimetre boyunda, tek tip özellikler taşıyan binlerce insan düşünün, çeşitliliği bozuyoruz. Bir de hastalıklara karşı dayanıklı bakteriyi göz önüne alın. Bu bakteri zaman içerisinde değişikliğe uğrar. 
     Bakteri, tek tip bütün insanları etkileyecek bir hastalık yayarsa ne olacak Doğadaki bütün canlıları maniküle edemiyeceğimize göre, tek tip insan modeline sonsuza kadar karşı çıkmak sorunun çözümüdür. Her gün yeni bir virüs çıkıyor. İnsanlar bir şekilde bu virüslerden etkileniyor. Bağışıklık kazanan insanlar, tek tip olursa insanlığın sonu olur.'' Milyonlarca yılda oluşmuş doğa dengesini tamamen değiştirmenin yerine, eksiklerin tedavi edilmesini savunan Doç.Dr. Ergün Pınarbaşı,''Görmeyen insan görmeli, yaşlı insanlar gençleştirilmeli, saçı olmayana saç ekilmeli ama asla kopyalama yapılmamalıdır.'' dedi. 
     






</TEXT>
</DOC>
