<DOC>
<DOCNO> 63833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sontur11.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
50 milyon liralık yardım için 5 bin kişi kuyruğa girdi 
</HEADLINE>
<TEXT>

     Şanlıurfa'nın Siverek İlçesi Kaymakamlığı'nca 750 yoksul vatandaşa yakacak bedeli olarak 50 milyon lira para yardımı yapılacağını öğrenen yaklaşık 5 bin kişi, Sosyal Yardımlaşma ve Dayanışma Vakfı'na adeta akın etti. 
     Vakıf önünde uzun kuyruklar oluşturan çoğunluğu yaşlı kadın ve erkek, yakacak yardımı alabilmek için saatlerce bekledi. 
     Vakıf yetkilileri, A.A muhabirine yaptığı açıklamada, ilçede yakacak bedeli olarak 50 milyon lira yardım yapılacağını duyan vatandaşların adeta akınına uğradıklarını, ancak yardımın belirlenen 750 kişiyle sınırlı olduğunu ifade ettiler. 
     Vatandaşların yoğun ilgisi karşısında işlem yapmakta zorlandıklarına işaret eden yetkililer, ''İlçede yoksul ve yardıma muhtaç 750 kişi belirlenmesine karşın yaklaşık 5 bin kişi kuyrukta bekliyor. Bu kişilerin dışında yardım yapılmayacağını bildirmemize karşın vatandaşlar bekleyişlerini sürdürüyorlar'' dediler. 
     






</TEXT>
</DOC>
