<DOC>
<DOCNO> 78124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/spor/bbas.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ULEB köşeye sıkıştı 
</HEADLINE>
<TEXT>

Avrupa Ligi temsilcileri, Ülker’in Maccabi Tel Aviv maçını tarih belirlemeden erteledi. Baskılar artınca ne yapacaklarını şaşırdı 
     BASKETBOLDA Ülker’in Eurolig’de Maccabi ile dün oynaması gereken karşılaşma için Tel Aviv’e gitmeme kararı alması, İsrail’de ortalığı karıştırırken, maçı yeni bir tarih belirlemeden ertelediğini duyuran ULEB de köşeye sıkıştı. Bir yandan Maccabi’nin baskısı, bir yandan da Ülker’in haklı gerekçesi, 48 saat içinde karar açıklamak zorunda olan ULEB’i iyice zor durumda bıraktı. 
     MACCABİ Başkanı Mizrahi’nin, maçın bugün oynanması için Ülker’e özel uçak göndermeyi dahi teklif ettiği, ancak yine ret cevabı alınca ULEB’den tazminat talep etmeye karar verdiği ortaya çıktı. Gerekçe dosyasını sunmak üzere ULEB’in Barcelona’daki merkezine bizzat gitmeyi planladığını söyleyen Menajer Lütfi Arıboğan, kendilerine destek çıkan kulüplere de teşekkür etti. 
     
Danimarka’da İsrail paniği      DANİMARKA Futbol Federasyonu, milli takımlarının 17 Nisan’da İsrail ile Kopenhag’da oynayacağı hazırlık maçı nedeniyle sıkıntıya girdi. İsrail ile Filistin arasındaki olayları dikkate alan ülke federasyonu, polisin güvenlik konusunda garanti vermemesi üzerine, maçın oynanacağını ancak, bilet alanlara paralarının geri ödenebileceğini açıkladı. 
     FEDERASYON, yurt dışında top koşturan tüm lejyonerleri aday kadroya çağırırken, çarşamba akşamı yapılacak maçta forma - giyip giymemelerini ise kendilerine bıraktı. Öte yandan Danimarka’da yaşayan mülteci statüsündeki yaklaşık 10 bin Filistinli maç öncesi İsrail takımını ve maçı protesto edeceklerini açıkladılar. n İRFAN KURTULMUŞ 
     
     



 SPOR 




























</TEXT>
</DOC>
