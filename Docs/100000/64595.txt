<DOC>
<DOCNO> 64595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/soneko08.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin kaosun eşiğinde...Ekonomik büyüme hızı daha da yavaşladı 
</HEADLINE>
<TEXT>

     Ülkeyi sosyal kaosun eşiğine getiren dört yıl süren ekonomik durgunluktan çıkmaya çabalayan Arjantin hükümeti, ekonominin bu yıl biraz daha küçüleceğini tahmin ediyor. 
     Öfkeli orta sınıf göstericiler ve işsiz Arjantinlilerin hükümeti protestolarının ardından, Ekonomi Bakan Yardımcısı Jorge Todesca, gayri safi yurtiçi hasılanın GSYİH bu yıl yüzde 5 azalabileceğini bildirdi. 
     Todesca, Arjantin'deki bir radyoya verdiği demecinde, ''göreve ilk geldiğimizde GSYİH'nin yüzde 2.6 düşebileceğini tahmin ettik, bunu değiştirdik, bu bizi yüzde 5 küçülmeye götürüyor, bütçe bu tahmine dayandırılacak'' dedi. 
     Dışişleri Bakanı Carlos Ruckauf, Arjantin'in, kamuoyunun banka hesaplarındaki dondurmanın ve durgunluğun kaldırılması talepleri ile Uluslararası Para Fonu'nun IMF harcamaların ve bütçe açıklarının kısılması baskıları arasında kalabileceği uyarısında bulundu. 
     Ruckauf, Corriere della Sera Gazetesi'ne verdiği demecinde, ''bıçak sırtındayız, ülkemizin hesaplarını korumak için IMF ile nasıl anlaşmaya varacağımızı biliyoruz, fakat, aynı zamanda, halkın çıkarlarına aykırı hareket edemeyiz'' dedi. 
     Carlos Ruckhauf, ''Arjantin, IMF'ye birçok yalanlar söyledi, fakat, şimdi, acı, sert gerçeğin tümünü ifşa edeceğiz, tayin edici önlemlere hazırız'' diye konuştu. 
     Devlet Başkanı Eduardo Duhalde, IMF'den hayati önemdeki kredi için gereken önemli ölçüde harcama kesintileri içeren 2002 yılı bütçe planını hazırlıyor. 
     Dışişleri Bakanı Ruckhauf, bütçede yerel yönetimlerin harcamalarının kısılması ve katma değer vergisi oranının yüzde 21'den yüzde 15'e düşürülmesinin planlandığını bildirdi. Ruckhauf, bankalardaki mevduat hesaplamaları kısıtmalarının Temmuz'da tamamen kaldırılabileceğini, gelecek üç ayda dalgalı kur sistemine geçilebileceğini bildirdi. 
     Carlos Ruckhauf, Arjantin'e destek amacıyla gelecek hafta ABD Başkanı George W. Bush, İtalya Başbakanı Silvio Berlusconi ve İspanya Başbakanı Jose Maria Aznar ile görüşecek. 
     






</TEXT>
</DOC>
