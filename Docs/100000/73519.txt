<DOC>
<DOCNO> 73519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/siyaset/siy04.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayan Cheney Osmanlı kozası aldı 
</HEADLINE>
<TEXT>

     YILDIZ YAZICIOĞLU Ankara 

     Eşiyle birlikte Türkiye’ye gelen Lynne Cheney, ayağının tozuyla Ankara Kalesi yakınlarında bulunan Samanpazarı’ndaki antikacı ve kilimcileri gezdi. Lynne Cheney, araçtan iner inmez kendisini görüntülemeye çalışan basın mensuplarına el sallamayı da ihmal etmedi. 
     ABD Ankara Büyükelçisi Robert Pearson’ın eşi Margaret Pearson ile birlikte Kopal Antik’teki takıları ve gümüş işlerini inceleyen Bayan Cheney, buradan 60 milyon liralık "Osmanlı kozası" adı verilen gümüş işlemeli bir küre aldı. Ancak dükk n sahibi Bilal Kopal, para istemediğini söyleyince, Cheney, şans getirmesi için 1 dolar hediye etti. Daha sonra Pirinç Han’daki antikacıları gezen Lynne Cheney, gümüş kolyeleri beğendi, ancak hiçbir şey satın almadı. 
     
     Esnafa önceden bildirildi 
     Ankara Kalesi esnafıysa, 2 hafta önce ABD Büyükelçiliği’nden geldiklerini kaydeden bir grup tarafından ziyaret edildiklerini ve "Belki Bayan Cheney’i buraya getirebiliriz" dediklerini anlattı. 
     Antikacıları jet hızıyla gezen Lynne Cheney’i zırhlı limuzin içinde Hilton Oteli’ne götüren konvoy, mesai bitimi nedeniyle oldukça yoğun olan Atatürk Bulvarı’nda kalabalık trafik nedeniyle uzun süre bekledi. 
     



 SİYASET 
















</TEXT>
</DOC>
