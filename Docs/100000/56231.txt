<DOC>
<DOCNO> 56231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sontur18.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Reha Muhtar'zede rüşvetçiler suçlarını itiraf etti 
</HEADLINE>
<TEXT>

     Show TV'de canlı yayında, turizm belgesi karşılığında 1 milyar lira rüşvet aldıkları iddiasıyla Başbakanlık Personel Genel Müdürlüğü'nde Şube Müdürü Cemal Kaban ile memur Nevzat Dürgen'in sorgusu sürüyor. 
     Show TV'nin önceki gece Ayazağa'daki stüdyolarında ''Ateş Hattı'' programının canlı yayını sırasında gözlem altına alınan Cemal Kaban ile Park ve Bahçeler Müdürlüğü'nde memur Nevzat Dürgen için, İstanbul Cumhuriyet Savcılığı'ndan 3 gün ek gözetim süresi alındığı bildirildi. 
     İstanbul Emniyet Müdürlüğü Asayiş Şube Müdürlüğü'nde sorgularına devam edilen Kaban ile Dürgen'in ifadelerinde, ''suçlarını itiraf ettikleri ve rüşvet aldıklarını inkar etmedikleri'' öğrenildi. 
     Soruşturma kapsamında, canlı yayında Kaban ve Dürgen ile kendisini işadamı olarak tanıtarak ''rüşvet pazarlığına'' oturan Show TV Haber Müdürü Taner Dileklen, aynı televizyonda muhabir Sedef Şenkal ile Yüce Kuyucaklıoğlu'nun da emniyette ifadesi alındı. 
     Ayrıca, ''rüşvet pazarlığının'' görüntü kasetleri de emniyete teslim edildi. 
     
     Bakanlık soruşturma açtı 
     Bu arada, Turizm Bakanlığı'nda turizm belgesi karşılığında rüşvet alındığı iddialarına ilişkin, müfettişler harekete geçti. 
     Bakanlıkça olaya ilişkin soruşturma başlatılarak, görevlendirilen 2 müfettişin, Asayiş Şube Müdürlüğü'ne geldiği bildirildi. 
     Müfettişlerin de soruşturma kapsamında, gözlem altındaki Kaban ile Dürgen'in ifadelerine başvurdukları öğrenildi. 
     






</TEXT>
</DOC>
