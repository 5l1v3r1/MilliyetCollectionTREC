<DOC>
<DOCNO> 66162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/yasam/yas03.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş’a cinayet şoku 
</HEADLINE>
<TEXT>

Galatasaraylı milli futbolcu Hasan Şaş’ın müstakbel kayınpederi, başına sert bir cisimle vurularak öldürülmüş halde bulundu 
     ANKARA Milliyet 

     Milli Takım’ın ve Galatasray’ın yıldız futbolcularından Hasan Şaş, önceki gün korkunç bir haberle sarsıldı. Şaş’ın nişanlısı Sibel Yalçın’ın babası Yusuf Yalçın 50 , başına sert bir cisimle vurularak öldürülmüş halde bulundu. 
     Korkunç cinayet, önceki gün Yalçın’ın eşinin, polise başvurması üzerine ortaya çıktı. İstanbul yolu üzerindeki Kazan ilçesinde bulunan Veteriner Fakültesi Çiftlik Müdürü Yalçın, önceki gün saat 15.15 sıralarında eşiyle buluşacağını belirterek işyerinden ayrıldı. 
     
     Eşiyle buluşacaktı 
     Eşiyle saat 18.00’de buluşacağı ifade edilen Yalçın, buluşma saatinde gelmedi. 
     Bunun üzerine meraklanan eşi, polise başvurdu. Polis, ilk aşamada arama çalışmalarından sonuç alamadı. Bu sırada çiftliği korumakla görevli özel güvenlik personeli, dereyatağında başı ezilerek öldürülmüş bir kişinin cesedini buldu. Bu kişininYusuf Yalçın olduğu anlaşılınca durum polise bildirildi. Polis, Yalçın’ın başına sert cisimle vurularak öldürüldükten sonra cesedinin dereyatağına atıldığını belirledi ve olayla ilgili geniş çaplı soruşturma başlattı. Hasan Şaş da, haberi alır almaz Ankara’ya hareket etti. 
     



 YAŞAM 




















</TEXT>
</DOC>
