<DOC>
<DOCNO> 64856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sontur18.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çorum'da aç kalan kurtlar şehir merkezine saldırdı 
</HEADLINE>
<TEXT>

     Ağır kış koşulları nedeniyle dağlarda yiyecek bulmakta sıkıntıya düşen ve aç kaldıkları için Çorum kent merkezine inen kurtlardan biri açılan ateş sonucu öldürüldü, bir kurt da yaralandı. 
     Dün gece Çimento Fabrikası'na gelen 8 kurttan oluşan grup, fabrikanın köpeklerine saldırdı. Fabrika bekçisi Mehmet Uçar, kurtlara ateş açarak, birini öldürdü, birini de yaraladı. Yaralı kurt, diğer kurtlarla birlikte kaçtı. 
     Çimento Fabrikası amirlerinden Mithat Yıldırım, kurtların her yıl özellikle kış aylarında gruplar halinde fabrika civarına geldiklerini, ancak ilk defa bu yıl saldırıda bulunduklarını söyledi. Yıldırım, ağır kış şartları ve açlık nedeniyle kurtların tehlikeli hale geldiklerini vurgulayarak, tedbir alınmasını istedi. 
     






</TEXT>
</DOC>
