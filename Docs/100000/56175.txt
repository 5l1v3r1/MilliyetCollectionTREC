<DOC>
<DOCNO> 56175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sondun03.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Karzai "Molla Ömer'in yerini bilmiyoruz" 
</HEADLINE>
<TEXT>

     Afganistan'daki geçici hükümetin Başbakanı Hamid Karzai, Taliban'ın lideri Molla Ömer'in nerede olduğunu bilmediklerini söyledi. 
     Karzai, uydu telefonu aracılığıyla Associated Press'e yaptığı açıklamada, ABD yetkililerinin, Ömer'in halen Kandahar'da olabileceği açıklamalarını değerlendirirken, ''Molla Ömer nerede bilmiyoruz. 
     Nerelerde olduğu hakkında bir bilgimiz yok'' dedi. 
     Molla Ömer'in yakalandığı yolundaki haberleri de yalanlayan Karzai, ''Ömer'i arıyoruz. Kendisi bir kaçak'' diye konuştu. 
     Ayrıca Kandahar'daki kabile liderleri Molla Nakibullah ve Gül Ağa'dan, Molla Ömer'in nerede olduğuna dair bilgi almadığını belirten Karzai, Ömer'in hala Kandahar'da ve kabile üyelerinin koruması altında olduğunu zannetmediğini ifade etti. Karzai, ''Bütün Taliban askerleri kenti terk etti. Niçin Ömer Kandahar'da kalsın '' diye konuştu. 
     ABD Başkanı George W. Bush'un Genel Sekreteri Andrew Card, Hava Üssü 1'de gazetecilere dün yaptığı açıklamada, Amerikalı yetkililerin Ömer'in halen Kandahar'da bulunduğuna emin olduklarını belirtmişti. 
     






</TEXT>
</DOC>
