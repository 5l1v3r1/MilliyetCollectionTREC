<DOC>
<DOCNO> 58083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/yazar/okur.html </URL>
<DATE> 2001/12/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Köyden indim borsaya’ 
</HEADLINE>
<TEXT>

     Sermaye Piyasası Kurulu’nun bayram sürprizi dikkatinizi çekmedi... Tam 30 kişiye sürekli işlem yasağı geldi 
     Öyle bir yasak ki borsaların kapısından içeri girmek bile cesaret ister. 
     Yasaklılar arasında kimler yok ki 
     İşte Can Alp. İnfo Menkul Değerler’in ortağı. İşte Hakan Ferhatoğlu. Meksa Menkul Degerler’in ortağı. İşte sıkı oyuncu Fahrettin Göllü ve huzurlarınızda Mehmet Akdere... 
     Diğerlerini saymadık, zamanı gelince sayacağız, bilesiniz. 
     Ancak bu kez gündemimize bir kişiyi Mehmet Akdere’yi aldık. 
     Kapitalizmin kalesi borsa neresi, Anadolu’nun yanık bağrından kopup trilyoner olma sevdalısı olmak nerede Tıpkı "köyden indim şehire" filmi gibi. 
     Sivas’ın Gürün ilçesine bağlı Akdere köyünden 1980’li yıllarda yola çıkmış, hasbel kader borsayı tanımış spekülatörlüğe soyunmuş, olmayınca da manipülatör olmuş. Hatta gazetelere "Krizde 1 milyon dolar" kaybetti diye konu olmuş. Tipik bir Özal dönemi "yuppiesi" işte. Köşe dönmecilik, aşırı cesaret riski... 
     "Koyun otlatmak, kağıt zıplatmak " 
     Karaköy’de sokaklarda tezgah üstünde hisse alıp satarak bugünlere gelmiş. Ve borsacı olma macerasını "kumar gibi, insanın kanına girince vazgeçemiyorsunuz" diye açıklamış. 
     Ancaak kazın ayağı öyle kolay mı 
     Borsa, köyde koyun otlatmaya, kumarda zar atmaya benzer mi 
     Bir anda gidiveriyorsunuz 
     Bu kez Mehmet Akdere, Süheyla Akdere ile birlikte kara listeye girdi. 
     İddia şu Akdere, Sivas’ın Gürün ilçesinden ne kadar hemşehrisi varsa onların adına hesap açtırıp, al gülüm ver gülüm hesabı çalışmış. 
     Borçlar, alacaklılar hemşerilere, eğer kar ediliyorsa paralar Akdere’ye... 
     
Oyun, yarım kaldı      Oh, bu ne güzel hayat. 
     Hani Anadolu mertliği, hani milyarlık borsacı portföyü. Önce Ankara’da ise başla, Ankara üzerinden İstanbul’a dal. Tam beş aracı kurumla "al takke ver külah" çalış. Şimdi olacak iş mi Parsan, Park Tekstil, Ceylan Giyim derken operasyonlar yarım kalsın Yanlış anlamayın, Akdere’nin öyle hisse oynattığı, işlem sıralarına göbek dansı attırdığı filan vaki değil. O, borsacı tabiriyle sadece "tahta hareket ettiriyor." Çogu zamanda kaybediyor. Yalnız kendisi mi İşte yandık Allah diye bağıran hemşerileri de... 
     
Milat, ocak ayı      Kıssadan hisse Herkes dersini alsın. İMKB, ne yol geçen hani, ne de kuralların hiçe sayılabileceği bir oyun arenası. Burası basbayağı, kuralların konduğu, tasarrufların değerlendirilebileceği bir yatırım aracı. 
     Bu kez SPK’ya kolay gelsin diyoruz, kronikleşmiş sorunlar, sorun yaratan gürültü kopartan manipülatörlerle uğraşmak da başlı başına bir iş. 
     Fakat SPK’dan bizim beklediğimiz, işlem sırası kapalı şirketlerle ilgili "kamuyu aydınlatma formu" bilgilerinin ne zaman açıklanacağı. 
     Bu kez tarih verdiler, 1 Ocak’tan itibaren işlem sırası kapalı şirketlerle ilgili bilgiler açıklanmaya başlayacakmış. 
     
     







Sayın Ecevit... 


Yüz göz olmak 


Bush - Ecevit zirvesi 


100 bin voltluk adam 


Failatün failün'süz edebiyat 


Kamu bankalarına yeni görev zararları mı geliyor 


İsteyen ABD olsaydı .. 


Köyden indim borsaya’ 


Usame'nin kasetleri yeni savaş senaryoları 


Husumet listesi 


Ecevit'in Irak politikası 


Bayramın bilançosu fena sayılmaz 


Kuş’lar ölmemeli 


Yolsuzlukla mücadelede IMF modeli 


</TEXT>
</DOC>
