<DOC>
<DOCNO> 89466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sonspo10.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa başladı Güney Kore'de suç işleme oranı düştü... 
</HEADLINE>
<TEXT>

     17. Dünya Kupası finallerinin ev sahibi ülkelerinden Güney Kore'de, kupa başladığından beri suç oranında düşme görüldüğü bildirildi. 
     Kupanın ilk 10 günü sonu itibariyle yapılan değerlendirmelere göre, polise intikal eden toplam 10 bin 824 olaya rastlanırken, bu rakamın kupa başlamadan önceki 10 güne göre yüzde 21'lik bir azalmayı ifade ettiği kaydedildi. 
     Güney Kore Polisi, 10 günlük sürede sayı olarak adam öldürmeye teşebbüs olaylarının, yüzde 67'lik azalmayla 12'ye, tecavüz olaylarının yüzde 35'lik azalmayla 129'a ve otomobil kazalarının da 6 bin 96'dan 5 bin 475'e düştüğünü bildirdi. 
     Kupanın başlangıcından bugüne dek 45 yabancının çeşitli suçlardan gözaltına alındıklarını ifade eden polis yetkilileri, bu rakamın ortalamanın altında olmadığını, hırsızlık sayısında da bir miktar yükselme görüldüğünü söylediler. 
     Kupayı izlemeye gelen yabancılarla ilgilenmek üzere polis teşkilatı içinde özel bir güvenlik biriminin görev yaptığı bildirildi. 
     





</TEXT>
</DOC>
