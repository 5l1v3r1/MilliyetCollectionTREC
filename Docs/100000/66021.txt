<DOC>
<DOCNO> 66021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/soneko02.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF "Yüzde 35 enflasyon hedefi tutturulabilir" 
</HEADLINE>
<TEXT>

     Uluslararası Para Fonu IMF Avrupa Direktörü Michael Deppler, Türkiye'de Ocak ayı enflasyonunun beklenenden yüksek çıkmasına karşılık, yüzde 35 olan enflasyon hedefinin tutturulabileceğine inandığını bildirdi. 
     Deppler, "IMF İcra Direktörleri Kurulu, Türkiye'nin programı konusunda çok pozitif. Ancak programın inançla devam ettirilmesine verilen öneme ilişkin kuvvetli bir uyarı da var" dedi. 
     Bugünkü enflasyon oranının hayalkırıklığı olduğunu belirten Deppler, "Ancak bu yılki hedefin tutacağına inanıyoruz" diye konuştu. 
     Deepler, Türk Lirası'nın değerinin yeniden yükselmesinin bir güven işareti olduğunu ifade ederek, uzun dönemde bu durumun, ihracatı olumsuz etkileyebileceğine işaret etti. 
     Bir başka gazetecinin, Türkiye'ye, onaylanan yeni stand-by anlaşması çerçevesinde 9 milyar dolar gibi geniş bir kaynağın ayrılmasına yönelik sorusu üzerine Deppler, "Bu gerçekten de çok geniş bir kaynak" dedi. 
     Deppler, kısa dönemde Türkiye'ye geniş miktarda kaynak sağlayarak yüksek faizli krediyi düşük faizli krediyle değiştirmiş olduklarını ve bunun da Türkiye'yi rahatlatmasını umduklarını söyledi. 
     






</TEXT>
</DOC>
