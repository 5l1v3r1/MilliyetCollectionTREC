<DOC>
<DOCNO> 84111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sondun21.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat "Barış arayışından vazgeçmeyeceğiz" 
</HEADLINE>
<TEXT>

     Filistin lideri Yaser Arafat, ''Filistinlilerin, İsrail'in Filistin denetimindeki bölgelere operasyon düzenlemesine rağmen barış arayışından hiçbir zaman vazgeçmeyeceklerini'' bildirdi. 
     Arafat, olağanüstü toplanan Filistin Yasama Konseyi'nde, İsrail askeri müdahalesi sonrasında ülkenin durumunu konu alan konuşmasında, ''barışın her zaman en önemli tercihleri olduğunu ve hiçbir zaman bu tercihlerinden vazgeçmeyeceklerini'' söyledi. 
     Barışın Filistin ve İsrail halklarının ortak çıkarına olduğunu belirten Arafat, İsrail'in, Filistinli militanları yakalamak için Batı Şeria'ya girmesini kınadı. 
     ''Barış anlaşmasını durdurmaya çalıştılar. Yıkmak, öldürmek ve altyapımızı yok etmek için askeri yolu seçtiler'' diyen Arafat, bunun, barışı, özerklik ve bağımsızlığı elde etmedeki kararlılıkları konusunda hiçbir şeyi değiştirmediğini söyledi. 
     





</TEXT>
</DOC>
