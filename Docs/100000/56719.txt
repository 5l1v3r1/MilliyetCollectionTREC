<DOC>
<DOCNO> 56719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/guncel/gun03.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT'çi Gündeş dedektif oldu 
</HEADLINE>
<TEXT>

Eski MİT’çi Gündeş, kurduğu Panter Güvenlik adlı şirkette işadamlarına takip-koruma hizmeti veriyor 
     FEHİM GENÇ 

     Milli İstihbarat Teşkilatı MİT eski İstanbul Bölge Müdürü Nuri Gündeş, emekli olduktan sonra kurduğu şirketle, işadamları ve şirketlere güvenlik hizmeti sağlıyor. Gündeş'in kurduğu Panter Güvenlik ve Bilgi Toplama Limited Şirketi, güvenlik ihtiyacı olan şirket ve işadamları için, risk analizlerine dayalı güvenlik senaryosunu ortaya koyuyor ve koruma hizmetlerini bu analizlere göre yapıyor. Panter Güvenlik konutlara fiziki güvenlik, işadamlarına koruma hizmeti de veriyor. 
     
     1986'da MİT'ten ayrıldı 
     TSK'da 21 yıl görev yapan Gündeş, MİT'te sivil kadroda yer aldı. Genelkurmay İstihbarat Başkanlığı'nda 7 ve Paris'te 2 yıldan fazla görev yapan Gündeş, MİT'te muhtelif kademelerde başkan olarak görevini sürdürdü. Ortadoğu'da da görev yapan Gündeş, 1986'da MİT'ten emekli oldu. 1993'te Başbakanlık Güvenlik Başdanışmanlığı görevine gelen Gündeş, Sheraton İstanbul'un eski güvenlik müdürü Cengiz Adam ile 96’da Panter Güvenlik'i kurdu. 
     
Her talebin risk analizi yapılıyor      Gündeş'in ortaklarından Cengiz Adam güvenlik sektöründe 28 yıllık bir kariyere sahip. Adam, Sheraton'da görev yaparken, Boston'daki Sheraton Güvenlik Komitesi'nin 21 üyesi arasında yer aldı. Gündeş'in diğer ortağı ise, ekonomist Can İzgi. Profesyonel bir kadroyla, müşterilerin farklı ihtiyaç ve talepleri doğrultusunda risk analizleri yaptıklarını anlatan Panter Güvenlik Genel Koordinatörü Adam, müşterileri arasında tanınmış bir çok işadamı ve şirket bulunduğunu söylüyor. 
     



 GÜNCEL 
















</TEXT>
</DOC>
