<DOC>
<DOCNO> 62979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sonspo06.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Tim Duncan'ın fendi Karl Malone'u yendi... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 5 maçla devam edildi. 
     Batı Konferansı Ortabatı Grubu'nun 2 takımının karşılaştığı maçta, grupta 2. sırada bulunan San Antonio Spurs, dördüncülükte yer alan Utah Jazz'ı 102-98 yendi. 
     Spurs'a galibiyeti getiren oyuncu, 35 sayıyla gecenin en skorer ismi Tim Duncan oldu. Duncan, 10 ribaunt ve 5 bloka da imza attı. 
     Spurs'ta Charles Smith ise 19 sayı ve 6 ribauntla oynadı. 
     Utah Jazz'da da ''Postacı'' lakaplı ünlü forvet Karl Malone'un 30 sayı, 14 ribaunt ve 6 asistlik performansı yeterli olmadı. Jazz'ın bir diğer etkili ismi Rus Andrei Kirilenko, 24 sayı ve 8 ribauntla sahadan ayrıldı. 
     Doğu Konferansı'nın 2 ekibini karşı karşıya getiren maçta ise Philadelphia 76ers, Charlotte Hornets'ı 93-88 ile geçti. 
     Philadelphia'da Allen Iverson, kaydettiği 33 sayıyla sahanın en skorer ismi olurken, Aaron McKie de 22 sayı ve 6 ribauntla galibiyette önemli rol oynadı. 
     Hornets'ta Lee Nailon'ın 27 sayı ve 6 ribaunt, P.J.Brown'un ise 12 sayı ve 12 ribauntluk performansları yenilgiyi engelleyemedi. 
     Ligde alınan sonuçlar şöyle 
     
     
Philadelphia 76ers-Charlotte Hornets 93-88 Chicago Bulls-Atlanta Hawks 94-91 Dallas Mavericks-Memphis Grizzlies 108-97 Utah Jazz-San Antonio Spurs 98-102 Miami Heat-Portland Trail Blazers 92-90 
     






</TEXT>
</DOC>
