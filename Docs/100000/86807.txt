<DOC>
<DOCNO> 86807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sonspo13.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cuper "Dünya Kupası'nın sürprizi Türkiye olacak" 
</HEADLINE>
<TEXT>

     Okan Buruk ve Emre Belözoğlu'nun da forma giydiği İtalya'nın F.C İnter takımının teknik direktörü Hector Cuper, ''Dünya Kupası finallerinde sizce sürprizi kim yapacak'' sorusuna net yanıt verdi ''Ben Türkiye diyorum.'' La Gazzetta dello Sport gazetesinde bugün yayımlanan demecinde Arjantinli teknik adam, Emre ve Okan dahil İnter'deki 13 futbolcunun Dünya Kupası'nda olmasından dolayı ''gurur duyduğunu'' bildirdi. Cuper, Dünya Kupası'nda oynayacak futbolcular arasında Brezilyalı Ronaldinho Gaucho'yu, çok hızlı ve rolünü en iyi şekilde yapan bir oyuncu olarak yıldızı parlayacaklar arasında ilk sıraya yerleştirdi. 
     Cuper ayrıca, finalde İtalya ile Brezilya'nın karşılaşmasını beklediği dile getirdi. 
     İnter Teknik Direktörü, Valencia'da oynayan Kily Gonzalez'i istediklerini de doğrularken, daha önce birlikte çalıştığı futbolcu ile uyum içinde olduklarını hatırlattı. 
     İtalyan basınında, Gonzalez'i almak için görüşmeler yapan İnterli yöneticilerin, Valencia'ya Ventola, Simiç ve Emre'den biri ile takas etmeyi önerdiği belirtiliyor. 
     





</TEXT>
</DOC>
