<DOC>
<DOCNO> 82784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sondun10.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton'ı cinsel tacizle suçlayan radyocunun iş hayatı kısa sürdü 
</HEADLINE>
<TEXT>

     Eski ABD başkanı Bill Clinton'u cinsel tacizcilikle suçlayan ''talk-show''cu Kathleen Willey'in WRVA radyosundaki macerası kısa sürdü. 
     55 yaşında olan Willey, bir iş görüşmesi için gittiği Beyaz 
     Saray'da o zamanki başkan Bill Clinton tarafından cinsel tacize uğradığını ve Clinton'un kendisini kucaklayarak sıkıştırmaya çalıştığını öne sürmüştü. 
     Willey'in bir ay kadar önce başladığı programın yayından kaldırıldığını açıklayan WRVA radyosu program müdürü Randall Blomquist, ''Sokaktan toplanan adamlarla talk-show yapılmaz. Willey, bizimki gibi bir radyoda görev yapmaya hazır değil'' dedi. 
     Göreve 7 Nisan'da başlayan Willey'in mikrofona çıkardığı isimler arasında Monica skandalını soruşturan bağımsız savcı Ken Starr ve Dick Morris de bulunuyordu. 
     





</TEXT>
</DOC>
