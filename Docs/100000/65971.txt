<DOC>
<DOCNO> 65971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/spor/spo08.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
YAŞAM SPRİNTİ 
</HEADLINE>
<TEXT>

Milli atlet Reşat Oğuz, Yunanistan’da ölümden döndü. Pire Stadı’nda idman yaparken yere yığılan Oğuz, telefon diplomasisi sayesinde ucuz kurtuldu 
     FUAT ERCAN 

     Revire kaldırıldı 
     TÜRKİYE rekortmeni milli atlet Reşat Oğuz, Türkiye-Yunanistan arasında gerçekleşen telefon diplomasisiyle ölümün eşiğinden döndü. Antrenörlüğünü yaptığı nişanlısı milli atlet Candeğer Kılınçer ile birlikte önceki gün Atina’ya giden Oğuz, antrenman yapmak için çıktığı Pire Stadyum’unda sprint atarken, üçüncü koşusunda bir anda yere yığıldı. Stat sağlık görevlileri tarafından apar topar revire kaldırılan sporcumuzun kardiyosu çekildi ve durumu anında telefonla İstanbul’daki menajeri Münir Yaraş’a bildirildi. 
     
     Ambulans yetiştirildi 
     OLAYI öğrenir öğrenmez Yunanistan Aletizm Federasyonu Dış İlişkiler Üyesi Konstantopulos’u arayan Yaraş, yardım talebinde bulundu. Birkaç dakika içinde gerçekleşen bu yoğun trafik sonrası Konstantopulos ambulansla soluğu stadda aldı. Reşat Oğuz acil şekilde Atina’ya getirilerek tam teşekküllü bir hastahanede yoğun bakıma alındı. Kalp spazmı geçirdiği öğrenilen sporcumuz kardioloji servisinde geçirdiği 24 saatlik müşaedenin ardından sağlıklı bir şekilde dinlenmek için oteline geri döndü. 
     



 SPOR 


























</TEXT>
</DOC>
