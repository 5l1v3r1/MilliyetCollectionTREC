<DOC>
<DOCNO> 76092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/magazin/mag01.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erduran’a ahlaksız teklif’ iması 
</HEADLINE>
<TEXT>

Zuhal Olcay ve Haluk Bilginer, kendileri için Yerli oyun oynamaktan ödleri kopuyor’ diyen Refik Erduran’ı üstü kapalı olarak rüşvetçilikle suçladı... 
     ELİF KORAP İstanbul 

     Gazeteci - yazar Refik Erduran’ın "yerli oyun oynamaktan ödleri kopuyor" eleştirisine Haluk Bilginer ve Zuhal Olcay’dan büyük tepki geldi. Yaptıkları açıklamaya "Yanıtımızın dili biraz sertçedir. Dilinizi uzatırken dikkat edin " uyarısıyla başlayan Bilginer ve Olcay şöyle dedi 
     "Tiyatromuz yandığında bize destek olmak amacıyla bir teklifte bulunmuştu. Özel tiyatrolara devlet desteği’ kararnamesindeki yerli oyun oynayan tiyatrolara daha çok yardım yapılır’ maddesini hatırlatmış, ardından da kendi oyununu bize yollamıştı. Destek komisyonundaydı ve biz bunun teklif mi rüşvet mi olduğunu anlayamamıştık. O dönemde, sinemalarda bir gavur’ filmi gösteriliyordu. Adı Ahlaksız Teklif’ti. Refik Bey bu filmin temasından etkilenmiş miydi acaba Refik Bey orada burada dedikodu yapacağına gelip oyunlarımızı seyretsin." 
     
Sinir uçlarına dokunmuş’      Refik Erduran ise Olcay ve Bilginer’in sözlerinin çirkin bir iddia olduğunu ifade ederek şunları söyledi "Rüşvet söz konusu değil. İnsan karşısındakini kendisi gibi bilir. Yanan tiyatro için yardım rica ediyorlardı. Özel tiyatrolara devlet yardımı koşullarını sordular, yasa metnini kendilerine ilettim. Nezaket göstererek benim oyunlarımdan birkaçını okumak istediklerini söylediler. Ben de iki oyunumu gönderdim. Olayları birbirine dolayıp Bize rüşvet teklif edildi’ iddiasını çıkarma ucuzluğunu iki değerli sanatçıya yakıştıramadım. Anlaşılan dile getirdiğim gerçek biraz hassas bir sinir ucuna dokunmuş." 
     



 MAGAZİN 













</TEXT>
</DOC>
