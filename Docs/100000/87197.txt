<DOC>
<DOCNO> 87197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/soneko02.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş Washington'da 
</HEADLINE>
<TEXT>

     Ekonomiden sorumlu Devlet Bakanı Kemal Derviş, Londra'dan Washington'a geldi. 
     Bakan Derviş'in, başkent Washington'a komşu Virginia eyaletinde bir otelde düzenlenecek olan Bilderberg toplantılarına katılacağı belirtildi. 
     Hollanda'da ilk kez 1954 yılında yapıldığı otelin adını alan Bilderberg toplantılarına, ABD Savunma Bakan Yardımcısı Paul Wolfowitz'in de katılabileceği belirtiliyor. ABD'nin eski Dışişleri Bakanlarından Henry Kissinger, Hollanda Kraliçesi Beatrix, Dünya Bankası Başkanı James Wolfensohn da bu toplantıya daha önce katılmış isimler arasında bulunuyor. 
     Katılımcıların konuşulanları gizli tutması kuralının uygulandığı toplantılarda, Avrupa Birliği, Irak'a olası bir askeri müdahale ve serbest ticaret alanlarının artırılması konularının ele alınmasının öngörüldüğü iddia ediliyor. Bilderberg toplantılarını basının izlemesine izin verilmiyor ve toplantının yapılacağı yer ve zaman gizleniyor. 
     Devlet Bakanı Derviş'in, 2 Haziran'da bitecek olan Bilderberg toplantılarına katıldıktan sonra Washington'dan ayrılması bekleniyor. 
     





</TEXT>
</DOC>
