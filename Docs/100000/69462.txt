<DOC>
<DOCNO> 69462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sonspo19.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
200 Liverpool taraftarı ve Hagi maçı izlemeye geldi 
</HEADLINE>
<TEXT>

     Avrupa Şampiyonlar Ligi'nde yarın Galatasaray'la karşılaşacak olan İngiltere'nin FC Liverpool takımının yaklaşık 200 kişilik taraftar grubu İstanbul'a geldi. 
     Atatürk Havalimanı'na gelen Liverpollu taraftarlar, herhangi bir taşkınlığı önlemek amacıyla, polis kontrolü altında, Dış Hatlar Terminali'nden toplu halde alınarak, otobüslere bindirildi. 
     Bu arada taraftarlardan bazıları, gazetecilere, maçı 2-0 kazanacaklarını belirten el işaretleri yaptılar. 
     Taraftarlar daha sonra, otobüslerle kalacakları otellere hareket ettiler. 
     
     Hagi'de geldi 
     Galatasaraylı eski Rumen futbolcu Georghe Hagi de sarı-kırmızılıların özel davetlisi olarak, Liverpool maçını izlemek üzere İstanbul'a geldi. 
     Bir grup Galatasaraylı taraftarın alkış, slogan ve çiçeklerle karşıladığı Hagi, gazetecilerin sorusu üzerine, ''Yarınki maç çok önemli. İnşallah Galatasaray kazanır'' dedi. 
     






</TEXT>
</DOC>
