<DOC>
<DOCNO> 50154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/yazar/guclu.html </URL>
<DATE> 2001/11/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
ODTÜ'lüler meğer çok da alınganmış 
</HEADLINE>
<TEXT>

     Önceki gün, Kemal Gürüz ve arkadaşları nedeniyle ODTÜ YÖK'te sınıfta kaldı diye yazdım. Mail bombardımanına uğradım. Aslında gönderilen mesajları bir bir yayımlayıp işte ODTÜ bu demek işin en kolayı. Ama yanlış olur. Bana yönelttikleri "haksız ithamda bulunuyorsun" boyutunu öylesine aşmışlar ki, bırakın bir üniversite mezununa çoğu bir ilkokul mezununa bile yakışmaz... 
     Yazının özeti zaten başlıkta veriliyor ODTÜ YÖK'te sınıfta kaldı. Söz konusu yazıdan ODTÜ'lüler başarısız gibi bir mana çıkartmak eğer art niyet yoksa sadece duygusallıktır. 
     ODTÜ ile gururlanmak sadece ODTÜ'lülerin tekelinde değildir. Ülkemizin en güzide kurumlarından biri olarak en az onlar kadar bizler de ODTÜ ile gururlanıyoruz, övünç duyuyoruz. Bu köşeyi arada sırada değil de, sürekli okuyanlar bunu çok iyi bilir. Üniversite yönetimi ve mezunlar derneği de... 
     İTÜ ve Boğaziçi mezunlarıyla ilgili yazdıklarım ise tamamen bir tespitten ibaret. Yoksa onlardan mezun olan liderlerin ülkeye yararlı ya da zararlı oldukları konusunda dikkatli okunacak olursa hiçbir fikir yürütmedim. Ama gelen maillerde işin dozu öylesine kaçırılmış ki, şaşmamak elde değil .. 
     İşin en enteresan olan yanı ise gelen yüzlerce mail içerisinde bir tekinin bile yazının ana konusu olan Gürüz ve arkadaşlarının YÖK'te yarattıkları tahribat konusunda fikir beyan etmemeleri. Oysa yazının ana konusu ne diğer üniversitelerin ODTÜ'den daha iyi ya da kötü olduğunu ortaya koymak ne de hangisinin mezunlarının ülkeye daha yararlı ya da zararlı olduğunu tartışmaya açmaktı. Sorgulanan tek şey son 5 yıldır Türk yüksek öğrenimine ODTÜ'lülerin yön verdiği ve gelinen noktanın ODTÜ'nün imajını hiç de iyi etkilemeyeceği yönündeydi. 
     Söz konusu yazı sadece mevcut durumun fotoğrafının çekilmesi olayıydı. Ama çok farklı noktalara götürüldü... 
     Özetin özeti ODTÜ'yü seviyor ve bu ülkenin bir ferdi olarak eğitiminin kalitesi ve yetiştirdiği öğrencilerin üretime katkıları nedeniyle onunla gurur duyuyorum. Bu yüzden tıpkı şimdi olduğu gibi diğer üniversiteler tarafından çok eleştirildim. Yeri geldiğinde eleştiri hakkım saklı kalmak kaydıyla her zaman yiğidin hakkını yiğide vermeye çalıştım. ODTÜ'lülere önerim kendi aralarında yaptıkları özeleştiriyi, başkaları yaptığında da aynı olgunlukta karşılamaları. Kendilerini ve mezunlarını yüceltirken başka üniversitelerin de kendi mezunlarıyla ilgili görüşlerine saygı duymaları... 
     
Cordan veda etti      Milli Eğitim'in son 7 bakanına müsteşarlık yapan Bener Cordan dün hüzünlü bir veda töreniyle emekliye ayrıldı. Cordan'ın gitmesine sevinenler kadar üzülenler de var. Eğitimin bugün sorunlar içerisinde boğulma noktasına gelmesinde onun çok etkisi olduğunu iddia edenler gibi eğitimin onun sayesinde istikrarlı bir dönem yaşadığını savunanlar da bulunuyor. 
     Görünen o ki bakanlıkta taşların yeniden yerli yerine oturması zaman alacak. Umarız yeni müsteşar, bakan bey gibi eğitimin acemisi olmaz. Milli Eğitim teşkilatını ve sorunlarını koltuğa oturduktan sonra öğrenmeye başlamaz .. 
     Bu arada YÖK'te de önemli operasyonlar olacağı konuşulan konular arasında. Bakalım fatura kimlere çıkacak .. 
     
     







Müsteşarın ardından 


Bildikkişi... 


'Gerekirse savaşırız' 


Terörle mücadele, Afganistan'a asker gönderme... 


Varyag'ın ablası Minsk'te... 


ODTÜ'lüler meğer çok da alınganmış 


Askeri talebin karşılığı ne 


Gecikmiş ama doğru bir karar 


Adil dağılım 


Hem çalıyor, hem tehdit ediyor, hem de bağırıyorlar 


İki futbolcu İlhan ve Sergen 


Afgan misyonu ve Kore 


Telecom Italia'nın hayallerini yıkan biz değiliz 


Karşı çıkmak ve büyümek üzerine 


Biraz da vatandaşı koruyalım 2 


Simitte KDV yüzde 18, otoda KDV yüzde 18 insaf .. 


</TEXT>
</DOC>
