<DOC>
<DOCNO> 96840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sontur04.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Freni patlayan kamyonun çarptığı ev ikiye bölündü 
</HEADLINE>
<TEXT>

     Konak ilçesinde freni patlayan servis aracı, çarptığı evi ikiye böldü. Kazada, 6 kişi yaralandı. 
     İzmir Yeşilyurt Atatürk Eğitim ve Araştırma Hastanesi'nin temizlik işlerini yapan Nilay firması elemanlarını taşıyan, Baddal Uğur 38 yönetimindeki 35 S 90497 plakalı servis aracının freni, 3959. sokaktan yokuş aşağı 
     inerken patladı. 
     Sürücünün kontrolünden çıkan araç, 3960. sokaktaki Himmet Güler'e 75 ait eve çarptı. Kaza nedeniyle ev ortadan ikiye bölündü. Olay sırasında evde kimsenin bulunmaması faciayı önledi. 
     Kazada, freni patlayan servis aracının sürücüsü Baddal Uğur ile temizlik şirketi çalışanlarından Nazife Nar 16 , Sevgi Çifçi 39 , Abdülcabbar Nar 47 , Ahmet Şener 37 ve Aydoğan Çolakoğlu çeşitli yerlerinden yaralandılar. 
     Yeşilyurt Atatürk Eğitim ve Araştırma Hastanesi'ne götürülen yaralıların ilk tedavisi buruda yapıldı. Daha sonra ambulansla Bozyaka SSK Hastanesi'ne sevk edilen yaralıların sağlık durumlarının iyi olduğu öğrenildi. 
     
     AYNI EVE İKİ YIL ÖNCE DE MEŞRUBAT KAMYONU ÇARPMIŞ 
     Servis aracının çarparak ikiye böldüğü evin sahipleri, ''2 yıl önce de buraya meşrubat yüklü kamyon çarpmıştı. O zaman da can kaybı olmamıştı. Havanın sıcak olması nedeniyle yan taraftaki akrabalarımızın evlerinin terasında yatıyoruz. Eğer evde veya bahçede uyumuş olsaydık, hayatımızı kaybedebilirdik'' dediler. 
     Kazayla ilgili soruşturmanın sürdürüldüğü belirtildi. 
     





</TEXT>
</DOC>
