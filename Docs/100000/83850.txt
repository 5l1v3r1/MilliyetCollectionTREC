<DOC>
<DOCNO> 83850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/spor/spo04.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Aybaba depremi 
</HEADLINE>
<TEXT>

Bordo - Mavili takımın yeni teknik patronu, başta Hami ve Osman olmak üzere birçok ismi gözden çıkarınca, oyuncular ayağa kalktı 
     Yazık, günah’ 
     SAMET Aybaba’nın transferi Trabzonspor’u hareketlendirdi, verdiği rapor ise camiaya "bomba" gibi düştü. Tecrübeli hocanın, başta Hami, Osman ve kaleci Metin Aktaş’ı veto etmesi ortalığı karıştırdı, neşterden payını alacağı iddia edilen oyuncular da isyan etti. Hami, "Yazıktır, günahtır. Ben kime ne yaptım Tanju’nun 240 gollü rekorunu kırmadan futbolu bırakmam. İstenmiyorsam, önce alacaklarımı ödesinler" dedi. 
     
     Çocuklar güler’ 
     OSMAN, "Şaşırmadım. Dokuz yıldır ayağa kafa mı uzatmadım, kırık kolla mı oynamadım Parayı mı sorun yaptım H l 1.5 yıl öncesinden alacağım var. Yaşım 31 ve jübile isteniyorsa buna çocuklar bile güler. Gitmem isteniyorsa, başımın çaresine bakarım" dedi. Kaleci Metin Aktaş da, "İstenmiyorsam kalmam" ifadesini kullandı. Başkan Yardımcısı Ahmet Ağaoğlu, Zafer ve Güngör ile de sözleşme yenilemeyeceklerini açıkladı. 
     
     Erman’la anlaşma sağlandı 
     TRABZONSPOR’DA işbaşı yapmasının ardından kolları sıvayan Samet Aybaba’nın Beşiktaşlı Erman’la her konuda anlaştığı, bu futbolcu ile kulübünden doğan alacağıyla ilgili sorunu çözdükten sonra sözleşme yapılacağı bildirildi. Bayram’ın transferi için çalışmalar sürerken, Göztepe’nin forveti Ersen Martin’in de ismi gündeme geldi. Kocaelispor’un Bulgar oyuncusu Lazarov’un da gelmeye hazır olduğu öğrenildi. Bu arada ümit takımda forma giyen Mustafa Ramazan, Ali Şen, Tayfun, Feridun ve kaleci Tolga ile bugün sözleşme yapılacak. 
     



 SPOR 






















</TEXT>
</DOC>
