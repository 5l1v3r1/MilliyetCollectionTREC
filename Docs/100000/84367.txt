<DOC>
<DOCNO> 84367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/soneko18.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
FIAT, 2887 işçisini işten çıkarıyor... Grev yolda... 
</HEADLINE>
<TEXT>

     İtalyan Fiat Grubu'na bağlı Fiat Oto, İtalya'daki işçilerinden 2,887'sini işten çıkarma kararı aldı. 
     Sendikalar ile uzun süren görüşmeler sonrasında işten çıkarılacakların sayısını 2,887 olarak açıklayan Fiat, bu sürecin 2 yıla kadar bir zamana yayılacağını belirtti. 
     Merkezi Torino'da bulunan Fiat Oto'da işten çıkarılacak işçilerin 2,442'sinin otomobil üretimi, 445'inin de servis hizmetleri bölümü çalışanlarından olacağı duyuruldu. 
     Şimdilik sadece İtalya içinde işten çıkarmayı planladığı söylenen Fiat'ın Torino'da bulunan fabrikasından ise 1,655 işçinin çıkarılacağı bildirildi. 
     Bu arada Fiat işçilerinin bağlı bulunduğu sendikalar Fiom-Cgil, Fim-Cisl, Uilm-Uil, görüşmeler sonrasında, Fiat'ın verdiği karara karşı olarak önümüzdeki günlerde 2 saatlik greve gideceklerini açıkladı. 
     Sendika yetkilileri, işten çıkarılma yöntemlerinin çok karışık olduğunu hatırlatıp, emeklilik yaşı yaklaşanların emekliliği çabuklaştırma veya Fiat'ın kirzden çıkmasına kadar işçilerin maaşlı olarak maaşlarının yüzde 80'i belirli sürelerle işlerinden alınması şeklinde olacağını ifade etti. 
     Fiat'ın otomobil üretim sayısını da düşüreceği belirtildi. 
     Öte yandan İtalya'nın sembolü olarak gösterilen Fiat'ta yaşanan gelişmeler, hükümeti de harekete geçirdi. 
     Berlusconi hükümetinin, Fiat'a acil yardım sağlamak için çalışma başlattığı kaydedildi. 
     Muhalefette bulunan partiler ise hükümetin parlamentoda Fiat ile ilgili ne tür önlemler aldığını açıklamasını istedi. 
     





</TEXT>
</DOC>
