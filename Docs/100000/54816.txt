<DOC>
<DOCNO> 54816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/magazin/amag.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yaşasın Tarkan kadar meşhurum’ 
</HEADLINE>
<TEXT>

50 bin bileti şimdiden satılan 'CMYLMZ' adlı gösterisiyle 'dünyaya geri dönen' Cem Yılmaz, her akşam perde açıldığında konuklarını gülmekten kırıp geçiriyor... 
     BİRSEN ALTUNTAŞ 

     Askerden döndükten sonra ne yapacağı merakla beklenen Cem Yılmaz, Şubat 2002'ye kadar kapalı gişe oynayacağı "CMYLMZ" tek kişilik gösterisiyle ilgili bir basın toplantısı düzenledi. Tahmin edilebileceği gibi bu basın toplantısı da bir Cem Yılmaz şova döndü. 
     Katılanların kahkahaya boğulduğu toplantıda "CMYLMZ" oyununun şimdiye kadar 50 bine yakın biletinin satıldığını açıklayan Yılmaz, gösterisinin bu kadar ilgi görmesini, Tarkan kadar meşhur olmasına bağladı ve ekledi "Ama Tarkan'a rakip değilim. Çünkü kanal kapatmak konusunda onun kadar başarılı olamadım." 
     
'Kızları sadece eve bırakmıyorum'      Lüks otomobillere düşkünlüğünün yanı sıra çapkınlığıyla ilgili çıkan haberleri de gösterisine konu eden Yılmaz, şunları söyledi 
     "Yaklaşık 3 - 4 aydır yanımda kimseyi göremedikleri için Televole'deki arkadaşlar sürekli beni bayan arkadaşlarımı otomobillerine, eve ya da otele bırakırken görüntülüyorlar. Bu görüntülerin altına da, 'Yine reddedildi, kızlara şey yapamadı, eve giremedi' diye yazıyorlar. Şunu söylemeliyim ki, benim tek cinsel aktivitem insanları eve bırakmak değil." 
     
Oturup sigara içmiyorum      Bu haberler nedeniyle insanların, kızları evine bırakarak tatmin olduğu fikrine kapıldığını anlatan Yılmaz şöyle devam etti "Arkadaşlarım, kızları evine bırakarak kendimi tatmin etme yöntemini nasıl keşfettiğimi soruyor. Bazıları da zannediyor ki, kızları eve götürdükten sonra arkalarından zevkten sigara içiyorum. İnanın cinsel hayatım bugünlerde hiç aktif değil. Haftanın 6 günü sahneye çıkıyorum." 
     Basın toplantısında bir hayli kilo aldığı da dikkati çeken Cem Yılmaz, belfıtığı ameliyatı olduktan sonra hareketsizlikten şişmanladığını, yoğun iş temposuyla fazlalıklarından kurtulacağını söyledi. 
     Televizyonla ilgili kendisine gelen tekliflere sıcak bakmadığını da ifade eden Yılmaz, televizyon için değil, sahne için uygun olduğunu dile getirdi. 
     
Bir de Ferrari parçalıyor      Oyunu için hazırladığı afiş ile dalga geçen ünlü şovmen, kendisini Matrix'e benzetti ve bilimkurgu kahramanlarına gönderme yaptıklarını söyledi. Gösterisinin içinde yayınlanan 15 dakikalık kısa filmi de izlettiren Yılmaz'ın en çok son model Ferrari'yi parçaladığı sahne dikkat çekti. 
     
Cumhuriyet rejimi yapıyor      Cem Yılmaz, yaşadığı olayların ayrıntılarından nasıl malzeme çıkardığını da bir örnekle anlattı. Bir televizyon muhabirinin kendisine "Rejim yapıyor musun " diye sorduğunu kaydeden ünlü şovmen, sözlerini şöyle sürdürdü 
     "Ben de yapıyorum dedim. O bayan arkadaş da ne rejimi yaptığımı sordu. 'Cumhuriyet rejimi' diye yanıt verdim. Buna rağmen yine de 'Nasıl bir rejim ' diye sorunca, Cumhuriyet rejimi işte. Halkın kendi kendini eritmesi’ dedim. Arkadaş bununla da yetinmeyip, 'Neler yiyorsun ' diye sorunca Cumhuriyet sucuğu, Cumhuriyet salamı diye sıralamaya başladım." 
     



 MAGAZİN 












</TEXT>
</DOC>
