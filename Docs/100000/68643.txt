<DOC>
<DOCNO> 68643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sondun18.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'tan İsrail'e "Korkmuyoruz.." 
</HEADLINE>
<TEXT>

     Filistin Devlet Başkanı Yaser Arafat, İsrail'in dün geceki bombardımanından sonra cesur açıklamalarını sürdürerek, Filistinlilerin bir gün İsrail işgalini sona erdireceğini söyledi. 
     Arafat, Ramallah'daki bürosunda Filistinlilere hitaben, ''Tanklar, füzeler, uçaklar bizi dehşete düşürmez. Askerlerden, hapishanelerden ya da karargahlarımızın bombalanmasından korkmayız'' diye konuştu. 
     Yaser Arafat, gece yapılan bombardımanın ardından yaptığı konuşmada, ''Bu, yüreklerindeki nereti kanıtlıyor. Zaman, kimin zafere ulaşacağına karar verecektir. İsrail, barış sürecinden kaçmakta ısrar ediyor, ancak Kudüs surlarında Filistin bayrağını dalgalandıracağız'' dedi. 
     İsrail helikopterleri, gece Arafat'ın Ramallah kentindeki bürosu yakınlarına 6 füze fırlatmış, füzelerden biri Arafat'ın bürosunun 100 metre yakınındaki Filistin polisine ait benzin istasyonuna isabet etmişti. 
     






</TEXT>
</DOC>
