<DOC>
<DOCNO> 92611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun05.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinozorlar döneminden kalma yağmur ormanı bulundu 
</HEADLINE>
<TEXT>

     ABD'nin Denver kentinin güneyindeki Castle Rock bölgesinde kazı yapan bilim adamları, dinozorlar devrinden kalma bir yağmur ormanına rastladılar. 
     Yağmur ormanının, 65 milyon yıl önce dinozorların yok olmasına sebep olan göktaşının dünyaya çarpmasından sonra oluştuğu belirlendi. Yağmur ormanında 100'den fazla tür ağacın fosilleşmiş kalıntıları bulundu. 
     Göktaşı felaketinden 1.4 milyon yıl sonra oluştuğu belirtilen ormandaki ağaçların bazılarının çapının 1.8 metreyi bulduğu kaydedildi. 
     Denver Doğa ve Bilim Müzesi Müdürü Kirk Johnson ve yardımcısı Beth Ellis tarafından ortaya çıkartılan ormanın bulunmasını ''beklenmedik bir olay'' olarak nitelendiren bilim adamları, tek bir bölgedeki oluşumun tüm dünya hakkında fikir veremeyeceğini, bununla birlikte buluşun çok önemli olduğunu vurguladılar. 
     Uzmanlar, ormandaki bitki türlerinin, göktaşının düşmesinden önce yetişen bitkilerden farklı olduğunu da söylediler. 
     Bilim adamları şimdiye kadar, göktaşının düşmesinden sonra dünyanın yoğun toz bulutları altında kaldığını, yeryüzündeki bitki örtüsünün bundan olumsuz etkilendiğini ve bu durumun yaklaşık 10 milyon yıl sürdüğünü savunuyorlardı. Oysa ortaya çıkarılan yağmur ormanında bol miktarda çiçekli bitkiler, eğrelti otları ve kozalı çam ağaçları bulunuyor. 
     





</TEXT>
</DOC>
