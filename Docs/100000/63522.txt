<DOC>
<DOCNO> 63522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/spor/spo02.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Pardona yer yok" 
</HEADLINE>
<TEXT>

Fenerbahçe Teknik Direktörü Lorant, artık puan kaybı istemediğini söyledi, "Kazanma hırsıyla oynamak zorundayız. Eğer kötü gidiş devam ederse benim de futbolculara bazı söyleyeceklerim olacak" dedi 
     YALÇIN TÜRK 

     Fizik gücümüz iyi’ 
     FENERBAHÇE Teknik Direktörü Werner Lorant dün düzenlediği basın toplantısında hem Samsunspor maçını değerlendirdi hem de ligin kalan haftaları ile ilgili ilginç açıklamalar yaptı. Alman hoca, takımın fizik gücünü iyi bulduğunu belirtti, "Her şeye rağmen fırsatları değerlendirmemiz gerekiyor. Kanatları kullanarak gol pozisyonu üretme düşüncesini çalışmalarla kısa zamanda takıma en iyi şekilde uygulatmak istiyorum" diye konuştu. 
     
     Plansız değilim’ 
     YAŞLI futbolcuların tecrübelerinden yararlanmak gerektiğini de ifade eden Lorant, "Gençleri de onların arasına katarak hazırlamak gerek" dedi. İstanbulspor maçını mutlaka kazanmaları gerektiğini sözlerine ekleyen Alman teknik adam, "Puan farkının bilincindeyim. Plansız bir teknik adam olmaz. Bu puan farkının kapanması için gerekli çalışmalar yapılıyor. Fenerbahçe’ye puan farkını bilerek geldim" görüşünü dile getirdi. 
     
     Önce takım oyunu’ 
     ARTIK puan kayıbı istemediğini de söyleyen Werner Lorant, "Yüzde yüz kazanma hırsıyla oynamak zorundayız ve öyle olacak. Bunu takıma aşılayacağım. Futbolcular da insandır. Onlarla iyi ilişkiler içinde olmam çok doğal. Ama şunu da unutmamak gerekir. Benim felsefemde antrenman ve maçlarda pardona yer yok. Kötü gidiş olursa benim de futbolculara mutlaka söyleyeceklerim olacaktır. Benim için bireysel değil takım oyunu ön plandadır" dedi. 
     
Fatih Akyel gün sayıyorBonservisi bu hafta içinde çıkarılacak olan yıldız futbolcu Ankara’da oynayacak 
     HÜSEYİN YAVUZ 

     GALATASARAY ile Fatih Akyel için anlaşmaya varan Fenerbahçe bu hafta içinde yıldız oyuncunun bonservisini çıkaracak. Sarı - Lacivertli yöneticilerin bugün veya yarın Futbol Federasyonu’na resmi başvuruda bulunması bekleniyor. Ankaragücü maçında oynayacak olan Fatih dün yaptığı açıklamada, "Ben hazırım. Sabırsızlıkla işin bitmesini bekliyorum. Şampiyonluk şansımız hala sürüyor" dedi. 
     ABDULLAH ise düzlüğü çıkmak için en az beş maçlık bir seri yakalamaları gerektiğini söyledi. Tecrübeli oyuncu, "Puan farkı bizi daha da kamçılıyor. Geçen sene de geriden geldik şampiyon olduk. Ligin bitmesine çok var. Ama mutlaka Beşiktaş ve Galatasaray maçlarını kazanmalıyız. Denizli ile Lorant arasındaki en büyük fark yeni hocamız daha çok ofans oynamamızı istiyor" diye konuştu. 
     
Fenerbahçe sil baştanWerner Lorant, Samsunspor mağlubiyeti sonrası takım içinde revizyona karar verdi 
     SAMSUNSPOR maçında kaçan sayısız gol fırsatından sonra Teknik Direktör Lorant, İstanbulspor karşısında değişik bir onbir ile sahaya çıkacak. Alman hocanın, ileri uçta Andersson - Serhat ikilisine şans vereceği, bunların arkasında da Revivo’yu görevlendireceği belirtildi. 
     FENERBAHÇE dün İstanbulspor maçının hazırlıklarını tamamlayarak kampa girerken, Lorant’ın Abdullah’ı da orta sahanın göbeğine çekeceği öğrenildi. Sol kulvarda Ali Akdeniz’in oynayacağı, cezası biten Yusuf’un ise sahaya yedek olarak çıkacağı bildirildi. 
     
Fenerbahçe-İstanbulspor En farklı galibiyeti 5 - 0 07 06 1959 En farklı yenilgisi 0 - 3 28 10 1968 En gollü maçları 6 - 2 26 04 1961 Son galibiyeti 2 - 1 03 02 2001 Son yenilgisi 0 - 1 19 08 2001 Son beraberliği 1 - 1 17 11 1996      
     



 SPOR 

























</TEXT>
</DOC>
