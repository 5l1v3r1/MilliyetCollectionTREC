<DOC>
<DOCNO> 87839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun01.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray'dan Ecevit'e "Geçmiş olsun"... 
</HEADLINE>
<TEXT>

     Beyaz Saray'ın Ulusal Güvenlik Konseyi sözcüsü Sean McCormack, Başbakan Bülent Ecevit'e, rahatsızlığı dolayısıyla ''geçmiş olsun'' dileklerini gönderdi. 
     ABD'deki yabancı gazetecilerin sorularını yanıtlayan McCormack, bir gazetecinin sorusu üzerine, ''Başbakan Bülent Ecevit'e tabii ki en iyi dileklerimizi sunuyoruz. Başbakan Ecevit ile önümüzdeki zamanlarda yeniden çalışmayı bekliyoruz'' dedi. 
     McCormack, Türkiye'nin ABD için değerli bir müttefik olduğunu, NATO'da işbirliği yapıldığını ve terörizme karşı Türkiye'nin çok değerli katkılarının bulunduğunu söyledi. 
     Sean McCormack, Türkiye'nin Afganistan barış gücünün komutasını üstlenmedeki kararlılığından da bahsetti. 
     ABD Dışişleri Bakanlığı sözcüsü Phil Reeker da, bugün gazetecilere açıklamasında, Başbakan Bülent Ecevit'in sağlık durumunun, Türkiye'de istikrarsızlığa yol açacağını düşünmediklerini söylemişti. 
     





</TEXT>
</DOC>
