<DOC>
<DOCNO> 50984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/ekonomi/eko01.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
100 bin kişi gidiyor 
</HEADLINE>
<TEXT>

İlk etapta kamudaki 40 bin kişi zorunlu emekli edilecek. Çeşitli teşviklerle emekliye ayrılacak kamu çalışanlarının sayısının 100 bini bulacağı hesaplandı 
     SERPİL ÇEVİKCAN Ankara 

     Koalisyon liderleri ile Devlet Bakanı Kemal Derviş’in dün gerçekleştirdiği zirvede, IMF’nin ek kaynak için koşul olarak öne sürdüğü tasarruf tedbirleri görüşüldü. Paketin en önemli bölümü olan personel azaltımı konusunda re’sen zorunlu emekliliği de kapsayan bir dizi karar alındı. 
     Başbakan Yardımcısı Hüsamettin Özkan’ın da katıldığı zirvede Derviş, bilgi verdi. Derviş’in başta Köy Hizmetleri, Karayolları ve DSİ olmak üzere KİT’ler ve sözleşmeli personel çalıştıran kamu kurumlarında emekliliği gelen personelin "re’sen" emekli edilmesi, bir bölümünün de emekliliğe teşviki konusundaki önerisinin liderler tarafından ilke olarak onaylandığı öğrenildi. 
     
     Heyet seçecek 
     Zirvede Başbakanlık Müsteşarı Ahmet Şağar başkanlığında, Hazine Müsteşarı Faik Öztrak, DPT Müsteşarı Akın İzmirlioğlu ve Maliye Bakanlığı Müsteşarı Ertan Dikmen’in katılımıyla bir komite kurulması kararlaştırıldı. Komite, bir hafta içinde eylem planı hazırlayacak ve etkilenecek personeli kalem kalem belirleyecek. 4.3 katrilyonluk kısmı konsolide bütçeden, 2.7 katrilyonluk kısmı KİT’lerden sağlanacak tasarruf için, toplusözleşmeli çalışan ve yüksek ücretli işçilerden emekliliği gelenler re’sen emekli edilecek. 
     Bu çerçevede yaş haddini dolduran 40 bin KİT işçisinin re’sen emekli edilmesi, emekliliğe teşvik ve tazminat ödeme yoluyla bu rakamın 100 bini bulması bekleniyor. 
     Ayrıca, KİT’ler ve kamu kuruluşlarında çalışan yüksek ücretli işçilerle, sözleşmeli memurlardan bir bölümünün emekliliği gelmemiş olsa bile kıdem ve ihbar tazminatları ödenerek sözleşmelerinin feshedilmesi de tartışılıyor. 
     
     Bahçeli kızdı 
     Kulislerde MHP lideri Bahçeli’nin ANAP’ın açıkladığı önlemler paketi konusundaki sert tepkisi tartışma konusu oldu. Bahçeli’nin, raporun liderlere sunulan tasarruf paketinde yer alan düzenlemeleri içermesinden rahatsız olduğu ve "Bunlar zaten sunulmuştu" dediği öğrenildi. 
     
Kimleri etkileyecek      Liderlerin aldığı kararın tüm KİT’ler ile sözleşmeli personel çalıştırılan kamu kuruluşlarını etkilemesi bekleniyor. Bu kuruluşlar şöyle 

</TEXT>
</DOC>
