<DOC>
<DOCNO> 67543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/siyaset/siy01.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem uyardı 
</HEADLINE>
<TEXT>
e-postayı kırmak çirkin bir suç 
AB Temsilcisi Karen Fogg’un "İstenmeyen adam" ilan edilemiyeceğini belirten Dışişleri Bakanı, "Umarız adalet bir an önce yerine gelir" dedi 
     İSTANBUL Milliyet 

     Dışişleri Bakanı İsmail Cem, Avrupa Birliği Komisyonu Türkiye Temsilcisi Karen Fogg’un "istenmeyen adam" ilan edilmesinin söz konusu olmadığını söyledi. Cem, Fogg’un e - mail mesajlarının yasadışı yollarla ele geçirilmesini ise "çirkin suç" diye nitelendirdi. 
     Cem, İKÖ - AB Ortak Forumu’nun sona ermesiyle ilgili düzenlediği basın toplantısında soruları yanıtladı. AB Komisyonu’nun web sitesine korsan saldırının anımsatılması ve internetteki yazışmaları basına yansıyan Fogg’un "istenmeyen adam" ilan edilip edilmeyeceğinin sorulması üzerine Cem şöyle konuştu 
     "Maalesef, günümüz modern dünyasının en çirkin suçların birisi bu. FBI gibi bazı kuruluşlara yönelik olarak bile bu suçlar işleniyor. Elbette bu suça karşı elimizden geleni yapmak lazım. Ama Büyükelçi’nin istenmeyen adam’ ilan edilmesi falan söz konusu değil." Dışişleri Bakanlığı olarak, olayın ortaya çıkmasının ardından gerekli kurumlara başvurduklarını ve yardım istediklerini kaydeden Cem, "Umarız adalet bir an önce yerine gelsin. Çirkin bir olay, bunun da ötesinde bir suç" dedi. 
     Cem’in değerlendirmesini yanıtlayan İP Genel Başkanı Doğu Perinçek ise, "Karen Fogg’un yazışmaları, İsmail Cem’in ve Dışişleri Bakanlığı’nın bazı personelinin ağır sorumluluklar altında olduğunu kanıtlamaktadır" dedi. 
     
     Savcılık inceliyor 
     Ankara Cumhuriyet Başsavcılığı, AB Türkiye Temsilcisi Büyükelçi Karen Fogg’un internet üzerinden yaptığı yazışmaların kamuoyuna açıklanmasıyla ilgili olarak inceleme başlattı. Başsavcılık, Fogg’un emaillerinin açıklanması suretiyle "haberleşme özgürlüğünün ihlali" iddialarıyla ilgili olarak inceleme yapıyor. Öte yandan Karen Fogg’un başvurusu üzerine devreye giren Dışişleri Bakanlığı da Adalet, Ulaştırma ve İçişleri Bakanlıkları’na yazılı başvuruda bulunarak olayın sorumlularının bulunmasını istedi. n ANKARA Milliyet 
     
MİT Bizim ilgimiz yok      MİT Müsteşarlığı, AB Türkiye Temsilcisi Büyükelçi Karen Fogg’un email mesajlarının elde edilmesiyle hiçbir ilişkisi olmadığını açıkladı. MİT’in Fogg’un mesajlarını yayınlayan İP yayın organı Aydınlık Dergisi’yle başka konular nedeniyle mahkemelik olduğu da bildirildi. İP tarafından açıklanan email mesajlarının MİT ya da MİT içindeki bir grup tarafından elde edildiği iddialarıyla ilgili açıklama yapan MİT Müsteşarlığı, "Bahse konu dokümanların elde edilmesi ile ilgili hiçbir ilişkimiz yok. Kanunla MİT’in görev, yetki ve sorumlulukları hükme bağlanmışken, MİT yönetiminin bunun dışında keyfi bir tutum içinde olması mümkün değildir" ifadeleri yer aldı. 
     Açıklamada MİT içinde gruplaşmalar olduğu yönündeki iddialar da yalanlandı. 
     
Şimdi sıra gazetecilerde      İşçi Partisi İP , email yazışmalarıyla ilgili olarak yaptığı basın toplantılarının altıncısında mesajların yayınlanmasının hukuki sakıncalarını gündeme getiren Milliyet Gazetesi’ni hedef aldı. Basında "Fogg’un fedaileri" olduğunu ileri süren İP Genel Başkan Yardımcısı Hasan Yalçın, Milliyet’in, Fogg’a atfen yayımlanan e - mail mesajlarında "hakkından gelinmesinden" söz edilen devletin Kıbrıs olduğu yönündeki haberini eleştirdi. Yalçın, gazetemiz Genel Yayın Yönetmeni Mehmet Y. Yılmaz’ın, skandalın hukuki boyutunu gündeme taşıyan yazılarına değinirken şunları söyledi "Mehmet Y. Yılmaz yazmış, bu açıklamalardaki hedefin Türkiye’deki Avrupacılar olduğunu söylemiş. Avrupacılık fikir olarak konuşulabilir. Ama biz örgütten bahsediyoruz ve bunların Türkiye’deki elemanları yargılanacak. Bundan kimse kaçamaz." Yalçın, Hürriyet’in yayınlarını da eleştirdi. 
     



 SİYASET 









</TEXT>
</DOC>
