<DOC>
<DOCNO> 81274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/soneko23.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiat hisselerinin General Motors'a satılacağı yalanlandı 
</HEADLINE>
<TEXT>

     İtalyan otomotiv grubu Fiat'ın Onursal Başkanı avukat Giovanni Agnelli, ''Fiat Auto hisselerinin general Motors'a satılacağı'' iddiasını yalanlayarak, ''Fiat Auto'nun büyümesine inanıyoruz'' dedi. 
     Financial Times gazetesinin geçen Pazartesi günkü haberinde, ''Fiat Auto'nun yüzde 20 hissesini elinde bulunduran General Motors, geriye kalan yüzde 80 hisseyi de satın almaya hazırlanıyor'' iddiasında bulunması, Fiat'ın Milano Borsası'ndaki Piazza Affari 
     hisselerinin yüzde 10 kadar değer kaybetmesine neden olurken, Agnelli'nin haberi yalanlayan açıklaması Fiat'ı borsada kurtardı. Dünkü kapanışta Fiat'ın hisseleri 1.72 şeklinde görüldü ''Fiat Auto'nun büyümesine inandığımızı, bir kez daha vurgulamak istiyorum'' diyen Agnelli, piyasaların Financial Times gazetesinin iddiasına verdiği tepkiyi abartılı bulduğunu söyledi. Agnelli, Fiat'ın otomobil üretmeye devam edeceğini kaydetti. 
     
     GENEL KURUL 
     Fiat Holding'in çoğunluğunu elinde bulunduran Agnelli ailesi, 14 Mayıs tarihinde yapılacak genel kurul toplantısı süpriz bir sonuç çıkmayacağını, Fiat Başkanı Paolo Fresco ve Yönetim Kurulu Danışmanı Paolo Cantarella'nın görevlerinde kalacağını açıkladı. 
     Bu arada Fiat Auto'nun Amerikan General Motors'a satılacağı iddiasına Fiat işçilerinin bağlı olduğu sendikalar da tepki gösterdi. 
     Uil sendikasının lideri Luigi Agneletti, gazetecilere ''Fiat Auto'nun olası satışı, küçük bir felaket, dramatik bir olay olur. 
     Çünkü ülkenin son endüstri grubu ve onu kaybetmek, geriye adım atma anlamına gelir. Bundan dolayı karşıyım'' yorumunda bulundu. 
     Son olarak, 2000 yılında Fiat ile General Motors arasında yapılan anlaşmanın içindeki bir maddede ''2004 temmuz ayında bu ortaklığın gözden geçirilmesinin'' bulunduğu ve bu kapsamda Fiat'ın geri kalan yüzde 80 hissesini General Motors'a satabileceği öne sürülüyor. 
     2001 yılında 791 milyon euroluk zarar eden Fiat'ın, 2002 yılının 
     başlarında olumlu sonuçlar elde etmesine rağmen, önceki yılın kaybının yeniden yapılanma planlarını ağırlaştırdığı söyleniyor. 
     





</TEXT>
</DOC>
