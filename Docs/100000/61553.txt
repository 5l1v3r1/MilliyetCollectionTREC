<DOC>
<DOCNO> 61553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/yazar/tamer.html </URL>
<DATE> 2002/01/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Atıl havaalanları ve Türkjet 
</HEADLINE>
<TEXT>

     Türkiye'nin dört bir yanına son 15 yılda kondurulan lüzumsuz havaalanları nasıl çalışır hale getirilebilir Banka sermaye yeterlilik yasası ve doğalgazdaki fiyat indirimi tantanası arasında fazla dikkatinizi çekmemiş olabilir, ama bugünlerde dertlerimizden biri de bu 
     Dün de yazdım. Ulaştırma Bakanı Prof. Oktay Vural, THY, DHMİ Devlet Hava Meydanları İşletmesi ve TOBB Odalar Birliği ortaklığıyla Türkjet adlı yeni bir şirket kurma hazırlığında olduklarını açıkladı. 
     Kişi başına milli gelirimizin 3000 doların üzerinde olduğu, hatır - gönülle kurulan özel havayolu şirketlerine sübvansiyonların bol keseden dağıtıldığı hovardalık günlerimizde bile çalıştırılamayan bu havaalanları, peş peşe krizlerle kişi başına GSMH'nin 1900 dolarlara gerilediği, insanların çöplerde yiyecek aradıkları bir Türkiye'de nasıl çalıştırılacak Küçük uçak ve ucuz bilet esas alınsa da, şehirlerarası otobüs yolculuklarına bile çıkmaya nefesi yetmemeye başlayan halkımızı, kim cebine para koyup, ne gibi vesileler bir ilden diğerine uçuracak 
     Eğer özel sektörden talip varsa buyursun uçursun. Ama özel sektör derken devleti soyup, paraları yurtdışında istifleyip sonra da zerre kadar yüzü kızarmadan ortalıkta dolaşanları kasdetmiyorum tabii. Bundan önceki işlerini ağzına - yüzüne bulaştırmamış, kapıp da kaçmak yanlısı olmadığı tescilli olanları kasdediyorum. Zaten onlar bu işe girmek istemezlerse, anlayın ki Türkjet'in sonu yine hüsran, arkasında bırakacağı harabe ise yine biz vergi mükelleflerinin sırtına yük. 
     Prof. Vural'ın ortak olarak seçtiği TOBB'un kasası parayla dolu olabilir, ama Vural'ın dediğinin aksine TOBB özel sektör değil, kamu yararına bir meslek kuruluşudur. Başkanı dün Ahmet'ti, bugün Mehmet'tir, yarın da Hasan, Hüseyin olacaktır. Bu Ahmet - Mehmet'lerin, kendi özel işyerleri ve TOBB'un yanı sıra Türkjet'i de hakkıyla yönetebileceklerini düşünmek hayalciliktir. Yönetimi THY ya da DHMİ üstlenecekse devletin küçülmesi nerede kaldı Türkjet'in de kurulduktan kısa bir süre sonra arpalığa dönüp, aşırı istihdam baskısı altında kalmayacağını kim garanti edebilir 
     Karlı bir İstanbul sabahında yazıyı gazeteye erken yetiştireyim kaygısıyla tam ilk bölümüne son noktayı koymuştum ki, Prof. Vural aradı ve değerli bilgiler verdi bakınız alttaki yazı . 
     
Vural, neden TOBB'u seçtiklerini anlattı      Lüzumsuz havaalanlarıyla ilgili yazıma dün sabah ilk telefon, Ulaştırma Bakanı Prof. Oktay Vural'dan geldi. Vural, Türkjet'i kurmaktaki amaçlarının, 11 Eylül sonrasında THY'nin zararını azaltmak olduğunu, bu çerçevede THY'nin Ankara çıkışlı uçuşlardan çekileceğini söyledi. "Zaten atıl duran her havaalanına da uçacak değiliz. 6 tanesini kapatıyoruz. Geri kalanlar arasından da seçeceğiz" dedi. 
     Prof. Vural, yeni kurulacak şirketin KİT olmadığı konusuna beni ikna etmeye çalıştıysa da başaramadı. Hukuki tanımı KİT olmayabilir, ama yukarıdaki yazıda da belirttiğim gibi TOBB - DHMİ - THY ortaklığı benim gözümde hala KİT, ya da kolayca KİT'leşme potansiyeli taşıyan bir yapı. 
     "Neden ihale açıp özel sektörü çağırmadınız da TOBB'u seçtiniz " diye sordum. "Kimi seçsek, neden öteki değil de o " diye laf olacaktı. Hiç değilse TOBB tüm özel sektörü temsil eden bir yapı. Uçuşların başlayacağı illerdeki meslek odaları da şirkete ortak olabilirler. Geçiş modeli olarak en uygununun bu olduğunu düşündük" dedi. Sayın bakan, bu son söylediklerinde yerden göğe kadar haklı. Kimi seçse "Neden o " diye ayağa kalkan mutlaka olacaktı. 
     Ama yine de bana göre bu yapı, parasını bu işe yatırmış, parmağını taşın altına koymuş, işinin başında durup elini masaya vuracak bir patron olmadıkça yürümez. 
     Ayrıca TOBB ne zaman siyasilerin etkisinden kurtulabilmiş ki, kamu kuruluşlarıyla kuracağı ortaklık, siyasi etkinin dışında kalabilsin. 
     Bu arada Prof. Vural, "Henüz sonuçlanmış bir ortaklık yok. Özel sektörden varsa, Sivil Havacılık Dairesi'ne başvurabilir. Ama istekli çıkacağını da sanmıyorum" diye bir hatırlatmada da bulunuyor. 
     İlgilenenlerin bilgisine sunulur. 
     
     







Arap ve Osmanlı 


Washington’dan 


Derviş'in resti 


Ulusal güvenlikte siville askerin işbirliği... 


İlaç doları açtı 


3. Milenyumda Ordu 


Üç kapı üç kilit 


Gaz Ucuz mu olsun, pahalı mı 


Mesele Saddam değil, ama... 


Sermaye Piyasası’na geçit yok... 


Bankalar Yasası kime ne getirecek, ne götürecek 


Seçim sonucuna uyulur, ama... 


Karayalçın ne yapacak 


Atıl havaalanları ve Türkjet 


Tüketici kredisi borçluları dertlerine çare arıyor 


Çörtük’ten para kaçırmak için İngiltere’ye sığındık 


</TEXT>
</DOC>
