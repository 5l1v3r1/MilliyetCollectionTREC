<DOC>
<DOCNO> 90075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/ekonomi/eko03.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Güven arayanlar likitte kalmalı 
</HEADLINE>
<TEXT>

Piyasalarda risk her geçen gün biraz daha artıyor. Likit yatırım araçlarında kalmak güven arayan yatırımcı için tek alternatif. Risk alabilenler için 2003 vadeli Hazine ve devlet tahvilleri yüzde 25- 30’luk reel faizlerle ciddi getiri imk nı sunuyor 
     Songül HATISARU 

     Nisan 2002 sonu itibariyle tüm ekonomik verilerde olumlu yönde gelişim ciddi ölçüde hissedilmeye başlanmıştı. Umutların yeşermeye başladığı böylesi bir ortamda Başbakan Ecevit’in sağlık problemleri ile sarsılmaya başlayan dengeler, Devlet Bakanı Kemal Derviş’in seçim konusunu gündeme taşıdığı süreçte ciddi tedirginliğe dönüştü. Piyasalar AB, anadilde eğitim, idam gibi konularda uzlaşmanın çokta kolay olmadığı sinyalini almış durumda. Yaşanan tedirginliklere finans piyasaları hemen tepki vermeye başladı. Ankara’nın geldiği kritik süreçte iki senaryodan bahsedilebilir. 
     Faiz Yüzde 35’lik yıl sonu enflasyon hedefi baz alındığında iki ay öncesinde makul bulunan yüzde 12 seviyesindeki reel faiz oranları yüzde 25 - 30 aralığına taşındı. Bu denli yüksek bir reel faiz oranının kalıcı olması durumunda GSMH’nın yüzde 95’ine ulaşan kamu borcunu çok hızla büyütebileceği ortada. Reel faiz oranlarının uzun süre bu seviyelerde devam etmesi ister istemez ekonomi politikalarından sapmayı gündeme getirebilecek kadar önem taşıyabilir. Yatırımcı açısından bakıldığında ise kısa vadeli bono ve tahvil, repo ve aylık mevduat paranın adresi olarak görünüyor. Faizlerin daha da yükselebileceği riski unutulmadan kısa vadeli pozisyon almakta fayda var. 
     Borsa Ekonomik durgunluk ve düşen k rlılıklar borsada yol almayı engelliyor. 12 aylık banka bilançoları da tedirginliği artırdı. Bunlara siyasi arenada yaşanan belirsizlikler de eklenince İMKB’ye düşüş hakim oldu. 0,61 sent seviyelerine gelen İMKB’de uzun vadeli düşünenler için ciddi potansiyel mevcut. Ama kısa vadede piyasalara paralel pozisyon almak ve temkinli davranmak gerekiyor. Dalgalanmaya bırakılan döviz kurları hakkında tahminde bulunmak ise pek kolay değil. Ancak piyasalarda yaygın olan görüş 1.500- 1.550 aralığındaki bir dolar kurunun değerlilik açısından doğru kur olduğu şeklinde. 
     Erken seçim senaryosu Hükümet ortaklarının başta AB olmak üzere kritik konularda anlaşamayacağı ve dolayısıyla bir erken seçim kararı almak zorunda kalınacağı görüşü. Ancak, seçim, tek başına belirsizliği azaltmak için yeterli değil. Seçim sonrasına ilişkin senaryoların netlik kazanması ve iyimserliğin artması gerekiyor. Aslında piyasalar olası bir seçim sonucunda ortaya çıkacak tablodan da pek umutlu değil. Dolayısıyla piyasa seçimi de seçimsizliği de olumlu algılamıyor. 
     Belirsizlik senaryosu Hükümetin bir erken seçim kararı almaması ve gittiği yere kadar yaklaşımını benimsemesi... Öte yandan, Avrupa Birliği AB ve idam konularında uzlaşılamaması durumunda ekonomik dengelerin zorlanacağı ortada. Aslında kimse AB’nin Türkiye’ye bir müzakere tarihi vermemesi durumunda neler olacağını çok da düşünmek istemiyor... 
     



 EKONOMİ 
















</TEXT>
</DOC>
