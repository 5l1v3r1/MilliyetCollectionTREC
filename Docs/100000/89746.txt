<DOC>
<DOCNO> 89746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/siyaset/siy05.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Maç heyecanı yarım kaldı 
</HEADLINE>
<TEXT>

     ANKARA Milliyet 

     Başbakan Bülent Ecevit, Türk Milli Futbol Takımı’nın ikinci tur heyecanına sadece ilk yarıda eşlik edebildi. Ecevit’in doktorları kontrol için Or-An’daki çalışma ofisinde gelince, Başbakan merakla beklediği Türkiye - Çin maçının ikinci yarısını izleyemedi. 
     Milli maçı odasına yerleştirilen televizyondan takip eden Ecevit, maçın ardından Basın Danışmanı Cem Avcı aracılığıyla yayımladığı mesajında şunları kaydetti 
     "Çin Milli Takımı’na karşı kazandığı başarıyla Dünya Kupası finallerinde ülkemizi ilk kez ikinci tura ulaştıran değerli futbolcularımızı ve yöneticilerimizi yürekten kutlar, sürekli başarılar dilerim." Ecevit’in maçın hemen ardından Güney Kore’de bulunan Spordan Sorumlu Devlet Bakanı Fikret Ünlü’yü de telefonla arayarak, "Bu başarıdan milletçe kıvanç duyduk. Futbolculara sevgilerimi iletin" dediği bildirildi. 
     



 SİYASET 













</TEXT>
</DOC>
