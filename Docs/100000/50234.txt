<DOC>
<DOCNO> 50234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sonspo29.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da sadece isteyen oyuncular çalıştı... 
</HEADLINE>
<TEXT>

     Denizlispor ile hafta sonu kendi sahasında yapacağı lig maçının hazırlıkklarını basına kapalı olarak gerçekleştirmeyi planlayan bordo-mavili takımda, teknik heyetin yorgunluk nedeniyle isteyen oyunculara çalışma yaptırdığı bildirildi. 
     Kulüp Başkanı Özkan Sümer, bordo-mavili takımda bazı futbolcuların paralarını alamadığı için çalışmaya katılmadıkları biçimindeki söylentilerin doğru olmadığını belirtti. 
     Sümer, teknik heyetin yorgunluk nedeniyle bugünkü çalışmayı serbest bıraktığını kaydederek, ''Futbolcuların paralarını alamadığı için çalışmaya katılmadıkları biçimindeki söylentiler doğru değil. 
     Teknik heyet takımın yorgun olduğundan dolayı, futbolculara idmanı serbest bıraktı. Bir kısım oyuncular da çalışmada yer aldılar'' dedi. 
     Trabzonspor, yarın basına kapalı yapacağı idmanla Denizlispor maçının hazırlıklarını tamamlayacak. 
     






</TEXT>
</DOC>
