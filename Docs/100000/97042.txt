<DOC>
<DOCNO> 97042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/dunya/adun.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka soyup rock grubu kurmuşlar 
</HEADLINE>
<TEXT>

17 Kasım terör örgütü soruşturması Yunanlı teröristlerin öteki hayatı’ hakkında çok ilginç bulguları da ortaya çıkardı. Teröristler soygunlardan sağladıkları 10 trilyonu rock, kaliteli şarap, güzel kadınlar, sanat eserleri ve pahalı villalara da harcamış 
     YORGO KIRBAKİ, Atina 

     Gündüzleri kanlı eylemler düzenleyerek Yunan polisini 27 yıl peşinde koşturan 17 Kasım terör örgütünün, bu yıllar boyunca, geceleri eğlence hayatının göbeğinde, gözler önünde boy gösterdiği ortaya çıktı. 17 Kasım’ın eylemlerine katılan terörist Dionisios Yeorgiadis’in geceleri, kurduğu bir rock grubunda müzisyen olarak barlarda sahneye çıktığı saptandı. 17 Kasım’a 4 yıl önce giren ve örgütün üçüncü nesil militanlarından olan 26 yaşındaki Yeorgiadis, 17 Kasım’ın bir banka soygunu, bir bankaya da bombalı saldırı eylemlerinde yer aldığını itiraf etti. 
     Polisin bulguları ve teröristin itiraflarına göre, Yeorgiadis bir yandan 17 Kasım’ın eylemlerine katılırken bir yandan da, Selanik’te "Full House" adlı bir rock topluluğunda mızıka çalıp, şarkı söyledi. Selanik’te pek çok barda sahneye çıktı. 
     
Para rocka gitti      Hatta, gündüz terörist gece müzisyen olan Yeorgiadis banka soyarak çaldığı paraların bir bölümünü "Full House" adlı rock topluluğunun ihtiyaçlarını karşılamak için harcadı. Yunan polisinin 17 Kasım üyelerini 27 yıl boyunca ele geçirememesinin önemli nedenlerden birisinin de, teröristlerin yaşadıkları bu "öteki hayat" olduğu vurgulanıyor. Kısacası eğlence dünyasına çöreklenen teröristler kendilerini polisin gözünden başarıyla gizlediler. 17 Kasım’ın 1980 - 2002 yılları arasındaki soygunlardan elde ettiği paranın 2 milyar drahmiyi yaklaşık 10 trilyon lira bulduğu hesaplanıyor. 
     



 DÜNYA 












</TEXT>
</DOC>
