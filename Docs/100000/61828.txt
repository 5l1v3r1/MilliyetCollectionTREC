<DOC>
<DOCNO> 61828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sontur17.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık hırsız...Kadını kocasının yanında taciz etti 
</HEADLINE>
<TEXT>

     Bursa'da, girdiği evlerdeki kadınlara cinsel tacizde bulunan sapık hırsız, yakalandı. 
     Merkez Osmangazi İlçesi'ne bağlı Soğanlı Mahallesi'nde oturan R.A. 49 adlı kadın, ''155 Polis İmdat'' hattını arayarak, evine giren siyah bereli bir kişinin boğazına bıçak dayayarak kendisine cinsel tacizde bulunduğunu ihbar etti. 
     Olay yerine giden polis, R.A.'nın ifadesini alırken, bu kez komşu mahalle olan Alemdar Mahallesi'nden ikinci bir 'hırsızlık ve cinsel taciz'' ihbarı geldi. 
     Ülkü Sokak'ta oturan F.E. ve eşi M.E.'nin evine gelen polis, çiftin verdiği ifade karşısında şaşkına döndü. 
     M.E., ifadesinde eşiyle birlikte uyuduğu sırada bir elin, kendi elini tuttuğunu, sonra da vücudunu okşamaya başladığını anlattı. M.E., ''Ben eşim sandım. Arkamı döndüğümde ise eşimin uyuduğunu gördüm. O sırada odada siyah bereli bir adam olduğunu fark ettim. Çığlık attım, siyah bereli kişi evden koşarak kaçtı. Eşimin cebinden de 70 milyon lira almış'' dedi. 
     Çevrede arama yapan Merinos Karakolu ekipleri, ara sokakların birinde park halindeki bir kamyonetin altına gizlenen tacizci hırsız Fethullah G.'yi yakaladı. Hırsızın çaldığı 70 milyon lira da kamyonetin dingiline gizlenmiş olarak bulundu. 
     Zanlının, ifadesinin alınmasının ardından adliyeye sevk edileceği bildirildi. 
     






</TEXT>
</DOC>
