<DOC>
<DOCNO> 88874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/son/sonspo19.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız TV'si "Türkiye için herşey bitmedi" 
</HEADLINE>
<TEXT>

     Fransa'da 17. Dünya Kupası finallerini naklen veren TF1 televizyon kanalı, Kosta Rika ile bugün yaptığı 2. maçta 1-1 berabere kalan Türk Milli Takımı için ''henüz herşeyin bitmediği'' yorumunu yaptı. 
     TF1 kanalı yorumcuları, Türkiye'nin Kosta Rika karşısında Brezilya karşısında sergilediği futbolu gösteremediğini bildirdi. 
     Fransız televizyon kanalı, Türk Milli Takımı oyuncularının özellikle savunmada önemli hatalar yaptıklarını ifade etti ve Kosta Rikalı futbolcuların maç içinde çok önemli gol pozisyonlarına girdiklerini hatırlattı. 
     TF1, daha önceki maçta oyundan atılan Hakan Ünsal'ın savunmada boşluğunun hissedildiğini belirterek, Hasan Şaş'ın yine Türk Milli Takımı'nda en iyi performansı gösterenlerden biri olduğu yorumunu yaptı. 
     





</TEXT>
</DOC>
