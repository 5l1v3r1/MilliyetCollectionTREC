<DOC>
<DOCNO> 65058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sontur20.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Taliban'ın akrabaları İzmir'de yaşıyor. Neler anlattılar.. 
</HEADLINE>
<TEXT>

     Afganistan'da Amerikan askerleri tarafından tutuklanan Murat Kurnaz'ın 19 ailesinin, 30 yıl önce İzmir'in Bayındır İlçesi'ne bağlı Zeytinova Beldesi'nden Almanya'ya göç ettiği bildirildi. 
     Murat Kurnaz'ın babası Metin Kurnaz'ın dayısı Mustafa Yeditepe 60 ve halasının oğlu İbrahim Yay 73 , A.A muhabirine yaptıkları açıklamada, Murat Kurnaz'ın ailesiyle her yıl yaz aylarında Zeytinova'ya kendilerini ziyarete geldiğini söylediler. Yeditepe ve Yay şöyle konuştu 
     ''Murat Kurnaz'ın babası Metin Kurnaz ve annesi Rabia Kurnaz, 30 yıl kadar önce Zeytinova'dan Almanya'ya göç etmiştir. Ailece her yaz Bayındır'a gelerek bizi ziyaret ederlerdi. Murat Kurnaz'ın, geçen yaz Adapazarı'nda yaşayan Nergihan isimli kızlı nikah kıydığını ve bu yaz Türkiye'ye gelerek düğün yapacağını duymuştuk. Gelmelerini bekliyorduk. Ama Afganistan'da ABD askerleri tarafından yakalandığını televizyonda duyunca çok şaşırdık.'' 
     
     Telefon görüşmesi 
     Yeditepe ve Yay, Murat Kurnaz'ın annesi Rabia Kurnaz'ın dün gece kendilerini telefonla aradığını belirterek, şöyle devam ettiler 
     ''Rabia Kurnaz, oğlu Murat Durmaz'ın Almanya'da bir imam tarafından 3 kişiyle para karşılığında Afganistan'a gönderildiğini telefonda bize bildirdi. Rabia Kurnaz ayrıca oğlunun savaş sırasında değil, bir toplantı sırasında ABD askerleri tarafından yakalandığını, Alman hükümetinin de devreye girdiğini, oğlunun serbest bırakılacağına inandığını belirtti. 
     Murat Kurnaz, geçen yaz beldemize geldiğinde, hafif sakal bırakmıştı. Kahvehane sohbetlerinde sık sık dinsel konulardan bahsetmeye başlamıştı. Biz de henüz askerlik yapmayan Murat Kurnaz'ın askere gitmesini ve evlenmesini bekliyorduk. Ama Afganistan'da yakalandığı haberini alınca şaşırdık.'' Türkiye, Afganistan'da Amerikan askerleri tarafından tutuklanan Murat Kurnaz adlı Türk gencine ilişkin olarak, Almanya ve ABD nezdinde dün girişimde bulunarak bilgi istemişti. 
     






</TEXT>
</DOC>
