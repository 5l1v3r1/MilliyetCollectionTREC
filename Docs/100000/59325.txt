<DOC>
<DOCNO> 59325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sonspo12.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo "Emre, Okan ve Hakan formam için kavga ediyor" 
</HEADLINE>
<TEXT>

     İnter'in ünlü futbolcusu Ronaldo, Noel tatili dolayısıyla bulunduğu Rio'da aynı zamanda baldırlarındaki kas çekmesinden tedavi görüyor. 
     İtalya liginde geçen hafta oynanan Piacenza-İnter maçının 2. 
     yarısında sakatlanan Ronaldo, İtalyan basınına yansıyan ifadelerinde, 2 hafta sonra sahalara döneceğini söyledi. Ronaldo, ''2 yıl sahalardan uzak kalan bir futbolcu için belkide 8 günde 3 maç yapmak fazla oldu. Şu anda doktorlarım fizik tedavi uyguluyorlar. Sanırım en fazla 2 hafta sonra yeniden sahaya çıkarım. Bu sezon şampiyonluğa giden bir İnter var'' dedi. Brezilyalı futbolcu, İnter'de gerek antremanlar, gerekse saha dışında doktorları tarafından yapılan fizik tedavilerle Dünya Kupası finallerine problemsiz gitmek istediğini belirtti. Brezilya'nın aynı grupta yer aldığı Türkiye ile ilk maçı oynayacak olmasını ''Türkiye zor bir rakip'' diyerek değerlendiren 25 yaşındaki Ronaldo, ''Emre, Okan ve Hakan Şükür, şimdiden Dünya Kupası'nda Brezilya milli takımındaki formamı hatıra olarak almak için kavga ediyor'' dedi. 
     






</TEXT>
</DOC>
