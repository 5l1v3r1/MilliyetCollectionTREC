<DOC>
<DOCNO> 61486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/ekonomi/eko04a.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsayı, Ankara ve Credit Suisse korkuttu 
</HEADLINE>
<TEXT>

     EKONOMİ SERVİSİ 

     Bankacılığın desteklenmesine yönelik tasarıyla ilgili endişeler ve Credit Suisse First Boston’ın CSFB banka hisselerinde satış tavsiye etmesi, borsayı yüzde 5.6 düşürüp bono faizleri 2.5 puan artırdı. 
     Son 3.5 aydır yükseliş trendinde olan ve 15.000 puanı aşmakta zorlanan İstanbul Borsası, bankacılık tasarısıyla ilgili liderler zirvesinden çıkacak olan kararın gecikmesi ve uluslararası yatırım bankası CSFB’nin Türk hisse senetleri için "sat" tavsiyesinde bulunması ise borsada k r realizasyonu için bahane oldu. 
     
     Rötar yapma korkusu 
     CSFB’nin açıklamasıyla banka hisselerinde yoğunlaşan satışlar Ankara’dan gelen haberlerle genele yayıldı. Bileşik endeks ikinci seansta bir ara 14.000 puanın da altına inerek 13.664’e kadar geriledi. Bu arada hisselerin değer kaybı yüzde 8’i aştı. Ancak son yarım saatte gelen tepki alımlarıyla endeks günü 14.042 puandan kapattı. Günlük işlem hacmi de 884 trilyon lira oldu. 
     Endeksin dolar bazında 1.1 dolarda bir direnci bulunduğununu belirten uzmanlar, k r realizasyonunun beklendiğini, ancak bankacılık tasarısıyla ilgili endişelerin satışları hızlandırdığını kaydettiler. 
     Bankacılığın desteklenmesine yönelik tasarı ile ilgili kaygılar doları hareketlendirdi. Dolar, serbest piyasada 13 bin lira artarak 1 milyon 412 bin liraya yükselirken olumsuz haberlere sert tepki veren bir diğer piyasa bono piyasas oldu. 
     Bir süredir yüzde 70’de takılı kalan bono faizleri dün yüzde 72.77’ye tırmandı. Faizler yükselirken hacmin 752 trilyonla son bir yılın en yüksek düzeyine ulaşması bankacılar tarafından Ankara’daki gelişmelerin çok ciddiye alındığının göstergesi olarak yorumlandı. 
     
CSFB, İMKB için satış tavsiyesinde bulundu      CSFB, Türk hisseleri için satış tavsiye etti. CSFB’nun satışını tavsiye ettiği hisselerin başında bankacılık sektörü hisseleri yer aldı. CSFB Analisti Afa Boran "Tüm piyasada kar realizasyonu tavsiye ediyoruz ancak bankaların diğerlerinden daha pahalı göründüklerini düşünüyoruz ve Türk portföyü çerçevesinde bankaların ağırlığının azaltılmasını tavsiye ediyoruz" dedi. Boran, endeksin Haziran 2000’den bu yana görülmeyen 15.000’i gördüğünü, bunun da yatırımcıların kazançlarını realize etmeleri anlamına geldiğini söyledi. 
     



 EKONOMİ 


















</TEXT>
</DOC>
