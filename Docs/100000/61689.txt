<DOC>
<DOCNO> 61689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/magazin/yazdud.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar yağdı, eğlence dünyası yasa boğuldu 
</HEADLINE>
<TEXT>

Sanat dünyasında milyarlık kayıp, Gülben-Seda dostluğu, Günaydın Et Lokantası, Maslak-Divan, Akmerkez-S Brasserie, Home Story, Ebru’dan Ahdım Olsun’, DVD’de Pearl Harbor’, sinemada Son Kale’, Excellent Cafe Patisserie, Karafaki’de olay.... 
     Bu köşenin yazarı, insanların evlerinde mahsur kaldığı, tüm eğlence yerlerinin tatil edildiği, İstanbul’un üzerine kabus gibi çöken kar ve siste bile dişini tırnağına takarak dolaştı. Sizlere eğlenceli haberler bulmaya, öneriler getirmeye çalıştı. Reflüsü azdı ama yine de yılmadı ve sonunda bu eğlenceli sayfayı hazırladı. Şaka değil valla. Cuma günü ulaştırmanın tahsis ettiği bir arabayla İstinye’deki evime zor gittim. Sevgili Adem Ağabey’in kullandığı arabada ne yazık ki zincir yoktu. TEM üzerindeki İSTOÇ’da İstanbul Toptancılar Çarşısı tipiye yakalandık. 45 dakika uğraştık, Adem Ağabey’in elleri kan, benim üstüm başım kar içinde kaldı. Üstelik zinciri takmayı da başaramadık. Siz, siz olun, zincirsiz ya da kar lastiği olmadan yola çıkmayın. Neyse, ikinci şoför Ahmet Ağabey geldi de 2.5 saat sonra eve varabildim. O gece acaip üşüdüm. Titredim yaaa. Bizim sitede varolan komşuluk ilişkileri bu arada karla birlikte arttı. Aynı gece, Göksel Arsoy’un kızı sevgili Aşkım’ın evinde muhteşem bir yemek vardı. Kocası Ferit Sağıroğlu o kara rağmen tatlı için taaa Maslak’daki Divan’a gitti. Döndüğünde de "Çocuklar yarın kahvaltıya Divan’a gidelim" dedi. Dijitürk Genel Müdür yardımcısı Meltem Sayın, HSBC’nin Ortaköy Şube Müdürü Filiz Yolaçan, site sakinlerinden Melih ve Linda, Deniz ile Feyzi çok güzel bir akşam geçirdik. Cumartesi yattım tabii. Bu kez komşular bana beş çayına geldi ama ellerinde pastalar, kekler, pizzalarla. Akşam yine Seba Konutları’nda oturan sevgili Cenk Eren fırında patates ve köfte yapmış, üst kat komşum Deniz Akkaya’yı davet etmiş. Uğradım. Deniz baloya gelmiş gibiydi. Başında Rus kalpağı, ayağında kar pantolonu ve ayakkabıları, yerlere kadar sürünen paltosuyla pek şıktı doğrusu. Deniz’in de Cenk’in de dertleri büyük. 
     Malum Deniz, Cenk Eren’in çalıştığı Levent’deki Polo 13’ün işletmecisi. 
     E kar yağınca hepimiz gibi onlar da eve mahkum oldu. Cenk ve Deniz açısından milyarlar havaya uçtu anlayacağınız. Sırf onlar mı .. Sağa, sola telefon açtım. Sezen Aksu’nun sahne aldığı, Maslak’daki Efendy Show Theatre tatilmiş. Eğlence merkezinin ortağı Aykut Kutluel söyledi. Üstelik cuma ve cumartesi rezervasyon tamamlanmış. Ajda Pekkan’ın çıktığı Harbiye’deki Catwalk da öyle. Etiler’deki eğlence yerlerinde çalışan Arto, Birol, Kuşum Aydın, Kenan Doğulu, Hakan Peker hepsi evlerine hapsolmuş. Aydın ile Arto "Abla aç kaldık" deyip gülüştüler. İstanbul gece yaşamının nabzını elinde tutan işletmeci ve patronlarla görüştüm. Kimler mi Levent’deki Polo 13’ün işletmecisi Ali Sayar, Etiler ve tüm Nispet gece kulüplerinin sahibi Can Koç, Efendy Theater ve Şaziye’nin ortağı Nedim Binler, Aykut Kutluel, Şamdan’ın sahibi Mehmet Tuna ve People, Liman, Hammam’ın ortağı Celal Çapa... Hepsi de karın eğlence yaşamını çok kötü vurduğunu, milyarlık zararları olduğunu, tüm personelin yanı sıra kendilerine hizmet veren yan sektörlerin de kan ağladığını söylediler. Celal Levent, Etiler, Nişantaşı, Ortaköy, Beyoğlu, Taksim ve Kadıköy’deki toplam iş yerlerindeki bir gecelik kaybın 1 trilyonu bulabileceğini iddia etti. Nerede kalmıştık haa Cenk’in evindeki yemeği anlatıyordum. Cenk şarkıcılığı bıraktığı zaman lokanta açsa kapısında kuyruk olurdu valla. Evi yemek kitabından geçilmiyor. Deniz’i yemek yapma konusunda heveslendirdi ve bir kitap da ona hediye etti. Deniz Akkaya yemek, özellikle de kek ve makarna yapmayı çok severmiş. Hatta bir geceyarısı yan komşusu Filiz Yolaçan’dan kek kalıbını istemiş. O gece bir de sordu "Ayıp mı oldu". Bu arada Deniz’in sevgilisi Alican Ulusoy ile arası gayet iyi. Alican’da Hande Ataizi’ne bakacak göz yok. 
     Sohbet sırasında Cenk, Ebru Gündeş’in Ahdım Olsun’adlı albümünden söz etti. İki günlük kar yüzünden eve kapanan Cenk repertuarını yenilemiş Ebru Gündeş’in Ahdım Olsun’ ile Akıllı Ol’ şarkılarını repertuarına almış. Aklıma gelmişken Ebru Gündeş’in okuduğu, sözü ve müziği Kayahan’a ait olan Sabahlar Uzak’ adlı şarkıyı Cenk 5 yıldır okuyor. Herhalde Ebru da ondan esinlenmiş. Neyse, yemek sonrası evime geçtim ve bir duble Jack Daniels viski eşliğinde Ebru Gündeş’in son albümü Ahdım Olsun’u dinledim. Acaip beğendim. Bir kere Allah Ebru’ya ses vermiş. Müthiş bir gırtlak. Şarkıları hissederek okumuş. Çıkış şarkısı Ahdım Olsun’ Sezen Aksu bestesi. Eski bir şarkı Senin Olmaya Geldim’, Seni Seviyorum’, Telafi’ albümdeki hit’lerim. Kasetin prodüktörü Neşe Demirkat söyledi, 600 bin satmış. Bence 800 bini, hatta 1 milyonu bulur. 
     
     Son Kale’, S Brasserie, Seda ile Gülben sıkı fıkı 
     Efendim, pazar günü sitedeki yakın arkadaşlarımla kardan adam yaptık. Ardından yürüyerek Maslak’da, Migros girişindeki Divan Pastanesi’ne kahvaltıya gittik. Tabir-i caiz ise kıtlıktan çıkmış gibiydik. Çeşit çok boldu ama Divan Lunch Box tadımlıktı. İçinde sadece karışık ve tavuklu-jambonlu 2 adet üçgen sandöviç, 2 minik kek, çikolata, meyve suyu vardı. Üstelik 3.5 milyondu. 
     Ama biz su böreği, minik pizzalar, kruvasanlar, ekler, milföy, yani kilo aldıracak ne varsa götürdük. 8 kişi mükellef bir kahvaltı, içecek dahil 75 milyon tuttu. Ama sadece Lunch Box yiyerek 30 milyona da çıkabilirsiniz. Telefon numarası 0212 285 05 07. Ardından yediklerimizi hazmetmek için yürüyerek Maslak’daki Seba Sinemaları’na gittik. Oy birliğiyle başrollerini Robert Redford, James Gandolfini, Mark Ruffalo’nun paylaştığı The Last Castle-Son Kale’yi seçtik. Öykü şöyle Üç yıldızlı General İrwin’in Robert Redford görkemli kariyerinin son durağı hapishane olmuştur. Askeri Mahkeme’de yargılanarak suçlu görülen İrwin’in rütbesi sökülür. Cezasını çekmek üzere Albay Winter’ın demir yumrukla yönettiği bu hapishaneye gönderilir. İrwin’in hapishaneyi ele geçirmeye çalışması olayları başlatır. Dram ve aksiyon sevenler için ideal bir film. Ben beğendim ama grup burun kıvırdı. Çıkışta Seba Sinemaları’nın yer aldığı Excellent Cafe’de birer salep içtik. 
     Ne de olsa eve kadar olan 500 metreye başlamadan önce içimizi ısıtmalıydık değil mi Bu arada baktım da o kara rağmen Excellent bayağı kalabalıktı. Maslak, İstinye, Sarıyer ve civarında oturan kaliteli aileler, çoluk-çocuk bu İtalyan restoranını seçmişler. Eh servis iyi, fiyatlar normal. Yemek öncesi ve sonrası gidebileceğiniz vizyon filmlerini oynatan, diğer sinemalara oranla daha ucuz olan Seba Sinema Salonları varken niye başka yer tercih edilsin ki Telefon numarası 0212 286 46 72. Söz filmden açılmışken, evde DVD’de izlediğim Pearl Harbor’ adlı 2000 yılı Amerikan yapımı macera filmini de herkese öneririm. Muhteşem bir film. 3 saat ama sıkılmadan, zevkle izliyorsunuz. Zaten D R’daki DVD film listesinde bir numara. Evde kaldığım süre içinde televizyon kültürüm arttı. Cumartesi gecesi TRT 4’de ve BRT’de muhteşem Türk Sanat Müziği programları varmış, yeni öğrendim. Alaturka sevenler bu kanalları kaçırmasın. Efendim, besiye çekilmek bana yaramıyor. Pazar günü sinema sonrası attım kendimi Akmerkez’e. 
     S Cafe, Vakkorama Sushi ve Home Store acaip kalabalıktı. Herkesi sobeledim. Sırdaşım İsmail Akkaya, kızkardeşi Tansel, can dostum İzzet Çapa, sağ kolu Rose, Keops’un işletmeciliğini yapan manken Didem Taslan, DJ sevgilisi Cem Nadiran, Betina-Cem Hakko, Vakko’nun içinde yeni açılan Sushi’de yemek yiyorlardı. Home Store’da ise ağır takım vardı Şebnem-Celal Çapa, dekoratör Mustafa Toner, Mudo Mağazaları’nın sahibi Mustafa Taviloğlu, Adnan Polat... Çıkışta, evde hasta yattığını söyleyen Polo 13’ün başarılı işletmecisi Ali Sayar ve Celal Altınel Süslü Celal ile karşılaştım. 
     S Brasserie’de Seda Sayan ile Gülben Ergen’in yemek yediklerini söylediler. 
     "Hah" dedim kendi kendime, "işte bana eğlence çıktı". Gittiğimde yemeklerini bitirmişlerdi. Etiler AFM Akmerkez’deki Yüzüklerin Efendisi’ adlı filme gideceklermiş. O gün bir film yetmişti, onlara katılmadım. Ayaküstü sohbet ettik. Maşallah valla. Eskiden Seda ile Gülben’in arası iyi değildi. Hatta Seda TGRT’deki yerine Gülben’i önerdiği için pişman olmuş, onu nankörlükle suçlamıştı. Şimdi can ciğer kuzu sarması olmuşlar. Herhalde o dönemlerde aralarında laf getirip götürenler de eksik değildi. Seda Sayan 15 Ocak Pazartesi günü, Kanal D’de yeni programına başlıyor. İlk konukları da Okan Bayülgen, Beyaz ve Ceylan’mış. Yine Şenay Düdek farkıyla duyun istedim. Dün akşam da Seda Gülben’in Tarabya’daki evine yemeğe gitti. Otururken S Brasserie’de eski iki arkadaşıma rastladım, birlikte akşam yemeği yedik. Ben portakallı ve bademli piliç istedim, onlar da dört mevsim pizza yediler. Üzerine de meyvalı krem brule’yi götürdük. Üç kahve ve bahşişle birlikte 50 milyon lira bendenizden çıktı. 
     
     Günaydın Et Lokantası Karafaki’de skandal 
     Yazımı yazarken sevgili Uğurkan Erez aradı, çok heyecanlıydı. Bugün TÜYAP Beylikdüzü’nde 24 ülkeden 300’ü aşkın firmanın katıldığı Uluslararası Deri Fuarı başlıyormuş. Organizasyonu ve fuar süresince yapılacak defilelerin koreografisini Uğurkan yapmış. 
     11 Ocak’da sona erecek fuarın gala defilesinde Çağla Şıkel, Yeşim Palanduz, Asuman Krause, Deniz Pulaş, Yüksel Ak, Ceylan Saner, Pınar Tezcan, Ebru Ürün, Şenay Akay, Bilge Kara, Sinem Öztufan, Şenol İpek podyuma çıkacakmış. Pazartesi, gazeteden çıktıktan sonra uzun süredir söz verdiğim halde gidemediğim Levent-Korukent yolu üzerinde, eski Biges Kebap’ın yerine açılan Günaydın Et Lokantası’na uğradım. Ortağı Yusuf Turanlı sevdiğim bir arkadaşım. Üstelik benim gibi fanatik Galatasaraylı. Buranın en büyük özelliği, etlerin kendi çiftliklerinden gelmesi. Ben her zaman olduğu gibi kuzu ve tavuk külbastı, fındık lahmacun, çiğ köfte yedim. Hemen sonra da pişman oldum çünkü baharatlı herşey bana yasak. 
     Ama açlık başka şeye benzemiyor işte. Yusuf geçen yılın fiyatlarını değiştirmemiş. Otururken Beyoğlu’nun gözde mekanlarından Karafaki’nin sahibi Göksel Sunter ile sevgilisi Gülşah’ın girdiğini gördüm. Hasret giderdik. Göksel’in morali bozuktu. Cumartesi gecesi Karafaki’de olay çıkmış. Tiyatrocu Nedim Saban ve altı arkadaşı girmişler. Aralarında yaz aylarında Süper Star Ajda Pekkan’a Catwalk’da hakaret eden bürokrat Osman Çetintaş da varmış. Grup sahnedeki Vace’ye sataşmış, partneri Rita’nın eteğini çekerek sululuk yapmış. 
     Üstelik hesabı da ödememişler, burnundan soluyan Göksel çıkarken bunlara bir temiz sopa çekmiş. Göksel "Nedim Saban gibi bir tiyatrocuya yakıştıramadım" dedi. Karakafi’nin 3 yıllık tarihinde sokağa taşan ilk çirkin olay bu. Göksel ertesi gün danışmanı Özgür Aras ile Nedim’i aratmış ama bir neticeye ulaşamamış. Neyse, onların sorunu. Ben sadece yaşanılanları size tarafsızca anlattım. Günaydın’dan çıkarken Emrah Hattat arkadaşlarıyla giriyordu. Anlaşılan Gümüşsuyu’ndaki kendi mekanı olan Pucci’ye gitmeye üşenmiş. Korukent, Levent, Etiler civarında olanlar, Günaydın Et’den evinize paket servis de isteyebilirsiniz. Telefon numarası 0212 278 32 26. Efendim, bugünlük de bu kadar, kalın sağlıcakla. En kötü gününüz benimkinden iyi olsun. 
     Kısmet olursa haftasonu yine iki gün sürecek bir mini dizi röportajla karşınıza çıkacağım. Ünlü klip yönetmeni Ayşe Ersayın ilk kez POSTA’ya, bana konuştu. Klip gerisinde ünlü starların neler yaşadıklarını, bilinmeyen yönlerini, anılarını anlattı. Beni izlemeye devam edin. 
     
     



 MAGAZİN 














</TEXT>
</DOC>
