<DOC>
<DOCNO> 92382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/yazar/yilmaz.html </URL>
<DATE> 2002/06/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Pisliklerin üstünü örtme şampiyonuyuz 
</HEADLINE>
<TEXT>

     Ulus olmanın ortak sevinçlerin, üzüntülerin, kaygıların, kıvançların toplamı olduğunu öğreniyoruz. Sabahtan beri çıt çıkmıyor. Arayanların kimi yüreğinin ağzında olduğunu, kimi gerginlikten ağladığını, kimi saatini 14.00’e kurup, uyuduğunu söylüyor. Ortak kaderi paylaşan ülkelerle bir gönül bağı oluşuyor, birbirimizi anlıyoruz. Bugüne kadar, "Böyük Türkiye" lafları ile avutulduk, yeşil sahalarda "Büyük Türkiye" ile yüzleşiyoruz. Hayatımızın unutamayacağımız geri sayımı, 48 yıl beklenmiş, kolay mı 
     
Sabancı ile maç      Sabancı Center’da, bilişim zirvesinde, dev ekranın karşısında kilitlenmişler. Sektörün 500 büyük firması açıklanacak, maç sonrası. Maçı, Sakıp Sabancı ile 26. katta seyrediyorum. Boynunda kırmızı - beyaz atkısı... Beklerken heyacanını, duygularını gazetecilerle paylaşarak bastırmaya çalışıyor 
     "Fenerbahçe" yönetimine çağırdılar, vaktim olmadığı için girmedim... Galatasaray’ın yurtdışındaki maçlarına peşinden gittim. Bir yere geldik, geldiğimiz yer mükemmel. Bunu aşağılamamalıyız. İnşallah 1 - 0 alacağız. Almasak bile yaptığımız iş muhteşem. 200 devletin içinde 4 kişiden biri olduk. 65 milyon Türk takımı, beraberlik ruhu geldi. Şimdi 6 milyar içinde sporseverler dört ülkeyi konuşuyor. Başbakanlardan öğrencilere kadar Dua ediyorum, bize nasip et Alacağımızı tahsil etmeye geldik " 
     Maçı çoşkulu izliyor Sabancı, yüzü bembeyaz Hakan Şükür atsın ki, güzellikler getirsin Hasan Şaş, şaşırt bunları be...Çok açız, Yarabbi sen bize yardım et Aklından geçirdiklerini seslendiriyor Brezilya’nın ekonomisi de bizim gibi, Almanya’nın karşısına çıkacağız. Uyyy Yarı gol... Brezilya’nın toplarına sesleniyor Dağlara, dağlara gidin. Pozisyona giriyor Milli Takım, Sabancı’nın yorumu "Gol pişiyor " Dışarıda yağmur... Çay servisimizi yapan garson "Bereket" diyor, Sabancı "Gol yağsa ya " diyor. 
     
Devre arası siyaset      Sabancı’nın yüreği maçta, aklı ekonomi ve siyaset yönetiminde. "Fransa, iki turlu seçim ile, arkasında güçlü parlamento desteği olan güçlü bir cumhurbaşkanı çıkardı. Bizimkiler erken seçim diyor, bu ortamda seçim daha kötü olacak. İki turlu seçim gelmeli." 
     Bu Meclis yapar mı "Tövbe " 
     Bankalar operasyonuna geçiyorum... Derviş bitti diyor, bitti mi 
     "Ben 20 banka batar dediğim için ceza ödedim, kaç oldu Şimdi bitti mi " 
     Çukurova olayını soruyorum, diyor ki 
     "Hatayı yalnız müteşebbiste aramayacaksın. Ona çanak tutanlar var." 
     Hükümete dönüyor Sabancı "Yapamadığın ortada, orada ne yapıyorsun AB’ye karşı çıkan vatan hainidir. Yabancı sermayeye ne gerek var deniyor, senin kaynağın yok, nüfusun artıyor, işsizlikle boğuşuyorsun." 
     Akbank, Yapı Kredi’yi alır mı 
     "Almaz" diyor ve ekliyor 
     "Akbank işine bakar. İşine baka baka sağlam kalabildi. Kredilere bakın, cıvık cıvık krediler verilmiş. Hudutsuz garanti mevduata, kumar oyna Hazine ödesin. Hisse senetleri bedava verilecek duruma gelmiş." Banka hortumlamalarına değineceğim, lafı ağzımdan alıyor "Pis işlerin üzerinde oturma şampiyonuyuz. Susurluk’tan bu yana pis işlerin üzerini örte örte yürüyoruz. Oy hesabı kişnetiyor, pis işlerin üzerini örtüyorlar." 
     
İkinci devre      Sabancı topun gelişini görüyor, "Kötü gidiyor, gidiyor... Ve gitti " 
     Moralimizi bozmayalım diyor Sabancı ama yüzü düştü Penaltı bekler oldu. Olmadı... Sabancı şampanyaları hazırlamıştı, inanıyordu "Bu maçı alacaktık " Olsun çocuklar dedi ve Türkiye’nin üçüncü olma umuduna şampanyaları patlattı. Ekonominin ise hastalığına "derinden" teşhisini koydu 
     "Başbakanımız hasta, 65 milyon yatakta. Borsam gösterge, dünya buna bakar. Türk parasının değerine bakar. Daha fukara olmak için yoldayız. AB’ye fren getirenler, 65 milyon insanın zengin olmasını istemiyor." 
     Maç sonrası kameralara dönüyor ve liderlere sesleniyor Sabancı "Niçin kişisel hesabın için .. Vatanım önemli değil diyorlar." 
     Ekonomik Sosyal Konsey’in işlememesini eleştiriyor "Niye katılsınlar, ilçe başkanlarını toplasınlar. Meclis tatile girecek, yığılmış meseleler var. Hak ettik mi Meclis’i tatil edecekler ört Allahım ört. Hiçbirinde netice yok." 
     Ekonomide, sanatta, kültürde morali bozmayıp, çalışacağız, güzel günleri hep beraber yapacağız diyerek sözlerini bitiriyor Sabancı... 
     
     







Yine de güzel 


Borazan ve zurna 


Çekik gözler... 


Ecevit Sorumsuzluk 


Hüzünle sevinçle kutlamak gerekiyor bu başarıyı 


Yarattığı yıldızları acımasız yiyen, vefasız medya .. 


Dev adamlar 


Hem şanslıydık, hem de başarılı 


Türk gibi başladık, Türk gibi bitirdik... 


Yapı Kredi hisselerini kimler satıyor 


Hayır, hiç ayıp olmadı... 


Alkışlar Milli Takım’a 


50 milyon dolar yetmez, yok mu artıran ANAP’lı 


16 sermaye grubunun hayatı karardı 


Pisliklerin üstünü örtme şampiyonuyuz 


</TEXT>
</DOC>
