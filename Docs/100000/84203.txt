<DOC>
<DOCNO> 84203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sontur17.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte tutanaklardan TBMM'de yaşanan kavga... 
</HEADLINE>
<TEXT>

     TBMM Genel Kurulu'ndaki RTÜK Yasası görüşmeleri sırasında SP ve MHP milletvekilleri arasında yaşanan kavga Meclis tutanaklarına da aynen yansıdı. 
     MHP Çorum Milletvekili Vahit Kayırıcı görüşmeler sırasında sinirlenip tek başına SP sıralarına gitti ve SP Genel Başkan Yardımcısı Mehmet Bekaroğlu'na doğru hamle yaptı. Meclis'te MHP ve SP milletvekilleri arasındaki tartışmanın başlangıcı, DYP'li Ahmet İyimaya'nın "MHP sataştı" iddiası ve itiş-kakış tutanaklara şöyle yansıdı 
     "NİDAİ SEVEN MHP - Sayın Başkanım, demin, Sayın Mehmet Bekaroğlu, yüreği yetmiyor' dedi. Ben, ona cevap vermeyeceğim. Yalnız, şunu söylemek istiyorum Yüreğimle Türk Milletinin değer yargıları arasında bir sevgi yolu vardır. Öyle bir yürek ki, bu yürekte Türk Milletine ihanet yoktur, öyle bir yürek ki, 30 bin kişinin katili olan bölücü TV'ye Türkiye'yi jurnallemek yoktur. 
     MEHMET BEKAROĞLU SP - Sayın Başkan, sataşma var. 
     BAŞKAN - Size direkt bir şey yok... 
     MEHMET BEKAROĞLU SP - Olur mu efendim İsmimi verdi efendim... Kim jurnalledi açıklayacaklar burada. İsmimi verdi efendim. SP sıralarından gürültüler 
     TURHAN GÜVEN DYP - Haydi, yüreğiniz yetiyorsa, asalım 
     MEHMET BEKAROĞLU SP - Sayın Başkan, değerli milletvekilleri, Sayın Nidai Seven'i alkışlıyorum. 
     Gerçekten, millete, vatana ihanet etmemiş, ama, bu cümleyi burada söylemişse, kimin vatana, millete ihanet ettiğini açıklaması gerekir. Yüreği yetiyorsa açıklasın. 
     NİDAİ SEVEN MHP - Yarası olan gocunur. 
     ALİ GEBEŞ MHP - Med TV'de canlı yayına telefonla katıldın. 
     MEHMET BEKAROĞLUI SP - Herkesi vatan hainliğiyle suçlayarak iş yapıyorsunuz, yalnız siz misiniz bu memleketin milliyetçileri 
     VAHİT KAYIRICI MHP - Ne diyorsun sen .. 
     BAŞKAN - Lütfen... Sayın milletvekilleri... MHP ve SP sıralarından gürültüler 
     MEHMET BEKAROĞLU SP - Vuracak mısınız .. Zaten vurmaktan başka bir şey yapamazsınız. 
     Bir grup MHP ve SP milletvekilleri kürsü önünde toplandı 
     BAŞKAN - Sayın milletvekilleri, lütfen... 
     MEHMET BEKAROĞLU SP - Kaba kuvvet... Başka bir şey bilmezsiniz 
     BAŞKAN - Sayın milletvekilleri... Gürültüler Sayın milletvekilleri, saat 20.00'de toplanmak üzere, Birleşime ara veriyorum." Tartışmadan sonra SP'li Mehmet Bekaroğlu hemen Genel Kurul salonunu terkederken, MHP'li Vahit Kayırıcı MHP'li Meral Akşener tarafından birkaç dakika sonra salon dışına çıkarıldı. 
     Bekaroğlu uzun süre görüşmelere katılmazken yaklaşık bir saat sonra yeniden SP'nin yoğun engellemesine katıldı. 
     





</TEXT>
</DOC>
