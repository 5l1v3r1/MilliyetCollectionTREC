<DOC>
<DOCNO> 97321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/soneko26.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine "IMF ile mutabıkız" 
</HEADLINE>
<TEXT>

     Hazine Müsteşarlığı, IMF heyeti ile yapılan çalışmalarda, ekonomik program uygulamasındaki kararlılığın sürdürülmesine bağlı, yıl sonuna ilişkin ''yüzde 35'lik enflasyon ve yüzde 3'lük büyüme hedeflerinin'' tutturulabilirliği üzerinde mutabık kalındığını açıklandı. 
     IMF Türkiye Masası Şefi Juha Kahkonen'in basın toplantısının ardından, Hazine Müsteşarlığı'ndan da açıklama geldi. 
     Açıklamada, IMF ile mevcut stand-by düzenlemesinin 3. gözden geçirmesi kapsamında yürütülen çalışmaların tamamlandığı görüşmelerde, kamu maliyesi, para politikası ve yapısal reformlar konularındaki uygulamalar ve kaydedilen gelişmelerin değerlendirildiği ifade edildi. 
     Açıklamada, 3. gözden geçirme çerçevesinde, bütün parasal ve kamu maliyesi hedeflerinin tutturulduğu belirtilerek, ''aynı zamanda yapısal reformların gerçekleştirilmesindeki kararlılık sürdürülmüştür'' ifadesi kullanıldı. 
     Açıklamada, IMF İcra Direktörleri Kurulu'nun Ağustos ayının ilk yarısında toplanarak, 867.6 milyon SDR yaklaşık 1.1 milyar ABD doları tutarındaki 3. dilim krediyi serbest bırakmasının beklendiği kaydedildi. 
     





</TEXT>
</DOC>
