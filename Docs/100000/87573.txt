<DOC>
<DOCNO> 87573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sontur22.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile dramı... Acemi sürücü denize uçtu, kendi ve iki çocuğu öldü 
</HEADLINE>
<TEXT>

     Hatay'ın İskenderun İlçesi'nde direksiyon eğitimi alan acemi kadın sürücünün kullandığı otomobil, denize uçtu. Kazada, sürücü ile yanında bulunan 2 çocuğu ölürken, baba ise kurtuldu. 
     Alınan bilgiye göre, kaza, İskenderun Limanı'nda çalıştığı öğrenilen Rafet Gürüz, eşi Şelmin'e liman sahası içinde direksiyon eğitimi verdiği sırada meydana geldi. Kendilerine ait 31 LA 718 plakalı otomobilin direksiyonuna geçen iki çocuk annesi Şelmin Gürüz'ün, kullandığı otomobil, liman iskelesinde seyir halinde iken dikkatsizlik sonucu denize uçtu. 
     Kazada, acemi sürücü Şelmin Gürüz ile çocukları Merve 10 ve Mehmet Alperen 5 , hayatını kaybederken, baba Rafet Gürüz ise otomobilden sağ olarak çıkmayı başardı. 
     Yetkililer, anne ve 2 çocuğunun cesetlerinin denizden çıkarıldığını, soruşturmanın sürdürüldüğünü bildirdiler. 
     





</TEXT>
</DOC>
