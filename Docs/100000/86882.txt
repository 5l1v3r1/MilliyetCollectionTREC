<DOC>
<DOCNO> 86882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/siyaset/siy03.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’sız CHP’nin oyları daha yüksek olmaz mı ’ 
</HEADLINE>
<TEXT>

ASO’da Deniz Baykal’a sanayiciden şok soru 
     ANKARA Milliyet 

     Ankara Sanayi Odası’nın ASO , meclis toplantısına katılan CHP Genel Başkanı Deniz Baykal’ı, sanayicilerin soruları terletti. 
     Sanayici Yılmaz Kayaaslan’ın "Baykal’sız CHP’nin oyları daha fazla yükselmez mi " sorusuna Baykal, "Zorla, işgal kuvvetleriyle gelmedim. Çağırdılar da geldim" karşılığını verdi. Baykal, sanayici Sözer Özel’in "70’lerdeki uygulamalarınızla sanayicileri üzdünüz" sözleri üzerine de, "1979’da bor, linyit, kömürü kamulaştırdık. Özal, Demirel, Çiller, Yılmaz gelip geçti, niye düzeltmediler" dedi. 
     Baykal, sanayicilere "Üzgünüm ama Türkiye buraya gelirken ne yaptınız, ağlamaya hakkınız yok" diye seslendi. ANAP Genel Başkanı Mesut Yılmaz’ı "PKK’nın siyasallaşması konusunda hükümet yanlış açılımlar teşvik etti" diye eleştiren Baykal, Kıbrıs konusunda da, "Yılmaz, Denktaş’ı sırtından bıçaklamak konusunda beis görmedi" dedi. Baykal, MHP Genel Başkanı Devlet Bahçeli’nin 5 koşul öne sürmesine, "İç tüketime yönelik tartışma" diye tepki gösterdi. 
     
     Devlet Türkçe öğretemedi 
     Kürtçe eğitim ve yayına karşı çıkan Baykal, "Türkiye ırk, kafatası, kan devleti değil. Etnik dillerin kullanımı ve yayını kamu hizmeti değil. Devlet daha Türkçe öğretemedi" diye konuştu. 



 SİYASET 

















</TEXT>
</DOC>
