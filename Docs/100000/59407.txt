<DOC>
<DOCNO> 59407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/spor/spo04.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aurelio flörtte 
</HEADLINE>
<TEXT>

     TRABZONSPOR’un Türkiye’ye dönmeyeceğini açıklayan Brezilyalı futbolcusu Aurelio, İspanya’nın Deportivo takımı ile flört ediyor. Aurelio’nun, Deportivo’ya transferi için İspanyol takımının formasını giyen Brezilyalı Donato’nun aracı olduğu ve yöneticilere, "Orta sahamıza büyük katkı sağlar" diyerek baskı yaptığı öğrenildi. 
     BAŞKAN Özkan Sümer ise Aurelio’nun, Trabzonspor ile iki yıllık sözleşmesi olduğunu hatırlatarak, "Bu futbolcu tüm alacaklarını tahsil etti. Ona karşı her türlü sorumluluğumuzu yerine getirdik. Eğer dönmezse uzun süre sahalardan uzak kalır" dedi. Bordo - Mavili kulüp, Brezilyalı oyuncunun kampa gelmemesi halinde FIFA’ya gidecek. 
     
     Üç yeni oyuncu 
     BORDO - MAVİLİLER, Antalya kampında üç Brezilyalı futbolcuyu deneme kararı aldı. Savunma oyuncusu Diago Gama, Palmerias’ın forveti Ricardo ile Bodarina takımında sol kanat olarak görev yapan Andersson’un hazırlık dönemindeki performanslarına göre Teknik Direktör Briegel karar verecek. 
     



 SPOR 























</TEXT>
</DOC>
