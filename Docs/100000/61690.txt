<DOC>
<DOCNO> 61690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/siyaset/asiy.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip out türban in 
</HEADLINE>
<TEXT>

SP’li Kamalak, AKP kararı başörtülülerin milletvekili olabileceğini gösterdi. Ama Erdoğan artık milletvekili olamaz’ dedi 
     ABDULLAH KARAKUŞ Ankara 

     Türban nedeniyle partileri kapatılan eski FP’liler, Anayasa Mahkemesi’nin AKP ile ilgili verdiği türban kararını kıskandı. SP’nin hukukçu milletvekili Mustafa Kamalak, "Bu karar başörtülülerin milletvekili olmasında bir engel olmadığını kabul ediyor. Peki o zaman FP niye kapatıldı " dedi. Necmettin Erbakan’ın da hukukçusu olan Kamalak, mahkemenin FP’yi türban nedeniyle kapattığını belirterek, "Ama şimdi eski kararlarıyla çelişen bir karar verdiler. Bu karara hem sevindik, hem üzüldük. Çünkü bu karar başörtülülerin de milletvekili olabileceğini kabul ediyor. Verilen karar hukuka uygundur. Hem de bu kararı oy birliği ile verdiler. Ama bize gelince böyle karar verilmiyor. Biz yaparsak bu suç oluyor. Hukuki açıdan buna bir yanıt vermek lazım. Anayasa Mahkemesi’nin şartlara göre karar verdiğini bu olay da kanıtlıyor" diye konuştu. 
     Kamalak, Recep Tayyip Erdoğan’ın durumuyla ilgili olarak da, "Sayın Erdoğan artık milletvekili ve başbakan olamaz. Ama düz üye olarak tekrar genel başkan olabilir" diye konuştu 
     SP Genel Başkanı Recai Kutan ise Erdoğan’la ilgili kararı "Bizi tatmin etmedi. Ama önemli bir adım olarak değerlendiriyoruz" dedi. Parti olarak her türlü yasakçılığa karşı olduklarını ifade eden Kutan, siyaset alanının daraltılmasına karşı çıktıklarını söyledi. 
     
Sezer’i görünce sevindiler      Fotoğraf Ümit Bektaş 

     Cumhurbaşkanı Ahmet Necdet Sezer, İdareciler Günü nedeniyle İçişleri Bakanlığı’ndaki törene katıldı. Sezer, törende yan yana oturan AKP lideri Recep Tayyip Erdoğan ve SP Genel Başkanı Recai Kutan’la selamlaştı. Tayyip Erdoğan’ın bu karşılaşmadan duyduğu mutluluk gözlerinden belli oluyordu. 
     



 SİYASET 











</TEXT>
</DOC>
