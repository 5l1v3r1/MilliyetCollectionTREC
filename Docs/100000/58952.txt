<DOC>
<DOCNO> 58952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sonspo16.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Birleşik Fenerbahçe Vakfı'ndan yönetime destek 
</HEADLINE>
<TEXT>

     Fenerbahçe'de, teknik direktör Mustafa Denizli'nin görevine son verilmesinin yankıları sürüyor. 
     Birleşik Fenerbahçe Vakfı Başkanı Aziz Yılmaz, yaptığı yazılı açıklamada, yönetimin teknik direktör Mustafa Denizli'nin görevine son verme kararını desteklediklerini kaydetti. 
     Yılmaz, yönetimin anlaşacağı yeni, yerli veya yabancı teknik direktörü de sonuna kadar destekleyeceklerini bildirdi. 
     Fenerbahçeliler Birleşik Grup Derneği'nin, kendi vakıflarıyla karıştırılmaması gerektiğini vurgulayan Aziz Yılmaz, ''Camiamızda kaos ortamı yaratıp, menfaat temin etmek isteyen, eski tarz o iğrenç grupçuluğun kalıntısı birkaç kişiden ibaret olan bu grubun bizimle karıştırılmamasını rica ediyoruz'' dedi. 
     

     
</TEXT>
</DOC>
