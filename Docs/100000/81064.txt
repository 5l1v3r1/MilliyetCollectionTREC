<DOC>
<DOCNO> 81064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/soneko15.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kilometre otoyolun maliyeti 10 trilyona varabiliyor 
</HEADLINE>
<TEXT>

     Karayolu ile ulaşımda teknoloji, konfor ve çağdaşlığın sembolü haline gelen otoyolun bir kilometresinin maliyeti, geçtiği arazinin düz, dalgalı ve dağlık olmasına, üzerindeki köprü, viyadük ve tünel gibi yapılar bulunmasına bağlı 5 trilyon 440 milyar-10 trilyon 884 milyar lira arasında değişiyor. 
     Karayolları Genel Müdürlüğü verilerine göre, bir kilometre otoyolun maliyeti, arazinin yapısı ve otoyoldaki sanat yapılarına bağlı olarak 4-8 milyon dolar harcamayı gerektiriyor. 
     Buna göre, otoyolun 1 dolar 1,360,000 lira arazi yapısına göre, bir metresi 5 milyar 440 milyon -10 milyar 884 milyon, bir santimi 54 milyon 4 bin- 108 milyon 800 bin, 25 santimetre olarak kabul edilen bir karışı ise 1 milyar 360 milyon- 2 milyar 720 milyon lira arasında değişen fiyata maloluyor. 
     En iyi koşullarda, 162,582,156 lira net maaş ile çalışan 33,4 asgari ücretlinin bir aylık maaşı ile bir metre, 8,3 asgari ücretlinin bir aylık maaşı ile de ancak bir karış otoyol yapılabiliyor. 
     Otoyollar, yükü üreticiden tüketiciye en az harcamayla, en kısa sürede ulaştıran, maliyeti düşürüp rekabet şansını artıran, hızlı, güvenli trafik akışını sağlayan çağdaş yatırımlar arasında değerlendiriliyor. 
     Daha kısa sürede, konforlu ve güvenli ulaşım olanağı sunan otoyollarda kaza oranı, diğer yollara göre milyar kilometrede 4'te 1 oranında azalıyor. 
     





</TEXT>
</DOC>
