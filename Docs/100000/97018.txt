<DOC>
<DOCNO> 97018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/sontur09.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ABD'ye giderken vekaletini ANAP'lı Oral'a bıraktı... 
</HEADLINE>
<TEXT>

     Yurtdışı gezilerinde vekaletini genellikle DSP'li bakanlara veren Devlet Bakanı Kemal Derviş'e, bu kez ANAP'lı Maliye Bakanı Sümer Oral vekalet edecek. 
     İsviçre ve Amerika Birleşik Devletleri'ne giden Devlet Bakanı Kemal Derviş'e, dönüşüne kadar Maliye Bakanı Sümer Oral'ın vekalet etmesine ilişkin karar, Resmi Gazete'de yayımlandı. 
     10 günlük bir ziyaret için yurtdışına çıkan Derviş'in, 
     vekaletini ANAP'lı Maliye Bakanı Sümer Oral'a bırakması dikkat çekti. Derviş, bugüne kadarki yurtdışı gezilerinde vekaletini hep DSP'li bakanlara bırakıyordu. Derviş'e, yurt dışında bulunduğu dönemlerde genellikle Orman Bakanı Nami Çağan vekalet ediyordu. Derviş, çalışmalarına İsmail Cem ve Hüsamettin Özkan ile birlikte öncülük ettiği yeni partinin kuruluşu sırasında da Amerika'da olacak. 
     





</TEXT>
</DOC>
