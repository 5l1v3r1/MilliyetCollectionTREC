<DOC>
<DOCNO> 81605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/yazar/asik.html </URL>
<DATE> 2002/05/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
TRT’nin halleri 
</HEADLINE>
<TEXT>

     Dostumuz TRT’de spiker... Dün telefonda anlattığı olaya gelince... 
     "Eskiden yöneticilerimiz ya parasını doğrudan kurumun kasasından öderler ya da reklam karşılığı giyim mağazalarıyla anlaşırlar, biz sunucu ve spikerler de ekrana çıkarken buralardan alınan giysileri giyerdik. Bu yıl yeni bir uygulama başlatıldı. Geçen gün bir yöneticimiz bizleri topladı, giyim işinize artık biz karışmıyoruz, bundan böyle mağazaları siz dolaşacak, kendi sponsorlarınızı kendiniz bulacaksınız, dedi. Önce şaka yapıyor zannettik, meğerse ciddiymiş. Düşünebiliyor musunuz, milyonların tanıdığı bir spiker ya da sunucu mağaza mağaza dolaşacak, kendine sponsor bulmaya çalışacak. Kimi kabul görecek kimi kapı dışarı edilecek... Tabii ki pek çok arkadaşımız buna yanaşmadı. Kabul edenlerin ise zaman zaman tatsız durumlarla karşılaştığını, refüze edildiklerini duyuyoruz. Böyle bir şey dünyanın neresinde görülmüş. Yöneticilerimizin bizi bu duruma düşürmeye ne hakları var 
     İhtiyaç fazlası en az 5000 kişi çalıştıran TRT’nin spikerine giydirecek elbise alamayacak duruma düşmesi çok ilginç değil mi 
     
     Bu iktidar hırsızı, katili, caniyi affeder. 
     Yalnızca kendisine oy verenleri affetmez. 
     Haldun Ertem 

     
     Meclis Başkanı Ömer İzgi, "Bütün mahk mlardan özür diliyorum" demiş. 
     Acaba işsizliğe - fakirliğe - umutsuzluğa sürükledikleri ülkem insanlarından da özür dileme düşünceleri var mı 
     Cafer Karadağoğlu 

     
Affın faturası...      Sanki ülkenin en acil sorunu, toplumun en büyük isteğiymiş gibi Meclis iki yıldır af kanunuyla uğraşıyor. Meclis, milletvekilleri bununla meşgul ediliyor. ANAP İzmir milletvekili Işın Çelebi dün bize, "oysa" diyor, "vatandaş bizden asıl Seçim ve Siyasi Partiler yasalarını ele almamızı istiyor. Af Yasası için harcadığımız zamanın çok daha azını bu iki yasa için harcasaydık çok daha yararlı bir iş yapmış olurduk. Seçim yasası biliyorsunuz kabulünden bir yıl sonra yürürlüğe giriyor. Yeni bir seçim yasasını önümüzdeki seçime yetiştirmek giderek zorlaşıyor. 
     
Zengin icraat...      Ecevit hükümeti plan ve yatırım yaparak, üretimi artırarak halka kalıcı, somut, anlamlı bir şeyler veremiyor... Ama ileriye dönük yatırım için de bir şeyler vermek lazım 
     Peki ne vermeli 
     İşte burada Sayın Ecevit’in muazzam zekası devreye giriyor. Zahmetsiz hizmet babında iki şey veriyor... Bir... Her fırsatta af çıkartıyor... İki... Milli ve dini bayramlardaki izinleri uzatıyor... Böylece taş atıp kolu yorulmadan milleti memnun ettiğini düşünüyor. 
     Çok zekidirler ya... 
     
Ticaret mafiş...      Suudi Arabistan’dan dönen Mehmet Öğütçü dostumuz Türkiye ile Suudi Arabistan ilişkilerini inceleyen uzun bir not hazırlamış. Evet, Suudi Arabistan’la aramız iyi değil. Var olan sorunlara yenileri eklendi... Türkiye’nin İsrail ile yakınlaşması, Ecyad Kalesi hadisesi, Türkiye’de devletin dine bakışı gibi konular iki ülke arasındaki soğukluğu artırdı. Bunlara rağmen karşılıklı ticaretin topu topu 1.2 milyar dolar bugünkünden daha iyi duruma getirilebileceğini yazıyor Mehmet Öğütçü... Yeter ki Ankara’da birileri konuyu ele alsın... Üzerinde kafa yorsun... 
     Raporun Ankara’ca incelenmesini tavsiye ederken içinden bir bölüm sunalım 
     ... Son dört yıldır Riyad’da bir ticaret muşavirimiz yok. 
     Gerçi ticaret diplomatı gibi çalışmadıkları taktirde olmasının da aslında çok büyük değişiklik yaratacağı sanılmıyor. İspanyolların Riyad’daki ticaret merkezinde kaç kişi mi çalışıyor Tam 40 uzman ve yönetici. O sayededir ki Suudi Arabistan’da raflar İspanyol zeytinyağı ile dolu. İtalyanlar, buzdolabı piyasasının üçte birini parsellemişler. Gıda sanayii ürünleri hemen her ülkeden geliyor. 
     ... Bu yönde gelişmeyi kolaylaştıracak, özellikle de karşılıklı anlayışı güçlendirecek, bir dizi adıma gerek var. İlişkilerdeki açılma için kilit mevkideki Suudi hanedan mensupları, aydınlar, basın ve işadamları ile yakın bağlar kurulması, böylece bu ülke ile ilişkilerin ülkemizdeki bir avuç din simsarının insafına ve kontrolüne terk edilmemesi büyük önem taşımaktadır. 
     
Mahmur memur...      Memur sabah işe biraz sıkkın gelmiş. Bir süre sesiz oturduktan sonra yanındaki arkadaşına sormuş 
     - Dün akşam eve gittiğimde karımı yatakta başka erkekle yakaladım. Bir ay önce aynı şey oldu. Ne yapmamı önerirsin. 
     - Fazla mesai yap, demiş arkadaşı. 
     
     







Cemaatçi hukuk 


Anadilinin "yazı" boyutundan kopuk olunca... 


TRT’nin halleri 


Kara çarşaf ve Meclis 


Ankara'da askerin, İstanbul'da işadamının dünyası... 


SSK üvey evlat E. Sandığı has evlat .. 


Bayar Gelenekten geleceğe... 


Katilim, katilin, katil... 


Devalüasyon ihracattan çok, bilanço etkisi bıraktı 


Generalin "oy sandığı" zaferi... 


Yeni koşullar yeni kurallar ister’ 


Aracı kurumlar’ 


Eski bakan Ziya Aktaş enerjide bilinmeyenleri anlattı 


Hakikisi dururken taklidini kim alır 


1 Mayıs mesajı 


Annesi de, oğlu da ameliyat oldu 


WC’ler temizlenecek sonuç IMF’ye bildirilecek 


</TEXT>
</DOC>
