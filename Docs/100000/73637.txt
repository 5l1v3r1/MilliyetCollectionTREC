<DOC>
<DOCNO> 73637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sonspo08.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kings Rockets'i vurdu... Hidayet'ten 12 sayı, 8 ribaunt... 
</HEADLINE>
<TEXT>

     ABD Profesyonel Basketbol Ligi'ne, bu sabaha karşı yapılan 10 maçla devam edildi. 
     Pasifik Grubu'nda Los Angeles Lakers ile kıyasıya bir liderlik mücadelesi veren Sacramento Kings, Houston Rockets'ı 110-87'lik skorla yenerek, grupta tekrar birinci sıraya yerleşti. 
     Hidayet Türkoğlu, 32 dakika sahada kaldığı mücadelede, 12 sayı, 8 3 hücum, 5 savunma ribaunt, 2 asist ve 1 top çalmayla oynadı. 
     Kings'te Chris Webber, 35 sayı, 12 ribaunt ve 5 asistle sahanın yıldızı olurken, Bobby Jackson da 20 sayı kaydetti. Houston Rockets'da Cuttino Mebley 17, Kelvin Cato ise 16 sayıyla takımın en skorer isimleri oldu. 
     Atlantik Grubu lideri New Jersey Nets, deplasmanda Cleveland Cavaliers'i 100-97 ile geçti. Nets'te Jason Kidd, 30 sayı, 10 ribaunt ve 10 asistle ''Triple-Double'' yaparak sahanın yıldızı olurken, Keith Van Horn 27 sayı kaydetti. 
     Cavaliers'te ise Litvanyalı pivot Zydrunas Ilgauskas, 26 sayı ve 14 ribauntla oynarken, Andre Miller, 23 sayı ve 14 asistle maçı tamamladı. 
     Ortabatı Grubu lideri Dallas Maverick, Los Angeles Lakers'ı 114-98 ile geçerek, rakibini Pasifik Grubu liderliğinden etti. Mavericks'te Steve Nash 30 sayıyla oynarken, Michael Finley 22 sayı, Alman forvet Dirk Nowitzki ise 19 sayı ve 11 ribauntla sahadan ayrıldı. Lakers'ta ise Shaquille O'Neil'ın 32 sayı ve 10 ribauntluk performansı yenilgiye engel olamadı. 
     Merkez Grubu lideri Detroit Pistons ise Utah Jazz deplasmanından 94-87'lik galibiyetle ayrıldı. Pistons'ta Jarry Stackhouse, Chucky Atkins ve Clifford Robinson 20'şer sayı kaydederken, Jazz'da Karl Malone 22 sayı ve 11 ribaunt, John Stockton ise 20 sayıyla maçı tamamladılar. 
     Alınan sonuçlar şöyle 
     
     
Cleveland Cavaliers-New Jersey Nets 100-97 Miami Heat-Philadelphia 76ers 79-91 Orlando Magic-Milwaukee Bucks 101-91 Minnesota Timberwolves-Toronto Raptors 112-80 Memphis Grizzlies-New York Knicks 92-101 Chicago Bulls-Atlanta Hawks 96-102 Dallas Mavericks-Los Angeles Lakers 114-98 Utah Jazz-Detroit Pistons 87-94 Seattle Supersonics-Golden State Warriors 110-93 Sacramento Kings-Houston Rockets 110-87 
     






</TEXT>
</DOC>
