<DOC>
<DOCNO> 52103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sonspo19.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe antremanında atılan 165 şutun sadece 25'i gol oldu 
</HEADLINE>
<TEXT>

     Fenerbahçe, Gençlerbirliği maçının hazırlıklarını, bugün yaptığı tek antrenmanla sürdürdü. 
     Teknik direktör Mustafa Denizli yönetiminde, Samandıra Tesisleri'nde gerçekleştirilen yaklaşık 2 saatlik antrenmanda, sarı-lacivertli futbolcular şut çalışıp, dar alanda çift kale maç yaptı. Sakatlığı süren Ogün yan sahada koşu yapmakla yetinirken, A 
     ve Ümit Milli Takımı kamplarında bulunan futbolcular, Hırvatistan Milli Takımı ile Güney Kore'de olan Rapaiç, ülkesinde ameliyat olan Lazetiç, sakatlıkları bulunan Revivo ve Mert Meriç ile sınavı olan kaleci Oğuz çalışmada yer almadı. Sarı-lacivertli futbolcular, şut çalışması sırasında oldukça başarısız bir grafik çizdi. Çalışma sırasında Recep'in koruduğu kaleye toplam 165 şut atan futbolcular, bunların sadece 25'ini gol yapabildi. Ceyhun, 6 golle şut çalışmasında en çok gol atan futbolcu olurken, Oktay ve Ali Güneş de 4'er gol kaydetti. Hakan Bayraktar, Yusuf ve Johnson ise attıkları şutların hiçbirini gole çeviremedi. Öte yandan, çift kale maçta Oktay attığı 6 golle göz doldurdu. Çift kale maç sırasında Oktay'ın sakatlık geçirmesi, teknik heyeti korkuttu. Golcü futbolcunun, saha içinde yapılan tedavisinin ardından maça devam etmesi ise herkesi rahatlattı. 
     






</TEXT>
</DOC>
