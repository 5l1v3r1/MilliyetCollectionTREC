<DOC>
<DOCNO> 52115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sontur01.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçükarmutlu'da yine operasyon.. Polis biber gazı kullandı... 
</HEADLINE>
<TEXT>

     İstanbul polisi, Küçükarmutlu'da yeni bir operasyon başlattı. 
     Sarıyer'de bulunan Küçükarmutlu girişinde panzer, iş makinesi ambulans ve itfaiye ekibi destekli olarak toplanan çeşitli şubelere bağlı çok sayıda polis, saat 06.30'da mahalleye girdi. 
     Ekipler, 5 Kasım'da 4 kişinin ölümü, 10 kişinin de yaralanmasıyla sonuçlanan ilk operasyondan sonra yollara kurulan barikatları kaldırmak için yeniden çalışmalara başladı. 
     
     Barikatlar kaldırıldı 

     İstanbul polisinin ''Kurtarılmış bölge'' olarak bilinen ve ''Ölüm orucu eylemi''ne sahne olan Küçükarmutlu'ya yönelik yeniden başlattığı operasyon devam ediyor. 
     Sarıyer'e bağlı olan mahalleye panzer, iş makinesi, ambulans ve itfaiye ekibi takviyeli olarak saat 06.30'da yeniden giren çeşitli şubelere bağlı çok sayıda polis, 5 Kasım'da gerçekleştirilen ve 4 kişinin ölümü, 10 kişinin de yaralanmasıyla sonuçlanan operasyondan sonra sokaklara kurulan barikatları kaldırdı. 
     Bir polis helikopterinin de yerdeki ekipleri yönlendirdiği operasyonda, polise molotofkokteyl ve taş atılarak karşılık verildiği öğrenildi. Bu sırada, içinde yaralı bulunan bir ambulans mahalleden ayrıldı. 
     İstanbul Emniyet Müdürü Hasan Özdemir de, saat 08.00'de Küçükarmutlu'ya geldi. 
     Öte yandan, operasyonu izlemek üzere Küçükarmutlu'ya giden basın mensupları, İETT Son Durak'ta güvenlik kordonu altında tutuluyor. 
     






</TEXT>
</DOC>
