<DOC>
<DOCNO> 89671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo19.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "Almeyda, Lazio ile 3 yıllık sözleşme imzalayacak" 
</HEADLINE>
<TEXT>

     İtalyan Corriere dello Sport Gazetesi, Fenerbahçe'nin almak istediği Arjantinli Matias Almeyda'nın, İtalya'nın SS Lazio takımıyla 3 yıllık sözleşme imzalayacağını savundu. 
     Gazetede yer alan iddialarda, SS Lazio Kulübü Başkanı Sergio Cragnotti'nin onay vermesi durumunda Almeyda'nın, başkent Roma'ya gelerek sözleşme imzalamaya hazır olduğu savunuldu. 
     Fenerbahçe Kulübü Başkanı Aziz Yıldırım'ın Almeyda'ya büyük bir maaş ve İstanbul'da bir villa önermesine karşın Arjantinli futbolcunun SS Lazio'ya dönmeyi daha fazla tercih ettiği kaydedildi. 
     Almeyda'nın SS Lazio'ya gelişinin takasla gerçekleşeceği ya Dino Baggio ya da Liverani'nin AC Parma'ya gideceği öne sürülüyor. 
     Bu arada FC Inter takımında oynayan Hollandalı Clarence Seedorf, 20 milyon Euro bonservis bedeliyle resmen AC Milan ile anlaştı. İtalyan gazetelerinde yer alan transfer iddialarında ise SS Lazio'dan Nesta'nın FC Juventus'a, FC Juventus'tan Davids'in de AS Roma'ya gelmelerine kesin gözüyle bakıldığı görülüyor. 
     





</TEXT>
</DOC>
