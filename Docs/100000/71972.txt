<DOC>
<DOCNO> 71972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/soneko10.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD uyardı "Savaş, çelikten sonra başka sektörlere de yayılabilir" 
</HEADLINE>
<TEXT>

     İthal demir-çeliğe uyguladığı gümrük vergilerini bütün dünyadan gelen tepkilere rağmen yüzde 8'den yüzde 30'a çıkaran ABD yönetimi, ticaret savaşlarının başka sektörlere de 
     yayılabileceği uyarısında bulundu. 
     ABD Ticaret Bakanlığı Müsteşarı Grant Aldonas, Avupa Birliği ülkeleri ve Japonya'nın ekonomilerindeki aşırı şişkinliği gidermemeleri durumunda, ticaret savaşlarının çelikten sonra tarım ürünleri ve yarıiletken sektörleri gibi başka alanlara da yayılabileceğini söyledi. 
     Aldonas, Financial Times gazetesine verdiği demeçte, AB ve Japonya'nın ekonomilerindeki şişkinliği gidermemelerinin ABD Doları'nın güçlenmesiyle de birleşince, ABD'nin ihracatına zarar verdiğini iddia etti. 
     Çeliğe uygulanan gümrük vergilerinin artırılması kararını savunan ABD'li yetkili, ülkesinin artık uluslararası finans piyasalarında rahatsızlık yaratmaktan korkmadığını ve bu nedenle ticaret konularındaki tutumunu daha da sertleştirmeye hazır olduğunu ifade etti. 
     






</TEXT>
</DOC>
