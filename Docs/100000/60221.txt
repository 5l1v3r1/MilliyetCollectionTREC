<DOC>
<DOCNO> 60221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sonspo16.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Yönetimi cezayı normal karşıladı 
</HEADLINE>
<TEXT>

     Beşiktaş Kulübü Futbol Şubesi Basın Sözcüsü Mete Düren, Profosyonel Futbol Disiplin Kurulu'nun PFDK 
     Gaziantepspor maçında taraftarların sahaya girmesi nedeniyle verdiği bir maç seyircisiz oynama cezası ile bir milyar liralık para cezasını normal karşıladı. 
     Mete Düren, federasyonun talimatlar çerçevesinde konuyu değerlendirdiğini belirterek, ''Kulübümüze verilen seyircisiz oynama cezasını normal karşılıyoruz'' dedi. 
     Düren, Gaziantepspor maçında taraftarların sahaya girmesinin yaşanmaması gereken bir olay olduğunu vurgulayarak, ''PFDK, talimatlara göre ceza verdi. Bundan sonra daha duyarlı olmak lazım. 
     Yönetim, futbolcular ve taraftarlar daha dikkatli hareket edip bu tür olayların yaşanmasını engellemeliyiz'' diye konuştu. 
     İlhan Mansız'a ceza verilmemesine de değinen Düren, ''İlhan Mansız'a ceza verilmemesi normal. Biz de daha önceki örnekleri göstermiştik. Futbolcular da daha dikkatli olmalı. Bazen iyi niyetle yapılan hareketler kulübün zararına olabiliyor'' dedi. 
     






</TEXT>
</DOC>
