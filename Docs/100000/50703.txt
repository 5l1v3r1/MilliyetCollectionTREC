<DOC>
<DOCNO> 50703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sondun14.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da Kuranıkerim'den alıntılar olan gazete eki dağıtılmadı 
</HEADLINE>
<TEXT>

     Hollanda'da yayımlanan bir gazetenin Cumartesi eki, üzerinde Kuranıkerim'den alıntılar bulunduğu gerekçesiyle, bazı Müslüman Faslı dağıtıcılar tarafından abonelere ulaştırılmadı. 
     NRC Handelsblad gazetesi yetkililerinin verdiği bilgiye göre, ayda bir kez, Cumartesi günü gazeteyle birlikte dağıtılan dergi şeklinde ek, binlerce aboneye verilmedi. 
     Yetkililer, dergide bu ay İslam konusunun geniş olarak işlenmesi dolayısıyla, kapağına Kuran'dan ayetler basıldığını, bunun kesinlikle provokasyon amacı taşımadığını belirttiler. 
     Faslı dağıtıcıların büyük çoğunluğunun, ayetlerin kutsal olduğu gerekçesiyle dergiyi dağıtmadıkları, bazılarının da kapağını yırtarak eki posta kutularına attıkları görüldü. 
     Dağıtıcılar, ayetlerin kutsal olduğunu ve gazeteyle birlikte çöpe atılmalarının engellenmesi gerektiğini kaydediyorlar. 
     Faslı dağıtıcıların bu eylemine, Faslılardan oluşan Hollanda Müslüman Konseyi sahip çıktı ve kutsal yazıların rasgele basılıp dağıtılamayacağını bildirdi. 
     






</TEXT>
</DOC>
