<DOC>
<DOCNO> 94871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sondun39.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AIDS konferansında AB protesto edildi 
</HEADLINE>
<TEXT>

     AIDS konferansının yapıldığı İspanya'nın Barcelona kentinde, hastalıkla mücadele için AB'nin daha çok mali yardımda bulunmasını isteyen bir grup, AB Komisyonu'nun standında eylem yaptı. 
     Stand ve AB bayrağının üzerine sprey boyayla ''Utanç'' yazan protestocular, yere broşürler attı ve etrafa ''10 milyar dolar nerede'' yazılı çıkartmalar yapıştırdı. 
     Act-Up Paris adlı gruba bağlı protestocular, son 2 yılda, AIDS ile mücadele için kaynak aktarılması bakımından değişen bir şey olmadığını söylediler. 
     Zengin ülkelerin, AIDS fonuna ödemeleri gereken para açısından taahhütlerine bağlı kalmadıklarını belirten protestocular, AB'nin fona 4 milyar dolar ödemesi gerektiği halde yalnızca 200 milyon dolar 
     verdiğini söylediler. 
     





</TEXT>
</DOC>
