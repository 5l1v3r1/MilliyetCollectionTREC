<DOC>
<DOCNO> 57952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sonspo02.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidolu Kings doludizgin... 
</HEADLINE>
<TEXT>

     ABD Profesyonel Basketbol Ligi NBA'de, Hidayet Türkoğlu'nun 9 sayı attığı maçta Sacramento Kings, Detroit Pistons'ı 102-98 yendi. 
     Batı Konferansı Pasifik Grubu ikincisi Sacramento Kings, Doğu Konferansı Merkez Grubu ikincisi Detroit Pistons ile Sacramento'da karşı karşıya geldi. 
     Yedekler arasında sahaya çıkan ve oyunda 20 dakika kalan Hidayet Türkoğlu, 5 şuttan 4'ünde isabet bularak 9 sayı kaydetti. Hidayet, ayrıca 1'i hücumdan olmak üzere 4 ribaunt aldı. Takımda Mike Bibby, 25 sayı ve 7 asist, Chris Webber 19 sayı ve 14 ribaunt, Predrag Stojakoviç 20 sayı, Doug Christie de 10 sayı gerçekleştirdi. 
     Pistons'da ise bu sezon en skorer oyununu çıkaran Jerry Stackhous, 35 sayı üretirken, Chucky Atkins, skora 12 sayı ekledi. 
     10 maçtan 8'ini deplasman takımlarının kazandığı gecede ilginç bir 
     skor da Miami'de yaşandı. 
     Doğu Konferansı Atlantik Grubu sonuncusu Miami Heat, Batı Konferansı Ortabatı dördüncüsü Utah Jazz'a evinde 96-56 yenilirken, 56 sayıyla NBA Ligi tarihinin en düşük 4. skorunu gerçekleştirdi. 
     Geçen yıl 20 Aralık'ta Charlotte Hornets'a yine ancak 56 sayı kaydeden Miami'de, Eddie Jones, 12 sayıyla en skorer oyuncu oldu. 
     Deplasmanda rakibini farklı skorla yenme başarısı gösteren Jazz'da, Karl Malone ve Danyell Marshall, rakip potaya 21'er sayı bıraktı. 
     Sonuçlar şöyle 
     

Charlotte Hornets-New York Knicks 95-100 Cleveland Cavaliers-Chicago Bulls 102-84 Atlanta Hawks-Indiana Pacers 100-103 Miami Heat-Utah Jazz 56-95 Memphis Grizziles-Milwaukee Bucks 105-114 Minnesota Timberwolves-Dallas Mavericks 103-107 Phoenix Suns-Los Angeles Clippers 92-96 Houston Rockets-Portland Trail Blazers 92-101 Denver Nuggets-San Antonio Spurs 93-102 Sacramento Kings-Detroit Pistons 102-98      






</TEXT>
</DOC>
