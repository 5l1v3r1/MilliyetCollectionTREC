<DOC>
<DOCNO> 57686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/guncel/gun02.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğramacı'ya 'aşırma' uyarısı 
</HEADLINE>
<TEXT>
Yaptığınız şey düpedüz ahlaksızlık 
Annenin Kitabı’ Doğramacı’nın başına dert oldu. Doğramacı’ya ağır bir aşırmacılık uyarısı’ geldi... 
     İSTANBUL Milliyet 

     YÖK eski Başkanı Prof. Dr. İhsan Doğramacı'nın "Annenin Kitabı" adlı kitabının, ünlü doktor Benjamin Spock'tan adeta satır satır apartılmış olduğu tartışmasına, yazarın eşi Mary Morgan da dahil oldu. "Baby and Child Care" adlı kitabın yazarı Spock'un dul eşi Mary Morgan'ın Doğramacı'ya gönderdiği mektubun bir kopyası, Radikal Gazetesi yazarı Murat Belge'nin köşesinde yer aldı. 
     
     'Birey haklarına saldırı' 
     Araştırmaları sonunda, "Annenin Kitabı"nın aşırma olduğuna dair herhangi bir şüphesinin kalmadığını belirten Morgan, metinleri copyright acentasına, yayıncısına ve avukatına gönderdiğini belirtti. Mektubunda "Aşırmacılık, düpedüz bir ahlaksızlık ve birey haklarına karşı bir saldırı olmanın dışında, özgün düşüncenin olmadığı her şeydir ve çağdaş medeniyetimize aykırıdır" diyen Morgan, sözlerini şöyle sürdürdü 
     
     'Özrünüz örnek olsun' 
     "İleride böyle ahlaksız davranışlara tevessül edebilecek yazarlara örnek olacak dürüst bir özür talep ediyorum. Önerdiğim bu basit ve dürüst girişimin, entelektüel mülkiyet bağlamında bireyin haklarını pekiştirme yolundaki dünya çapında çabalarımız açısından son derece büyük bir değeri olacağına inanıyorum." 
     



 GÜNCEL 
















</TEXT>
</DOC>
