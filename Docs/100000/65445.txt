<DOC>
<DOCNO> 65445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sontur17.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Orhan Pamuk'a İtalya'dan ödül 
</HEADLINE>
<TEXT>

     - İtalya'nın en önemli edebiyat armağanlarından ''Primio Grinzane Cavour''a, bu yıl ''yabancı kitap'' dalında ''Benim Adım Kırmızı'' adlı romanıyla Orhan Pamuk'un layık görüldüğü bildirildi. 
     İletişim Yayınları'ndan yapılan yazılı açıklamaya göre, ünlü yazara ödülü, 15 Haziran 2002'de, Torino yakınlarındaki Cavour Şatosu'nda yapılacak törende sunulacak. 
     Pamuk'un kitabı, geçen Haziran ayında İtalya'da ''Il Mio Nome e Rosso'' adıyla yayınlanmıştı. 
     İtalyan Birliği'nin kurucularından, politikacı Kont Grinzane Cavour adına düzenlenen ödül, önceki yıllarda Jorge Amado, Maria Vargas Llosa, Jose Saramago, Günter Grass, Nadine Gordimer, Doris Lessing, Wole Soyinka, Carlos Fuentes, Czeslaw Milosz ve Yves Bonnefoy gibi yazar ve şairlere verilmişti. 
     






</TEXT>
</DOC>
