<DOC>
<DOCNO> 77281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/yasam/yas04.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçlu artık nefes bile alamayacak 
</HEADLINE>
<TEXT>

İngiliz polisi, bir bilgisayar deposunu soyan çeteyi hırsızların olay yerinde bıraktığı nefes izlerini’ takip ederek çökertti... 
     0LONDRA Milliyet 

     İngiliz polisi bir ilke imza attı ve suçun işlendiği yerde insan nefesinin ortama bıraktığı DNA örneklerinden yola çıkarak suçluları yakaladı. 
     İngiliz polis teşkilatının araştırma birimi ve Londra’daki Southbank Üniversitesi’nden bir grup bilim adamı, özel giysilerle bir bilgisayar deposundan yapılan hırsızlıkla ilgili delil toplamaya gitti. Soyguncuların konuşurken ağızlarından çıkan nemin içindeki küçücük zerrecikler, son derece hassas olarak geliştirilen DNA teknikleriyle polise suçluları bulmada önemli ipuçları verdi. Olay yerinden toplanan bulguları Birmingham polis laboratuvarına gönderen ekip, 21 kişilik çetenin büyük bölümünü yakaladı. 
     Nefesten çıkan ve görünmeyen nemin, telefon ahizesinde ya da suçluların kullandığı cinsten maskelerde bıraktığı kalıntılar bile, bu kişilerin DNA’larına ulaşma fırsatı yaratacak. Suçlunun suç işlediği ortamda hapşırma veya öksürmesinin sonucu ortamda kalması muhtemel kalıntılarsa çok daha önemli ipuçları verebilecek. 
     
     Polislere özel eğitim 
     Bu alanda çalışacak polisler, öncelikle suç işlenen yerde kalan olası görünmeyen delillere’ zarar vermemeyi öğrenecek. Polislerin olay yerine giderken itfaiye erleri gibi başlarından ayak uçlarına kadar vücudunu tamamen kapatacak özel giysileri de olacak. Eski yöntemlerle yüzde 30 olan DNA yoluyla suçluya ulaşabilme olanağının, yeni teknikle yüzde 50’ye ulaşabileceği sanılıyor. 
     



 YAŞAM 
























</TEXT>
</DOC>
