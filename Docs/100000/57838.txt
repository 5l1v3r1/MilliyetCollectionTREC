<DOC>
<DOCNO> 57838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/ekonomi/eko21.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz lüks düğünleri vurdu 
</HEADLINE>
<TEXT>

     İSTANBUL AA 

     Yaşanan ekonomik kriz, pahalı düğün törenlerini de vurdu. İstanbul’daki 5 yıldızlı otellerin birçoğunda gerçekleştirilen lüks düğün törenlerinde azalma yaşandı. Büyük otellerde yapılan düğün törenlerinde artık daha mütevazi paketlere doğru bir yönelme görülüyor. 
     
     Yüzde 40 indirim 
     İstanbul’daki 5 yıldızlı otellerden Hyatt Regency’nin yetkilileri, Türkiye’nin içinde bulunduğu ekonomik krizin, otellerinde gerçekleşen düğün organizasyonlarında yüzde 30 düşüşe neden olduğunu açıkladılar. İstanbul Hilton yetkilileri de bütün otellerin ekonomik krizden etkilendiği gibi kendilerinin de bu olaydan etkilendiklerini bildirdiler. Ceylan Intercontinental yetkilileri ise yüzde 40 oranında indirim yaparak, düğün paketi satışlarını sürdürdüklerini bildirdiler. Dedeman yetkilileri de eskiden hafta içi günler için çok talep olmadığına dikkat çekerek, hafta içi özel düğün paketi ve özel fiyatı yarattıktan sonra yoğunluğun arttığını söylediler. 
     Çırağan Palace Hotel Kempinski yetkilileri ise düğünlerin genellikle yaz aylarında gerçekleştiğini ve kış aylarında düğün yapılmadığını kaydederek, otellerinde yaz ayları için şimdiden rezervasyonu yapılmış 4 düğün olduğunu açıkladılar. 
     



 EKONOMİ 


















</TEXT>
</DOC>
