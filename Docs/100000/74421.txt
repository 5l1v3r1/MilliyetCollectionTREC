<DOC>
<DOCNO> 74421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/siyaset/asiy.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Enflasyonun nedeni ortanca seçmendir 
     DERYA SAZAK 

     Prof. Eser Karakaş’a göre enflasyonun sorumlusu, devletten ve vergi mükellefi olan 1.5 milyon kişiden sürekli olarak para transferi bekleyen ortanca seçmen’ 
     
Enflasyonu üreten nedir 
     Seçimde 40 milyon kişi oy kullanacak. Sonra da kamu hizmeti talep edecekler. Bu hizmeti ödedikleri vergilerle finanse etmeleri gerekiyor. Şimdi sistemi kim finanse ediyor diye baktığınızda beyanname vererek Gelir Vergisi ödeyenler akla geliyor. ABD’de, Avrupa’da vergi mükellefi denilen yurttaş tipi budur. Ancak cebe giren sıcak paranın bir kısmı daha sonra beyanname yoluyla devlete iade edildiğinde vatandaşlık bilinci oluşur. Batı’da öyledir. Bordro üzerinden vergilendirmede ele geçen net maaş bilinir. Tüketim vergisini de 65 milyon ödüyor ama esas vergi, harcamalarınızı düştükten sonraki gelirinizden ödenen rakamdır. Bu insanların sayısı Türkiye’de 1.5 milyonu aşmaz. 
     
     20 milyonuncu seçmen 
Bu 1.5 milyon kişi hangi meslekten 
     Çoğu serbest meslek erbabı, doktor, avukat orta sınıf dediğimiz kişiler bunlar. İşadamları da var, onlar aynı zamanda Kurumlar Vergisi mükellefi. Bu kitle ABD’de nüfusun yüzde 80 - 85’i. 
     
Bunların kazancı nedir 
     Yılda 20 bin dolar civarında çıkıyor. 
     
Ortanca seçmene gelirsek... 
     Onu şöyle buluyoruz. 40 milyon seçmeni işte en zenginden Koç’tan, Sabancı’dan başlayarak en fakir insan gelirine kadar sıraladığınızda 20 milyonuncu seçmen bize ortanca seçmen’i veriyor. İşte Türkiye’de iktisat politikalarını, bütçeyi, siyaseti belirleyen seçmen profili budur. 
     
     İlkokul üçten terk 
Ortanca seçmenin robot resmini çizer misiniz Gelir düzeyi nedir 
     Kişi başına 875 dolar civarında bir geliri var. Üstelik bu rakam, transfer sonrası gelir. Nedir bu Yani taban fiyatlarıyla ilgili gelir, Halk Bankası kredileriyle elde ettiği gelir, piyasa sürecinde elde ettiği bir gelirdir. Bunları da çıkarırsanız 200, 250 dolar civarında bir yer. Ortanca seçmenin eğitim durumu da vahim ortalama İlkokul üçten terk... 
     
Buradan hangi siyasi sonuca varıyorsunuz 
     Türkiye’de siyaset 20 milyonuncu kişiye, ortanca seçmene göre yapılıyor. İlkokul üçten terk, yılda 875 dolar kazancı olan kişiye bakılıyor, o ne isterse yerine getiriliyor. Seçimi kazandıran kitle de budur. 
     
     Aradaki uçurum büyük 
Transfer nereden yapılıyor 
     Bunların en düşük gelirli kısmı yılda 875 dolar zor kazanıyor. Devletten transferle yaşıyorlar. Esas transferin kaynağı ise yılda 20 bin doların üzerinde kazanan 1.5 milyon nüfus. Tasarrufu da, yatırımı da onlar yapacak ama o kaynak da sınırlı. O zaman devlet ne yapıyor, iç ve dış borca başvuruyor. Şu anda Türkiye’nin 100 milyar dolar kamu borcu var. Bu da yetmiyor devlet enflasyon vergisi salıyor. Ortanca seçmene 1970’lerden bu yana karşılığı olmayan kaynak aktarıyorsunuz. 
     
Türkiye dışında dünyada enflasyonla yaşayan ülke kalmayışının nedeni bu mu 
     Onu söylemeye çalışıyorum. Ortalama vergi mükellefi geliriyle ortanca seçmen geliri arasındaki fark hiçbir demokratik ülkede bu kadar değil. 
     
     AB bu transferlere karşı 
Herhalde demokrasiden vazgeçecek değiliz... 
     Ortanca seçmenin bu kadar yüksek transfer talep ettiği sistemde enflasyon oluşuyor. Sistemi 1.5 milyon vergi mükellefi yerine 30 milyon kişi finanse etseydi enflasyon belasından çoktan kurtulmuş olurdunuz. 
     
Kısır döngüden çıkmadan enflasyon düşmez mi 
     Hayır, her ay yayınlanan enflasyon rakamlarına bakıp enflasyon düşüyor yorumu yapılması bana komik geliyor. Bir başka tuhaflık da şu Türkiye’de gelir bölüşümü bozuldukça enflasyon artıyor. İktisat teorisi tersini öğretir. Dünyada bu tuhaflığın yaşandığı başka ülke yok AB kriterleri bu tür transferlerin yolunu kapatıyor. 
     
Hülya Avşar için göç ediyorlarGelir uçurumu, İstanbul varoşlarında biriken tepkili yığınlar üzerinde faşizm’ tehlikesi yaratır mı 
     Zannetmiyorum. Anadolu’dan varoşlara akın edenlerin çoğu İstanbul’a Hülya Avşar’la olmak için geliyorlar. Şaka gibi gelecek ama araştırmalar bunu gösteriyor. Son yirmi yılda İstanbul’a gelenlerin kaçı formel sektörde iş buldular. Sıfırdır. Bu insanların çoğu geldikleri yerdeki durumlarıyla kıyaslandığında reel olarak fakirleşiyor. Affedersiniz kızları ya kötü yola düşüyor, oğulları mafyaya giriyor, tetikçi oluyor, değnekçilik yapıyor. O halde niye geliyor bu insanlar Hülya Avşar’la beraber olabilirim, İbrahim Tatlıses gibi şan şöhret, para sahibi olabilirim diye maceraya atılıyorlar. Oysa aynı şeyi Fransız köylüsü asla denemez. Catherine Denevue ile olacağım diye Paris’e gelmez Urfalı inşaat işçisi İbo aynı zamanda Hülya’nın gönlünü çeliyor, futbolcu Tanju da... 
     
     Sakıp Ağa’ya özeniyorlar 
     Anadolu aksanıyla konuşan Sakıp Ağa’ya özeniyor. Daha iyi yaşama umudu sosyal patlamayı önlüyor. Buradan faşizm türemez Çünkü İstanbul’a göç eden ailede ben kaybetsem bile çocuklarım yırtar’ inancı yaygın. Hep bir umut var. Bunlar sisteme müthiş bir supap getiriyor. Faşizmin yükseldiği Almanya gibi ülkelerde sosyal mobilize dediğimiz yani bir üst sınıfa kayma ihtimali sıfırdır. 
     
İktidarı marjinal oylar saptayacakMerkezi temsil eden klasik sağ ve sola ne oldu 
     Onlar geçmişte kaldı, Önümüzdeki seçimde iktidarı marjinal oylar belirleyecek. Siyasi partiler birbirine yaklaştıkça marjinal oyun değeri artıyor. Diyelim 100 bin oy sizi iktidara taşıyabilir ya da barajın altına itebilir. 
     
AB ile noktalayalım isterseniz Neden tam üyelik 
     AB’nin çok güzel bir tanımlaması var üç ayaklı masa benzetmesi yapıyorlar. Onlar asla sallanmaz. Güvenlik, özgürlük, zenginlik. Bunların biri aksarsa diğer ikisi de gider. Türkiye bu hatayı yapıyor. 
     
Sistemin sahibi vatandaşEnflasyon sorunu için bir iktisatçı olarak siyasilere ne öneriyorsunuz 
     Vergiyi yayacaksınız. 1.5 milyonluk kitleyi 15 - 20 milyona çekebilirseniz ortalama vergi mükellefi geliriyle ortanca seçmen arasındaki fark kapanacak. Esas olan bireylerin, devletin esas finansörü olduğu bilincine varmasıdır. Gideceksiniz üç ayda bir şu kadar harcama yaptım bunun içinden sağlık ve eğitim giderlerinizi, kiranızı falan düştükten sonra verginizi yatıracaksınız. O zaman Amerika’daki gibi her şey benim vergilerimle yapılıyor diye hesap sorarsınız. Türkiye’nin eksikliği vatandaşa sistemin gerçek sahibi olduğunu hissettirmeyişidir. 
     
Sistemi değiştirmek siyasetçinin işine gelmez çünkü bindiği dalı keser. 
     Siyasetçi denetim istemediği için bunu yapmıyor. Ortanca seçmenin verimliliğini artırmak da önemli. Bunun da tek yolu eğitim. 
     
     20 bini 8 bine çekersek... 
Geliri de artırmak gerekiyor. 
     Dünya standartlarında, ortanca seçmen geliriyle ortalama vergi mükellefi arasındaki gelirin iki katı aşmaması lazımdır. Eğer 20 bin doları vergi tabanını genişleterek 8 bin dolara çekebilirsek 4 bin dolarlık bir ortanca seçmen geliriyle de sistemi 4 8 iki misli, kabul edilebilir dengeye getiririz. O zaman tek haneli bir enflasyonla Türkiye’yi götürebiliriz. 
     
Türk ekonomisi büyümüyor...İktisat dünyası ikiye bölünmüş durumda... Enflasyon mu, büyüme mi 
     Dünyada artık enflasyon diye bir sorun kalmadı. 1990’lardan bu yana İsrail, Arjantin, Brezilya, Bulgaristan, Rusya hepsi enflasyonu yendiler. Bu sorun artık sadece Türkiye’ye özgü. Enflasyonu aşağı çekmeden büyüme olmaz. Enflasyonla büyüme ilişkisi çok önemli. 1965 - 2001 rakamlarına göre Türkiye kişi başına reel büyümesi çok düşük bir ülke. Toplumsal yalanlarımızdan biri de Türkiye ekonomisi yüzde 4.2 büyür yalanıdır. Son 36 yıla baktığınız zaman, kişi başına reel büyüme yüzde 1.7’dir. Türkiye’yi Güney Akdeniz ülkeleriyle karşılaştırırsak, onlar iki misli büyümüş. 
     



 SİYASET 










</TEXT>
</DOC>
