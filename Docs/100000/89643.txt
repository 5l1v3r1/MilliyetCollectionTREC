<DOC>
<DOCNO> 89643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/soneko19.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK açıklaması banka hisselerine yaradı 
</HEADLINE>
<TEXT>

     Bankacılık Düzenleme ve Denetleme Kurumu'nun BDDK bankaların sermaye yeterliliklerine ilişkin açıklaması, Borsa'da hisseleri işlem gören bankaların hisselerine olumlu yansıdı. 
     1. Seansta İMKB Ulusal 100 Endeksi yüzde 2.67 yükselirken, mali endeks hisseleri ortalama yüzde 3.36 değer kazandılar. Banka endeksindeki yükselme de yüzde 2.95 olarak belirlendi. 
     Seansta, banka hisselerinden Akbank yüzde 3.90, Alternatifbank yüzde 4.23, Dışbank yüzde 2.06, Finansbank yüzde 7.46, Garanti Bankası yüzde 5.56, İş Bankası B yüzde 3.33, İş Bankası C yüzde 1.89, T. Kalkınma Bankası yüzde 3.37, T.S.K.B. yüzde 12.96, Türk Ekonomi Bankası yüzde 6.25, Tekstilbank yüzde 3.12, Tekstilbank Yeni yüzde 2.08 ve Yapı Kredi Bankası yüzde 1.72 arttı. 
     





</TEXT>
</DOC>
