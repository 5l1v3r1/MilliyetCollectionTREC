<DOC>
<DOCNO> 79646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sonspo16.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor 0 - Diyarbakırspor 0 maç bitti 
</HEADLINE>
<TEXT>

     Birinci Süper Futbol Ligi'nde Antalyaspor ile Diyarbakırspor 0-0 berabere kaldı. 
     Birinci Süper Ligi'nde Antalyaspor ile Diyarbakırspor arasında yapılan maçın ilk yarısı 0-0 berabere kaldı. 
     Kümede kalma mücadelesi veren Antalyaspor, maça daha istekli ve hızlı başlayan taraf oldu. Nitekim, karşılaşmanın ilk tehlikeli atağı da Antalyaspor'dan geldi. 
     8. dakikada çalımlarla Diyarbakırspor ceza sahasına giren Saffet, 
     topu müsait durumdaki Şenol'un önüne yuvarladı. Tribünlerin gol beklediği bu dakikada Şenol, kötü bir vuruşla topu yandan auta gönderdi. Karşılaşmanın 10. dakikasında kazanılan serbest vuruşta Antalyaspsorlu Gürçay, hakemin düdüğünü beklemeden topa vurunca, sarı kart gördü. Daha önce de bir sarı kartı bulunan Gürçay, kırmızı kartla oyun dışı kalınca, gergin anlar yaşandı. Tribünlerden uzun süre, hakem Ali Aydın aleyhine tezahuratlarda bulunuldu. Karşılaşmanın 22. dakikasında, Diyarbakırspor, kullandığı serbest atışta Deniz, defanstan dönen topa sert vurdu. Tam köşeden ağlara gitmekte olan topu, kaleci Kingston güzel bir refleksle kornere atmayı başardı. 40. dakikada gelişen Antalyaspor atağında, Mustafa Yalçınkaya hızla Diyarbakırspor ceza alanına girdi ve topu yanında bulunan Saffet'e aktardı. Kaleye sırtı dönük olan bu futbolcunun dönerek yaptığı sert vuruşta top, kaleci Şenol'da kaldı. 45. dakikada konuk takım Diyarbakırspor gole çok yaklaştı. Bu dakikada gelişen Diyarbakırspor atağında, Fazlı'nın ara pasında topla buluşan Bülent, müsait durumdaki Kona'yı gördü. Kaleci ile karşı karşıya kalan Kona, sert bir vuruş yaptı. Herkesin top ağlara gidiyor dediği bu anda, kaleci Kingston, yerinde bir müdahale ile topu son anda kornere çeldi. Diyarbakırspor, korner atışından da sonuç alamayınca, karşılaşmanın ilk yarısı 0-0 sona erdi. Alacakları ödenmediği için yönetimi protesto etmek amacıyla, maçın ilk yarısında siyah formayla mücadele eden Antalyaspor, ikinci yarıya beyaz forma ile çıktı. 48. dakikada konuk Diyarbakırspor gole bir kez daha yaklaştı. Antalyaspor ceza alanında meydana gelen karambolde, kaleci Kingston'dan dönen topa Kona aşırtma bir vuruş yaptı. Herkes topun ağlara gitmesini beklerken Burhan son anda ayak koyarak takımını büyük bir tehlikeden kurtardı. 54. dakikada Diyarbakırsporlu Bülent, rakibine yaptığı sert hareket nedeniyle sarı kart gördü. 57. dakikada gelişen Diyarbakırspor atağında, Kona'nın pasıyla topla buluşan Celalettin, kaleci ile karşı karşıya olmasına rağmen, istediği gibi bir vuruş yapamayınca, top Kingston'da kaldı. 65. dakikada Antalyaspor iki oyuncu birden değiştirdi. Bu dakikada, Dursun'un yerine Kamil x , Mustafa Gürsel'in yerine de Uğur x oyuna dahil oldu. Karşılaşmanın 70. dakikasında, çirkin tezahuratlar yapılması nedeniyle hakem Ali Aydın, anons yaptırarak seyircileri uyardı. Tezahüratların devam etmesi üzerine 73. dakikada hakem Ali Aydın yardımcı hakemleri de yanına alarak soyunma odasına gitti. Karşılaşma 10 dakika aradan sonra, hakem Ali Aydın'ın yeniden sahaya dönmesiyle kaldığı yerden devam etti. 78. dakikada, Guintchev'in kullandığı serbest atıştan gelen topa Saffet kafayı vurdu. Meşin yuvarlak üstten auta çıktı. 82. dakikada Antalyaspor'da Saffet'in yerine Nuri x oyuna dahil oldu. 85. dakikada da, Diyarbakırsporlu Ergün'ün yerine Ali Yılmaz oyuna girdi. Karşılaşma 0-0 sona erdi. Güneşli bir havada oynanan ve tribünlerin tıklım tıklım dolduğu karşılaşmayı, yaklaşık bin 500 kadar da Diyarbakırspor taraftarı izledi. Karşılaşmada polis ve askerlerden oluşan yaklaş 
     





</TEXT>
</DOC>
