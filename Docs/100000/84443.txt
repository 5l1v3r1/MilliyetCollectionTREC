<DOC>
<DOCNO> 84443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/guncel/gun04.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK vurgununa neşter 
</HEADLINE>
<TEXT>

DGM Başsavcılığı, SSK’ya malzeme alımındaki usulsüzlük iddialarını incelemeye başladı 
     ANKARA Milliyet 

     Çalışma ve Sosyal Güvenlik Bakanlığı’nın, SSK’ya 1992’den itibaren yapılan alımlarda "yolsuzluk yapıldığı" gerekçesiyle suç duyurusunda bulunması üzerine, DGM Cumhuriyet Başsavcılığı inceleme başlattı. İddialar, kurumda mali boyutu 1.5 milyar dolar usulsüzlük yapıldığını içeriyor. 
     SSK’ya 1992’den itibaren ihalesiz, şirketlerle yapılan protokoller gereğince alınan ve ağırlıklı olarak ortopedi ve kardiyoloji malzemelerinin bulunduğu yıllık yaklaşık 50 bin çeşidin üzerinde iyileştirici sarf malzemesi alımının, mercek altında olduğu bildirildi. 
     SSK dosyasında, şu iddiaların da bulunduğu öğrenildi 
     "Hastalara ihtiyaçları dışında, gereksiz ve fazla malzeme kullandırıldığı, gerçek fiyatı 450 dolar olan bir malzemenin SSK’ya 2 bin 450 dolara alındığı, malzeme satan şirketlerin tekel oluşturarak fiyatları belirlediği ve şirketlerin Çalışma ve Sosyal Güvenlik Bakanı Yaşar Okuyan’a baskı yaptıkları..." 
     4 yıldır yeni protokol yapılmadığı için firmaların SSK’ya Türkiye’de de üretilen ürünleri, h l yurtdışından getiriyormuş gibi yüksek fiyattan satmaya devam etmesi de "haksız kazanç" incelemesi kapsamında.. 
     
     



 GÜNCEL 
















</TEXT>
</DOC>
