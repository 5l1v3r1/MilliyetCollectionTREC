<DOC>
<DOCNO> 97958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/soneko14.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Niyet Mektubu 8 Ağustos'tan önce gönderilecek... 
</HEADLINE>
<TEXT>

     Uluslararası Para Fonu'nun IMF 3. Gözden Geçirme incelemesinin ardından hazırlanan güncelleştirilmiş Niyet Mektubu, koalisyon partisi liderlerinin incelemesinin ardından, Devlet Bakanı Kemal Derviş ve Merkez Bankası Başkanı Süreyya Serdengeçti tarafından imzalanarak IMF'ye gönderilecek. 
     Edinilen bilgiye göre, 3. Gözden Geçirme incelemesi ardından, bu gözden geçirmenin İcra Direktörleri Kurulu'nda onaylanabilmesi için Mali Kontrol Kanunu tasarısının Meclis'e sunulması gerekiyor. 
     IMF İcra Direktörleri Kurulu'nun, tatil döneminin başlayacağı, 8 Ağustos'tan önce görüşerek, güncelleştirilmiş Niyet Mektubu'nu onaylaması bekleniyor. 
     IMF'nin, Ağustos ayının ilk yarısına kadar, Türkiye'ye, yaklaşık 1.1 milyar dolarlık kredi dilimini serbest bırakması bekleniyor. 
     





</TEXT>
</DOC>
