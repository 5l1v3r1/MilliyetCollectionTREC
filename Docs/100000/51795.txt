<DOC>
<DOCNO> 51795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/guncel/gun02.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıç acı söyledi 
</HEADLINE>
<TEXT>

Yargıtay Daire Başkanı Aydın Kapkaç, ekonomik krizle birlikte arttı. Sülün Osman bu sahtecilerin yanında evliya kalır 
     ERSAN ATAR Ankara 

     Kadınlar başta olmak üzere milyonlarca insanın sokaktaki kabusu haline gelen kapkaççılara hırsızlık yerine gasptan ceza verilmesi gerektiğini belirten ve bu yöndeki pek çok kararın altına imza atan Yargıtay 6. Ceza Dairesi Başkanı Mustafa Aydın, ekonomik ve ahlaki çöküntünün bu tür suçları artırdığını söyledi. 
     Yerel mahkemelerden gelen "gasp, sahtecelik, dolandırılık" gibi davaların kararlarının temyiz incelemesini yapan 6. Ceza Dairesi Başkanı Aydın, hırsızlıkla gaspı birbirinden ayıran temel unsurun zor ögesi’ olduğun belirterek şöyle konuştu "Örneğin bir kadın yolda yürürken bir veya birkaç çantasını tehdit ederek, silah göstererek veya cebir uygulayarak alırsa bu durumda o suç artık hırsızlık değil, gasptır. Aynı eylemde çantası alınan kişi hiçbir mukavemette bulunmazsa bu hırsızlığın en basit halidir." 
     
     Toplumda ahlaki çöküntü’ 
     Ekonomik ve ahlaki çöküntünün, son yıllarda "gasp, dolandırıcılık, sahtecilik gibi suçların artırdığına işaret eden Aydın, "Ben bir zamanlar Sülün Osman'ı bir dönem İstanbul'un ünlü gaspçılarından yakından tanıdım. Şimdi örneğin o kadar sahtecilik suçu var ki sanki Sülün Osman bunların yanında evliya kalıyor" diye konuştu. 
     
SON KURBAN EMEKLİ ASTSUBAY EŞİ Canını kapıyorlardı      UFUK AKTUĞ İskenderun DHA 

     Hatay'ın İskenderun ilçesinde motosikletli kapkaççılar tarafından alınmak istenen çantasını bırakmayan Nezahat Çalışkaner, az kalsın canından oluyordu. 
     Emekli hava astsubayı Mehmet Çalışkaner 70 , kalp rahatsızlığı bulunan eşi Nezahat'ı 60 doktor kontrolüne götürdü. Hastane çıkışı Süleymaniye mahallesindeki akrabalarına gitmeyi planlayan çift, adres ararken iki kapkaççının saldırısına uğradı. Arkadan motosikletle yaklaşan iki kapkaççıdan biri Nezahat Çalışkaner'in kolundaki çantayı almak istedi. Ancak Nezahat Çalışkaner, motosikletle bir süre sürüklenmesine rağmen çantasını bırakmadı. Çantayı alamayacaklarını anlayan kapkaççılar yakalanma korkusuyla hızla uzaklaştı. 
     
     Motosikletle sürüklediler 
     Eşi tarafından hastaneye kaldırılan Çalışkaner, hasta yatağında şunları söyledi "Birden çantam çekildi, bırakmadım. Motosikletin arkasında sürüklendim. Çantamı bırakıp kaçtılar. Ayağımın ve kolumun acısından kıvranıyordum." 
     



 GÜNCEL 












</TEXT>
</DOC>
