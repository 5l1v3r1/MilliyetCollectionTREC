<DOC>
<DOCNO> 94147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sontur08.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza, kazayı getirdi... 
</HEADLINE>
<TEXT>

     Zeytinburnu'nda maddi hasarlı kaza nedeniyle duran bir otomobile başka bir aracın çarpması sonucu çıkan gürültüden paniğe kapılan sürücü, bariyerlere çarptı. Kazada, 1'i çocuk 5 kişi yaralandı. 
     Bakırköy yönüne giden Nedim Çolak yönetimindeki 34 V 7976 plakalı otomobil, E-5 Karayolu Cevizlibağ Mevkii'nde Hüseyin Özhan idaresindeki 34 SYG 39 plakalı otomobile arkadan çarptı. 
     Bu kaza nedeniyle duran Ali Özgür'ün kullandığı 34 BF 260 plakalı otomobile ise arkadan gelen Nihat Kutlu yönetimindeki 31 YC 318 plakalı bir başka otomobil vurdu. 
     Kazalar sırasında çıkan gürültüden kendi arabasına çarpıldığını sanarak paniğe kapılan Yılmaz Mızmızlıoğlu, 34 AIF 61 plakalı otomobilin kontrolünü kaybederek bariyerlere bindirdi. 
     Kaza sonucu, Özgür'ün kullandığı araçta bulunan Fatma Karataş 57 , Emre Özgür 6 ve Nuran Özgür 34 ile Mızmızlıoğlu'nun aracındaki Funda Akfar 15 ve Muhterem Mızmızlıoğlu 41 yaralandı. 
     Kaldırıldıkları Özel Ataköy Hastanesi ile İstanbul Üniversitesi Tıp Fakültesi Hastanesi'nde tedavi altına alınan yaralıların sağlık durumlarının iyi olduğu bildirildi. 
     TB-CUM-KÖS-KAN 
     





</TEXT>
</DOC>
