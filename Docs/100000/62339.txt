<DOC>
<DOCNO> 62339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/yazar/akyol.html </URL>
<DATE> 2002/01/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ecevit Amerika'da 
</HEADLINE>
<TEXT>

     ECEVİT hükümetine yöneltilen en önemli eleştiri "güven sorunu" idi. Bunda hem hükümetin koalisyon olmasından kaynaklanan zorluklar, hem Ecevit'in yaşı rol oynuyordu. 
     Ecevit'in yaşına ilişkin tuhaf anekdotlar bile yayılmıştı. Hükümette revizyondan erken seçime kadar birçok istek kamuoyuna sürülüyordu. 
     Geçenlerde CNN TÜRK'teki programımda Bülent Eczacıbaşı'na sormuştum TÜSİAD artık güven bunalımından pek bahsetmiyor. Hükümete güven artıyor mu 
     Sanayici Eczacıbaşı'nın cevabı 
     - Hükümette revizyon yapılması gibi talepler isabetliydi. Fakat ekonomide ciddi iyileşme işaretleri ortaya çıktıkça, güven sorunu da gündemden düşüyor tabii. Erken seçim çok kötü olur. Bu hükümet devam etmeli... 
     Programdan sonraki sohbetimizde Eczacıbaşı ile şu görüşü paylaştığımızı gördüm 
     - Üç partili hükümeti bir arada tutarak zor ve acı kararların alınmasında, yaşlı da olsa, Ecevit'in saygın kişiliğinin payı inkar edilemez... 
     
     ALMANYA İkinci Dünya Savaşı'ndan çıktığında perişandı, açtı, yerle bir edilmişti, ikiye bölünüyordu, işgal altındaydı... Kanlı bir Nazi mirası vardı... Yeni yönetimin ciddi, zor, güvenilir kararlar alması gerekiyordu. 
     Bu akıl almaz zorluktaki görevler kimin omuzlarına yüklendi 
     73 yaşındaki Konrad Adenauer'in Seçimleri de kazanarak on yıl süreyle bu görevini sürdürdü, kendisini emekliye ayırdığında 83 yaşındaydı 
     Evet, yaşlılık ve sağlık farklı kavramlar... 
     Ecevit'in yaşından başka sağlığı hakkında çıkan söylentileri, fıkraları hatta manşetleri biliyoruz 
     Ecevit'le görüşmelerimde bu derece vahim bir tabloyla karşılaşmamıştım ama bazen kaygılandığım olmuştu. Şimdi anlıyorum ki, Ecevit'in sorunu sağlığı değil, ağırlaşmış sorumluluklarıymış, moraliymiş... 
     Düşünün kriz günlerini. Bir başbakan için kolay mıdır Ama paniklemedi, sebat etti ve işte ekonomik program olumlu sonuçlar vermeye başladı. 
     Hangimizin morale, teşvike ihtiyacı yoktur 
     Daha günler önce gazetelerde Ecevit'in rahatlamış, sağlıklı, güleryüzlü fotoğraflarını gördük... 
     
     BU sütunda her zaman, Ecevit hükümetinin normal seçimlere kadar devam etmesini savundum. Çünkü ortaya konulmuş başka bir hükümet modeli yok 
     Tabii yaş önemli ve 76 yaş, ileri bir yaştır. Ama ABD'de Ecevit elbette mucizeler yaratmayacak ama iyi bir performans gösterecektir, buna inanıyorum. Morali iyi... Arkasında dayanıklı bir hükümet ve iyimserleşmeye başlamış bir kamuoyu var... Görüşeceği en elektrikli konular, Irak, Kıbrıs, terör, 'medeniyetler çatışması', Ecevit'in en birikimli olduğu alanlar... 
     Bu gezinin en kritik konusu olan Irak hakkında şunu düşünmek gerektiği kanaatindeyim 
     Saddam rejiminin uluslararası camiada ciddi bir 'meşruiyet' sorununun bulunması, Kuzey Irak'ta fiilen bir Kürt devletinin kurulmasını kolaylaştırmıyor mu 
     Türkiye'nin ekonomik zararını önceden telafi etmek ve Irak'ın bütünlüğünü garantilemek kaydıyla, aceleye getirilmeden Irak'ta aklı başında ılımlı bir yeni rejim kurulması, Türkiye'nin de lehine olmaz mı 
     
     







Ecevit Amerika'da 


100’üncü yıl... 


Ecevit Irak’ı çözmeliyiz 


Ecevit'in Washington ziyareti ne getirir 


Amerika rüyası 


Bir yalnız adam... 


Ankara'nın biyoteknoloji atağı 


ABD ile yeni ortaklık 


Bedava maç biletini keseceğiz başka yolu yok 


Siyasetin yeni oyuncuları 


Ecevit'in ABD gezisi 


Dört başı mamur bir skandal Enron 


Bağlı kuruluş iştirak kredileri baş ağrıtıyor 


Bu kez konuşma sırası Akçan’da 


</TEXT>
</DOC>
