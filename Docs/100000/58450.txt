<DOC>
<DOCNO> 58450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sondun01.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan televizyonuna göre Bin Ladin Keşmir'de 
</HEADLINE>
<TEXT>

     İtalyan Raitre televizyonu, ABD'de 11 Eylül'de düzenlenen saldırıların başlıca sorumlusu ilan edilen terörist Usame Bin Ladin'in Pakistan ile Hindistan arasındaki sorunlu Keşmir bölgesinde olduğunu ileri sürdü. 
     Raitre'deki haberde, ABD tarafından aranan Bin Ladin'in Pakistan gizli servisinin yardımıyla Keşmir'e kaçmayı başardığı belirtilirken, haberde kaynağın kimliği açıklanmadı ve sırtı dönük olarak konuşturuldu. 
     Bu kişinin Bin Ladin'in örgütü El Kaide'nin 2 bin kadar militanının, Keşmir ve Çeçenistan başta olmak üzere çeşitli bölgelere kaçmayı başardıklarını ve Bin Ladin'in Afganistan'ın doğusundaki dağlık Tora Bora bölgesindeki gizli sığınağını 12 Aralık'ta terk ettiğini söylediği belirtildi. 
     






</TEXT>
</DOC>
