<DOC>
<DOCNO> 83609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/sontur20.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanlısı ve annesinin Anneler Günü'nü kutlamak istedi ama... 
</HEADLINE>
<TEXT>

     Yalova'da, nişanlısı ve annesinin ''Anneler Gününü''nü kutlamak üzere evden ayrılan bir gencin cesedi bulundu. 
     Yalova'nın Çiftlikköy İlçesi'ndeki prefabrik konutlarda oturan nişanlısı Nilüfer Yılmaz ve annesini ziyaret ederek ''Anneler Günü''nü kutlamak isteyen Erkan Erdoyuran 29 , evinden ayrılmasından kısa süre sonra bir dere kenarında ölü bulundu. 
     Çevredekilerin durumu bildirmesi üzerine olay yerine gelen güvenlik güçlerince yapılan ilk incelemelede, Erdoyuran'ın başında darp izine rastlanırken, cesedin üzerinden çıkan cep telefonuna kayıtlı numaralardan yakınlarına ulaşılarak, nişanlı gencin ölüm haberi verildi. 
     Ölüm haberi üzerine sinir krizleri geçiren kız kardeşi Melek Erdoyuran, ağabeyinin kahvaltıdan sonra nişanlısı ve annesinin ''Anneler Günü''nü kutlamak amacıyla evden ayrıldığını söyledi. 
     Ailece pazarcılık yaparak geçimlerini sağladıklarını belirten Melek Erdoyuran, ''Ağabeyim saat 11.00 gibi evden çıktı. Çiftlikköy'de oturan nişanlısı Nilüfer ile kayınvalidesini Anneler Günü nedeniyle ziyarete edip, daha sonra bize getirecekti. Ağabeyim kendisine ait olan ve içinde mal bulunan bulunan arabayla gitti. Daha sonra ölüm haberini aldık'' dedi. 
     Erkan Erdoyuran'ın cesedi, kesin ölüm nedeninin belirlenmesi amacıyla Adli Tıp Kurumu morguna kaldırılırken, Erdoyuran'ın kullandığı içi giyim eşyası dolu olan 16 BY 514 plakalı beyaz kamyonetin bulunması için geniş çaplı operasyon başlatıldı. 
     





</TEXT>
</DOC>
