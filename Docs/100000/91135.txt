<DOC>
<DOCNO> 91135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/spor/spo12.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Panzer mi Yankee mi 
</HEADLINE>
<TEXT>

Kupanın favori ülkesi Almanya, sürpriz isim ABD ile çeyrek finalin ikinci maçını oynayacak 
     DÜNYA Kupası çeyrek final ikinci maçında Almanya ile ABD karşı karşıya gelecek. G.Kore’nin Ulsan kentinde 14.30’da başlayacak mücadelede İskoç hakem Hugh Dallas görev yapacak. Yaşlı kadrosuna rağmen finale göz diken Panzerler, kupanın büyük sürprizlerine imza atan ABD önünde yarı final şansını zorlayacak. 
     
Schröder emin      ALMANYA Başbakanı Gerhard Schröder, ABD’yi rahat yeneceklerini iddia etti. Schröder, NDR Radyosu’nda, "Maç 2 - 0 Almanya’nın üstünlüğüyle sona erer" tahmininde bulundu. Eski bir futbolcu olan Schröder, "Takımımız savaşmaya hazır. Galibiyet uzak değil" diye konuştu. Teknik direktör Völler ise, "Ramelow, Hamann ve Ziege’nin dönmesiyle yükselişe geçeceğiz" ifadesini kullandı. 
     
ABD rahat      DÜNYA Kupası’nın sürpriz ekiplerinden ABD’de, Teknik Direktör Bruce Arena Almanya maçı öncesi stresten uzak olduklarını söyledi. Arena, çeyrek finale çıkıp, önemli bir başarı kazandıklarını hatırlatarak, "Tabii ki kazanmak için oynayacağız. Ancak kazanamasak da iyi futbolla evimize dönmek istiyoruz" dedi. Arena, rakibin hava üstünlüğüne özel önlem alacağını sözlerine ekledi. 
     



 SPOR 


































</TEXT>
</DOC>
