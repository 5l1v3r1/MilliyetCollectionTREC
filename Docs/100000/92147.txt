<DOC>
<DOCNO> 92147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/yasam/yas01.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulübe sürgünü canını alıyordu 
</HEADLINE>
<TEXT>

Karamürsel Belediye Başkanı’nın bahçedeki kulübeye sürdüğü’ Fen İşleri Müdür Yardımcısı Nezahat Aydınlı, aşırı sıcaktan hastanelik oldu 
     Bahar KAYMAKÇI- KARAMÜRSEL Kocaeli - DHA 

     Tek suçu Okumadan imza atmam’ demek olan Karamürsel Belediyesi Fen İşleri Müdür Yardımcısı Nezahat Aydınlı, bunun bedelini az kalsın canıyla ödüyordu. 
     İddiaya göre, Karamürsel Belediye Başkanı Sadettin Özalay, geçen nisan ayında sendikacılarla bir toplantıda, bazı belgeleri imzalayıp onaylaması için Aydınlı’ya verdi. 
     
     Başkan sıkı takipte 
     Ancak Aydınlı, bu belgeleri okumadan imzalayamayacağını söyleyince, Başkanı ile arası açıldı. Sonunda Başkan Özalay, Aydınlı’yı Hesap İşleri Müdürlüğü’nden alıp, Fen İşleri Müdür Yardımcısı sıfatıyla bahçedeki kulübede görevlendirdi. İçinde sadece bir masa ve iki sandalye bulunan iki metrekarelik kulübede kışın soğuktan donan Aydınlı 40 , sürekli takip edilmeye, tuvalete gitse bile görev yerinden ayrıldığı’ için hakkında zabıt tutulmaya başlandı. 
     Durum basına yansıyınca da Aydınlı hakkında kademe durdurma cezası’ veren Başkan Özalay’ın kulübe sürgünü’, sonunda acı meyvesini verdi. 
     
     Esire yapılmaz’ 
     Aydınlı, kışın titrediği kulübede önceki gün 34 dereceyi bulan aşırı sıcaktan fenalaştı. Belediye çalışanlarınca baygın halde bulunan Aydınlı, hastaneye kaldırıldı. Doktorları, serum verip iğne tedavisi yaptıkları Aydınlı’nın sıcaktan bayıldığını ve depresyon geçirdiğini söyledi. Gece hastaneden ayrılan ve üç günlük rapor verilen Aydınlı da, Bu savaş esirine yapılmaz’ deyip, Özalay hakkında dün savcılığa suç duyurusunda bulundu. 
     Başkan Özalay ise Aydınlı’nın görev yerinin personelin toplandığı alan olduğunu belirterek "Bir defa görev yerinde aradık bulamadık ve zabıt tutturduk. Başkan olarak kiminle çalışacağıma ben karar veririm" dedi. 
     



 YAŞAM 
















</TEXT>
</DOC>
