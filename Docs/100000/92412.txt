<DOC>
<DOCNO> 92412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sondun29.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Pandalara "panda pornosu" gösterimi 
</HEADLINE>
<TEXT>

     Çin'de çiftleşme isteği olmayan erkek pandalara, çiftleşen pandaların gösterildiği filmler gösteriliyor. 
     ''China Daily'' gazetesinde yayımlanan habere göre, Çin bilim adamları, Wolong Panda Merkezi'ndeki erkek pandalara, çiftleşen pandaların görüntülerini izletiyor. 
     Bu yöntemle, uzun zamandır çiftleşmek için istekli olmayan erkek pandaların çiftleşmesini sağlamayı umduklarını belirten bilim adamları, bazı pandaların film sırasında uyarıldığının gözlendiğini kaydettiler. 
     Pandaların çiftleşmelerini sağlamanın, bu hayvanların soyunun tükenmemesi için çok önemli olduğunu söyleyen bilim adamları, kalan 1000 pandanın yüzde 60'ında çiftleşme isteği görülmediğini, çoğu zaman 
     suni döllenme yoluna başvurmak zorunda kaldıklarını belirttiler. 
     





</TEXT>
</DOC>
