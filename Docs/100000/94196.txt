<DOC>
<DOCNO> 94196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/guncel/gunz1.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Aynı anda 10 hastane birden açıldı 
     ŞENOL DEMİRCİ İstanbul 

     SSK’nın yaptırdığı 10 yeni hastane, dün uydu iletişim sistemi aracılığıyna aynı anda hizmete açıldı. 
     Conrad Otel’de düzenlenen törende konuşan Başbakan Yardımcısı Mesut Yılmaz, düne kadar iflasın eşiğinde’ diye adlandırılan ve emekli maaşlarını ödeyip ödeyemeyeceği tartışılan SSK’nın, bu hastaneleri kendi öz kaynaklarıyla hizmete açtığını belirterek, "İnşallah SSK’nın kamuya ve devlete bütünüyle yük olmadığı günleri de göreceğiz" dedi. Türkiye’nin bir Avrupa devleti hüviyetine kavuşabilmesi için 4 kuyruğun mutlaka ortadan kaldırılması gerektiğini belirten Mesut Yılmaz, bunlar vize, Halk Ekmek, emekli maaşı ve hastane kuyrukları olarak sıraladı. 
     
     9 Kaplancı yakalandı 
     KAYSERİ DHA 

     Kayseri Emniyet Müdürlüğü Terörle Mücadele Şube ekipleri, "Kaplancılar" olarak bilinen "İslami Cemaatler Birliği Anadolu Federe İslam Devleti" örgütüne üye dokuz kişiyi gözaltına aldı. 
     İhbar üzerine operasyon düzenleyen polis, Çetin Kasap, Ekrem Aras, Orhan Kökoğlu, Mehmet Karakaya, E.Y. 17 , Mustafa Akyıl, Mehmet Aktan, Neşet Demir ve Ali Öztürk’ü yakaladı. Zanlıların ev ve işyerlerinde yapılan aramada örgüte ait doküman ve bildiriler ele geçirildi. 
     
     Deprem küçük ihbarı büyük 
     ARDAHAN DHA 

     Türkiye - Gürcistan sınırında dün sabah 07.31’de 4.1 büyüklüğündeki deprem meydana geldi. Ardahan’ın yanı sıra Çıldır, Posof, Damal ilçe ve köylerinde hissedilen depremde halk sokaklara döküldü. Depremin ardından bazı köylerde evlerin yıkıldığı, hasar gördüğü yolunda ihbarlar yapıldı. Bir haftadan beri yağışların sürdüğü bölgede, toprak damlı evlerde göçükler meydana geldiği, vatandaşların yardım almak için depremi bahane ettikleri belirtildi. 
     



 GÜNCEL 


















</TEXT>
</DOC>
