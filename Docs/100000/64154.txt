<DOC>
<DOCNO> 64154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/soneko09.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 280.18 puan düşerek, 1. seansı 12,745.90 puandan tamamladı. 
     Hisse senetleri, 1. seansta ortalama yüzde 2.15 oranında değer yitirdi. 
     İMKB ilk seansa 13,007.78 puan seviyesinde, 18.30 puan düşüşle başladı. Endeks, seansın ilk yarısını da 115.54 puan düşüşle 12,910.54 puandan geçti. 
     Endeks, seans içinde en düşük 12,698.09, en yüksek de 13,038.30 puanı gördü. 
     1. seans kapanışında mali endeks 355.07 puanlık düşüşle 17,095.02 
     puana, sanayi endeksi 226.65 puan düşüşle 10,733.66 puana ve hizmetler endeksi de 161.80 puanlık düşüşle 8,210.08 puana geriledi. Böylece mali grup hisseler önceki kapanışa göre ortalama yüzde 2.03 oranında, sanayi grubu hisseler ortalama yüzde 2.07 ve hizmet grubu hisseler de ortalama yüzde 1.93 oranında değer yitirdi. Bankalara kaynak aktarımı ile reel sektöre destek yasasına odaklanan borsada bugünkü ilk seansta, son derece dar bir işlem hacmiyle Endeksin 12,800 puan seviyelerinde tutunma çabaları dikkat çekti. 1. seansta işlem gören toplam 279 hisse senedinden 151'i değer yitirdi. 49 hisse senedi değer kazanırken, 79 hissenin fiyatında ise bir değişiklik olmadı. Seansta, 120 trilyon 482 milyar 383 milyon liralık işlem hacmi oluştu. 1. seansta Koç Holding, Yapı ve Kredi Bankası, Garanti Bankası, Sabancı Holding ve Aksa en yoğun işlem gören hisseler oldular. 
     






</TEXT>
</DOC>
