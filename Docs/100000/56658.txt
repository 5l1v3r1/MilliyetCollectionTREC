<DOC>
<DOCNO> 56658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sonspo07.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Sümer "Transferde futbolcuların kariyeri bizi ilgilendirmez" 
</HEADLINE>
<TEXT>

     Trabzonspor Kulübü Başkanı Özkan Sümer, transferde oyuncunun popülaritesi ve kariyerinin kendilerini çok etkilemediğini söyledi. 
     Sümer, yaptığı açıklamada, ekonomik açıdan uygun olması halinde transferin gündemlerinde olduğunu belirterek, ''Oyuncu hem bize, hem de ekonomimize uygun olacak. Bu iki değerin birlikte düşünülmesi gerek. Transferde oyuncunun popülaritesi ve kariyeri bizi çok ilgilendirmez'' dedi. 
     Yerli ve yabancı oyuncu transferi konusunda çalışmalarının sürdüğünü de ifade eden Sümer, ''Transferde gelecek yıl için de çalışmalarımız var. Transfer mevsiminin sona erme süresine kadar takıma katılımlar yapmayı amaçlıyoruz'' diye konuştu. 
     Öte yandan Kulüp Mali Saymanı Kenan Atalay, futbolculara transfer alacaklarından dolayı yaklaşık 400 milyar liralık ödeme yapacaklarını söyledi. 
     Atalay, bugün çek verecekleri futbolcuların, karşılıklarını 13 Aralık Perşembe günü alacaklarını belirtti. 
     






</TEXT>
</DOC>
