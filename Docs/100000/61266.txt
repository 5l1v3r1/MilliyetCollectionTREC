<DOC>
<DOCNO> 61266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur27.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi toplandı 
</HEADLINE>
<TEXT>

     Anayasa Mahkemesi heyeti, AK Parti'ye ihtar verilmesi isteminin de aralarında bulunduğu bazı konuları görüşmek üzere, saat 14.00'de toplandı. 
     Anayasa Mahkemesi heyeti, toplantıda Yargıtay Cumhuriyet Başsavcısı Sabih Kanadoğlu'nun, AK Parti kurucu üyesi ve Genel Başkanı Recep Tayyip Erdoğan'ın milletvekili seçilme yeterliliğinin bulunmaması nedeniyle kurucu üyelikten çıkarılması için partiye ihtar verilmesi istemini görüşecek. 
     Yüksek Mahkeme, aynı başvuruda, Erdoğan'ın genel başkanlık görev ve yetkilerini kullanmasının ''tedbiren önlenmesi'' ile partinin türbanlı kurucu kadın üyeleri Ayşe Böhürler, Ayşe Nur Kurtoğlu, Habibe Güner, Sema Ramazanoğlu, Fatma Ünsal Bostan ve Serap Yahşi Yaşar'ın kurucu üyelikten çıkarılmaları için ihtar verilmesi işlemlerini de karara bağlayacak. 
     Anayasa Mahkemesi Başkanı Mustafa Bumin, bu sabah, kararın bugün verilebileceği gibi yarına da sarkabileceği yönünde bir açıklama yapmıştı. 
     Yüksek Mahkeme heyeti, sekizinci sırada bulunan bu başvurunun yanı sıra gündemindeki diğer konuları da ele alacak. 
     






</TEXT>
</DOC>
