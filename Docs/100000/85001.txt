<DOC>
<DOCNO> 85001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/yasam/yas03.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar ev işini parayla yapacak 
</HEADLINE>
<TEXT>

Ama sadece Tayvan’da. Ev kadınına maaş yasasına göre kadınlar ev işleriyle kocalarının gelirine yaptığı katkı oranında ücret alacak 
     DIŞ HABERLER SERVİSİ 

     TAVVAN’LI kadınlar bundan böyle ev işlerini kocalarından alacakları ücret karşılığında yapacak. Kadın hakları savunucularının yıllar süren lobi çalışmalarının ardından gündeme gelen tasarı meclis komisyonundan geçmeyi başardı. İlginç olan ise tasarıya kadınların da erkekler kadar tepki göstermesiydi. Kadınlar bu yasa tasarısının hayata geçişiyle evlilik kurumunun yara alacağını savundu. 
     
Net bir ücret yok      MEDENİ kanundaki değişiklikler çerçevesinde ele alınan "ev kadınına maaş" yasası, kadının yaptığı ev işleriyle kocasının gelirine katkı sağladığı temeline dayanıyor. Dolayısıyla ev işleri karşılığında, kocanın gelirinden zorunlu giderler düşüldükten sonra bir ödeme yapılmasını öngörüyor. Ancak ev kadını, hizmetçi olarak görülmediği için, bulaşık, çamaşır yıkama, temizlik gibi işler belirli bir ücret göstergesine bağlanamıyor. 
     



 YAŞAM 
















</TEXT>
</DOC>
