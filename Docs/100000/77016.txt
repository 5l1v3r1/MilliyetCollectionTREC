<DOC>
<DOCNO> 77016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/ekonomi/eko03.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon 30’lara iner 
</HEADLINE>
<TEXT>

TÜSİAD Başkanı Tuncay Özilhan, yılsonu enflasyonunun hedeflenen yüzde 35’in altına inebileceği tahmininde bulundu. Özilhan , Türkiye’nin enflasyon düştükten sonra istikrara kavuşacağını söyledi 
     EYLEM TÜRK 

     Enflasyonun düşüş trendine girdiğini bunun da memnuniyet verici olduğunu söyleyen Türk Sanayicileri ve İşadamları Derneği TÜSİAD Başkanı Tuncay Özilhan, "Herhangi iç ve dış kriz olmazsa enflasyon hedefi tutturulur. Hatta hedefin bir miktar altına inip 30’lar civarında gerçekleşebilir" dedi. 
     Türkiye’nin burada iyi bir trende girdiğini söyleyen Özilhan, "Reel sektörden zam gelmiyor, talep olmadığı için de enflasyondaki iniş hızlanıyor. Enflasyondaki bu düşüş 2003 için iyi bir zemin hazırlamış olur" diye konuştu. 
     Düşüş trendi devam ederse, bunun arkasından Merkez Bankası’nın faiz indirimine gitmesi gerektiğini belirten Özilhan, "Tahmin ediyorum Merkez Bankası bir süre sonra bu yönde adım atacaktır" dedi. 
     Reel faizin h l yüksek olduğunu hatırlatan Özilhan, "Onun da oturması lazım. Bu trend böyle devam ettiği takdirde ekonominin büyümesi için bir yapı oluşacak. Neticede devletin ödeyeceği faizler düşecek. Tüketici için kredi imkanları ortaya çıkacak. 2002’nin son çeyreğinde büyümeye etkisi olacak" dedi. 
     
     Yo - yo ekonomisi 
     Fiba Holding Yönetim Kurulu Başkanı Hüsnü Özyeğin’in büyüme mi enflasyon mu tartışmalarına açıklık getirdiğini belirten Özilhan şöyle devam etti 
     "Özyeğin çok açık söyledi. Biz ağzımızda geveliyorduk. Bence de 1 numaralı mesele enflasyon. Enflasyonu düşürdükten sonra Türkiye sürdürülebilir bir yapıya kavuşabilir. Yo - yo ekonomisinden çıkar. Dolayısıyla ile de büyüme diye ısrar etmemek lazım. 2002’deki dengeler bozulmadan büyüme olursa tabiki olsun. Ama dengeleri bozmayalım. Faiz dışı fazlayı düşürelim, KDV’leri düşürelim gibi öneriler geldiği taktirde büyüme olur. Ama önümüzdeki birkaç sene içinde makro dengeler bozulursa yine bir krize toslarız. Bu çerçeve içinde büyüme olursa bırakalım büyüsün ama zorlanmayalım." 
     Türkiye’nin son 30 yılın hatalarını düzelttiğini anlatan Özilhan, "Bunu da 1 - 2 ayda geçici tecrübelerle, aspirinle geçirmeye imkan yok. Yapısal reformların uygulanmasıyla olur. Türkiye önümüzdeki 10 sene yüzde 4 büyüsün ama her sene 4 büyüsün. Denge yoksa her kesimi etkiliyor. Güvenli bir noktayı yakalarsak bu hem iç yatırımcıyı, hem de dış yatırımcıyı cesaretlendirecektir" dedi. 
     
     İstanbul Yaklaşımı herkese uygulanamaz’ 
     Bazı şirket bilançolarının gerçeği yansıtmadığını söyleyen Özilhan, "Gerçeği yansıtmayan bilançolar nedeniyle geçmişte bankalar etkilendi. Bankalar bilançoların gerçekçi olmasını, haklı olarak istiyorlar" dedi. İstanbul Yaklaşımı’nın herkese uygulanamayacağını kaydeden Özilhan, "Ama herkes bekliyor. Dolayısıyla bankalar da bekleyiş içindeler. Yasa bir an evvel çıksın, şirketlere uygulanabilsin ve tedbir alınsın" dedi. Her şirketin kurtarılması gerektiğine inanmadığını da ifade eden Özilhan şöyle konuştu "Bir katma değer yaratacaksa ve bununla borçlarını ödeyebilecekse İstanbul Yaklaşımı çalışacaktır. Bu da yatırım bankasının tespit ettiği çerçeve içinde olacak. Borç ödeme kabileyeti yoksa mümkün değil. İcra İflas Kanunu’nun değişmesi lazım." 
     Bankalara sermaye desteği verilmesi için kanun çıktığını hatırlatan Özilhan, "Ama gördük ki, o da çalışmıyor. Kanaatime göre kimse kullanmayacak. Kredileri geri çağırmaya, küçülmeye hazırlanıyorlar. 
     Bu çerçeve içinde de sermaye rasyosunu kurtarma çabası içine girdiler. Fonu kullanmamaya çalışacaklar" dedi. 
     
     Kriz, Ankara’ya ciddi ciddi uğramamış’ 
     Krizin Ankara’ya uğramadığını söyleyen Özilhan şöyle konuştu "Ciddi ciddi uğramamış. Geçen günlerde bir toplantımız oldu. Hayretle uğramadığını gördüm. Hiç hissetmemişler. Ne olup bittiğini de bilmiyorlar. Toplantıda ne olduğunu şimdi anlatmayacağım. 2 - 3 sene sonra anlatırım. Ankara krizin bu hallere gelmesine şaşıyor. O kadar mı diyorlar Bilseler çok daha çabuk karar alırlar, uygulamaya sokarlar." 
     
     Bankaların parası var sanıyorlar’ 
     Yerli yatırımcıda para kalmadığı kanaatinde olduğunu söyleyen Özilhen, "Şevk de kalmadı. Şevk kırıldığı zaman onu getirmek zor" dedi. Toplantılarda, Bankaların parası vardır, yurtdışından getirsinler" diyenler olduğunu belirten Özilhan, "Bir toplantıda böyle bir laf oldu. Bankacıların parası vardır koysunlar. Onun için de karşılıklar kararnamesini de geç yapmaya luzum yok. Bankalardan alırız diye kafalarının arkasında cümleler serpiştiriyorlar. Gerçeği görmüyorlar. Tabii ki güven sorunu var. Böyle enflasyonist bir ortamda yerli yatırımcının parası yok" dedi. 
     Özilhan, "Yatırım Ortamını İyileştirme Koordinasyon Kurulu bence çalışabilecek yapıda. Problemleri tespit edecek doğru bir yapıda" diye konuştu. 
     
     Fransızlarla evlilik iki ay sonra 
     Alternatifbank’ın Fransız Credit Agricole Indosuez ile yaptığı ortaklık görüşmelerini haziran sonuna kadar sonuçlandırmak istediklerini belirten Özilhan, "Kimyamız tutuyor. Çok güçlü bir kuruluş. Müzakerelere devam ediyoruz" dedi. Yüzde 51 hissenin onlarda olacağını açıklayan Özilhan, "Güçlü bir ortaklık istiyorlar. Ucuz fonlama imkanları var. Türkiye’de fonlama pahalı" diye konuştu. Fransız Credit Agricole Indosuez ile geçmiş yıllarda diyologlarının olduğunu kaydeden Özilhan, ortaklık kararının böyle bir sohbette geliştiğini anlattı. 
     



 EKONOMİ 














</TEXT>
</DOC>
