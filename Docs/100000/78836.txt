<DOC>
<DOCNO> 78836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/yazar/pulur.html </URL>
<DATE> 2002/04/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dedikodu tatlı şeydir... 
</HEADLINE>
<TEXT>

     HER ne kadar "dedikodu tatlı şeydir" demişlerse de bazen tadını kaçırıyorlar. 
     Amerika'dan partinin başına geçirmek için davet edilen Mehmet Ali Bayar için çıkarılanlara bakın... 
     Meğer maksat, "Baba"nın, yani Demirel'in yolunu kesmekmiş... 
     
     HAYDAAA diyorsunuz değil mi 
     Biz de öyle dedik ama dedikoducuyu susturmak mümkün mü 
     Meğer plan şuymuş... 
     Şimdiye kadar "Baba" için, icabında, lazım olur diye tutulan "Demokratik Türkiye Partisi"nin başına Mehmet Ali Bayar geçince ne olacak 
     Demirel açıkta kalacak... 
     Hiç "Süleyman Bey" başkasının arkasında siyaset meydanına çıkar mı 
     Oysa "Süleyman Bey" aylardır, meydanları doldurup "Kurtar bizi baba " diye bağıranların hayaliyle yaşıyor. 
     
     PEKİ, rahmetli Kemal Aygün'ün torunu, Nuri Bayar'ın oğlu, Demirel'in de Dışişleri eski danışmanı partinin başına geçerse ne olur 
     Bir tarafta Mesut Yılmaz, bir tarafta Mehmet Ali Bayar, bir tarafta da Tansu Çiller, üçü de aynı mirasın, mirasçıları, taaa Demokrat Parti'den gelen mirasın... 
     Bir seçim, bir üçlü koalisyon... 
     
     HAAA bakın o zaman bir ihtimal daha varmış, Cumhurbaşkanı Sezer'in süresini beş yıla indirip Süleyman Bey'i, cumhurbaşkanı yapmak... 
     Dedik ya dedikodu tatlı şeydir. 
     
     ALIN bir dedikodu daha... 
     Galatasaray - İstanbulspor maçını yöneten hakem Orhan Erdemir, maçtan sonra Boğaz'daki bir restoranda Galatasaray'ın gayri resmi, yöneticisi Abdürrahim Albayrak ile aynı çatı altında olmuş... 
     Eeee, olmuşsa olmuş, ne olmuş yani 
     Git, eski Fenerli şimdi İstanbulsporlu "Saffet'e kendi kalene gol at " sayfa mı demiş 
     
     HİÇ öyle şey olur mu, hiç hakemler böyle şeyler yapar mı, bakmayın siz açılan soruşturmalara, yazılan kitaplara... 
     
     HEM, bir hakemle bir idareci değil bir çatı altında, aynı masada yemek yeseler, ne olur 
     Pazar gecesi, televizyonlarda bu işleri en iyi bilenler ağız birliği etmişçesine "Artık bunları aşmalıyız alışmalıyız " diyordu... 
     Aşarız, aşarız, alışırız, alışırız, neleri aşmadık, nelere alışmadık ki 
     
     MÜNAFIKLAR, gazetecilerin geleceğini duyunca, Abdürrahim Albayrak'ın restorandan kaçtığını dillerine dolamışlar 
     "Madem bunda gocunacak bir şey yok, Abdürrahim niye arka kapıdan kaçtı " diyorlar. 
     Neden olacak, Abdürrahimliğinden 
     
     







Kürt ve İslam 


"Söylemeye gerek yok, insanlık salak biraz" 


Beypazarı’ndan 


Hortum işleri 


Internet neden bizi korkutuyor 


Ecevit'li DSP seçimde ne yapar 


Liderin ayakları 


Hangisi yalan söylüyor DİE mi, MEB mi 


Çırpınırdı kurlar... 


Geometri, evren, Tanrı 


Tepkide ölçü... 


Hırsız var’ demeden önce düşünmek şart 


TOBB’da denge hesabı 


Yok mudur durduracak bu futbol kepazeliğini 


Dedikodu tatlı şeydir... 


Beyoğlu'nun sinema ile artan büyüsü 


Filistin Muhalefetin ölüm dili 


Önümüzdeki günler zor 


ABD’de paranın yumuşağı da var serti de 


</TEXT>
</DOC>
