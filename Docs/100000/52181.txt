<DOC>
<DOCNO> 52181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/magazin/yazdud.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ajda, Huysuz ve İzzet Kabare -Show'a buyrun 
</HEADLINE>
<TEXT>

Kıyı Balık Lokantası, İhsan Kayral, Workshop, Akbank Oda Orkestrası yeni yerinde, Hammam'da caz, balıkta lezzetin adı Deep Blue, Anıl Ertok resim sergisi, Float İstanbul'da... 
     Uzun süredir Süper Star ile bir yerlere gidememiştik. Sonunda can dostumun da sayesinde şeytanın bacağını kırdık. Ünlü yönetmen Ayşe Ersayın, can dostum İzzet Çapa, onun sağ kolu 'kraliçe' Rose, sırdaşım İsmail Akkaya, hep birlikte Kıyı'ya gittik. Hani Hülya Avşar'ın o güzel maviş gözlerinin ağlamaktan şiştiği meşhur balık lokantasına. Ben geçtiğimiz yıl bir grup arkadaşımla gitmiştim. Sağolsunlar, bana öyle güzel bir hesap getirmişlerdi ki acısı geçmediği için bir daha uğramamıştım. Bu kez hesabı İzzet ödedi. Neyse ki akıllanmışlar. Şef Hüseyin Gündoğan ve masaya bakan garson Turgay Arslan beni yere -göğe koyamadılar. Bir masada Teoman Demir'in olması hoş bir tesadüftü. Bir başka masada Ayşe -Ahmet Hattat çifti vardı. Ankara'ya gittiğimde mutlaka onları arayacağıma söz verdim. Çok güzel insanlar. O akşam kahveyi sevgili Gürnar -Ali Uğurlu'nun evinde içtik. Bu konuda başka gelişmeler var. Gerçi POSTA'da Ajda Pekkan Gürnar Çapa ortaklığından sözetmiştik ama gelişmeleri yine ilk benden duyacaksınız. Ajda'nın isteği üzerine finali Büyük Kulüp'de yaptık. İhsan Kayral çıkıyor. Muhteşem bir yorumu ve havası var. Ne var ki servis kötü, salon da buz gibiydi. Üzümlerin yarısı çürüktü valla. Yıllar öncesinin Büyük Kulübü'nü düşündüm de o ne ihtişamdı Yarabbi Kravatsız girilmezdi. İzzet de eski günleri düşünerek Ayşe'nin şoförü Kemal Ağabey'in kravatını her ihtimale karşı cebine koydu. Gerçi kıyafet konusunda resmiyetin kalkması hoş olmuş. Gül Dürüst, Bahar -Engin Verel oradaydı. Böylelikle Ajda Çapa ortaklığı tescil edildi. Ramazanda verilecek iftar yemeğinde şirketlerini ve Ajda Cat's'i basına tanıtacaklar. Bu arada kadroya son anda Huysuz Virjin biraz huysuzluk yaparak katıldı. Şaka tabii. Ajda ve İzzet, sevgili Seyfi Dursunoğlu'nun, tabir -i caiz ise ağzından girip burnundan çıktıktan sonra razı etmişler. Bir süre öncesine kadar Huysuz ile Süper Star'ın arasında kırgınlık vardı. Ajda Pekkan Bodrum Günay'da sahne alırken Seyfi Dursunoğlu kadroya istenmiş ama Huysuz yorgunluğunu bahane ederek girmemişti. Buzlar kabare şov sayesinde erimiş oldu. Ajda Cat's'de cumartesi geceleri Ajda Huysuz kabare şov var. Can dostum İzzet Çapa da bu kabarede yer alarak ilk kez sahneye çıkmış olacak. Haftada iki gece İhsan Kayral, bir gece ise şu günlerde Catwalk Vodka'da perşembe geceleri bomba gibi bir program sergileyen ve iş, sanat dünyasının pek çok ünlüsünün severek izlediği Aysun -Ali Kocatepe çifti sahne alacak. Evet, bayram sonrası İzzet Çapa'nın bombalarına hazırlıklı olun. 
     
Akbank Oda Orkestrası, Workshop, Vira Vira, Float      Etiler -Nisbetiye Caddesi'nde, her zaman gittiğim ve rahat ettiğim Vira Vira Balık Lokantası'na inerken sosyetenin 'Flamingo Yolu' diye tanımladığı bembeyaz bir bina göze çarpıyor. Bir dönem Cafe de Paris ve Dixi Station olarak hizmet veren binanın yapımı yaklaşık 2 aydır devam ediyordu. Metal ve beyazın ağırlıkta olduğu bina dış görünümü ile beni etkileyince merak edip sordum. Ferre, Versace gibi dünyaca ünlü markaları Türkiye'ye getiren Workshop mağazasıymış. Minimalist tarzdaki dekorasyonu ile ön plana çıkan mağazayı KA Mimarlık'ın sahipleri Abdullah Burnaz ve Kayhan Poroy tasarlamış. Yaptıkları işlerle marka haline gelen KA Mimarlık duyduğuma göre sosyetenin de yeni gözdesi olmuş. Efendim, benim kardeşlerim sayılan sevgili Yavuz Çolak -Bahar Öztan Çolak, oğulları minik Yiğit'in geleceği nedeniyle Amerika'ya yerleşiyorlar. Vira Vira'da bir veda yemeği yedik. Buranın ortaklarından sevgili Zafer ile sohbet ettim, pek keyifliydi. Sarıyer Kalkavan Lisesi 1. sınıfında okuyan kızı Esin, matematik dersinde okul birincisi seçilmiş. Oğlu Engincan da Acarlar'da basketbol takımına girmiş. Bu arada Esin her sabah namaz kılıyormuş. Helal olsun valla. Vira Vira'nın bereketinden belli. Akbank Oda Orkestrası Kasım 2001 -Nisan 2002 aylarını kapsayan yeni sezonda birbirinden ilginç 6 programla ilk kez Sabancı Center yerine, Cemal Reşit Rey Konser Salonu'nda dinleyicileriyle buluşacak. Geçen yıl başlatılan ve dinleyicilerden büyük ilgi gören 'konser öncesi sohbetler'de Cem Mansur dinleyicilerle 45 dakika birlikte olacak. Hammam'da caz geceleri başladı. İlki dün gerçekleşti. Mayıs 2002'ye kadar devam edecek. İlk fırsatta, Ramazan'da bile olsa gideceğim. Bilginize. Telefon numarası 0212 511 16 86. 2001 yılında New York'un en iyi gece kulübü seçilen Float, İstanbul'da 2 yıldır restoran olarak hizmet veren Thirteen ile birleşerek F -Thirteen olarak İstanbul gece yaşamına Levent'de 'merhaba' dedi. Uğradım, tekrar yemeğe ve eğlenmeğe gideceğim. Rezervasyon için telefon numarası 0212 280 00 32. 
     
L'appart, Arnavutköy'de 'Deep Blue'      Tecrübeli Deniz Anapa ve Turgay Kıran ile işletmenin sorumluluğunu üstlenen Renan Kayleli ile Bahar Aybar, L'appart Cafe Grill House'un açılışını geçtiğimiz hafta gerçekleştirdiler. Harun Özakıncı, Şebnem Dönmez, Yaprak Özdemiroğlu, Levent Erim, Janset, Billur Kalkavan, Zeynep Tunuslu, Ceyda Düvenci ve Kaan Girgin'in yer aldığı gece hoştu. Fransız ve Türk mutfağının ağırlıkta olduğu L'appart, Teşvikiye'de oturduğum yıllarda en sık gittiğim mekanların başında geliyordu. İlgilenenler için telefon numarası 0212 224 97 24. Tam bir aydır sözüm vardı Arnavutköy'deki Azderoğlu'nun yerine açılan Deep Blue balık restoranına. Sevgili Hasan Azderoğlu ile bir kaç kez konuştuk, buranın eski halini bilirim. Sonunda şeytanın bacağını kırdım. İki arkadaşımla birlikte gittim. Hasan Azderoğlu heyecanlı, işini seven ve başarılı bir genç. Şefler Alihan Kemer, Süleyman Bay tecrübeli iki eleman. Önce mönüye baktım, valla yok, yok. Soğuk mezelerde karides kokteyl, levrek carbaccio, lakerda, fesleğen soslu mozzarella, zeytinyağı tabağı... Fiyatlar 1.5 ila 7 milyon lira arasında değişiyor. Bir denizci çorbası var, muhteşem. Fiyatı 2 milyon lira. Sıcak mezelerde karides tava, pane, güveç, kalamar tava, deniz mahsulleri krep... Hepsinden tattım. Porsiyonlar 1.5 -5 milyon. Her çeşit salata mevcut, çok da ekonomik. Balıklar biraz da pazarlığa tabi. Kalkan, denizlevreği, çupra, dil... Taze mevsim balıklarını tezgahta bulabilirsiniz. Tatlı mönüsü de zengin. İlgilenenler için Deep Blue'nun telefon numarası 0212 358 06 35. Efendim, perşembe günü Mecidiyeköy'de NİK ART SANAT GALERİSİ'nde hayli genç ve yetenekli bir ressamın eserleri sergilenecek. 15 -30 Kasım tarihleri arasında sevgili Anıl Ertok eserleriyle hayranlarını buluşturacak. Ankara Gazi Üniversitesi Güzel Sanatlar Eğitim Bölümü Öğretim Araştırma Görevlisi olan Anıl Ertok'un methini çok işittim, mutlaka gideceğim. Sanatçı, figür ve doğa ilişkilerini gerçeküstü bir ruhla canlandırarak, iç dünyadaki dalgalanmaları, izleyici ile paylaşmayı ve izleyicinin iç dünyasında buluşturmayı amaçlamış. İlgilenenler için telefon numarası 0212 272 80 38. 
     
Posta zirvede      Magazinde Şenay Düdek farkı 
     Ayda bir megalomanlığım tutuyor, kimse kusura bakmasın. Geçtiğimiz ay yazılı ve görsel medyadaki magazin gündemini yine Posta ve bendeniz belirledi. Yazı İşleri Müdürü sevgili kankam Hande Özcan ile birlikte, sevgili Rıfat Ababay'a günde 8 -10 haber beğendirmek için çatlıyoruz. Ama onun titizliği sayesinde Posta zirvede. Bakıyorum da Rıfat Ababay'ın beğenmediği bazı haberler televizyon kanallarının ana haber bültenlerinde ve magazin programlarında manşet oluyor valla. Örnek mi Kenan Doğulu -Çağla Şıkel haberine Ababay burun kıvırmış, Günay Restaurant'ın sahibi Günay Tuncel'in şu günlerde dillerde dolaşan 21'lik Ahu Erbay aşkı için de "Kendi köşende yaz" demişti. Benim satır arasında geçtiğim haberi büyük tirajlı gazeteler manşet yaptı, kanallar birinci haber olarak verdi. Masa başında, fotoğraflar altına sağdan, soldan duyduklarımı yazarak haber oluşturmuyorum. Gezerek, yerinde görerek, haber kaynaklarımla birebir görüşerek, araştırarak yazıyorum. Yani 25 yılımı verdiğim meslekte amatör ruhla yapıyorum haberlerimi, ses getiriyorum. Deniz Akkaya'nın Yıldırım Mayruk'un defilesinde çıkmayacağını ilk yazan benim. Deniz'in Yıldırım'ı aramasını ve çiçek göndererek özür dilemesini 8 Ekim'de, Güzide Duran'ın Valentino ile anlaşmasını 9 Ekim'de yazdım. 'Paris'de Son Tango' filminin yıldızı Maria Schneider'in Türkiye'ye geleceğini 7 Ekim'de, Muazzez Ersoy -İsmet Özhan ayrılığının iç yüzünü 17 Ekim'de, Ajda Pekkan'ın Atatürk'ün spermlerinden çocuk doğurmayı hayal ettiğini 21 Ekim'de, Nefise Karatay'ın Yıldırım'ın defilesinde yer alacağını 24 Ekim'de, Bülent Ersoy'un Antalyalı falcısı Arzu'nun Amerika'da yaşayan erkek kardeşi Serkan ile ilişkisini 31 Ekim'de, Çağla -Beyaz ayrılığını 2 Kasım'da hep Posta Gazetesi'nde, Şenay Düdek farkıyla okudunuz. Üstelik de satır aralarında. Haksız mıyım Neyse, bizi izlemeye devam edin. Teşekkürler Türkiye. 
     
     



 MAGAZİN 













</TEXT>
</DOC>
