<DOC>
<DOCNO> 58858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/spor/spo03.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'AĞZINI ÇALKALASIN' 
</HEADLINE>
<TEXT>

Altaylı, "Galatasaray lekelendi" diyen Fenerbahçe Asbaşkanı Murat Özaydınlı’yı mahkemeye vereceklerini belirtti, "O önce kendini temizlesin" ifadesini kullandı 
     Haddini bilsin’ 
     GALATASARAY 2.Başkanı Fatih Altaylı, Yimpaş Yozgatspor maçı ile ilgili olarak sert açıklamalar yapan Fenerbahçe Asbaşkanı Murat Özaydınlı’yı mahkemeye vereceklerini söyledi. Özaydınlı’nın "Galatasaray lekelendi" ifadesine tepki gösteren Altaylı, "O önce kendini temizlesin. Kendisini haddini bilmeye davet ediyorum. O, Galatasaray adını ağzına almadan, önce ağzını çalkalasın" diye konuştu. 
     
     Sergen’i korudu 
     SERGEN’İN yaptığı hareketi gördüğünde sinirlendiğini ve üzüldüğünü kaydeden Fatih Altaylı, "Futbol adına yapılmaması gereken bir hareketti. Bir futbolcu meslektaşına böyle davranmaz" dedi. Altaylı, maç boyunca Sergen’e 50 faul yapıldığını sözlerine ekledi ve "Gerekli cezalar verilseydi rakibimiz 8 kişi kalırdı. Bir kart yüzünden böyle yıldız bir oyuncu harcanmamalı" ifadelerini kullandı. 
     
Lucescu köpürdüGalatasaray Teknik Direktörü, Yozgat maçında bütün takımın uyuduğunu söyledi, "Sanki herkes tatile çıkmış gibiydi" dedi 
     HALİL ÖZER 

     Takımı suçladı 
     GALATASARAY Teknik Direktörü Lucescu, Yozgatspor maçını "Kötü bir şaka" olarak yorumladı ve oyuncularını rakibi küçümsemekle suçladı. Rumen hoca, "İnanamıyorum. Geçen yıl da bir dakikada iki gol yemiştik. Yine aynı şey geldi başımıza. Gözümü açıp kapayıncaya kadar mağlup duruma düştük. Çok büyük hatalar yaptık" ifadesini kullandı. 
     
     Artık herkes eşit’ 
     BÜYÜK bir avantaj kaçırdıklarını kaydeden Lucescu, "Rakibi küçümsediler. Sanki tatile çıkmış gibiydiler. Bir an önce maç bitsin de evimize geri dönelim diye düşündüler. Oyunu hiç ciddiye almadılar" dedi. Tecrübeli hoca ikinci yarıda kendilerini büyük bir yarışın beklediğini söyledi, "Herkes eşit durumda" diye konuştu. 
     
Sergen Apçagi’ yapmış Tekvando Federasyonu Başkanı Cengiz Yağız, Sergen’in yaptığı hareketin dövüş sporlarında Apçagi Kırık Tekme olduğunu ve diskalifiye gerektirdiğini söyledi 
     YİMPAŞ YOZGATSPOR maçında Hüseyin’e attığı tekme cezasız kalan ve büyük tartışmalar yaratan Sergen’in bu hareketiyle dövüş sporlarında bile diskalifiye edilmesi gerektiği belirtildi. Tekvando Federasyonu Başkanı Cengiz Yağız, yıldız futbolcunun, faulünün tekvandoda belden aşağıya yapılan Apçagi Kırık Tekme adını taşıdığını söyledi. 
     YAĞIZ, tekvandonun bir dövüş sporu olmasına rağmen kendilerinde bile bu tür şiddet olaylarının yaşanmadığını kaydetti. Sergen’in hareketinde kasıt gördüğünü ifade eden Cengiz Yağız, "Bu, sporun felsefesine aykırı. Spor ahl kına uymuyor. Bu tür hareketler futbolcunun bacağı kırılabilir, hatta ömür boyu sakat kalmasına neden olabilir" dedi. 
     
Albayrak pişman      FUTBOL Şube Sorumlusu Abdürrahim Albayrak, maçtan sonra Sergen’in yaptığı hareketle ilgili hatalı demeçler verdiğini, bu yüzden herkesten özür dilediğini söyledi. Albayrak, "Sergen’in bu kadar sert bir faul yapacağını tahmin etmedim. Akşam televizyondan görünce şaşkınlığımı gizleyemedim" dedi. Bu arada Antalya kampına Capone’nin tavsiye ettiği bir Brezilyalı oyuncunun katılacağı belirtildi. Galatasaray’ın Mali Genel Kurulu 23 Şubat, kongresi ise 16 Mart’ta yapılacak. Bu arada dünkü yönetim kurulu toplantısında halka açılma projesinin ayrıntıları görüşüldü. 
     



 SPOR 























</TEXT>
</DOC>
