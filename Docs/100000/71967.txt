<DOC>
<DOCNO> 71967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/soneko05.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango'da devirli ikramiye 1.5 trilyon liraya ulaştı 
</HEADLINE>
<TEXT>

     Milli Piyango çekilişlerinde, 29 Ocak 2002 çekilişinden itibaren yeni bir uygulamaya geçildiği belirtilerek, 
     yeni uygulamada 600 milyar liralık büyük ikramiyeye ek olarak her çekiliş için 200 milyar lira tutarına da ''devirli ikramiye''konulduğu bildirildi. Milli Piyango İdaresi'nden, bugün yapılan açıklamada, ''Devirli İkramiye''ye hak kazanabilmek için, büyük ikramiyeyi kazanan bilet numarasının son rakamı ile amorti rakamlarından birinin aynı olması gerektiği kaydedildi. Aynı olmaması durumunda bir sonraki çekilişe devretmekte olduğu ifade edilerek, sürekli devirlerin kümülatif olarak toplanmakta olduğu belirtildi. Piyango İdaresi açıklamasında, şöyle denildi ''9 Mart çekilişinde, büyük ikramiye kazanan bilet numarası 204483, amortiler ise 0 sıfır ile 7 yedi dir. Büyük ikramiyenin son rakamı ile amortilerden birisi aynı olmadığı için bu çekilişteki 700 milyar liralık ''devirli ikramiye'' 19 Mart 2002 ''Nevruz'' çekilişine aktarılmıştır. Böylece Batman ilimizde yapılacak olan 19 Mart 2002 Nevruz çekilişinde büyük ikramiye 1.5 trilyon liraya ulaşmıştır. 
     






</TEXT>
</DOC>
