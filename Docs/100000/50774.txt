<DOC>
<DOCNO> 50774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sontur12.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer ''Talep ABD'den geldi'' 
</HEADLINE>
<TEXT>

     Cumhurbaşkanı Ahmet Necdet Sezer, Türkiye'nin Afganistan'a ABD'nin talebi üzerine asker gönderme kararı aldığını belirtti. 
     Sezer, Moldova'nın Ankara Büyükelçisi Victor Tvircun'un güven mektubunu kabulünde gazetecilerin soruları üzerine, ABD Savunma Bakanı Donald Rumsfeld'in Türkiye'nin Afganistan'a asker gönderme kararına ilişkin sözlerini değerlendirdi. 
     Rumsfeld'in Türkiye'nin asker göndermeye ''kendisinin karar verdiği'' ifadelerinin hatırlatılması üzerine Sezer, asker talebinin ABD'den geldiğini ve bu talebin sadece Türkiye'ye değil çok sayıda ülkeye yapıldığı kaydetti. 
     Sezer, Türkiye'nin talebi uygun görmesi üzerine asker gönderme kararı aldığını belirterek, ''Ama zorunlu değildik, kendi isteğimizle yaptık.'' dedi. 
     ABD Savunma Bakanı Donald Rumsfeld, dün Özbekistan'ın başkenti Taşkent'te düzenlediği düzenlediği basın toplantısında, Türk askerinin Afganistan'a gönderilmesinin ABD tarafından istenip istenmediğine ilişkin bir soruyu yanıtlarken, ''Bu, Türk hükümetinin kararıdır'' demişti. 
     






</TEXT>
</DOC>
