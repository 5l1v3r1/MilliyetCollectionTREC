<DOC>
<DOCNO> 98044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/ekonomi/eko04.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemin et yapmadığına 
</HEADLINE>
<TEXT>

ABD’de Sermaye Piyasası Kurulu SEC, muhasebe skandallarını önlemek için borsa şirketlerinin yöneticilerine, rakamlarının doğruluğu konusunda yemin ettirecek 
     ABD Sermaye Piyasası Kurulu SEC , peş peşe gelen muhasebe skandallarına karşı tedbir alıyor. Şirket muhasebelerine güveni yeniden oluşturmayı amaçlayan SEC yayımladığı bir direktifle, hisseleri New York Borsası’nda işlem gören 900’ün üzerinde şirketin yöneticilerinden, beyanlarının doğruluğuna’ yemin etmeleri istedi. SEC’in yayımladığı direktife göre, 14 Ağustos tarihine kadar yemin etmeyen yöneticiler, muhasebe usulsüzlüğü halinde şahsi olarak sorumlu tutulacaklar. 
     Şirket yönetimlerindeki usülsüzlükleri önleme konusunda devlete geniş yetkiler veren yasa tasarısı üzerinde Kongre’nin iki kanadı arasında uzlaşma sağlandı. Tasarı, yöneticilere verilecek sahtek rlık suçu cezalarını artırıyor. 
     Tasarının hafta sonuna kadar imzalanmak üzere ABD Başkanı Bush’a gönderilmesi bekleniyor. 
     
     Hapse atılacaklar’ 
     ABD Hazine Bakanı Paul O’Neill de Kongre’den geçmesi beklenen tasarı ile otoritelerini kötüye kullananların kendilerini sonunda hapiste bulmalarının garantileneceğini açıkladı. Ticaret Bakanı Don Evans da ülkenin çeşitli yerlerinde düzenlenecek şehir klübü yatırımcı toplantılarına katılarak küçük yatırımcılara işlerin devam edeceğine dair teminat verecek’ 
     
     Çalışanlara destek 
     Bu arada, ABD yönetimi, Enron’un çöküşüyle ortaya çıkan görevi, yetkiyi kötüye kullanmaktan kaynaklanan şirket çalışanlarının emeklilik maaş, ikramiye ve buna dair hakları için daha büyük ölçekli koruma temin edilecek. Türkiye’de de yatırımları bulunan Enron şirketinin çökmesi vakasında binlerce çalışanın emeklilik için ayırdıkları tasarruflar bir anda eriyip adeta buhar oldu. 
     
Sen de mi AOL      Dünyanın en büyük medya şirketi AOL Time Warner’ın muhasebe kayıtları ABD Sermaye Piyasaları Kurulu SEC tarafından incelemeye alındı. Şirketin reklam gelirlerini şişirdiği iddia ediliyor. Medya devinin AOL ünitesinde, yaşanan zorluklara karşın ikinci çeyrek k rları beklentilerin çok üzerinde çıkmış, bu da şüphe doğurmuştu. Şirketin CEO’su Richard Parson ise muhasebe kayıtlarının yasalara uygun olduğunu, denetçi Ernst Young’ın bütün kayıtlarını tekrar gözden geçirdiğini açıkladı. 
     Şirketin gelirleri bir yıl öncesine göre yüzde 10’luk bir artış gösterirken, hisseleri son bir yılda yüzde 65 değer yitirdi. AOL kanadı abone sayısını artıramamaktan ve reklam sektöründeki daralmadan dolayı problemler yaşadı. 
     
     Nasdaq hızlı düştü 
     AOL Time Warner’da inceleme başlatılmış olması ve J.P. Morgan Chase ile Citigroup’ta da SEC tarafından inceleme başlatılacağı haberi, özellikle Nasdaq’da etkili oldu. Ayrıca uzak doğudaki çip üreticilerinin düşük k r tahminleri yapması da düşüşleri hızlandırdı. Nasdaq dün de yüzde 4 düzeyinde düşüş kaydetti. 
     



 EKONOMİ 


















</TEXT>
</DOC>
