<DOC>
<DOCNO> 98615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/yasam/yas03.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüyüp zehir’ uzmanı olacaklar 
</HEADLINE>
<TEXT>

Askeriyede narkotik eğitimine alınan köpekler için uyuşturucu ithal ediliyor 
     İBRAHİM BÜYÜKFURAN Bursa DHA 

     Bursa’nın Gemlik İlçesi’ndeki Askeri Veteriner Okulu ve Eğitim Merkezi Komutanlığı, özenle seçilmiş köpeklerine bu yıl bir ders daha’ ekledi. 
     Komutanlık bünyesinde bugüne kadar sadece patlayıcı arama, iz takip, doğal afetlerde canlı arama ve devriye eğitimi verilen köpeklere, bu yıl uyuşturucu operasyonları için de eğitim verilecek. Bu amaçla, ele geçen uyuşturucu maddelerin eğitimde kullanılması yasalarca mümkün olmadığı için, narkotik eğitimi verilecek köpeklere Almanya’dan sentetik eroin, kokain, esrar, LSD gibi uyuşturucular ithal ediliyor. 
     
     Sınırlara gidecekler 
     Askeri Veteriner Okulu yetkilileri, ithal edilecek maddelerin gerçek uyuşturucu özelliğinde yapay ve sentetik maddeler olduğunu belirterek, eğitim sonrası köpeklerin sınır kapıları ve gümrüklerde görevlendirileceğini söyledi. 
     İlk etapta iki uzman personelin iki köpekle eğitimden geçirileceği, daha sonra eğitimli köpek sayısının artırılacağı belirtildi. 
     



 YAŞAM 



















</TEXT>
</DOC>
