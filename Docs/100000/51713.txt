<DOC>
<DOCNO> 51713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/yazar/sazak.html </URL>
<DATE> 2001/11/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş'in kadın tutkusu 
</HEADLINE>
<TEXT>

     Kabinedeki "kadın üye" eksikliğini "içim daralıyor" sözleriyle eleştiren Kemal Derviş'in çıkışı, New York'a ayak bastığı gün "Burada genelev var mı " diye soran Papa'nın gafına benzedi. 
     Ekonominin mesihi 9 ayda ne hale düşürüldü 
     Kurtarıcı gözüyle bakılan Derviş'in programı unutuldu "kadın tutkusu" sorgulanıyor. IMF'den sağladığı mali yardımlara ek olarak ABD'den "kadın getirmesini" öneren bakanlar bile var Kemal Bey memleketten uzak 20 yılın sonunda "masum" bir eleştirinin hangi açıdan "skandal"a dönüştüğünü hayretle izliyor olmalı. 
     Siyaset başarısızlık kaldırmıyor. 
     Türkiye'ye geldiği günlerde onlarca kamerayla dolaşan, Cathy yengeyle çıktığı ilk yurt gezisi Gaziantep'te sevgi seliyle kuşatılan Kemal Derviş artık gaflarıyla gündeme gelebiliyor. 
     Gerçi siyasete atılırsa "kabinesinde kadın üyeler görmek isteyen" lider adayı olarak Derviş'in, karşı cinsin oylarına erişebileceği düşünülebilir. Ancak "36 Anadolu aslanı"nı barındıran Bakanlar Kurulu'nda daha bir süre "kadın isterim" geyiğini çekmek zorunda kalacağı kesin. 
     İlginçtir. Boris Yeltsin bile başkanlık dönemini anlattığı "Geceyarısı Günlükleri"nde kadın yüzünden başı derde giren Bill Clinton'a, koltuğunu Putin'e devretme öyküsünden daha geniş yer ayırmış 
     "Clinton'ın ulusal bir kahraman olması beklenirdi. Ekonomik refah dahil düşlenebilecek her şeyi fazlasıyla yaptı. Daha ne beklenebilirdi Yine de Amerikalılar, Clinton'a tartışmasız başarıların prizmasından değil, Monica Lewinsky skandalının prizmasından bakıyor gibi görünüyorlar. Clinton bu yüzden Yüce Divan'da ifade vermek zorunda kaldı. Bereket görevinden alınmadı. Fakat Başkan'ın sorgusu ve ifadesi herkes tarafından öğrenildi. Bu iktidarın bedelidir. Attığınız her adım ve söylediğiniz her söz, dev bir büyüteç altına alınır. Tanrı korusun tökezleyin ya da bir hata yapın, hiçbir şey affedilmez." 
     Yeltsin, Clinton'la olan dostluğuna karşın, meslektaşının başının kadın yüzünden belaya gireceği konusunda KGB tarafından uyarıldığını ancak bunu ABD Başkanı'na iletemediğini de itiraf ediyor 
     "1996'da Clinton'ın tekrar seçilmesinden sonra Rus istihbaratı, Başkan'ın güzel kadınlara özel bir eğilimi olduğunu belirten şifreli bir raporu bana gönderdi. Clinton'ın düşmanları, skandal çıkaracak genç bir provokatörü Başkan'ın yakın çevresine sokmayı planlamaktaydılar." 
     Yeltsin bu komploya inanmadığı için Clinton'a durumu bildirmemiş. Bu şifreli mesajın metnini veda buluşmasında hediye olarak vermek istemiş. Ama Bill'i daha fazla yaralamak istemediği için vazgeçmiş 
     Neyse ki Derviş'in tutkusu kabinede kadın üye görmekle sınırlı. Üstelik ortada başarı da yok 
     Kriz yorgunu ülkede, skandalın zamanı değil. 
     Derviş'in ekonomiyi düze çıkarmasını bekliyoruz. 
     
     







Yüce bir koşu... 


Asker ve Irak 


Dağa sırtını vermiş hayal gemisi 


Notalarda Türkiye 


Ecevit'in halefi kim 


Bak şu portakal suyunun yaptığına 


Evlilik iyi çocukların cezası mıdır 


Futbolcu politikacı ve çirkinlik... 


Derviş'in kadın tutkusu 


Borusan’da bugün devir - teslim var 


Altyapı masrafına katılacaksınız 


"Türkiyeli Müslüman", "Müslüman Türk"e karşı 


Moralle aşılacak kriz hangisi 


Döviz fiyatı "hız kesti" 


Yeni parti değil, yeni lidere ihtiyaç var’ 


</TEXT>
</DOC>
