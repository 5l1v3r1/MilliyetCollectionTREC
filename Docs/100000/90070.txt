<DOC>
<DOCNO> 90070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/dunya/dun04.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon hack manyağı oldu 
</HEADLINE>
<TEXT>

     DIŞ HABERLER SERVİSİ 

     ABD Savunma Bakanlığı Pentagon ile istihbarat servisleri son bir hafta içinde ikinci kez güvenlik açısından sınıfta kaldı. 
     John Locker adlı bir İngiliz’in Kosova’daki askeri operasyonlara ait gizli görüntülerin uydu aracılığıyla televizyon ekranlarına taşındığını keşfetmesinin ardından şimdi de Avusturyalı bir genç ABD’nin nükleer başlıklı füzelerini nerede sakladığına dair gizli bilgilere ulaştı. 
     Haberlere göre, 17 yaşındaki Markus Hirsch, internette sörf yaparken Pentagon’un sitesine girmeyi başardı ve planları ele geçirdi. Bir FBI timi Viyana’ya giderek Hirsch’i sorgulayacak. Amerikalı yetkililerin "Hirsch en gizli bilgilere ulaştıysa Usame Bin Ladin’in adamları da ulaşabilir" diye derin bir endişe içinde oldukları belirtildi. 
     



 DÜNYA 














</TEXT>
</DOC>
