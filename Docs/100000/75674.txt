<DOC>
<DOCNO> 75674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sonspo12.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını yine Hakan Şükür'ü yerden yere vurdu.. 
</HEADLINE>
<TEXT>

     AC Parma'nın dün AC Milan'a 3-1 yenildiği maçta 70 dakika oyunda kalan Hakan Şükür, ''takıma yeterli katkısı olmadığı'' gerekçesiyle İtalyan spor basınınca eleştirildi. 
     Hakan Şükür için ''Olmuyor. Takım için de oynayacak ama bunu da kötü yapıyor'' ifadesini kullanan La Gazzetta dello Sport Gazetesi, AC Parma'nın en iyisi olarak Hakan'ın takımdaki hücum arkadaşı Di Vaio'yu gösterdi. Corriere dello Sport Gazetesi de, ''Kendini daha çok ileriye çıkan savunma oyuncusu gibi gösteriyor. Presini 2 katına çıkartıyor. 
     Rakiplerinin arasından sızmanın yollarını arıyor ama asla kale önüne veya ceza alanına giremiyor'' yorumunda bulunduğu Hakan'ın, ileride Di Vaio'yu yalnız bıraktığını savundu. 
     Türk futbolcuya maçın en kötü puanını veren Tutto Sport ise, ''Inter'den büyük bir gol özlemiyle Parma'ya sunuldu. Ama bu özlemi tüketmek için 2 ay yetti. Herşeyi yanlış yapıyor'' ifadelerini kullandı. 
     AC Parma'da, FC Inter'de de olduğu gibi takım arkadaşlarından yeterli pas alamamaktan yakınan Hakan Şükür, İtalya'da istediğini halen bulamadan kariyerindeki yoluna devam ediyor. 
     






</TEXT>
</DOC>
