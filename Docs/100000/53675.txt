<DOC>
<DOCNO> 53675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/siyaset/asiy.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Atatürk’ün "Köylü milletin efendisidir" sözünün nereden geldiğini anlattı 
</HEADLINE>
<TEXT>
Tarih dersi verdi 
Köylüleri toprak ağalarının sömürmek, şehirlerdeki gerilla heveslilerinin istismar etmek istediklerini söyleyen Ecevit, Atatürk’ün sözünü gerçekleştireceğiz’ dedi 
     ANKARA Milliyet 

     Başbakan Bülent Ecevit, kalkınmanın köyden başlatılmasına ilişkin açıklamasını "çağdışı" diye nitelendiren ANAP Genel Başkan Yardımcısı Erkan Mumcu’ya Atatürk’ün "Köylü milletin efendisidir" sözüyle yanıt verdi. 
     Ecevit, dünkü grup toplantısında, Atatürk’ün sözünün esin kaynağını çok az kişinin bildiğini söyledi. Atatürk’ün gençliğinde bir ara Sofya’da bulunduğunu belirten Ecevit, şunları anlattı 
     "Atatürk bir gün önde gelenlerin gittiği bir kahvehanede kahvesini içerken yanındaki masaya bir Bulgar köylüsü oturdu, garsonlardan kahve istedi. Fakat kahve bir türlü gelmiyordu. Köylü, garsona kahvesini neden getirmediğini sordu. Kahvenin sahibi gelip, Kusura bakmayın, buradakilerin ne kadar giyimli kuşamlı ek birler olduğunu görüyorsunuz, size kahve veremeyiz’ dedi. Bulgar köylüsü, Ben bu toprakları savaşta kılıcımla, silahımla, barışta sabanımla korurum. Benden bir fincan kahveyi esirgeyemezsin’ diye karşılık verdi." 
     
     "Toprak ağaları engelledi" 
     Ecevit, Cumhuriyet kurulduktan sonra Atatürk’ün Çankaya’daki bir sohbette arkadaşlarına bu olaydan çok etkilendiğini belirterek, "Türk köylüsünü de milletin efendisi olarak görmek istiyorum" dediğini aktardı. Atatürk’ün köylüyü kalkındırmak için elinden geleni yaptığını anlatan Ecevit, 1940’larda büyük bir atılım yapılarak kurulan köy enstitülerinin toprak ağalarıyla kentsoylu burjuvalarca engellendiğini söyledi. Mesudiye’deki köy - kent örneğini içine sindiremeyenlerin olduğunu ifade eden Ecevit, şöyle devam etti "Kimi zaman toprak ağaları onu sömürmek için, kimi zaman da şehirlerdeki gerilla heveslileri varoşlardaki köy çocuklarını istismar etmek için türlü engellemeler çıkardılar. Çok şükür bu engellemeleri aşıyoruz. Atatürk’ün sözünü ve isteğini gerçekleştireceğiz. Köylü milletin efendisi olacak." 
     



 SİYASET 













</TEXT>
</DOC>
