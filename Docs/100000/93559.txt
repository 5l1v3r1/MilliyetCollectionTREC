<DOC>
<DOCNO> 93559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sontur28.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliağa Tüpraş rafinerisinde patlama... 5 işçi yaralı... 
</HEADLINE>
<TEXT>

     İzmir'in Aliağa İlçesi'ndeki TÜPRAŞ Rafinerisi'nde meydana gelen patlamada, 3'ü ağır olmak üzere 5 işçi yaralandı. 
     Alınan bilgiye göre, ağır dizel yakıtının bulunduğu ünitenin boru hatlarının bakımı sırasında, gaz kaçağı nedeniyle patlama meydana geldi. 
     Patlamada, bölümde çalışan işçiler Ramazan Ay 46 , Muammer Uruk 49 , Ahmet Düzgün 50 , Hamdi Kaplan 44 yanarak, Mustafa Bircan ise gazdan zehirlendi. 
     Aliağa Devlet Hastanesi'nde ilk müdahaleleri yapılan ve vücutlarının büyük bölümü ''birinci derecede'' yanan Ramazan Ay, Muammer Uruk ve Ahmet Düzgün, Ege Üniversitesi Hastanesi'ne sevk edildi. 
     Yaralılardan Hamdi Kaplan ve Mustafa Bircan'ın ise sağlık durumlarının iyi olduğu bildirildi. 
     Olayla ilgili soruşturma sürüyor. 
     





</TEXT>
</DOC>
