<DOC>
<DOCNO> 54348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sondun20.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı sığınmacılar Rum Kesimi'nde olay çıkarttı 
</HEADLINE>
<TEXT>

     Kıbrıs Rum Kesimi'nde, İngiltere'ye sığınma talebinde bulunan Iraklılar, protesto için İngiliz üssünde bir binayı ateşe verdi. 
     İngiltere'ye gitme ve çalışma hakkı isteyen Iraklılar dün de Dekelya üssündeki 2 binayı yakmışlardı. 
     İngiliz üsleri sözcüsü Robert Need, Reuters'a açıklamasında, ''Bugün bir bina daha ateşe verildi'' dedi. 
     İngiliz üslerinde bir yıldır 100 civarında Iraklı bulunuyor. 
     Kaçakların büyük bölümü adaya balıkçı tekneleriyle gelmiş ve İngiltere'de çalışma hakkı istemişlerdi. 
     Need, Iraklıların taleplerinin karşılanamayacağını, İngiltere'nin bu kişileri alma zorunluluğu olmadığını söyledi. 
     






</TEXT>
</DOC>
