<DOC>
<DOCNO> 92112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/siyaset/siy04.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Duyarlılık newline devlette sergilenmez 
</HEADLINE>
<TEXT>

ANAP lideri, "AB ile ilgili duyarlılıkları anlıyoruz. Ancak, devlet yönetimi duyarlılıkların sergi alanı değildir" dedi 
     SEÇKİN ÜREY Brüksel 

     Başbakan Yardımcısı Mesut Yılmaz, Avrupa Birliği’ne AB uyum konusunda son günlerde yaşanan ölüm cezası ve anadilde öğrenimle ilgili tartışmaların, terör tortularının h l canlı olmasından kaynaklandığını belirterek, "Duyarlılıkları anlıyoruz ancak devlet yönetimi duyarlılıkların sergi alanı değildir" dedi. 
     TOBB’un Brüksel’de düzenlediği "AB Üyeliğine Doğru Türkiye’nin Gelişimi" konulu konferansa katılan Yılmaz, Kopenhag kriterlerinin son günlerde idam, anadilde öğrenim ve yayın çerçevesinde tartışıldığını söyledi. Bu konuların tartışılmasının özel nedenleri olduğunu bildiren ve "Kopenhag kriterleri sadece bize dayatılmadı. Bizim bu gerçeği kabullenmemiz maalesef sancılı olmaktadır" diyen Yılmaz, şunları söyledi "Uzun yıllar acısını çektiğimiz ayrılıkçı terör olgusunun izleri ve tortuları h l canlıdır. Ancak, devlet yönetimi, ülke çıkarlarının ve vatandaşlarının özgürlükleriyle bilim ve çağdaş uygarlık ölçütleriyle korunduğu, geliştirildiği bir hizmet yeridir." Yılmaz, Kopenhag kriterlerinin sadece tartışılan üç şarta dayalı olmadığını, yapılması gereken çok şey bulunduğunu vurguladı. 
     



 SİYASET 


















</TEXT>
</DOC>
