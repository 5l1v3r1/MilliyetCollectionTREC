<DOC>
<DOCNO> 86321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/yazar/temelkuran.html </URL>
<DATE> 2002/05/27/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"On dört ayar" milliyetçiler iftiharla sunar 
</HEADLINE>
<TEXT>
Tek kafalı Türkler, Turancı Kızılderililer 
İmla işaretleri bölücü müdür Oğuz Kağan, Avrupa Birliği meselesini nereden biliyordu Kağan Amarika’yı keşfetmiş miydi, Kızılderililer biliniyor muydu Hepsi bu yazıda 
     Geçtiğimiz cuma günü Milliyet’in manşetini kaçıranlar varsa diye Belma Akçura ve Deniz Altuntaş’ın haberinin özetidir 
     "İşadamı" Sedat Peker’in kurduğu www.ozturkler.com adlı internet sitesinin açılışı Hilton Oteli’nde yapıldı. İbrahim Tatlıses’ten Seda Sayan’a, profesörlerden emekli askerlere kadar değişen "nezih topluluk" toplam bin beş yüz kişiydi. Girişte herkese on dört ayar altından birer rozet hediye edildi ve kimse o gece Peker’in "çete kurma", "adam öldürmeye azmettirme" suçlarından bahsederek neşe bozmadı. Mehter takımı ve Turancılığın tarihini anlatan sinevizyon gösterisi en derin milliyetçi duygularla selamlandı. 
     Ertesi günü haberin devamı geldi. MHP Başkanlık Divanı geceye katılan Beykoz İlçe Örgütü’nü feshetti. Milliyetçi-Mafya bağlantısı imajını temizlemeye çalışan parti, küçük bir temizlik yapmış oldu böylece. 
     Bu kadar olay olunca doğal olarak siteye girildi bakıldı. Hal vaziyeti şu merkezde 
     
"İnsaniyet canavarları"      Sitenin en önemli icraatı "Oğuz Kağan’ın Türklük Duası". 
     Harf ve imla hataları "Öztürkler"e aittir 
     "Ulu Tanrı, 
     Türk’ü muhakemeli, ciddi adam olarak yarat Hissiyatına kapılıp öfke ile ayaklamasın Birden barut gibi parlamasın Daima soğukkanlı olsun Türk’ü her milletten cesur yarat Öç almayı Türk asla unutmasın " 
     "Onları tek bir kafa gibi birleştirici kültür sahibi et " 
     "Acunu yaratan yüce tanrı, 
     Türk’e insaniyetten evvel Türk milletini düşündür. İnsanların insaniyet dedikleri şey göz boyamak için icat edilmiş bir boyadır. İnsaniyet maskesi taşıyan öyle milletler vardır ki maskelerinin altında canavarlar yaşar." 
     "... Kuzey Sibiryadan Mançuryaya, ya da Amarikanın öteki ucunda bulunan Turan soylu bir Kızılderili şefinden Yemen illerinde kalmış Türkçe konuşmakta inad eden Anadolu Türk’ü Şeyh efendiye kadar biz büyük ama çok büyük bir milletiz." 
     Bunları okuyunca insanın aklına sorular geliyor tabii 
     1. Oğuz Kağan döneminde "Amarika" keşfedilmiş miydi, Kızılderililer biliniyor muydu 
     2. Oğuz Kağan yüzyıllar sonra ortaya çıkacak "insan hakları" kavramını o günden görüp "insaniyet" sözcüğünü ortaya atmış olabilir. Ancak Türkiye’nin AB’ye girişte başına bu "insaniyet" meselesinin musallat olacağını nereden biliyordu 
     3. Özel isimlere getirilen eklerde kullanılan kesme işareti, Turan Ülkü’süne zarar verici bir şey midir Kesme işareti "bölücü" müdür, niçin kullanılmamalıdır 
     Daha çok soru sorulabilir de insan kendini zeki hissetmez bu çelişkileri fark edince 
     
Ferah ferah Türkler      İnternette gezer iken milliyetçi olmayan, asmayan kesmeyen, yavru kurt fotoğraflarıyla sevimli başka bir site daha gözümüze çarpmış bulundu. Sitede Türklerle ilgili yazılmış her şey var herhalde. Hakikaten öç almadan, ne acayip büyük bir millet olduğumuz propagandasına maruz kalmadan üstelik eğlenerek Türkleri tanıyabiliyorsunuz. Enteresan bilgiler var. Tahta sandalyeye niye oturmazlar mesela Çünkü ateşin kutsallığına ve ateşin de tahtanın içinde olduğuna inanırlarmış. Türkmen kadınların nasıl çorba yaptığı bile var. Erterasan yani, kansız bir site. Ferah ferah. 
     
     







Milliyetçi bir liberal 


Sağım, solum, arkam sobe... 


Ecevit Kıbrıs, AB’yi ilgilendirmez 


İçel’de HADEP sürprizi 


Bursa’da işadamları sakin 


Türk, Turan, öz Türkler 


Dört aylık vergiler faize yetmedi 


Kuneralp "Türkler için bütünlük Avrupa’dan önemlidir" 


İçe kapanan toplum 


Tek kafalı Türkler, Turancı Kızılderililer 


Kaçırdığımız trenlerin en önemlisi hangisi 


İstanbul krize kötü yakalandı. Ümit Anadolu’da’ 


</TEXT>
</DOC>
