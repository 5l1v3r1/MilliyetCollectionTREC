<DOC>
<DOCNO> 80225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/ekonomi/eko01.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
12 şirket evlilik yolunda 
</HEADLINE>
<TEXT>

Bugüne kadar toplam 350 milyon dolar tutarında yabancı sermaye girişine aracılık eden Dundas Ünlü Co. halen 12 Türk şirketinin yabancılarla ortaklık görüşmelerini yürütüyor 
     SONGÜL HATISARU 

     Geçtiğimiz günlerde Kent Gıda ile Cadbury Schweppes evliliğini gerçekleştiren Dundas Ünlü Co. yıl sonuna kadar dört şirket evliliğine daha imza atmaya hazırlanıyor. 12 Türk şirketinin yabancı ortaklık görüşmelerini yürüttüklerini söyleyen şirketin Genel Müdürü Mahmut Ünlü, gerçekleşme olasılığı çok yüksek dört görüşmenin olumlu sonuçlanması halinde Kent Gıda evliliği dahil bu yıl 200 milyon dolar yabancı sermaye girişine aracılık edeceklerini söyledi. 
     
     Türkiye üretim merkezi’ 
     Faaliyet gösterdikleri 1996 yılından bu yana 350 milyon dolar tutarında yabancı sermaye girişine aracılık ettiklerini kaydeden Ünlü, Türkiye’nin Avrupalı şirketler için h l çok ciddi bir pazar olduğunu ifade etti. 
     Ünlü, Türk pazarının dinamik yapısı, bölgedeki gücü, koordinasyon ve üretim merkezi olması nedeniyle yabancıların ilgi alanında bulunduğunu söyledi. Yabancı sermaye çekilmesinin önündeki en büyük engelin enflasyon muhasebesi uygulamasına geçilmemesi olduğunu ifade eden Ünlü, "Devlet bir an önce enflasyon muhasebesine geçilmesini sağlamalı. Öyle bir enflasyonist ortamda yaşıyoruz ki insanlar Türkiye’ye getirdikleri paradan daha para kazanmadan, yüksek vergiler ödüyorlar" dedi. 
     
     Kelepir yaklaşımı yanlış’ 
     Türk şirketlerinin kriz ortamında kelepir fiyata gittiği yorumlarına katılmadığını söyleyen Ünlü, stratejik ortaklık yapmak isteyen yabancıların kısa vadeli değil, ülkenin potansiyeline, sektöre ve şirketin yönetimine bakarak karar verdiklerini belirtti. Ünlü, "Bir şirketin satış anındaki değeri neyse ederi de odur" dedi. 
     Daha önce, Baymak’ın - Alman şirketi Preussag’a, Tire Kutsan’ın - İngiltereli Highland Universal’a, Ege Profil’in Belçikalı Deceuninck’a, Cargotech’in yüzde 100 hissesinin TNT Koç’a satışı gibi şirket evliliklerini gerçekleştiren Dundas Ünlü Co’nun Genel Müdürü Ünlü, bir aracı kurum sahibi olmak için yaptıkları görüşmelerin ise devam ettiğini söyledi. 
     
Yabancılar en çok gıdayı seviyor      Cumhuriyet’in kuruluşundan bu yana Türkiye’ye gelen doğrudan yabancı sermaye girişinin 16 milyar doları ancak bulduğunu vurgulayan Ünlü, iki üç yılda bir tekrarlanan krizlerin de yabancı sermayeyi çekimser kıldığını kaydetti. Ünlü, yabancıların en çok ilgilendikleri şirketlerin gıda, ambalaj, lojistik, inşaat malzemeleri ve hizmet sektörlerinde olduğunu belirterek, "Özellikle gıda sektöründe markaya sahip, dağıtım ağını kurmuş şirketlerle ilgileniyorlar" dedi. 
     



 EKONOMİ 

























</TEXT>
</DOC>
