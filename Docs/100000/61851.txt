<DOC>
<DOCNO> 61851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/ekonomi/eko00.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bırakmaya hazır olalım" 
</HEADLINE>
<TEXT>

Holding’e reis olarak hazırlayacağım ismi kafamda nişanladım’ diyen Sabancı Holding Başkanı Sakıp Sabancı, siyasi liderlerin de yerlerini alacak kişileri yetiştirmesi gerektiğini söyledi 
     EKONOMİ SERVİSİ 

     Sabancı Holding Yönetim Kurulu Başkanı Sakıp Sabancı, Holding’in başına geçecek kişiyi, "kafasında nişanladığını" söyledi. Sabancı, hayatından kesitlerin sunulduğu www.sakipsabanci.gen.tr isimli web sayfasını tanıtmak için düzenlediği toplantıda şöyle konuştu 
     "Yeni yüzlere fırsat verilmesini her platformda söyledim. Ben bir çok şirkette idare meclisi reisi idim. Bir yere geldikten sonra Güler Sabancı’yı yetiştirdim. Sabancı Holding’de de reis olarak şu anda kimi hazırlıyorum, kafamda nişanlamışım. Soyismi Sabancı veya değil ve kendimi de öbür taraflarda geliştirmeye çalışacağım. Vakfa, üniversiteye 7 Haziran’da açılacak müzeye daha fazla giderim. Sosyal işlere de daha fazla zamın ayıracağım. İdare meclisi reisliğini de bırakacağım." 
     
Liderler de örnek alsın’      Sabancı bu bakış açısının, "Ankara’ya mesaj olup olmayacağının" sorulması üzerine de, "Herkes yanına yardımcısını hazırlamalı, bilhassa liderler birilerini bu duygularla yetiştirmeyi amaçlamalı’’ dedi. Holding’deki görevini bıraktıktan sonra aktif siyasette yer alıp almayacağının sorulması üzerine de Sabancı, "Cem Boyner gibi bir arkadaşım yola çıkmıştı ama yol açık değil. İnsanların daha çok Ankara’ya gitmesi gerekir’’ karşılığını verdi. Sabancı, bir gazetecinin, Devlet Bakanı Kemal Derviş ile ilgili değerlendirmelerini sorması üzerine de tüm dünyada en önem taşıyan unsurun yetişmiş insan olduğunu dile getirerek, ’İnsanların kıymetini iyi bilelim’’ dedi. 
     
Koç ile Sabancı’nın at - geyik kavgası      Www.sakipsabanci.gen.tr adresinde karikatürlerle süslenen Sabancı’nın ilginç anılarına yer veriliyor. Sabancı babası Hacı Ömer Sabancı ile Vehbi Koç’un at ve geyik yüzünden nasıl tartıştığını şöyle anlatıyor "Ahmet Muhtar Paşa terekesinin satışında bir at ile bir geyik heykeli artırmaya konulmuş. At heykeli, bugün Emirgan’da bizim evin bahçesindeki at, geyik heykeli ise Divan Oteli’nin önündeki geyik. Hikaye şöyle At heykeli arttırmaya çıkınca, babamın niyetini bilmesine rağmen, Vehbi Bey devamlı pey sürmüş sonuçta babam at heykelini çok yükseğe çıkan fiyatı ödeyerek almış. Geyik heykeli artırmaya çıkarılınca, Vehbi Bey babama, "Artırmaya katılma da şu geyik heykelini fiyat yükselmeden ben alıvereyim" demiş. Babam at heykelinin fiyatını ısrarla yükselten Koç’a "Yok öyle şey Vehbi Bey. ödeşeceğiz" demiş. Geyik heykeline pey sürerek fiyatını yükselttikten sonra Vehbi Bey’in üzerinde bırakmış. 
     
Pavyonda çarpıldılar      Sabancı’nın anılarından biri Adana’nın mehşur pavyonlarıyla ilgili "Bizim kalabalık masa, gecenin soyulmaya değer masası’ olarak tespit edilmiş olmalı ki, etrafımıza bayanlar doluştu. Hesabı isteyince öyle bir rakam geldi ki durakladım. Masamızdaki Yosef Kanyes bu işlerin cahili. Hemen atıldı Bu şerefi bana verirsiniz, paşam’ dedi. Parası yetmedi. Çek verdi. Ertesi sabah belediyedeki yetkililere durumu haber verdim. Yetkililer hesabı normal hale getirtmiş, paranın bir kısmını geri alıp bana göndermişlerdi. Ben de Yosef’e iade ettim. Memnun oldu... Aman be paşam, bunu dün akşam söylese idin de ben de gece rahat yatıp uyusaydım olmaz mıydı ’ dedi. 
     
Motosiklet sevdası yüzünden dayak yedi      Sabancı anılarında motosiklet tutkusu yüzünden dayak yediğini anlatıyor "Babam kazadan korktuğu için motosiklete binmememi söyledi ama ben gizli, gizli kiralık motosiklet ile dolaştım. Arkadaşım Mustafa Salihoğlu ile birlikte bir gün Adana’da motosiklet yarıştırıyoruz. Karşıdan göçebe çingene kafilesi geliyor. Köpekleri motorsikletten ürküp bize doğru saldırdı. Biz motosiklete hakim olamayıp, merkeplerinin arasına girdik. Merkeplerin biri, motosikletler devrildi. Göçebe kadınlar ellerinde sopa bize saldırdı. Aradan 40 yıl geçti İngiltere’de bir mağazada, oyuncak gibi küçük bir motosiklet gördüm, dayanamadım aldım. Elli yaşından sonra, Atlı Köşk’ün bahçesinde gizlice o küçük motosiklet ile dolaşıyordum." 
     



 EKONOMİ 


















</TEXT>
</DOC>
