<DOC>
<DOCNO> 96962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yazar/pulur.html </URL>
<DATE> 2002/07/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Metin Toker" diye bir müessese... 
</HEADLINE>
<TEXT>

     METİN Toker de gitti... Behçet Necatigil’in ölümlere isyanı vardır 
     "Bıkmışım ölümlerden, ölmeyin benden önce" 
     Yaşadıkça, yaşlandıkça bu isyanı hep tekrarlar olduk 
     "Bıkmışım ölümlerden, ölmeyin benden önce " 
     
     METİN Toker’le hep kavga ettik 
     Yazıları için kavga ettik, 1970’li yıllarda Ecevit için kavga ettik, "12 Martöta "Sağda ve Solda da Vuruşunlar" için kavga ettik, O Galatasaraylı, biz Fenerbahçeli, hep kavga ettik 
     Ama bu kavgalar öyle kavgalar ki, sonu dargınlıkla, küskünlükle değil, güle oynaya, birbirimize laf dokundura dokundura, "Bir daha ne zaman buluşacağız" diye biten kavgalar... 
     
     1970’li yıllar, CHP kaynıyor, taraflardan biri Metin Toker’in "İsmet Paşa’yı etkilediğini" söylüyor... 
     Sanıyorlar ki İsmet Paşa, damadının sözünden çıkmaz... 
     Metin Toker’e sataşmak için iyi bir fırsat... 
     "GÜNÜN FIKRASI"nı yazdık... 
     İngiliz Başbakanı Churchill, bir akşam yemeğinde, çok önemli şeyler anlatırken sofrada bulunan münasebetsiz damadı, durup durup lafa giriyormuş 
     "ikinci Cihan Savaşı’nın en önemli adamı kimdir " diye... 
     Bir, üç, beş Churchill bakmış, damadıyla başedemeyecek, dönmüş 
     "Mussolini’ydi " demiş. 
     Damat sormuş 
     "Neden " 
     "Çünkü damadını astırdı " 
     
     SABAH ilk telefon Metin Toker’den geldi 
     "Ulan yine yapmışsın numaranı " 
     
     METİN Toker, dünyanın önemli kişileriyle, hem de ilk defa konuşan bir gazeteciydi, Sovyet Başbakanı Kosigin de bunlardan biriydi. Görüşmeden sonra, Sovyet mihmandarları kendisine takılmışlar 
     "Yoldaş, seni Kosigin’le de görüştürdük, daha ne istiyorsun " 
     Metin Toker’in ertesi sabah Viyana’ya gitmesi lazım, ama uçakta yer yok, mihmandar başını sallamış 
     "Olur " 
     Metin Toker bütün gün sormuş, durmuş 
     "Yer buldun mu " 
     "Olacak bir şeyler " 
     Metin Toker, umudunu kesmiş yatmış, sabahın erken saatlerinde bir telefon 
     "Uçağınızın kalkmasına yarım saat var " 
     Metin Toker, havaalanına gidip uçağa binerken, bir Amerikalı barbar bağırıyormuş, meğer adamın pasaportunda bir pürüz çıkarmışlar, yerine Metin Toker’i bindirmişler... 
     
     METİN Toker, "İnsan her yerde insan " diye bunu anlatırdı... 
     Doğu ve Batı Avrupa’yı karşılaştırırken de şöyle derdi 
     "Avrupa’nın sosyalist ülkelerinde insanlar yaşıyor. Mesutları var, bedbahtları var, rahatları var, rahatsızları var, çok kazananları var, az kazananları var, dilencileri var, orospuları var, toplum olarak, meseleleri, dertleri, gayretleri var." 
     Berlin’i ikiye bölen, "Utanç duvarı"nın batısına geçen Metin Toker orayı da şöyle anlatır 
     "Mesutlar ve bedbahtlar, rahatlar ve rahatsızlar, çok kazananlar ve az kazananlar, dilenciler ve orospular, toplumun meseleleri, dertleri ve gayretleri var... 
     Çünkü Avrupa’nın Batı demokrasilerinde de insanlar yaşıyor." 
     Metin Toker’in dünya görüşünü bu satırlarda bulabilirsiniz. 
     
     KIRK yıllık bir dostu, bir meslektaşı, arkadaşı, kimse alınmasın ama "Metin Toker" diye bir "müesseseyi" kaybettik... 
     
     







Metin Toker’e saygı 


Eveeet, evet... 


Basket günleri... 


Hükümet, seçim ve Derviş 


Siyasetin fotoromanı 


Kıvılcımla ateş... Ya da Derviş’in sorumluluğu 


Gül, ABD, hukuk 


Bir yetim daktilo 


Üniversitede kimsenin yeri garanti değil 


Kadın yazarlar çirkin olmak zorunda mı 


"Metin Toker" diye bir müessese... 


Basında Toker’li yıllar 


25 özel bankamız, bir Standard Chartered etmiyor 


Gençlerin çoğu hayatından memnun, gelecekten ümitli 


</TEXT>
</DOC>
