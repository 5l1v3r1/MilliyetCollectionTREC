<DOC>
<DOCNO> 64289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sondun05.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nicole Kidman ile Madonna komşu oluyor 
</HEADLINE>
<TEXT>

     Eşi Tom Cruise ile 10 yıllık evliliğine nokta koyan Nicole Kidman, anılarını arkasında bırakarak ABD'yi terkediyor. Kidman, sahne çalışmalarına başlayacağı Londra'ya taşınacağını açıkladı. 
     Internetteki ''peoplenews'' sitesindeki habere göre, güzel oyuncu Kidman, bundan sonra İngiltere'de yaşayacak. Daha önce ailesinin bulunduğu Sidney ve işinin olduğu Los Angeles arasında mekik dokuyan sanatçı, sonunda Londra'da karar kıldı. 
     Madonna, Hugh Grant, Liz Hurley gibi birçok ünlünün oturduğu Londra'yı seçen Kidman, ''Londra'da oturmak çok avantajlı. Bu şehri seviyorum, burada iyi vakit geçiriyorum. Çocuklar da burayı seviyor. 
     Okullar da iyi, daha ne olsun'' dedi. Hala Sidney ile de gönül bağının bulunduğunu belirten Kidman, ''Ancak, artık asıl evimiz Londra'da olacak'' açıklamasında bulundu. 
     Taşınma hazırlıklarını sürdüren Kidman, bununla beraber sahne çalışmalarına 2003 yılına kadar başlamayacağını duyurdu. Oscarlı yönetmen Sam Mendes ile çalışan Kidman, ''West End'' adlı oyunu yakın bir zamanda sahneye getirmeyi düşünmediklerini ifade etti. 
     Kidman, Shakespeare ve Çehov uyarlaması olan eseri ünlü Donmar Tiyatrosu'nun 10. yıldönümünde seyirciye sunmayı planladıklarını belirtti. 
     






</TEXT>
</DOC>
