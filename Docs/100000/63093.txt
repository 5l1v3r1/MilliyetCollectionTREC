<DOC>
<DOCNO> 63093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/yasam/yas05a.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı test sonucu AIDS’e sürükledi 
</HEADLINE>
<TEXT>

Bir yanlış, tüm doğruları götürdü Yanlışlıkla "HIV virüsü taşıyorsun" denilen Amerikalı, korunmasız sekse başlayınca gerçekten AIDS oldu 
     DIŞ HABERLER SERVİSİ 

     Amerika’da yaptırdığı HIV testi sonuçlarının kendisine hatalı iletilmesi üzerine, AIDS olmadığı halde bu hastalığın pençesinde olduğunu düşünen ve ardından korunmasız seks yapmaya başlayan bir adam, gerçekten AIDS oldu. Olayın ortaya çıkmasının ardından 40 yaşındaki talihsiz hasta’ Anthony Northcutt, hastaneye açtığı 1.4 milyon dolarlık 1.9 trilyon lira tazminat davasını kazandı. 
     
     İntihara teşebbüs etti 
     Oklahoma City’deki olayda Northcutt, 1993’te Sağlık Bakanlığı’na ait bir klinikte kendisine hatalı HIV testi sonucu bildirildiğini 1997’de fark edince, Sağlık Bakanlığı’nı mahkemeye verdi. "İhmal ve duygusal sıkıntıya sebebiyet vermekten" dava açan Northcutt, hatalı sonuç yüzünden moralinin bozulduğunu, iki kez intihara teşebbüs ettiğini ve aşırı içki içtiğini belirtti. 
     
     Dört yıl dayandı ama... 
     4 yıl boyunca AIDS virüsü taşıdığını zanneden Northcutt’ın, hatayı nasıl fark ettiği belirtilmedi. Northcutt’ın, bu süre içinde korunmasız seks yaptığı ve kliniğin hata yaptığını anladıktan 2 ay sonra bu kez gerçekten HIV virüsü kaptığı kaydedildi. 
     



 YAŞAM 


















</TEXT>
</DOC>
