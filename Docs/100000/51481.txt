<DOC>
<DOCNO> 51481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sonspo11.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de sakat oyuncular işbaşı yaptı 
</HEADLINE>
<TEXT>

     Fenerbahçe, Birinci Süper Futbol Ligi'nde Gençlerbirliği ile gelecek hafta yapacağı maçın hazırlıklarını, bugün yaptığı tek antrenmanla sürdürdü. 
     Samandıra Tesisleri'nde, teknik direktör Mustafa Denizli yönetiminde gerçekleştirilen ve yaklaşık 2 saat süren çalışmada futbolcular, koşu ve istasyon çalışmasının ardından, yarım alanda çift kale maç yaptı. 
     Antrenmana, milli takımlarda bulunan Rüştü, Ümit, Abdullah, Serhat ve Rapaiç, sakatlığı süren Revivo ile Ogün, hasta olan Lazetiç, İstanbul dün geç saatlerde dönen Zoran Mirkoviç ile, dünkü idmanda sol arka adelesinde çekme olan Serkan katılmadı. 
     Bu arada 2 gündür Fenerbahçe idmanlarına çıkan İsrailli genç futbolcu Ruven Ovet'in, ülkesinin milli takımının maçları nedeniyle İsrail'e gittiği ve karşılaşmalar sonrası geri döneceği öğrenildi. Sakatlıkları nedeniyle 2 gündür ayrı çalışan Oktay, Mustafa Doğan ve Mert Meriç, bugün takımla birlikte çalışmalara katıldılar. 
     Antrenman sırasında kalecilik yapan Ganalı futbolcu Johnson ise, yine idmanın neşe kaynağı oldu. 
     Çift kale maçta yenilen kırmızı takıma, teknik direktör Mustafa Denizli ceza olarak kısa bir depar çalışması yaptırdı. 
     Fenerbahçe, Gençlerbirliği maçının hazırlıklarını yarın yapacağı çalışmayla sürdürecek. 
     






</TEXT>
</DOC>
