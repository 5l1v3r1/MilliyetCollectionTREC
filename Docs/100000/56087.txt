<DOC>
<DOCNO> 56087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sontur21.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul müdürü, bayan öğretmeni dövdü 
</HEADLINE>
<TEXT>

     Eğitim-Sen İzmir 4 No'lu Şube Başkanı Çiğdem Ülgen, bir bayan öğretmenin, görev yaptığı okulda müdür ve yardımcısı tarafından dövüldüğünü iddia etti. 
     Ülgen, yaptığı açıklamada, kadınların her yerde şiddete maruz kaldığını belirterek, Yıldırım Beyazıt İlköğretim Okulu'nda görev yapan Öğretmen Arzu Dağtekin'in, Okul Müdürü Şenay Yiğit ve Müdür Yardımcısı Sabahat Oğuz tarafından dövüldüğünü öne sürdü. 
     Çiğdem Ülgen, Dağtekin'in, Adli Tıp'tan 3 günlük ''iş göremez raporu'' aldığını, İlçe Milli Eğitim Müdürlüğü'ne şikayet dilekçesi verdiğini ve önümüzdeki günlerde de savcılığa suç duyurusunda bulunacağını belirtti. Ülgen şunları kaydetti 
     ''Arkadaşımız, şube öğretmenler kurulu toplantısına katılmak istemiştir. Ancak Müdür Yardımcısı Oğuz buna izin vermemiştir. 
     Konuşmak için Oğuz'un odasına giden Dağtekin, burada Müdür Yiğit ve yardımcısı Oğuz tarafından dövülmüştür. Olayın peşini bırakmayacağız.'' 
     






</TEXT>
</DOC>
