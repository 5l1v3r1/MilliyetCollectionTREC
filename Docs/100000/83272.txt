<DOC>
<DOCNO> 83272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/soneko22.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa birincisiyiz... ama iş kazalarında... 
</HEADLINE>
<TEXT>

     Türkiye'nin iş kazalarında Avrupa'da birinci, dünyada ise üçüncü sırada yer aldığı bildirdi. 
     Türkiye Makina Mühendisleri Odaları Birliği TMMOB Konya Şubesi'nden yapılan yazılı açıklamada, Türkiye'de yapılan istatistiklere göre yılda 74 bin 847 iş kazasının meydana geldiği ifade edildi. 
     Bu iş kazalarında, bin 173 çalışanın yaşamını yitirdiği, bin 818 çalışanın ise sürekli iş göremez duruma düştüğü belirtilen açıklamada, şu bilgilere yer verildi 
     ''Yapılan araştırmalar sadece SSK'lı çalışanları kapsadığı için rakam düşük kalmaktadır. Türkiye'deki kaçak işçileri ve SSK'lı olmayan çalışanları gözönüne aldığımızda iş kazalarının sayısı SSK'nın verdiği rakamların 4 katı olacaktır. İş kazalarının bu kadar yoğun olduğu bir ülkede, maalesef İş Güvenliği Mühendisliği konusunda gerekli yasal ve idari düzenlemeler yapılmamıştır. Türkiye'de henüz uygulamada kabul görmemiş bu kavram gelişmiş ülkelerde iş kazalarını azaltılmasında büyük rol oynamaktadır.'' 
     





</TEXT>
</DOC>
