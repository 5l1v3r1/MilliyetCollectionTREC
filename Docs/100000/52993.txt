<DOC>
<DOCNO> 52993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/spor/spo02.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mükemmel oynadık 
</HEADLINE>
<TEXT>

Fenerbahçe Teknik Direktörü Mustafa Denizli, çok iyi mücadele ettiklerini söyledi, "İkinci yarıdaki tempomuza kimse dayanamazdı" diye konuştu 
     FENERBAHÇE Teknik Direktörü Mustafa Denizli, lige zorlu bir maçla dönüş yaptıklarını söyledi. Denizli, "Herşeye rağmen yakaladığımız tempoyu devam ettirdik. Gençlerbirliği olağanüstü bir mücadele ortaya koydu. İkinci yarı sahaya yansıttığımız tempoya Gençlerbirliği dışında başka bir takım dayanamazdı. Mükemmele yakın bir ikinci yarı yaşadık. Fenerbahçe artık lige ağırlığını koydu" dedi. 
     TECRÜBELİ hoca, "Her takım Kadıköy’deki seriyi bozmak, biz de bu seriyi bozdurmamak için uğraşıyoruz. Gençlerbirliği iyi kapanarak mücadele edince bizim kontrollü oyunumuz pozisyon olarak üretkenliğe dönüşmedi" diye konuştu. Denizli, görevlerini yapan oyuncuların gelecek haftalardan endişeleri olmayacağını da söyledi ve "Bu bir nöbet devridir. Şimdiki kadrodan memnunum" ifadelerini kullandı. 
     



 SPOR 



























</TEXT>
</DOC>
