<DOC>
<DOCNO> 67171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/magazin/yazdud.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Star’a gay aranıyor 
</HEADLINE>
<TEXT>

Muhteşem balık restoranı ÇATANA, Alchera her zaman farklı, Hai Sushi Kalamış’da, Lacivert’te brunch, Koza Restaurant, Salacak’da İnci, eğlencenin adı Biz Bize... 
     Efendim, bu hafta iki kez Anadolu yakasına geçtim. Sırdaşım İsmail Akkaya’nın kızkardeşi Tansel minik bir operasyon geçirdi. Tansel’e geçmiş olsun derken, İsmail ile Bağdat Caddesi’ni turladık. Cafe Cara’dan söz etmişti Tansel. Suadiye Movieplex Sineması’nın girişinde. Siyah-beyaz fotoğraflar süslüyor duvarları. Lamba ve aplikler İtalyan tasarımı. Servis özel tabak, fincan ve bardaklarla yapılıyor. Dekorasyonu merak ettiğim için gittim, şıktı. İkinci durağımız Caddebostan’daki Cafe Algida oldu. Yazın bir kez gitmiştik, kış için bahçeyi kapatmış, özel ısıtma sistemi yapmışlar. Çay özel bir demlikle geliyor masanıza, çok şık. Çayın her çeşidi var vanilyalı, karamelli, tropik. Akşam yemeğe gidecektik, hafif bir şeyler atıştırmak için mönüyü istedik. Vejetaryenler için Meksika usulü calzone ve zencefil salatası arasında kararsız kaldık, salatayı seçtik. Marine edilmiş nefis zencefilli tavuk dilimleri ve yeşillik özel bir sos eşliğinde geldi. Sonra fırından yeni çıkmış, içi dondurma-çikolata soslu birer kruvasan yedik. Yediklerimizi eritmek için de tekrar düştük yola. Aileler, gençler, kısacası herkes için hoş bir yer Cafe Algida. Fiyatlar ehven. Telefon numarası 0216 385 20 61. Sırada sevgili Ece Erken, Ebru Destan ve Nefise Karatay’ın açtıkları Cafe Rouge vardı. Kızlara, özellikle de Ece’ye sürpriz yapmak istemiştim. Ece ikide bir "Şenay Abla, ne zaman geleceksin " diyordu. Aaa, bir gittik, kapı duvar. Ertesi gün de gazeteniz POSTA’da mekanın kapanma nedenini okudunuz. Bu işe en çok İsmail üzüldü. Kızlardan birini mi beğendi ne Eski milli manken Sanem Kayra ile burada yemek için sözleşmiştik. Hevesimiz kursağımızda kaldı. İsmail, "Sen sushi seversin, Kalamış’daki Hai Sushi’yi gidelim" dedi. Hava çok güzeldi, yürüyerek gittik. Hoş bir yer, erken saat olduğu için pek fazla kalabalık değildi. Sakıp Sabancı, Erol Aksoy, Lili Garih, Aylin Livaneli, Cefi Kamhi, Yılmaz Erdoğan, Petek Dinçöz buranın müdavimlerinden. Telefon numarası 0216 541 03 54. 
     
Eğlencenin kalitesi BizBize’, İnci ve Koza Restaurant      Caddebostan’daki meşhur Mado Dondurma’nın arkasında, ikinci yılına giren ve Anadolu yakasının en kaliteli eğlence yerlerinden biri olan BizBize’de finali yaptık. Sahibi sevgili Mehmet Aşkın, sevgili dostum Perihan Savaş’ın nişanlısı. Mehmet Aşkın BizBize Fasıl Pub’ı bir yıldır işletiyor. Mekan büyümüş, dekorasyon yenilenmiş. 12.00-14.00 arasındaki öğle tabldotu artık yok. Toktum ama sizler için mönüye göz attım sekiz çeşit soğuk meze, mevsim salatası, ara sıcaklar, ana yemek olarak tavuk, et ya da balık vardı. Alacart servis de var. Çarşamba günleri kadınlar matinesi başlamış, vur patlasın, çal oynasın. Hanımlar acayip ilgi gösteriyormuş. Çarşamba geceleri ve matinede Coşkun Sabah başladı. Pazartesi, salı, perşembe geceleri BizBize Fasıl Ekibi’ ve Oktay Arman sahne alıyor. Hafta sonları hepinizin çok yakından tanıdığı, Türk Sanat Müziği’nin sevilen seslerinden Hayri Pekşen ile şov var. O gece 23.30’dan itibaren herkes birer tef aldı. Kimisi masa üzerinde, kimisi de sandalye. Ama hep aile. Zaten eşsiz almıyorlarmış. 
     Perihan’ın ertesi sabah çekimi olduğu için gelemedi. Bir köşedeki grupta Yeliz oturuyordu. Türkiye’nin en iyi seslerinden ve yorumcularından biridir Yeliz ama şanssız. Bir gece önce de Cem Özer, Selami Şahin, Emrah, Deniz Seki, Zeynep ve Semih Koç varmış. Yani tam cümbüş. Yerli içki limitsiz, hafta arası kişi başı 20, haftasonu 25 milyon. Hanımlar matinesi yemekliyse 12.5 milyon. Rezervasyon şart. Telefon numarası 
     0216 386 00 85. Biz eğlenirken İsmail’in iki arkadaşı daha geldi. Onlardan farklı restoranlar öğrendim. Biri GYMNASIUM İdealtepe Sosyal Tesisleri’nin içinde yer alan Koza Restaurant. Çok hareketliymiş. Mönüde ağırlık kebapmış. Fırın beyti, Ali Nazik, patlıcanlı, fıstıklı, domatesli kebap, çöp, piliç şiş varmış. Spesyali de en az iki kişilik olan Somali Kebap’mış. Mezeleri de iyiymiş. Bir kişi 13-15 milyonmuş. Gittik. İşletmecileri Özgür Ülger, Semi Renda ve Selçuk Eyüboğlu. Şefler Seyit Ali Ergün, Abdurrahman Ergül ve aşçıbaşı Osman Civelek bu işin erbabıymış. Müdavimleri arasında gazeteci Kadir Çelik, eski sunucu Güner Ümit, televizyoncu ve benim de sevdiğim bir çift Sebla-Bülent Özveren, Tuğba Özay, Fenerbahçeli futbolcu Revivo, Mahallenin Muhtarları’nın Temel’i Erkan Can var. Telefon numarası 0216 441 90 00. Bir de Üsküdar Salacak’da 10 yıldır hizmet veren İnci Restaurant’ı anlattılar. Balık, bar, cafe, ocakbaşı... Manzarası ise enfes Topkapı Sarayı, Sultanahmet Cami, Haliç, Süleymaniye Cami, Ayasofya, Galata Kulesi ayaklarınızın altında. Balık veya Şark Sofrası’ndan et yiyorsunuz. Sabah 08.00-13.00 arası kahvaltı da varmış. 
     Bir de bar kısmında canlı müzik. 
     Fiyatlar makul. İşletme müdürü Cenk Gönen. İnci’de otopark sorunu da yok. Telefon numarası 0216 310 69 98. 
     
Lacivert’te brunch, Alchera’da çay saati      Anadolu yakasının iftihar edilecek mekanları arasında Lacivert ve Alchera’yı unutmamalı. Anadolu Hisarı’ndaki Lacivert’e yemeğe birkaç kez gittim ama kahvaltı nasip olmamıştı. Denize sıfır konumdaki Lacivert’in brunch’ı insana stresini unutturuyor. Zaten manzarayı izlemekten yemeye fırsatınız olmuyor. Pazar brunchları zengin. Açık büfede 
     35 çeşit var, saydım. Peynirler, şarküteri bölümünde tavuk, et, hindi salam, jambon, sıcacık simitler, açmalar, kurabiye, poğaça çeşitleri, talaş böreği, kıymalı, peynirli tepsi böreği, zeytin, reçel, bal... O temiz havada insanın iştahı öyle bir açılıyor ki. Buranın ortağı, arkadaşım Şelale Genca Genç işi biliyor. Saat 11.00-14.00 arası olan brunch için Rumeli Hisarı’ndan tekne servisi de var. Telefon numarası 
     0216 413 37 43. Bir başka favori mekanım Selamiçeşme’deki Alchera. Ortağı, Mahallenin Muhtarları’ dizisinden tanıdığınız Şirin, Esra Akkaya. Buraya her gittiğinizde mutlaka değişik bir şeyler görüyorsunuz. Şimdilerde 16.00-18.00 arası çay saati var. Mönüde minik sandöviçler, patatesli börek, portakallı kek, kurabiye çeşitleri... Yiyin yiyebildiğiniz kadar. 
     Kişi başı 8 milyon. Bir de öğle mönüsüne başlamışlar. Herşey taze. İsmail’in kardeşi Tansel Akkaya ile Sanem Kayra gitmişler, anlata anlata bitiremiyorlar. Benim Anadolu yakasındaki gurmelerim onlar. Tavuklu, sebzeli krepler, tartar soslu levrek pane, chateaubriand soslu ızgara bonfile filan varmış. Fiyatlar da mönüye göre 8 ila 14 milyon arasında değişiyor. 
     Telefon numarası 0216 414 62 20. 
     
Balıkçının adı Çatana’, Uygurlar ve Süper Star’dan sit-com      Genç iş adamı arkadaşım Mehmet Koçaslan uzun süredir Bostancı sahil yolundaki Çatana adlı balıkçıdan sözediyordu. Sonunda ben, Mehmet ve İsmail gittik. Valla göğsümü gere gere "Bu balıkçıya gidin" diyorum. Ben balık hastasıyım, gitmediğim balık restoranı yoktur. Üstelik de hangi balıkçıda neyin iyi olduğunu söyleyecek kadar iyiyimdir. Ama Çatana’da herşey iddialı ve kesenize uygun. Sahipleri Hasan-Mehmet Gökpınar kardeşler. İkisi de takım elbiseli, kravatlı, ve dünya iyisi. İşletmeci Seyfettin Taştan, Nevzat Ekiz. Şefler Yaşar Ekiz, Esat Çek. Aşçıbaşı Zabit Arslan muhteşem. O gece masaya garson Atilla Harman ile komi Selçuk Koç baktılar. Mis gibi parfüm kokuyorlar, sevgili Rıfat Ababay’ın istediği gibi. Rıfat, kendine servis yapan personel ter kokunca yemek yiyemez de. Alt katta 
     4 banyo varmış. Personel burada traşını oluyor, dişlerini fırçalayıp parfümlerini sürüyor, sonra servise başlıyormuş. Hasan Gökpınar yılların işletmecisi. Onunla Fenerbahçe’deki Baküs’den tanışırmışız meğer. Mehmet Gökpınar, Taçspor’un yerini almış. Şık dekorasyonda imza, Seyfettin Taştan. Mutfak, servis, tuvaletler harika. Çatana’ küçük yük taşıma gemisiymiş. Büyüklerine de katana derlermiş. O gece soğuk meze olarak ançuez, tereyağlı turşu, balık pastırması ilk kez burada yedim , uskumru salamura ve yine ilk kez burada tattığım deniz mahsullerinden pazı sarma geldi. Soğuk mezeleri 20 çeşitmiş. Ardından da yine ilk kez burada tadına baktığım ara sıcaklar geldi. Neler mi .. Mesela balık kokoreç. 
     Bu mezeyi yemek için Galatasaray’ın eski başkanlarından Ergun Gürsoy ve ailesi, Avrupa yakasından kalkıp geliyormuş. Balık beyti güzeldi. Kız bohçasını içinde deniz mahsulleri, özel bir sosla hazırlanmış ve bohça şeklinde yufkaya sarılmış, levrekten yapılan balık simit da öneririm. Ana yemeğe zor yer ayırdık, deniz levreği masada kaldı. Bir de tatlı çeşitleri var ki sormayın gitsin. Hurma ve çatana özel’i yedim, ertesi gün 1.5 saat spor yaptım. Fiyatlar 25-30 milyon. Manzara enfes. Ben oradayken Tunç Başaran, gazeteci ağabeyim ve Milliyet’in köşe yazarı Melih Aşık, Kral Mobilya’nın sahibi Fatih Kıral vardı. Müdavimleri arasında Mahmut İbrahimiye, Aslan Adıgüzel, Sefa Dinçer, Metin Akpınar, Mehmet Moğultay, Yeşim Salkım, Mustafa Süzer, Kamuran Çörtük gibi medyatik isimleri saydılar. Telefon numarası 0216 416 96 33. Çıkışta baktım, kocaman bir bez afiş sevgili Nejat Uygur ve pırıl pırıl iki oğlu Süheyl ile Behzat’ın rol aldıkları Kodum mu Oturturum ’ adlı oyunun ilanı. Oyun 15-16 Şubat’da Kadıköy Halk Eğitim Merkezi’nde. Böyle güzel evlatlar yetiştirdiği için kutlanacak anne Nejla Uygur da oyunda. Bilet almak için telefon numarası 0216 330 10 27. 
     2002 yılı Süper Star Ajda Pekkan’a çok uğurlu geldi. Ajda Catwalk’da işler tıkır tıkır. Pekkan’ın ekstraları da fazla. Şimdi de sit-com modasına uydu. Manolya Şen’in yazdığı, büyük olasılıkla Kanal D ya da TRT’de yayına girecek dizide Ajda Pekkan iki ayrı karakteri canlandıracak. Ünlü bir modacı ile onun şöhret olmak isteyen, kaset yapma peşinde koşan annesini oynayacak. Süper Star’ın rol arkadaşı maganda bir gay modacı olacak. Bu rolü üstlenecek erkek oyuncu henüz bulunamadı. Yönetmen herkesin tanıdığı ünlü bir isim Ayşe Ersayın. Komedi dizide iki kedi ve köpek kahramanlar da var, onların konuşmaları izleyiciyi kahkahaya boğacak. Evet, bugünlük de 
     bu kadar, kalın sağlıcakla. En kötü pazarınız benimkinden iyi olsun efendim. 
     
     



 MAGAZİN 












</TEXT>
</DOC>
