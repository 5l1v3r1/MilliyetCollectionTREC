<DOC>
<DOCNO> 73082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/yazar/pulur.html </URL>
<DATE> 2002/03/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Aydın Boysan ve Tekel takımı 
</HEADLINE>
<TEXT>

     BİYOGRAFİ, Yunanca bir kelime... 
     Sözlük "Bir kimsenin soyu, doğumu, yetişmesi vb. konularda toplu bilgi veren, yazı ya da kitap" diyor, eş anlamı da yaşamöyküsü... 
     Samet Ağaoğlu'nun "Babamın Arkadaşları", "Aşina Yüzler" Cihat Baban'ın "Politika Galerisi", Cemal Süreya'nın "99 Yüz"ü, Haldun Taner'in "Ölürse Ten Ölür, Canlar Ölesi Değil"i bu tanıma uygun kitaplardır. 
     
     AYDIN Boysan'ın son kitabı "Yüzler ve Yürekler"de, 100'den fazla dostunu, arkadaşını, tanıdığı ve yaşadığı mekanları anlatıyor. Y.K.Y 
     Haldun Taner'den Türkan Şoray'a, Melih Aşık'tan Aziz Nesin'e, Aydın Koray'dan Haslet Soyöz'e, Kaptan Ayı Hakkı Bey'den, kaleci Kör Ali'ye ve Tekel Takımı'na kadar. 
     
     AYDIN Boysan "Tekel Takımı"nı şöyle tanıtıyor 
     "Kendilerine bu adı veren arkadaş grubu, hiçbir yazılı anlaşma olmadan çeyrek yüzyıldır her pazartesi akşamı hiç aksatmadan toplandı. Toplantı yerleri de konferans salonları olacak değildi ya, kadehli masalardı." 
     Aydın Boysan'ın, takımı "dı'lı geçmiş"le anlatması çok doğru, çünkü artık Tekel Takımı yok 
     Önce takımın simgesi dişçi "Tolon Tosun'u kaybettiler, arkadan takımın en titizi, mimar Yalçın Çıkınoğlu'nu... 
     
     TAKIMIN kaptanı, Allah uzun ömürler versin Oktay Atasü, disiplini ve nezaketi sağlamak için neler çekmezdi ki 
     
     AYDIN Boysan da, çekirdeği "Kabataşlı" olan bu takıma sonradan girmiş olsa da, üstün yetenekleriyle, birkaç pazartesi sonra takımın yıldız oyuncularından olup, çıkmıştı. 
     Uzun süre "balkon" dizisiyle takımın gündemine oturdu. 
     "Aydın Abi" Bebek sırtlarındaki dairesinin balkonunu bir "nebatat bahçesi"ne dönüştürmüş, yedi iklim dört bucaktan getirdiği bitkilerle nam salmıştı. 
     Lakin komşularla da başı derde girmişti, alt katta oturanlara gökyüzünü haram etmişti. 
     
     O pazartesi, balkonun yeni bir hikayesini dinledik... 
     Belediye zabıtası gelmiş, Aydın Abi, onları kandırıncaya kadar göbeği çatlamıştı. 
     Tolon Tosun kendisine bir akıl verdi. 
     "Abi, İstanbul'u bu hale getiren mimarlar, senin balkonuna bir çare bulamıyorlar mı Çekmece gibi yapsanız ya " 
     "Nasıl çekmece " 
     "Bakarsın adamlar yıkmaya geliyor, bas düğmeye, balkon, çekmece gibi içeri girer, adamlar gidince, yine bas düğmeye, çekmece dışarı çıkar " 
     Aydın Boysan'ın bakışını ve "Ulan vicdan fukaraları " deyişini unutmak mümkün mü 
     
     YALNIZ Aydın Boysan'ın eşsiz zekasının yanında, pırıl pırıl aydınlık hafızasında ufak bir zafiyet var galiba .. 
     
     "TEKEL Takımı" oyuncularını sayarken "Hırsız Kerim" diye birinden söz ediyor. 
     Kim acaba 
     Sorduk, soruşturduk, tanıyan yok 
     Bakalım, takımın ezeli ve ebedi kaptanı Oktay Atasü hatırlayacak mı 
     
     







Ve Yürekler... 


Dikey adalet 


İyimserlik karamsarlık üzerine bir pazar yazısı... 


Yol 


ÖSS değişiyormuş 


Bu yüzyılda böyle erkek... Çok zor... 


Aydın Boysan ve Tekel takımı 


Koş Süreyya Koş 


Fon bankasına borçlu sanayiciye 15 dolar faizi 


Gönüllü işkence toplumu 


Ucunda hapis var 


Bu, "Kopenhag kriterleri"nde yok ama.. 


Büyüme mi dedin, demek ki sen enflasyoncusun 


Hapishane, gazhane santral şimdi "modern sanat müzesi" 


Erivan’dan çıktım yola İzmir’de verdim mola 


</TEXT>
</DOC>
