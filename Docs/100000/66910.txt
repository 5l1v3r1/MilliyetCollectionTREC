<DOC>
<DOCNO> 66910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/yazar/pulur.html </URL>
<DATE> 2002/02/10/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Akal Atilla, bu müjdeleri duyamadı 
</HEADLINE>
<TEXT>

     ALLAH bilim adamlarımızdan, alimlerimizden razı olsun... 
     Biri kestirip attı 
     "Deprem kapımızda " 
     Üstelik tarih de biçti 
     "2016 yılında " 
     Hatta depremin yıllara göre isabet oranlarını da yüzde olarak verdi. 
     Bir başka bilim adamımız, Amerika'dan, okyanus ötesinden yetişti 
     "Türkler kalpten gidecek " 
     Bir üçüncüsü çıktı 
     "Kapalı safrakesesi ameliyatında risk yüksek " 
     
     OH, oh maşallah, dideler ruşen, gözlerimiz aydın 
     Bir düzen tutturmuş gidiyorduk, herkes dolarını, Türk parasına çeviriyor, iş çok, işçi yok, fabrika kapısından geçeni, yalvar yakar, yaka paça içeri çekip işe sokuyorlar, ne elektrik kesiliyor, ne su, şimdilik Amerika olmasa bile, herkes bizden borç istiyor, caddeler dümdüz, çukur yok, delik yok, yumurtayı yuvarla aşağıda yakala, oteller tıka basa dolu, turistler Türkiye'nin kapısında yalvar yakar, iki kazık çaksak, petrol fışkırıyor, İGDAŞ, doğalgaz satmak için hediye dağıtıyor. 
     Velhasıl, Türkiye değil, gülistan, herkes keyfinde... 
     
     İŞTE bilim adamları, bu kadar keyifli yaşamanın, aşırı keyfin insanlara zararlı olduğunu düşündükleri için, hemen ortaya çıktılar, aklımızı başımıza getirdiler 
     "Deprem geliyor " 
     "Kalpten gideceksiniz " 
     Sağ olsunlar, onlar sayesinde silkindik kendimize geldik... 
     
     OYSA bizim Akal Atilla, yürek ferahlatıcı bu uyarıları duyamadan, geçen hafta dünyaya veda etti garip .. 
     Ne mutlu ona 
     
     AKAL Atilla, "Sanat Dergisi"ne bir ömür verdi. 
     1970'li yıllar, dağıtım ve baskı servisleri, "Sanat Dergisi"nin gecikmesinden şikayetçi, rahmetli Abdi İpekçi, bizi çağırdı 
     "Söyle, dergiyi erken bağlasınlar " 
     Bir, iki sayı iyi gitti, gecikmelerinin sebebi, kılı kırk yarmaları, titizlenmeleri, "Hakkı Usta" telefon etti 
     "Yine gecikiyorlar." 
     
     Gittik, baktık, Japon resimlerinden birkaç örnek koymuşlar, resim altlarını çevirtmek için, Japon konsolosluğundan çevirmen gelecekmiş... 
     "Gidin Zeki Sözer'e çevirsin " dedik. 
     "Bilir mi " 
     "Nasıl bilmez, anneannesi Japondur " 
     Zeki Sözer, Haber Müdürü, onlar gelinceye kadar durumu fısıldadık, Akal Atilla ile Zekai geldiler, Zeki Sözer her resme bakıyor ve okuyor 
     "Yaz sıcağında çam ağacı " 
     "Denizin hırçın dalgaları sahile vururken " 
     Resimde ne görürse, onun resim altını yakıştırıp söylüyor... 
     Rahmetli Akal, bir ara şüphelendi 
     "Abi, bu resim altı biraz uzun değil mi " 
     Zeki bu, kaçın kur'ası, kestirip attı 
     "Japonca öyledir " 
     
     SONRA mı 
     Az kaldı dergi öyle basılıyordu, zor durdurduk... 
     
     NUR içinde yat, Akal 
     Bir zamanlar "Babıali"de, gazeteciliğin, böyle hoş tarafları da vardı. 
     Var olduğu için de insan ilişkileri çok içten ve keyifliydi. 
     
     







Sevgililer gülü 


Saddam'ın mesajı 


Deliliğin gürültülü ırmağı New York'sa 


Etek ve söylem 


Nazım'ın son fotoğrafı 


Hocalar hala zam alamadı 48 


Kapıldım gidiyorum, bahtımın rüzg rına 


Akal Atilla, bu müjdeleri duyamadı 


Ne yanlış gitti 


Koç ve Sabancı, kapasite kiralayıp cep'e girecek 


Savaş kumpanyası komiklerini sunar 


Arsa değeri böyle bulunur 


Ağabeylik taslamanın sonu 


Bu ekonomi büyümeye nasıl geçecek 


"Çılgın Haftasonu" 


</TEXT>
</DOC>
