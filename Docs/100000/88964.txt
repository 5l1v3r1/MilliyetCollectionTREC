<DOC>
<DOCNO> 88964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/yazar/sazak.html </URL>
<DATE> 2002/06/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ecevit Şenol’dan zinde 
</HEADLINE>
<TEXT>

     Pazar günü Oran ve Seul’den yapılan canlı’ yayınlarda sürpriz görüntülere tanık olduk. Milli Takımımız Kosta Rika ile berabere kalıp gruptan çıkma şansını Çin maçına bırakırken, günlerdir evinde dinlenen Başbakan Ecevit, Şenol Güneş’ten zinde çıktı. 
     Başbakan Ecevit, görevden çekilmeyeceğini, partide ve hükümette yeni yapılanma düşünmediğini, Bahçeli’nin idamla ilgili çekincesine karşın koalisyonun uyum ve uzlaşı’ içinde devam edeceğini açıkladı. Kimi hekimlerin, Durumu giderek ağırlaşıyor göreve dönmesi zor’ iddiasına karşın Ecevit kameralar önünde hayli sağlıklı gözüküyordu. Türkiye Kosta Rika maçının başlama saati gelmese, Başbakan en az yarım saat daha konuşabilecek güçteydi. 
     Ecevit’in performansı bu kadar iyiydi de, cuma günkü zirveye niye katılamadı 
     Ankara’da gerçekten anlaşılmaz işler oluyor. 
     Günlerdir ortalarda görünmeyen, DSP’li milletvekillerine çıkmayan Başbakan, tam da Seul’deki maç başlarken Efsane geri döndü’ dedirtircesine ayağa kalkıyor. 
     Ecevit ayakta, Şenol Güneş yatakta .. 
     70 milyon tek yürek’ Kosta Rika galibiyetine kilitlenmişken sonuçta düş kırıklığı yaşayan taraf biz olduk. 
     Nedense son beş dakikayı çıkaramıyoruz 
     Brezilya maçındaki gibi ilk golü atmamıza karşın, 86’ncı dakikadaki gole engel olamadık. 
     Oysa futbol 90 dakika ve Dünya Kupası’na katılmaya hak kazanan takımların güçleri birbirine yakın. Son şampiyon Fransa’nın düştüğü duruma bakın. Biz bu gerçeği görmek istemiyoruz. Yediğimiz gollerde şanssız’ olduğumuzu düşünürken öteki ülkelerin de maç sonuna kadar takımlarını tek yürek’le destekleyeceklerine bir türlü akıl erdiremiyoruz Sanıyoruz ki, Brezilya ya da Kosta Rikalılar yüreklerinin yarısını’ memlekette bırakmışlar. Ve tek yürek’ olma duygusu sadece Türklere özgü. Buna inandığımız için de maç uzadıkça moral motivasyonumuz azalıyor. 
     Kosta Rika maçını ya kazanacak, ya kazanacaktık’ 
     Berabere kaldık. 
     Umutlar son maça ertelendi. Kosta Rika Çin’i 2 - 0 yenmişti. Türkiye de en azından aynı skoru yakalamak zorunda ancak bu yetmeyecek. Kosta Rika’nın Brezilya’ya bol gollü yenilmesini bekleyeceğiz. 
     Neden böyle oldu 
     48 yıl sonra Dünya Kupası’na katılmış olmanın sorumluluğu büyük. Futbolda 1990’larda yükselttiğimiz başarı çıtasına koşut, son Dünya Kupası finallerinden birkaçına katılmış olabilseydik, futbolcular üzerine bu kadar stres binmezdi. Hele yarı final, final gibi beklentiler takımı iyice kilitledi. Buna çözebilmek Şenol Güneş ve teknik yönetimin göreviyken Seul cami imamından bile cuma vaazı’yla taktik alındı 
     Geriye tek maç kaldı. 
     Hala umutluyuz. 
     Çin grubun sıfır puanlı tek takımı, iddiası kalmadı, dolayısıyla karşımızda 1 milyar nüfuslu ülkenin tek yürek’ destekleyeceği bir rakip bulamayacağız. Hem zaten bir Türk dünyaya bedel değil mi 
     Gruptan nasıl olsa çıkarız. 
     
     







Sol Kemalist bir Bozkurt 


Kirazlar - canerikleri 


Ecevit tansiyonu düşürdü 


Terörün ten rengi 


Ekonomide de, siyasette de Vay be ’ 


Adalet Bakanı, hukuk, şantaj ve bir kaset 


Emlak Vergisi ile ilgili soruları cevaplıyoruz... 


Ecevit Şenol’dan zinde 


Çocukluğunu kim daha çok özlerse 


Sağa kayan Avrupa Türkiye’yi dışlar mı 


Dış borç ile yaşadığımızdan Ayşe Hanım Teyzemin haberi yok 


</TEXT>
</DOC>
