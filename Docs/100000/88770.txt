<DOC>
<DOCNO> 88770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/magazin/amag.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
BARIŞTILAR 
</HEADLINE>
<TEXT>

Yeşim Salkım sözünü, Gülben Ergen de 250 milyarlık tazminat davasını geri aldı 
     ALİ EYÜBOĞLU 

     MAGAZİN dünyasının iki ünlü yıldızı Gülben Ergen ile Yeşim Salkım arasındaki "namus davası"nda mutlu son... İki ünlü arasında mahkeme koridorlarına yansıyan kavga, Salkım’ın Hakan Uzan’dan boşandıktan sonra Ergen hakkındaki iddialarıyla başladı. Salkım, Hakan Uzan’dan ayrıldıktan sonra bir röportajında evliliğinin sona ermesinde Gülben Ergen’in payı olduğunu iddia edince, ünlü şarkıcı onun hakkında 250 milyarlık tazminat davası açtı. 
     İLK duruşmadan sonra Salkım, Ergen’e haber gönderip, evliliğinin Gülben Ergen yüzünden yıkıldığını söylemediğini, davadan vazgeçerse bunu kamuoyuna açıklamaya hazır olduğunu iletti. Ancak Salkım’ın basın bülteni Ergen’e tatmin edici gelmedi. Salkım’ın avukatı Ümit Silan’ın iki gün önce gönderdiği yeni metin, iki ünlü arasındaki davayı rafa kaldırdı. Ergen, Salkım’ın açıklayacağı metni okuduktan sonra tazminat davasını geri çekti. 
     



 MAGAZİN 












</TEXT>
</DOC>
