<DOC>
<DOCNO> 81830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/yazar/tamer.html </URL>
<DATE> 2002/05/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Çok sesli zam yapmayın korosu 
</HEADLINE>
<TEXT>

     Çevremdeki işsizler, birer-ikişer iş bulmaya başladılar. İyi - kötü, az - çok, sigortalı - sigortasız demeden kapağı bir yerlere attılar. Para kazandıkça, ufak ufak harcamaya da başlayacaklar elbette. Hatta bir kısmı başladı bile... 
     Merkez Bankası Başkanı Süreyya Serdengeçti iş dünyasını uyarıyor "Talep canlanmaya başladı, ürünlerinize zam yapmayın. Talepte meydana gelebilecek artışlar, kar marjlarını artırmak için fırsat olarak görülmemeli " Serdengeçti, aba altından sopa göstermeyi de ihmal etmiyor "Faiz oranlarını belirlerken, özel sektörün ve kamunun fiyatlandırma davranışlarını da dikkate alacağız " 
     İstanbul Sanayi Odası Meclis Başkanı Hüsamettin Kavi de hem görsel, hem de yazılı medyada iş dünyasına benzeri uyarılarda bulunuyor "Piyasalar açılıyor diye heyecanlanıp zam yapmayın Geçtiğimiz sonbaharda üretici işler açıldı mantığıyla fiyat artışına gidince bindiği dalı kesmiş oldu, büyüme ertelendi. Şubattan bu yana fiyatlara dokunulmadı, ama satışlar arttı. İşte bu, büyümenin ta kendisi. Toplumun alış gücünün son 1 yılda nasıl eridiği ortada." 
     TÜSİAD da 2002 için enflasyon beklentilerini hükümetinkiyle aynı düzeye TEFE’de 33.2, TÜFE’de 36.8 indirerek 
     İSO’nunkine benzer bir çağrıyı dolaylı olarak yapmış oldu. 
     Daralmadan çıkış bu kez, öncekilerden farklı bir süreç olacak. İş aleminin bunu kabul etmesi lazım. Eski alışkanlıkla bir voli daha vurayım düşüncesini çöpe atıp, süreklilik kazanacak bir büyüme sürecine kendisini adapte etmesi, hatta katkı yapması gerekiyor. 
     Kaldı ki döviz kurundaki düşüş, zaten bir maliyet düşüşü getirdi. İthal girdiler ucuzladı. Kamu zam yapmadı. Ücretlerde çok büyük bir sıçrama yok. Bir de şimdi faizler düşüyor. Hafta başında yeniden düştü. Sanayiciyi maliyet yönünden kısmen rahatlatacak şartların oluştuğu pekala söylenebilir. 
     Bu arada tüketici de kriz sayesinde bilinçlendi, olgunlaştı. Fiyata duyarlı hale geldi. Har vurup harman savurmayı bıraktı. Fiyatı 100 olan bir mala 101 ödemeyi reddediyor. Malı almıyor, beklemeyi tercih ediyor. Dolayısıyla geçmişteki daralmadan çıkış süreçlerinin aksine bu kez üreticinin, önünde hazır bulduğu bir talep de yok aslında. Fiyatlarını düşük tutarak, pazarlama politikalarını ona göre ayarlayarak gıdım gıdım kademeli bir talep artışına göre kendisini ayarlaması lazım. 
     
6 kefeli terazide dengeyi tutturmak      İSO Meclis Başkanı Hüsamettin Kavi, üstteki yazıda da belirttiğim gibi üreticilere zam yapmayın çağrısında bulunurken, ekonominin daralmadan çıkışında bu kez çok hassas ve sayıca çok fazla dengelerin tutturulması gereğine işaret ediyor 
     "Eskiden 2 tercihimiz vardı. Enflasyonla mücadele mi, büyüme mi Bu defa terazinin 2 kefesi yok, çok sayıda kefesi var 

</TEXT>
</DOC>
