<DOC>
<DOCNO> 51403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/spor/ygokberk.html </URL>
<DATE> 2001/11/09/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
GİRİŞ 
</HEADLINE>
<TEXT>

     Hafta Terim’indi. Dolayısıyla tabii köşe de onun oldu. Neler yazıldı neler. Ama aşağıdakiler yazılmadı. Daha doğrusu yazıldı, benim tarafımdan. Ama unutuldu Hatırlatalım. Floransa’dan başlayalım. 
     
Galile - Terim      Takımın ismi Fiorentina, yani Floransalı demek. Floransalıyı anlatalım o zaman. Pisa ile araları 90 kilometre. Hani şu eğri kulenin olduğu şehir. Ve işte eski bir Floransa deyişi, "Evime Pisalı gireceğine, annemin ölüsü çıksın " Çok eskinin Pisa, Siena, Floransa kavgalarının günümüze uzanan bir Floransa espirisi. Siz değerlendirin. Peki Pisalı Galile’nin mezarı niye Floransa’da o zaman. Eee, o Galile o kadar olsun. Yani işlerine nasıl gelirse. Terim, bir nevi Galile itibarı gördü. Ama Galile değildi, anlayın işte. 
     Devam edelim. Floransalıyız diyorlar. Mikelanj’ın, Leonardo’nun torunlarıyız. Rönesans’ı yaratmışız. Bize ne Milano’dan, Roma’dan, Napoli’den. Biz, biz, biz, biz, biz. Bunları yazan köyün delisi de Floransa Güzel Sanatlar Akademisi’nden. Yani yazması deliden, değerlendirmesi siz akıllılardan. 
     
Milano      Milano’ya geçelim. Yine yazmıştım. Sorun bir Milanolu’ya. "İtalyan mısın " diye, çoğu "Hayır, onlar aşağıda" der, Çizme’nin ortasını işaret ederek. "Peki sen nerelisin", "Ben" der, "Kuzey İtalya Cumhuriyetler Birliği’ndenim" ya da "Padanialı". Milanolu kendini İtalyan’dan saymıyor. Aşağıdakiler kim, Roma, Floransa, Napoli filan falan. Aşağılıyor onları. Çünkü O Milanolu. Sicilya mı Çizme’nin en ucu, en güneyi. Onlar insan bile değil, kuzeylilere göre. "Lega Nord" Kuzey Ligi partinin ismi. Lideri de Bossi. Kuzeyi, güneyden ayırmak isteyenler. Gizli lider kim Berlusconi. O kim, Başbakan ve Milan Başkanı. Sonra o Milano’ya, Fatih Terim geliyor. Kendi güneyini aşağılayanlarının 80 bininin toplandığı San Siro’ya çıkan adam, Türkiye’nin en güneyinden Fatih Terim. Vay, vay vay... Olur mu, olmaz tabii. Olmadı da. 
     
Berlusconi      Apo, Roma’daydı. O zamanki Başbakan D’alema’nın korumasında. Bütün İtalya merak ediyordu. Kimdi bu Apo. İki dost ülke, iki eski uygarlık bir adam yüzünden birbirine girmek üzereydi. Adım başında bize soruyorlardı, "Kim bu herif Değer mi Niye İtalya’da " D’alema yanlıları işlerini iyi de yapıyorlardı. Bebek katilinden bir özgürlük savaşçısı yaratılmak üzereydi. O sırada Berlusconi girdi devreye. Televizyonlarını, gazetelerini PKK ve Apo aleyhine kullanmaya başladı. Bizimkiler uyurken, Berlusconi para versek yaptıramayacağımız propagandayı yaptı bizim için. İşimize geldi bizim de. Berlusconi o zaman iyiydi, şimdi mi kötü oldu. Değişti mi Hayır, o hep aynı Berlusconi. Kara veya beyaz kaşımız için de yapmamıştı zaten. Politikacıydı o. D’alema’yı devirmek istiyordu. İşine nasıl gelirse yani. 18 Haziran’da Terim işine geliyordu, şimdi gelmiyor. 
     
Collesium-San Siro      Collesium, 2000 sene önceki o ünlü Roma anfitiyatrosu. Sahada yanlız bir esir. Karşısında İmparator’un gladyatörleri veya aslanları. Tribünde 50 bin kişi. Şeref locasında da İmparator ve dostları. 2 bin sene önce görüntü buydu aşağı yukarı. Ve 2 binin San Siro’su. Yalnız bir adam, Terim. Tribünde 80 bin kişi. Şeref locasında Berlusconi, Galliani, Ancelotti, Baresi filan, falan. Saha içinde İmparator’un gladyatörleri veya aslanları. Maldini, Costacurta, Albertini ve üstüne üstlük rakip takım. O ünlü sağ elin baş parmağını hatırlarsınız. Baş parmak aşağıya döndü mü, "ölüm" demekti eski Roma’da. İşte yine aşağıya döndü. Ve gösteri bitti, Milano’da. 
     
Savoy Otel - Floransa      30 Aralık 2000 idi galiba. Floransa’da Republica Meydanı’ndaki Savoy Otel’in barındaydık. Terim, dostları ve ben. "Hocam" dedim, "Bu kupayı İtalya Kupası sana kaldırtmamak için ellerinden geleni yapacaklar. Saha içinde kimse sana dokunamaz. Ama dışarıda kendine dikkat et. Yerlere tükürme, kırmızıda geçme. Alışveriş yaparken fiş almayı unutma. Kedi ve köpekleri tekmeleme"... Sonrasını biliyorsunuz. Fiorentina İtalya Kupası’nı kazandı. Ama kupa Mancini’nin ellerindeydi. Tükürüğü, kırmızısı, yeşili, fişi mişi, kedisi köpeği hepsi hikayeydi. Bir sebep bulunmuştu. 
     
Şeytanın avukatı mı, şeytanların antrenörü mü      Fatih Terim, Floransa’dan Milano’ya gittiğinde "Bir Gori’den, bin Gori’ye" diye yazmıştım. "Milanello’da kapıcılar, bahçıvanlar bile birer Gori’dir" demiştim. Terim, Gori’lerin elinden kurtuldu. Hocanın şansına bakın. Süren’den Gori’ye, oradan da Berlusconi’ye. Al Pacino ve şeytanın avukatı. Benim filmimin ismi de belli. "Fatih Terim ve şeytanların antrenörü". "Cuk" diye oturdu değil mi 
     
Ailemizin antrenörü Ancelotti      Kim bu Ancelotti Hani, bizim Erol Evgin gibi. Ailemizin şarkıcısı. Sevgili sempatik Evgin, anaların babaların, dedelerin ninelerin şarkıcısı. O da ailemizin antrenörü anlayacağınız. İtalyan ana baba, dede ve ninelerin antrenörü. İyi çocuk Ancelotti. Ne paraya ihtiyacı var, ne pula. Karısından hem soylu, hem boylu. Aziz Yıldırım onu almaya gittiğinde, yaşadığı yeri, ortamı görünce "Parayla alamayız bu adamı diye düşündüm" demişti bana. Milan da parayla almadı zaten. Ona ve eşine ihtiyacı olan şeyi verdi. Juventus’un verdiğini, bir kartvizit Carlo Ancelotti, Milan Teknik Direktörü. Baby face Carlo, efendi, uslu, büyüklerin sözünü dinleyen, sessiz sakin, bekleyen, sabırlı, üstelik kuzeyli. Ve de Milanlı. Hani Galliani’nin dediği gibi. 
     
     SERİ İLANLAR 



 SPOR 
























</TEXT>
</DOC>
