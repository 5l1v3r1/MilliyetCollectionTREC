<DOC>
<DOCNO> 91127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/spor/spo06a.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba ihbarı 
</HEADLINE>
<TEXT>

     DÜNYA Kupası’nda yarın Senegal ile tarihi bir sınava çıkacak olan Ay-Yıldızlı ekibin Osaka’daki ilk idmanında hareketli saatler yaşandı. Japon polisi yapılan bomba ihbarı üzerine milli oyuncular antrenman sahasına gelmeden çevreyi didik didik aradı ancak hiçbir şey bulamadı. 
     
     Alış veriş yaptılar 
     MİLLİ Takım futbolcuları dünkü idman öncesinde Osaka kent merkezinde dolaşarak alış veriş yaptı. Bazı futbolcular, Dotonbori Nehri kıyısında bulunan mağazalara giderken, gazetecilerin sorularını takım olarak toplu karar aldıklarını belirterek yine yanıtsız bıraktılar. 
     
Baba Bush başarı diledi      JAPONYA’NIN Osaka kentinde konferans veren ABD Başkanı George W.Bush’un babası, eski başkanlardan George Bush, Devlet Bakanı Fikret Ünlü ve Futbol Federasyonu yöneticileri ile karşılaştı, Milli Takım’a başarılar diledi. Ünlü ile bir süre sohbet eden Bush, Başbakan Ecevit’e de selam gönderdi. 
     
Finale çık 1 trilyonu al      TÜRKİYE Odalar ve Borsalar Birliği, Milli Takım’ın Dünya Kupası’nda finale kalması halinde 1 trilyon liralık teşvik primi verme kararı aldı. Yönetim Kurulu tarafından yapılan açıklamada "Ay - Yıldızlı ekip yaşanılan zor dönemde Türk insanının en çok ihtiyaç duyduğu moral değerlerimizi yükseltti" denildi. 
     



 SPOR 


































</TEXT>
</DOC>
