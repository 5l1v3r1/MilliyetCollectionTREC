<DOC>
<DOCNO> 69786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sondun09.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da tren yakıldı ölü sayısı 30'u aştı... 
</HEADLINE>
<TEXT>

     Hindistan'ın batısındaki Gucarat eyaletinde bir trenin yakılması sonucu ölenlerin sayısı 30'a yükseldi. 
     Bölge yetkilileri, Hintli eylemcileri taşıyan Sabarmati Express treninin, nüfusunun yüzde 30'u Müslüman olan Godhra kasabası istasyonu yakınlarında ateşe verildiği sırada vagonlarda 75 yolcunun olduğunu kaydettiler. 
     Yetkililer, ölü sayısının artmasından endişe edildiğini belirttiler. 
     Adının açıklanmasını istemeyen bir üst düzey yetkili, Müslümanların, trene, istasyonu terk etmek üzereyken saldırdıklarını bildirdi. 
     Hintli eylemcilerin, Dünya Hintli Konseyi adlı bir milliyetçi grubun üyesi oldukları belirtildi. 
     Ayodhya kentinde 1992'de bir Hintli çete tarafından yıkılan 16. 
     yüzyıla ait bir caminin kalıntıları üzerine tapınak yapmak isteyen ve kentte düzenlenen dini törene katılan Hintli eylemcileri taşıyan trenin yakılması sonucu 6 kişinin öldüğü, 50 kişinin yaralandığı bildirilmişti. 
     






</TEXT>
</DOC>
