<DOC>
<DOCNO> 68602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/yasam/yas03.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’liler kafayı taktı bir kere 
</HEADLINE>
<TEXT>
100 yıl ömür çok uzak değil 
ABD’de, doğal kimyasallardan oluşan bir bileşim, deney hayvanlarını gençleştirdi. Bir doktor da uzun yaşayanların genlerini takibe aldı... 
     DIŞ HABERLER SERVİSİ 

     Umut oldu 
     BÜTÜN bilim adamlarının rüyası olan insan hayatının uzatılması yönünde, ABD’de yapılan iki çalışma, umut oldu. California Üniversitesi’nden Dr. Bruce Ames, hücre yapısında da bulunan "asetil - L - karnitin" ve "alfa - lipoik asit" adlı iki maddeyi, insan karşılığı yaşları 75 - 80 arasında değişen deney hayvanlarına verdiler. Hayvanların, enerji dolu bir duruma geldikleri, beyinlerinin daha iyi çalışmaya başladığı görüldü. 
     
     İşin sırrı nerede 
     MERKEZİ Boston’da bulunan Centagenetics isimli şirket de, uzun yaşamın sırrını genlerde bulmak için 100 yaşındaki bir grup insan ve genlerini incelemeye alıyor. Çalışmaya konu olan 99 yaşındaki Eddie Bernstein’in babası da 101’inde ölmüş. Bernstein, uzun yaşamın sırrının arkadaşlarıyla zaman geçirmekte ve bekar yaşamakta yattığını söylese de, Centagenetics’çiler sırrın genlerde yattığından emin. 
     



 YAŞAM 




















</TEXT>
</DOC>
