<DOC>
<DOCNO> 81384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/spor/spo05.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuş sütüyle beslerim 
</HEADLINE>
<TEXT>

Milli Takım’ın Dünya Kupası’nda sıkıntı yaşamaması için kafileye özel bir aşçı alınacak, götürülecek yiyeceklerin gümrükte takılmasını önlemek amacıyla Sağlık Bakanlığı’ndan ihracat belgesi çıkarılacak 
     Özel aşçı gidiyor 
     2002 Dünya Kupası Finalleri’nde mücadele edecek olan A Milli Takımımız’ın şampiyona boyunca rahat etmesi için bir dizi önlem alındı. Kafilede bir aşçı bulunacak ve yiyeceklerin tamamı Türkiye’den götürülecek. Yiyeceklerin gümrükte takılmaması için Sağlık Bakanlığı’ndan ihracat belgesi çıkarılacak. Süt mamulleri ile ilgili olarak ise Tarım Bakanlığı devreye sokulacak. 
     
     Süper güvenlik 
     AY - Yıldızlı kafilenin çevresinde finaller boyunca adeta kuş uçurulmayacak. İnterpol’den özel bir görevli ile birlikte Dünya Kupası finallerine gidecek olan Milli Takım kafilesine kalacağı otellerde de FIFA’nın vereceği polislerce yakın koruma sağlanacak. Kafileye en kapsamlı güvenlik önlemi ise Seul kentinde uygulanacak. Milli Takım, 45 polisle koruma altına alınacak. 
     
Aday kadro açıklanıyor      DÜNYA Kupası Finalleri’nde ülkemizi temsil edecek olan A Milli Takım aday kadrosu cuma günü açıklanacak. Teknik Direktör Şenol Güneş tarafından belirlenecek 28 kişilik kafile 9 Mayıs tarihinde Antalya’ya gidecek ve hazırlıklarına start verecek. Eşleriyle birlikte Antalya’da kalacak olan futbolcular, bir hafta süre içinde günde çift antrenman yapacak. 
     



 SPOR 
































</TEXT>
</DOC>
