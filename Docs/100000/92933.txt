<DOC>
<DOCNO> 92933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/siyaset/siy02.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneydoğu’ya müsteşarlık 
</HEADLINE>
<TEXT>

2003’te OHAL’in kaldırılmasından sonra Güneydoğu Müsteşarlığı işe başlayacak. Müsteşarlık, HADEP’li belediyelerin güçlenmesini engelleyecek 
     UTKU ÇAKIRÖZER Ankara 

     Yıllardır kurulması gündemde olan ve Milli Güvenlik Kurulu’nun MGK önceki günkü toplantısında bir kez daha masaya yatırılan Güneydoğu Müsteşarlığı’nın 1 Ocak 2003’te OHAL’in kaldırılmasından sonra hizmete başlaması planlandı. 
     Müsteşarlık, bölgenin sosyoekonomik kalkınması için şu anda MGK tarafından yürütülen çalışmaları üstlenecek. Genelkurmay’ın bu konudaki ısrarının ardında "bölgeye verilecek hizmetlerin planlamasını merkezden yaparak HADEP’li belediyelerin güçlenmesini engelleme" fikrinin yattığı öğrenildi. 
     Müsteşarlık doğrudan Başbakan’a bağlı olacak ve MGK’yı düzenli olarak bilgilendirecek. Hükümetin atayacağı sivil bir müsteşarın yöneteceği müsteşarlığın merkezinin nerede olacağı ise henüz net değil. 
     Güneydoğu Müsteşarlığı ilk kez Refahyol hükümetinde gündeme getirildi. Genelkurmay Başkanı Orgeneral Hüseyin Kıvrıkoğlu, Kasım 1999’da konuya sıcak baktığını şöyle dile getirdi "Geçmişte bu konuda girişimler başlatıldı. Bunu süratlendirerek bölgenin daha iyi imk nlara kavuşturulması, refah seviyesinin yükseltilmesi yönünde bir teşkilata ihtiyaç var." 
     



 SİYASET 











</TEXT>
</DOC>
