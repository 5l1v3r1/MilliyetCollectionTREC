<DOC>
<DOCNO> 68799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yazar/bila.html </URL>
<DATE> 2002/02/21/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Sorunlar taşınıyor mu 
</HEADLINE>
<TEXT>

     Kamu Bankaları Ortak Yönetim Kurulu Başkanı Vural Akışık'ın, kamu bankaları kara deliğinin kapandığını ve yükün sıfırlandığını açıklamasından sonra Ziraat Bankası eski Genel Müdürü Osman Tunaboylu da bir değerlendirme gönderdi. 
     Tunaboylu, kamu bankalarının yük olmaktan çıkarılmasından büyük mutluluk duyacağını belirttiği yazısında bazı kaygılarını da dile getiriyor. Tunaboylu'nun kaygısı, sorunların köklü çözümlere kavuşturulmak yerine başka bir yere taşınması... 
     Tunaboylu, Şubat 2001 krizi öncesinde ekonomik sorunların çözülmek yerine "halının altına süpürüldüğü"nü vurgulayarak şöyle diyor 
     "Şubat 2001 sonrasında uygulanan çözümler dikkatle incelendiğinde, sorunların gerçekte çözülmediği, fakat başka yerlere taşındığı görülüyor. Yani şimdi taşıma devrindeyiz. Örneğin kamu bankalarının sorunlarını çözdük, diyoruz. Peki nasıl yaptık bu işi Yaptığımız şu Kamu bankalarının görev zararı alacaklarını yüksek getirili devlet iç borçlanma senetleriyle ödeyip tasfiye ettik. Verilen senetlerin bir kısmını TC Merkez Bankası satın aldı. Kamu bankaları Merkez Bankası'ndan aldıkları bu para ile ikincil piyasaya olan borçlarını ödeyerek kapattı. Böylece kamu bankalarının para piyasaları üzerindeki baskısı azaldı, faizler düştü. Öte yandan bu bankalardaki personel fazlasını emekli etmek veya Devlet Personel Başkanlığı'na göndermek suretiyle azalttık. Özetle, kamu bankalarının gelir - gider dengesizliğini Hazine'ye likidite dengesizliğini Merkez Bankası'na istihdam dengesizliğini Emekli Sandığı ile diğer kamu kurumlarına taşıdık..." 
     Tunaboylu, bu bilgileri verdikten sonra soruyor, "Peki sorunlar sona erdi mi " Sonra da yanıtlıyor, "Hayır. Sadece yer ve şekil değiştirdi." 
     Ziraat Bankası eski Genel Müdürü, uygulanmakta olan yeniden yapılanma programıyla güdülen hedefin kamu bankalarını misyonlarından koparıp, normal ticari bankalar haline getirilmesi ve özelleştirilmesi olduğunu belirtiyor. Tunaboylu, bu hedefin doğru olmadığı kanısında. Bu bankaların, tarımın ve esnafın desteklenmesi misyonunu üstlendiklerini anımsatarak, yeni hedefin gerçekleşmesi halinde kamu bankalarının ekonomiye servis yapmayacağını ve bir anlamda piyasadan çekilmiş olacaklarını vurguluyor. Kamu bankalarının misyonunu üstlenecek yeni bir organizasyona gidilmeden devreden çıkarılmalarının başta tarım ve esnaf kesimi olmak üzere ekonomik ve sosyal sorunlar doğuracağını belirtiyor. 
     Tunaboylu'nun işaret ettiği hususlar, özellikle sosyal boyut açısından dikkate alınması gereken değerde... 
     
     







Apo'nun idamı 


Gazeteci ödülü 


Sorunlar taşınıyor mu 


Saidi Nursi ve Tayyip Bey neden nüfus patlaması istiyor 


Midemizdeki hayvan mezarlığı 


Krizin yıldönümünün bilançosu 


Borsada futbol ligi’ 


Kara para aklama Paris Deklarasyonu 


Çubuklu forma, bir yorumcu ve bir soru... 


Ölüm cezası ve AB 


Jan Nahum, İtalyan Fiat için şanstır 


Kurban 


</TEXT>
</DOC>
