<DOC>
<DOCNO> 71236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/spor/spo04.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"MECBURUZ" 
</HEADLINE>
<TEXT>

Trabzonspor Teknik Direktörü Briegel, Yimpaş Yozgat maçını kayıpsız geçmeleri gerektiğinin altını çizdi 
     BORDO - Mavili takımın teknik patronu Briegel, peş peşe oynayacakları Yozgat ve Galatasaray maçlarının ligdeki kaderlerini belirleyeceğini ileri sürdü. Dün oyuncularıyla yaklaşık 40 dakika süren bir toplantı yapan Alman hoca, "Çıkışa geçmek için önümüzde iki önemli maç var. Yozgatspor’un ligdeki durumu bizi ilgilendirmiyor. Galibiyetle dönmeliyiz. Bu maçı kayıpsız atlatıp, zorlu Galatasaray karşılaşmasına moralli bir şekilde çıkmak istiyoruz. Bunu da başaracağız" dedi. 
     
     Yönetimden güvenoyu 
     TRABZONSPOR Yönetim Kurulu dün gece yaptığı toplantıda olağanüstü genel kurulu gündemine almazken futbolculara ve teknik heyete sahip çıktı. Başkan Özkan Sümer, "Önümüzdeki sezonun hazırlıklarını görüştük. Futbolculara ve teknik kadroya güvenimiz tam. Kalan maçları en başarılı şekilde tamamlayacaklarına inanıyoruz" dedi. Sümer, Almanya’da kamp yapmayı düşündüklerini ve bu konuda Briegel’e yetki verdiklerini de sözlerine ekledi. 
     



 SPOR 


























</TEXT>
</DOC>
