<DOC>
<DOCNO> 90372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sonspo20.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Senegal Teknik Direktörü ''Formumuzun zirvesinde değiliz'' 
</HEADLINE>
<TEXT>

     17. Dünya Kupası finallerinde çeyrek 
     finale yükselme başarısı gösteren tek Afrika takımı olan Senegal, kupanın ileri aşaması için de hayli iddialı. Gruptaki ilk maçında, geçen kupanın şampiyonu Fransa'yı 1-0 yenerek büyük sükse yapan Senegal'de, Fransız teknik direktör Bruno Metsu, Fransa'nın ünlü L'Equipe Gazetesi'ne yaptığı açıklamada, çeyrek finale yükselip önemli bir performans göstermelerine karşın hala formlarının zirvesinde olmadıklarını söyledi. Çeyrek finaldeki rakiplerinin Türkiye ya da ev sahibi ülkelerden Japonya olmasının fazla önemi bulunmadığını vurgulayan Metsu, 2 rakip karşısında da galip gelip kupada yollarına devam etme şanslarının bulunduğunu savundu. 2. turdaki İsveç maçında, galip geleceklerinden her zaman emin olduğunu anlatan Metsu, ''Son 11 dakikada Larsson'un golünden sonra da hiç strese girmedim. Çünkü fiziksel olarak biz rakibimizden daha güçlüydük. Bu nedenle futbolcularıma 'siz normal oyununuzu oynayın, rakipten korkmayın' dedim'' diye konuştu. 
     





</TEXT>
</DOC>
