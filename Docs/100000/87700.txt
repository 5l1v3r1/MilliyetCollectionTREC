<DOC>
<DOCNO> 87700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/soneko20.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul yaklaşımı çerçeve anlaşması BDDK'nin onayına sunuldu 
</HEADLINE>
<TEXT>

     Zor durumdaki şirketlerin kurtarılmasına yönelik hazırlanan ''Finansal Yeniden Yapılandırma Çerçeve Anlaşması''nı kabul eden mali kurumların imzaladığı metin, Bankacılık Düzenleme ve Denetleme Kurumu'nun BDDK onayına sunuldu. 
     Gönüllü katılımın söz konusu olduğu İstanbul Yaklaşımı'nda bankalar, Finansal Yeniden Yapılandırma Çerçeve Anlaşması'na daha sonra da imza atabiliyor. 
     Türkiye Bankalar Birliği tarafından hazırlanan ve Yönetim Kurulu'nun onayından geçen metnin, 31 Mayıs Cuma günü saat 14.00'a kadar imzalanarak BDDK'ya sunulması gerekiyordu. 
     Cuma günü yapılan Türkiye Bankalar Birliği'nin 45. seçimli olağan genel kurulu nedeniyle Çerçeve Anlaşması'nın gönderilmesi bugüne kalırken, Bankalar Birliği Genel Sekreteri Ekrem Keskin metnin bugün BDDK'ya gönderildiğini söyledi. 
     





</TEXT>
</DOC>
