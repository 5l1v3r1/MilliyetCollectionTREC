<DOC>
<DOCNO> 83463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sontur01.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlışlıkla kendini vuran polis memuru öldü 
</HEADLINE>
<TEXT>

     Konak ilçesinde, kendini silahla vuran polis, hastanede öldü. 
     Bozyaka 3276 1 sokaktaki evinde, kendini göğsünden silahla vuran ve ağır yaralanan polis memuru Murat Sarı 25 , Bozyaka SSK Eğitim ve Araştırma Hastanesi'nde ameliyata alındı, ancak kurtarılamadı. 
     Sarı'nın intihar etmiş olabileceği ihtimali üzerinde duran emniyet güçleri, araştırmanın sürdüğünü kaydettiler. 
     Öte yandan, Konak ilçesi Bayramyeri semtinde silahla göğsünden yaralanan Murat Temel 23 adındaki kişi, hastanede hayatını kaybetti. 
     Halil Rıfatpaşa Caddesi 404. sokakta Murat Temel, göğsünden tabancayla vuruldu. Ağır yaralanan Temel, kaldırıldığı Yeşilyurt Atatürk Eğitim ve Araştırma Hastanesi'nde yapılan tüm müdahalelere rağmen kurtarılamadı. 
     Temel'in kim veya kimler tarafından, ne amaçla vurulduğu araştırılıyor. 
     
     4 YAŞINDAKİ ÇOCUK, TRAFİK KAZASINDA ÖLDÜ 
     Konak ilçesinde meydana gelen trafik kazasında, bir aracın çarptığı 4 yaşındaki çocuk öldü. 
     Fuar Göl Gazinosu önünde Adnan Saka 59 yönetimindeki 35 NBA 17 plakalı jeep, düğünden çıktığı belirlenen Mert Can Atalan 4 adındaki çocuğa çarptı. 
     Ağır yaralanan küçük çocuk, Dr. Behçet Uz Çocuk Hastanesi'ne kaldırılarak tedavi altına alındı, ancak kurtarılamadı. 
     Jeep sürücüsü Adnan Saka ise gözaltına alındı. 
     





</TEXT>
</DOC>
