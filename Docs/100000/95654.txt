<DOC>
<DOCNO> 95654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/yazar/sazak.html </URL>
<DATE> 2002/07/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Baykal’dan Derviş’e uyarı 
</HEADLINE>
<TEXT>
Yeni parti ancak yeni fraksiyon olur 
CHP lideri, Derviş’in çağrısını yorumladı "DSP’den kopanlarla oluşturulacak bir parti 65 milyona seslenemez. Kemal huzursuz, çünkü bunu görüyor" 
     DSP’den doğan yeni oluşum’dan CHP nasıl etkilenecek Derviş’in Baykal’la yakın dostluğu kurulacak partiyi seçim aşamasında CHP ile işbirliğine yöneltecek mi Bu hareket partileşmeden Cem - Derviş - Özkan üçlüsünü de içine alacak bir özveriye Deniz Bey nasıl bakıyor 
     CHP lideriyle soldaki hareketlenmeyi’ konuştuk. 
     Derviş’ten başlayalım... Baykal şunları söylüyor Kemal arkadaşım, iyi niyetli siyasette denenmemiş, nitelikli dürüst, Türkiye’nin geleceğinde mutlaka olması gereken bir insan. CHP’ye yönelik çağrısının da içtenlikli olduğuna inanıyorum. Bizim da kapımız kendisine açık. O da durumu görüyor sadece DSP’den kopanlarla oluşturulacak bir parti 65 milyonluk topluma seslenmez. Sola da mesaj vermez. Fraksiyon olur. Kemal huzursuz çünkü bunu görüyor. Geçmişte Yeni Demokrasi Hareketi’ne girerken de aynı hatayı yapmıştı. Derviş’in bu oluşuma katılması ikinci YDH hatası olur. Bu parti sadece Cem’in genel başkanlık hevesini tatmin eder, o kadar. Fraksiyondan öteye geçmez.’ 
     Baykal’a göre CHP, yeni oluşum’dan etkilenmez. Anketlerde yüzde 17’ye tırmanan CHP’nin AKP ile arasındaki fark 3 puana kadar düşmüş. Baykal bunu söyleyince, siyasetin yeni aktörü Derviş’in de katılımıyla merkeze de seslenen rakip oluşumun CHP için doğuracağı riskleri soruyoruz. Ecevit’in DSP’si, Karayalçın’ın SHP’si, Cem’in partisi derken 1970’lerde en güçlü haliyle yüzde 35 - 40’lardaki sosyal demokrat oylar yeni bir bölünmeye uğramayacak mı 
     CHP liderinin değerlendirmesi şöyle 
     Bunlar bizi etkilemez. Çünkü CHP üç yıldır bu hükümetin Türkiye’ye yaşattığı sosyal acılar karşısında, Anadolu’nun bütününü temsil eden bir muhalefet anlayışıyla iktidara yürüyor. Türkiye’de 2 milyon insan işini kaybetmiş, 300 bin işyeri kapanmış. 2001 krizini yaratan şartlar unutulmadı. Biz bankaların içinin boşaltılmasına karşı çıkarken ona seyirci kalan insanlar şimdi sol adına yola çıkıyor. Hatırlayın o günleri Hazine’den sorumlu bakan neden intihar etmişti. Şimdi sustuğu için o bakanın yerine getirilen Recep Önal ile Derviş parti kuracak. Özkan’la aynı oluşumda yer alacak. Mehmet Ağar’a davetiye çıkarılacak. Bu hareket nasıl sol Bunlar DSP’nin DTP’sidir. Neresi yeni Türkiye’yi ekonomik iflasa sürüklemiş, yolsuzluğa götürmüş defolu kadrolarla temizlik, dürüstlük mesajını kime vereceksiniz ’ 
     Baykal, beyaz enerji’ davasında eski ANAP’lı Bakan Birsel Sönmez ile TEAŞ Genel Müdürü’nün de aralarında bulunduğu sanıkların 9 yıla kadar ağır hapisle cezalandırıldığı haberlerine dikkat çekerken, Genel müdür mahkum olurken Enerji Bakanı nasıl korundu, DSP’den kopanlar Meclis’teki oylamada Bakanı aklamadılar mı Toplum bunları unutacak mı ’ diye soruyor. 
     CHP liderine göre bu hesaplaşmayı seçimde halk yapacak. 
     Meclis’ten transfere de kapalı Baykal. Ecevit’i derhal seçim yapmaya’ çağırıyor. Ecevit’in direnmesi halinde, Türkiye’yi daha büyük kaosa sokacak hükümet pazarlıklarının gündeme gelebileceğinden kaygı duyuyor. 
     
     







Mangal üstünde boru... 


Mülkiyeli şair... 


Çiller’in öncelikleri 


Tık’ kanatları 


Ya siz 


Yeni oluşum programını açıklasa da... 


Ben, kendim ve gerçeklerim... 


Kıssadan hisse 


Yeni parti ancak yeni fraksiyon olur 


Çağdaş azınlık partisi 


Sarmalar, dolmalar ve kadınlar 


65’e şükredin 


Bedeli ağır olacak bir kargaşanın başındayız 


Yeni Oluşum halk’ı hatırlar ise başarılı olur 


Çağdaş Makul Mutlak ille de çoğunluk 


</TEXT>
</DOC>
