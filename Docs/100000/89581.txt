<DOC>
<DOCNO> 89581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/yasam/yas08a.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
UYURDEŞER’ CİNAYETİ 
</HEADLINE>
<TEXT>

Almanya’da 13 yaşındaki bir kız, uykusunda gezerken babasını bıçaklayarak öldürdü, cinayeti annesi üstlendi 
     Almanya’nın Baden - Baden kenti yakınlarındaki Hügelsheim kasabasında uyurgezer şekilde dolaşırken babasını bıçaklayarak öldüren bir kızın annesi cinayeti üstlendi. 
     Eşini öldürmek suçundan dün Baden - Baden Eyalet Mahkemesi’nde yargılanmasına başlanan 35 yaşındaki sanık kadın, verdiği ifadede, 13 yaşındaki kızının uyurgezer olduğunu ve bir gece babasını yatakta bıçaklayarak öldürdüğünü, kendisinin ise cinayeti üstlendiğini söyledi. Sanık kadın, olayın meydana geldiği gece eşiyle ayrı odalarda yattıklarını, kızını uyurgezer bir vaziyette bulunca yatağa götürdüğünü, daha sonra eşinin bıçaklanmış olduğunu gördüğünü ifade etti. Eşinin cesedini otomobilinin bagajına koyarak ormanlık bir araziye attığını kaydeden kadın, ağır cesedi nasıl taşıdığı sorusuna, "Bu çok kolay oldu" karşılığını verdi. 
     



 YAŞAM 


















</TEXT>
</DOC>
