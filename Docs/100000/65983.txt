<DOC>
<DOCNO> 65983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/yasam/yas08.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bazı hayaletler alışveriş sever 
</HEADLINE>
<TEXT>

İngiltere’de bir süpermarkete doluşan hayaletler, market arabalarıyla tur atıyor 
     DIŞ HABERLER SERVİSİ 

     İngiltere’nin Shropshire kentindeki Spar isimli süpermarketin, bugünlerdeki en sadık müşterileri Ortaçağ’dan gelen ve sayıları tam olarak tespit edilemeyen’ bir grup hayalet. 
     BBC’nin internet sitesinde yer alan habere göre her şey, binanın bodrumunda inşaat çalışması yapılmasıyla başladı. 
     Zemini kazan işçiler biraz derine inince birkaç mezar buldu. O andan itibaren, mağaza çalışanlarının ifadesine göre "sonsuzluk uykularından münasebetsizce uyandırılan hayaletler marketi bastı". 
     
     Müşteriler kaçtı 
     Önce market içinde kaynağı belirsiz nefes alıp verme sesleri yankılandı. Ardından market arabaları, rafların arasında kendi başlarına gezintiye çıkmaya başladı. Market tezg htarları ise gölgeler görmeye başladı. 
     Müşteri kaçıran durumu yetkililere bildiren market sahipleri, şimdi hayaletlere karşı önlem alma peşinde. 
     



 YAŞAM 




















</TEXT>
</DOC>
