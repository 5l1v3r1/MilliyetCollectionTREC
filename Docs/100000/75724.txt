<DOC>
<DOCNO> 75724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/siyaset/siy03.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan’ın haline bakın 
</HEADLINE>
<TEXT>

     BÜnyamİn YIL Adana DHA 

     Adana Büyükşehir Belediye Başkanı Aytaç Durak, gazetemizi göstererek, masasında biriken dosyalar arasında bunalmış bir halde fotoğrafı yayınlanan ve günde yüzden fazla evrakı imzalamaktan yakınan Başbakan Bülent Ecevit’e acıdığını söyledi. 
     Merkeziyetçi zihniyetin Türkiye’yi geriye götürdüğünü ve Ecevit’in Milliyet’te yayınlanan, klasörler arasındaki fotoğrafının da bu iddiasını kanıtladığını savunan Durak, "Başbakan bu kadar evrakı inceleyerek imza atıyorsa çok kötü. Yazık o zaman Başbakan’a. Bunların hepsini incelemeye kalkarsa devletin yüksek düzeydeki işleriyle ilgilenmeye vakit bulamaz. Eğer incelemeden imza atıyorsa o zaman da bir başka yanlış doğuyor" dedi. Ecevit’e çağrıda bulunan Durak, "Belediye başkanlarına, il genel meclis üyelerine, valilere, kaymakamlara güvenin. Kanunları, yönetmelikleri ona göre yapın, bu kadar evrakı, dosyaları masanıza getiren bürokratları da afaroz edin, kovalayın. Merkeziyetçilikten kurtarın bu ülkeyi" diye konuştu. 
     



 SİYASET 











</TEXT>
</DOC>
