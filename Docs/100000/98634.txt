<DOC>
<DOCNO> 98634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/sondun01.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Post "Irak'a harekat yakın" 
</HEADLINE>
<TEXT>

     Amerikan New York Post gazetesi, Irak'a harekat hazırlıklarının yoğunlaştığını, harekatın beklenenden yakın olabileceğini ileri sürdü. 
     Gazetenin haberine göre, geçen hafta yaşanan 3 gelişme Irak'a yönelik askeri harekatın beklenenden daha önce yapılabileceğini gösteriyor. 
     New York Post gazetesine göre, Savunma Bakanlığı Pentagon yetkilileri, Türkiye'deki İncirlik üssü ile Katar ve Kuveyt'teki Amerikan üslerine son haftalarda silah, mühimmat ve askeri takviye yapıldığını belirttiler. 
     Amerikalı yetkililer, ayrıca ABD'nin yakın bir müttefiki olan Avustralya hükümetinin, Irak'taki vatandaşlarını ülkeyi bir an önce terketmeleri uyarısında bulunduğunu bildirdiler. 
     Gazete, Pentagon yetkililerinin, harekatın hazırlık aşamasına geçici olarak "Polo Adımı" Polo Step adının verildiğini söylediklerini yazdı. 
     





</TEXT>
</DOC>
