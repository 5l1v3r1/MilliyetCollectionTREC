<DOC>
<DOCNO> 77819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sonspo16.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet, NBA.com'un anketinde birinciliğini koruyor 
</HEADLINE>
<TEXT>

     ABD Profesyonel Basketbol Ligi NBA'de ''En Çok Gelişme Kaydeden Oyuncu'' kategorisinde Hidayet Türkoğlu, yüzde 74 oranıyla birinci sıradaki yerini koruyor. 
     Şu ana kadar sezonun en başarılı takımı olan Sacramento Kings'in formasını giyen Hidayet Türkoğlu, geçen sezona oranla en çok gelişme kaydeden oyuncunun belirleneceği ankette, oyların yüzde 74'ünü almış durumda. 
     Ankette, Indiana Pacers'dan Jermaine O'Neal yüzde 7 oy oranıyla ikinci, yüzde 4 oy oranıyla Milwaukee Bucks'dan Michael Redd üçüncü, Minnesota Timberwolves'dan Wally Szczerbiak dördüncü, Orlando Magic'den Troy Hudson beşinci, Los Angeles Clippers'dan Quentin Richardson altıncı sırada bulunuyor. Bu sıralamayı, yüzde 2 oranıyla Cleveland Cavaliers'den Ricky Davis, New Jersey Nets'den Todd MacCoulluch, Houston Rockets'tan Kenny Thomas izliyor. 
     






</TEXT>
</DOC>
