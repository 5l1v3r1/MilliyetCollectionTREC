<DOC>
<DOCNO> 60400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sonspo01.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant havaalanında coşkuyla karşılandı 
</HEADLINE>
<TEXT>

     Fenerbahçe'nin Alman teknik direktörü Werner Lorant, İstanbul'a geldi. 
     THY'ye ait tarifeli uçakla, beraberinde kulübün Asbaşkanı Sadettin Saran ile İstanbul'a gelen Lorant'i Atatürk Havalimanı'nda taraftarlar sevgi gösterileriyle karşılayarak, boynuna kulübün renklerini taşıyan bir atkı taktılar. 
     Burada gazetecilerin sorularını yanıtlayan Lorant, her şeyden önce kendisine gösterilen ilgiden dolayı teşekkür etti. 
     Lorant, ''Fenerbahçe'nin benden çok şey beklediğini biliyorum. 
     Elimden gelenin en iyisini yapacağıma emin olabilirsiniz. Ama yarın öncelikle takımla bir konuşmam gerekiyor'' dedi. 
     Gazetecilerin transfer ücretinin miktarına ilişkin sorusuna ilişkin Lorant, görüşmeyi yarın gerçekleştireceğini belirterek, ''Sezonun ikinci yarısını çok iyi bir şekilde bitirebileceğimize inanıyorum'' dedi. 
     






</TEXT>
</DOC>
