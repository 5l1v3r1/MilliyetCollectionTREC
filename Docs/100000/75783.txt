<DOC>
<DOCNO> 75783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sondun19.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da ötenazi yasası yüyürlüğe girdi 
</HEADLINE>
<TEXT>

     Hollanda'da iyileşme umudu bulunmayan hastaların kendi istekleriyle ölebilmelerine olanak tanıyan yeni ötenazi yasası yürürlüğe girdi. 
     Parlamentoda geçen yıl onaylanan yeni yasa, ötenazi uygulamasını, ceza yasası kapsamı dışına çıkarıyor. 
     Dünya'da ilk kez Hollanda'da benimsenen bu yasayla, iyileşme umudu bulunmayan kişiler, istedikleri takdirde, doktor kontrolü altında yaşamlarına son verebilecekler. 
     Hastasının yaşamına, öngörülen kurallar çerçevesinde, onun isteğiyle son veren doktor, cezai takibata uğramayacak. Ötenazi uygulayan doktor, yalnızca, bu işlemi ''Bölgesel Ötenazi Denetleme Komisyonu''na bildirmek zorunda olacak. 
     Komisyon, ötenazi işleminin, yasada öngörülen kurallar çerçevesinde özenli bir şekilde yapılıp yapılmadığını denetleyecek. 
     Komisyon, doktorun ötenaziyi özenli şekilde yapmadığı kararına varırsa savcılığa suç duyurusunda bulunabilecek. 
     






</TEXT>
</DOC>
