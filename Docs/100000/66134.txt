<DOC>
<DOCNO> 66134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/siyaset/asiy.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip saçmaladı 
</HEADLINE>
<TEXT>

ABD’de yönetimle görüşemeyen Erdoğan’dan ilginç yorum Çünkü, AKP ile görüşmek için Türkiye’ye özel temsilci gönderecekler 
     SİNAN TOROS İstanbul 

     ABD gezisini tamamlayarak Türkiye’ye dönen AKP Genel Başkanı Recep Tayyip Erdoğan, Washington yönetiminden randevu alamadığı haberleriyle ilgili olarak "Biz oraya Davos yönetiminin davetlisi olarak gittik, ABD yönetiminin davetlisi olarak değil. ABD yönetiminden bir talebimiz olmadı" dedi. 
     Ancak Erdoğan, Washington yönetiminin kendileriyle görüşmek üzere uzman seviyesinde temsilcisini göndereceğini açıkladı. Erdoğan, bu yüzden bu gezide Amerikan yönetimiyle resmi bir temas gerçekleşmediğini ifade etti. ABD’de "Krizin, aslında bir yönetim krizi olduğunu bildirdik" diyen Erdoğan, "İngilizce bilmemesinin görüşmelerde zorluk yaratıp yaratmadığı" sorusu üzerine de şunları söyledi "Bunlara niye takılıyorsunuz. Kompleksten kurtulmamız lazım. Çok iyi dil bilmek, başarısız bir yönetici olduktan sonra neye yarar." 
     
Tayyip kraldan çok kralcı      SP Genel Başkanı Recai Kutan, Recep Tayyip Erdoğan’ı ABD gezisi nedeniyle, "okyanus aşırı merkezlerde meşruiyet aramakla" suçlayarak, "Onlar kral çıplak diyeceklerine kraldan çok kralcı oldular" dedi. Kutan, grup toplantısında ABD’den dönen Erdoğan’ı sert dille eleştirdi. Partilerinin neden kapatıldığının şimdi daha iyi anlaşıldığını belirten Kutan, "Muhalefetin niçin susturulmaya çalışıldığı daha iyi anlaşılıyorödiye konuştu. 
     



 SİYASET 











</TEXT>
</DOC>
