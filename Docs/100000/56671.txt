<DOC>
<DOCNO> 56671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sontur05.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Güneydoğu'dan derlenen birbirinden ilginç atasözleri... 
</HEADLINE>
<TEXT>

     Şanlıurfa'nın Siverek İlçesi'ne özgü atasözleri ve deyimler, ''Dünden Bugüne'' adlı kitapta toplandı. 
     Araştırmacı-Yazar Ramazan Özgültekin ve arkadaşları tarafından yaklaşık üç yıllık bir çalışmanın sonucu hazırlanan kitap, ilçe halkı tarafından büyük beğeni topladı. 
     Ramazan Özgültekin, 42 atasözü ve deyimden oluşan kitapla ilgili olarak kitabı, tarih kitaplarından yararlanarak ve ilçenin yaşlıları ile konuşarak hazırladıklarını belirtti. Özgültekin, şu anda ilçeye özgü atasözü ve deyimlerle ilgili çalışmlarına devam ettiklerini ve ikinci bir kitap hazırlığında olduklarını bildirdi. 
     Özgültekin'in kitabında yer alan ilginç atasözü ve deyimlerden bazıları şöyle 
     ''-Köpek kapmakla tazı olunmaz, -Bir üzüm haresinden kerge kaynatmak, -Karacı kızı hatun olmaz, olsa da karnı doymaz, -Ağırol Bataman gelesen, -Adamın kafasına vurmuşlar, ah arkam, ah arkam demiş, -Emi oğlu emi kızını at üstünden indirir, -Ar nice, haya nice, arsıza haya nice, -Hayın huflu korkak olur, -Kül senin başına, -Maksat desinler Haço'nun hançeri var, -Düşmana göster geri çek, -İtin kuyruğu kalıp tutar mı , -İki kersek bir taşa bedeldir, -Duvar sehen diyem, gelinim sen anla, -Gavur parasıyla bir kuruş etmez, -Ayağı yanmış it gibi gezer, -Avrat erkeği hem aziz eder, hem rezil eder, -Arlı arından korkar, arsız der benden korkar, -Bedende gömleği birbirine düşürmek, -Yedi çortun bir olmuş., -Çağala, mağala herkes evine dağıla, -Adam herfeli olmuş, -Kaz kaz ile baz baz ile kör horoz tavuk ile, -Güle damdan gel, -Hanım seni aşağıda da gördüm, yukarıda da, -Allah karı dağına göre yağdırır, -Uyuz keşi gözden su içer, -Tavuk pisliğinde darı görmüş, -Kapıdan kovisan pacadan geli, bacadan kovisan locından geli, -Erkek evin direğidir, kadın evin yüreği, -İtin demesiyle gökten külinçe yağmaz, -Sen seni kaşımaya tırnak bulmayasan, -Delalın eşeği kaybolmuş, -Veli'den Peli, Peli'den deli çıkar, -Yüzüm kara kül yoktur, sofrada ekmek yoktur, -Ağrıtmayan başa çaput sarmak, -Deli sevilir, densiz sevilmez.'' 
     






</TEXT>
</DOC>
