<DOC>
<DOCNO> 93936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sonspo05.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami, Ankaragücü'nün Gerede kampına katıldı... 
</HEADLINE>
<TEXT>

     Yeni sezon hazırlıklarını Bolu'da sürdüren Ankaragücü'nde, günde çift antrenmanla çalışmalara devam ediliyor. 
     Bolu Koru Motel'de kamp yapan sarı-lacivertli ekip oyuncuları, sabahları kondisyon ağırlıklı çalışıyor ve 10 kilometre koşu yapıyorlar. 
     Akşam 18.00'de başlayan antrenmanda ise teknik ve taktik ağırlıklı topla çalışma yapılıyor. 
     Başkent temsilcisi Ankaragücü'nün yabancı futbolcuları Iseac Boakye, Augustine, Baidoo ve Joseph'in antrenmanlardaki hırsı ve uyumu dikkat çekiyor Ankaragücü yöneticileri, yeni sezon öncesinde 8 yeni transferlerinin olduğunu belirterek, ''Bolu kampı 10 Temmmuz'da tamamlanacak. 15 Temmmuz'da başlayacak olan Belçika kampında 6 hazırlık maçı yapılacak. Ayrıca dün sözleşme imzalayan Hami bügün Bolu kampına katılacak'' diye konuştular. 
     
     ''AFERİN BRAVO ÇOCUKLAR'' 
     Ankaragücü'nün Bolu kampında futbolculara günde çift antrenman yaptıran Rumen Teknik Direktör Mihai Stoichita, antrenmanlar sırasında tercüman aracılıyla futbolcuları teknik ve taktik olarak yönlendiriyor. Stoichita antrenman sırasında gösterdiği hareketleri düzgün yapan futbolcuları ise '' Bravo aferin çocuklar'' sözleriyle motive ediyor. Futbolcuların özellikle yarım sahada kendi aralarında topla yaptıkları çalışmada oldukça hırslı oldukları dikkat çekiyor 
     





</TEXT>
</DOC>
