<DOC>
<DOCNO> 54252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/ekonomi/eko09.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon tahmini yüzde 4.5 - 5 
</HEADLINE>
<TEXT>

20 banka ve aracı kurum ile 20 İSO üyesinin kasım ayı enflasyon tahminleri yüzde 4.5 ile yüzde 5 arasında 
     EKONOMİ SERVİSİ 

     CNN Türk Ekonomi Servisi, bu aydan itibaren İstanbul Sanayi Odası’nın İSO da katkılarıyla her ayın son haftasında yayımlayacağı enflasyon anketinin çalışmalarına başladı. 20 banka ve aracı kurum ile 20 İSO üyesi şirketin yöneticilerinin kasım ayı enflasyon tahmini TEFE ve TÜFE’de yüzde 4.5 ile yüzde 5 düzeyinde oldu. 
     Enflasyon tahminlerini bildiren 20 banka ve aracı kurum yöneticisinin kasım ayı TEFE tahmini yüzde 6 ile yüzde 3.5 arasında değişiyor. 20 tahminin ortalaması ise yüzde 4.7 . 
     İSO üyesi 20 işletmenin yöneticisinin kasım için TEFE tahmini ise yüzde 5.8 ile yüzde 3 arasındayken, ortalaması yüzde 4.5 oldu. 
     Her iki grubunun TEFE tahminlerinin dağılımına bakıldığında 6 tahminin birbirleriyle aynı, 9 tahminin ise birbirine çok yakın olduğu görülüyor. 
     
TÜFE’deki tahminler      20 banka ve aracı kurum yöneticisinin kasım ayı için TÜFE tahmini ise yüzde 5.8 ile yüzde 3 arasında değişiyor. Bu tahminlerin ortaması ise yüzde 5. 
     İSO üyesi 20 işletmenin yöneticisinin TÜFE tahmini ise yüzde 6.2 ile yüzde 3. Bu grubun tahmin ortalaması da yüzde 4.8. 
     TÜFE’de her iki grubun tahminlerinin dağılımına bakıldığında 4 tahmin birbirleriyle aynı, 5 tahminin ise birbirine çok yakın olduğu görülüyor. 
     



 EKONOMİ 



















</TEXT>
</DOC>
