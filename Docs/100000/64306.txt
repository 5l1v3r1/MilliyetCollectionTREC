<DOC>
<DOCNO> 64306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/soneko10.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Keçeciler "Veto konusunda hükümetin tutumu kararlaştırılmadı" 
</HEADLINE>
<TEXT>

     Bir gazetecinin 'TCK'nın 312. madde değişikliği ile ilgili Başbakan Yardımcısı Devlet Bahçeli'nin Bu konuda herhangi bir değişiklik olması halinde hükümetin zaafa uğratılmış olacağını 
     söylediğini' hatırlatarak ANAP'ın tavrında ısrarlı olup olmayacağını sorması üzerine Bakan Keçeciler, şunları kaydetti ''Tabi iyi var. Çok iyi var. Fevkalede var. Bizim bu yaptığımız değişiklik iyi bir değişikliktir. Daha iyi olması için uğraşılmaktadır. Biz bir koalisyon hükümetiyiz. Tek bir parti hükümeti değiliz. Bugüne kadar çeşitli konularda farklı görüşlerimiz olmuştur. Bu görüşler oturulup müzakerelerle birleştirilebilmiştir. Bizim farklı görüşlerimizin olması normaldir. Bunun kamuoyu tarafından bilinmesi de faydalıdır. Ama hükümetin bugüne kadar olduğu gibi bu sorunu da aşmak için elinden gelen gayreti göstereceğini, liderler toplantısında bu meselenin bir çözüme kavuşturulacağını ümit ediyoruz.'' Bankalar Yasası'nın 3 maddesinin Cumhurbaşkanı Ahmet Necdet Sezer tarafından veto edildiğinin hatırlatılarak, ''Yasanın tamamı mı, yoksa veto edilen 3 maddesi mi Meclis'te ele alınacak '' sorusu üzerine de Bakan Keçeciler, ekonomi ile ilgili konularda gerekli açıklamaların Ekonomiden Sorumlu Devlet Bakanı tarafından Pazartesi günü bir basın toplantısı yapılacağını bildirdi. Gazetecilerden bu toplantıyı beklemelerini isteyen Keçeciler, şunları kaydetti ''Anayasa'da bir değişiklik yaptık. Eskiden Cumhurbaşkanları yasanın bir maddesini veto etseler yasayı tümden veto etmiş sayılırlar ve Meclis'e geri gönderilirdi. Meclis o yasayı yeniden ele almak mecburiyetindeydi. Anayasada'da yaptığımız değişiklikle Cumhurbaşkanları artık madde madde veto edebilmektedir. Yeni Anayasa değişikliğine göre Cumhurbaşkanı'nın veto ettiği maddeler Meclis'e gelir. Diğer maddeler yürürlüğe girer. Dolayısı ile kanunun diğer maddeleri yürürlüğe girmiştir. Cumhurbaşkanlığı tarafından onaylanmıştır. Bu 3 madde Meclis'e gelecektir. Meclis'te hükümetin tutumunun ne olacağı konusu henüz kararlaştırılmamıştır. Hükümütte bu konuyu görüştükten sonra karar vereceğiz. Onu da Başbakanımız ilgili arkadaşlarımız açıklayacak.'' Bakan Keçeciler bir diğer soruya yanıt verirken de gümrük işinin son derece zor bir iş olduğunu ve menfaatlere yönelik olduğunu bildirerek, ''Bu nedenle gümrükler daima şaibeli iddialarla karşı karşıyadır. Gümrük idarecilerinin çok dikkatli olması lazım'' dedi. 
     






</TEXT>
</DOC>
