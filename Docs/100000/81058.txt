<DOC>
<DOCNO> 81058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/soneko09.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme İdaresi Başkanlığı'na Turgut Bozkurt getiriliyor 
</HEADLINE>
<TEXT>

     Özelleştirme İdaresi Başkanlığı'na Turgut Bozkurt getiriliyor. 
     Bozkurt'un atamasına ilişkin kararname Bakanlar Kurulu'nda imzaya açılırken, Bakan Karakoyunlu da, Enerji Piyasası Düzenleme Kurulu Başkanlığı'ndan muvaffakat talep etti. 
     Bakan Karakoyunlu, atamaya ilişkin halen Enerji Piyasası Düzenleme Kurulu üyesi bulunan Turgut Bozkurt'un, Petkim eski Genel Müdürü olduğunu ve özel sektör ve kamu sektöründe uzun yıllar çok başarılı çalışmalar yapan, tecrübeli bir yönetici olduğunu söyledi. 
     Bozkurt'un hem kamu kesimini hem özel kesimi çok iyi bildiğini belirten Bakan Karakoyunlu, Bozkurt'un yurt dışında eğitim görmüş, ODTÜ mezunu başarılı bir yönetici olduğunu da kaydetti. 
     
     Turgut Bozkurt'un özgeçmişi 

     Özelleştirme İdaresi Başkanlığı'na getirilecek olan Turgut Bozkurt, 1949 yılında Çanakkale Biga'da doğdu. 
     Yüksek ögrenimini Orta Doğu Teknik Üniversitesi İdari İlimler Fakültesi'nde yapan Bozkurt, daha sonra San Diego State Unıversıty İş İdaresi Fakültesi'nde pazarlama ve işletme alanında eğitim gördü. 
     Evli ve bir çocuk babası olan Bozkurt, Petkim Genel Müdürlüğü ve Yönetim Kurulu üyeliği görevinde bulundu. Bozkurt ayrıca, Orkar Tekstil Pazarlama Sanayi A.Ş'de Genel Müdürlük, Orta Anadolu T.A.Ş'de Genel Koordinatör, Henkel Ecolab'da Genel Müdür, Komili Yağ, Sabun, Gliserin A.Ş'de Planlama Müdürü, Emek Gıda Ticaret ve Sanayi A.Ş'de ortaklık ve yöneticilik yanında, Unılever Pazarlama Bölümünde Ürün Müdürü olarak çalıştı. 
     Bozkurt, halen Enerji Piyasası Düzenleme Kurulu üyeliği görevinde bulunuyor. 
     





</TEXT>
</DOC>
