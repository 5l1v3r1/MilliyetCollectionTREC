<DOC>
<DOCNO> 95590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/guncel/gun03.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Defineciler bu sarayın peşinde 
</HEADLINE>
<TEXT>

Kaşıkçı Elması’nın bulunduğu yer olarak bilinen Tekfur Sarayı, kaderine terk edilmiş. Ayyaşların mek nı olan sarayı defineciler delik deşik etmiş 
     ÖMER ERBİL İstanbul 

     Tekfur Sarayı, İstanbul’un ayakta kalmayı başaran tek Bizans sarayı. Edirnekapı ile Eğrikapı arasında, İstanbul surlarına bitişik yapılan Tekfur Sarayı’nın 13 ya da 14’üncü yüzyılda yapıldığı sanılıyor. Bizans imparatorlarının 12’nci yüzyıldan itibaren içinde yaşadıkları Blahernai Sarayı kompleksinin en güneyindeki ve en yüksekteki bir parçası olarak yapılan Tekfur Sarayı’nda çok sayıda Bizans prensi yaşamıştı. Tekfur Sarayı bugün Topkapı Sarayı Hazine Dairesi’nde sergilenen ünlü Kaşıkçı Elması’nın ilk bulunduğu yer olarak da biliniyor. 
     Bizans’ın sadece duvarlarıyla da olsa ayakta kalmayı başaran tek sarayı şimdi sahipsiz. Bekçisi olmayan ve bakımsızlıktan çöplüğe dönen tarihi saray aynı zamanda da definecilerin uğrak yeri. Kaşıkçı Elması’nın burada çıktığı rivayetinin de yaygın olması definecilerin ilgisini artırıyor. Duvar dipleri köstebek yuvası gibi delik deşik olan saray, ayyaşların da mek nı haline gelmiş. 
     
     İzin verilmedi 
     Fatih Belediyesi’nce restore edilip konserler için açılması düşünülen saray, Kültür Tabiat Varlıklarını Koruma Kurulu’nun izin vermemesi üzerine kaderine terk edildi. 
     Tekfur Sarayı’nın bağlı olduğu Ayasofya Müzesi’nin Müdürü Mustafa Akkaya ise şöyle dedi "İstanbul’un en eski Bizans sarayı burası. Ancak ödenek yetersizliğinden restorasyonu yapılamıyor. Ayasofya için bile yeterli personelimiz yok. Oraya bir bekçi gönderemiyoruz. Festivaller ve konserler için çok iyi bir merkez haline getirilebilir. Ayyaşlardan orayı bir türlü kurtaramıyoruz. Valilik Çevre Komisyonu gündemine aldı. Önümüzdeki dönemde bakım ve onarım çalışmaları yapılacak." 
     



 GÜNCEL 





















</TEXT>
</DOC>
