<DOC>
<DOCNO> 97069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/guncel/gun11.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel’i terlettiler .. 
</HEADLINE>
<TEXT>

9. Cumhurbaşkanı Demirel, Işık Üniversitesi’nin mezuniyet töreninde klimasız salonda sıcaklığın 30 dereceyi geçmesi üzerine ter içinde kaldı 
     ESRA KURT İstanbul 

     9. Cumhurbaşkanı Süleyman Demirel, Işık Üniversitesi’nin mezuniyet töreninde sıcaklık 30 derecenin üzerine çıkınca zor anlar yaşadı... 
     Klimanın olmamasından dolayı adeta saunayı andıran Ayazağa Kampusü Spor Salonu’ndaki törende 194 öğrenci mezuniyet kıyafetleri içerisinde ter içinde kalırken, davetliler de su içerek rahatlamaya çalıştı. 
     
     İki klima getirildi 
     İki klimanın getirilmesine karşın sıcaklığın 30 dereceyi aştığı törende, aralarında YÖK Başkanı Prof. Dr. Kemal Gürüz, Rektör Prof. Dr. Sıddık Yarman’ın bulunduğu altı kişiyi dinleyen Demirel’in de sıcaktan etkilendiği görüldü. Ter içerisinde kalan Demirel’e doktoru 5 tane kolonyalı mendil vererek yardımcı olmaya çalıştı. Buna rağmen Demirel bir ara kendi cebinden çıkartığı mendilini de terini silmekte kullandı. Yaptığı konuşmada da sıcakla ilgili mesaj veren Demirel, gazetecilerin , "Siyasi görüşmeleri nasıl değerlendiriyorsunuz " sorusuna da "İyi değerlendiriyorum" cevabını verdi. 
     



 GÜNCEL 



















</TEXT>
</DOC>
