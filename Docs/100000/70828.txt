<DOC>
<DOCNO> 70828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/siyaset/siy01.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartışmalar akıldışı 
</HEADLINE>
<TEXT>

Dışişleri Bakanı, AB üzerine yapılan son tartışmalara patladı. Cem, "AB, bütün kötülüklerin ya da iyiliklerin temsilcisi değil" dedi 
     İSTANBUL Milliyet 

     Dışişleri Bakanı İsmail Cem, Avrupa Birliği’yle AB ilgili tartışmalara ilk defa açık tepki gösterdi. "Bu kavga Türkiye’nin geleceğine zarar veriyor" diyen Cem, tartışmalar için "Sanal, gerçekçi değil, akıldışı" yorumunu yaptı. 
     Cem, dün katıldığı CNN Türk’teki Manşet programında Mehmet Ali Birand’ın sorularını yanıtladı. Avrupa meselesinin marazi bir nefrete, bir kavga ortamına dönüştürüldüğünü belirten Cem, şu görüşleri dile getirdi "Bunlar olabilecek en yanlış şeyler, bir kere AB olayını doğru bir perspektife oturtmamız lazım. AB zannedildiği gibi bütün kötülüklerin, Türkiye’ye yönelik bütün tehditlerin kaynağı ya da Türkiye’ye olabilecek bütün iyiliklerin, bir kurtarıcılığın temsilcisi değildir. Bu yanlış yaklaşımı bir köşeye koyalım. Meselelerimizin sebebi ve çözümü Türkiye’dedir. Kimse dışarıdan gelip bizi ne kurtaracaktır, ne de batıracaktır. AB konusu kavga değil, uzlaşma konusudur." 
     AB’yi seven - sevmeyen, demokrasiyi seven - sevmeyen şeklinde birbirimizi köşeye sıkıştırmaktan vazgeçmemiz gerektiğini anlatan Cem, şöyle konuştu "Sakinleşmemiz lazım. Heyecan içinde, nefes nefese bu konular ele alınmaz. AB hasmımız değil. Hep aşırılıklarda dolaşan bir özelliğimiz var. Yani AB ne yapacak Bizi bölecek, bize kötülük yapacak, parçalayacak. Türkiye’ye nasıl kötülük yaparım diye mi düşünüyor Böyle şey olmaz." 
     Cem, sözlerini şöyle sürdürdü "Elbette farklı düşündüğümüz konular var. Bunları da ciddiyetle sakin bir şekilde anlatırız ve ikna ederiz. Geçmişte ikna ettik. Önümüze gelen ilk metinlerde, Türkiye’de yeni azınlıklar yaratıp azınlık hakkı olarak bazı kategoriler kurmak gibi bir düşünce vardı. Bunu da kötülüklerinden, değil öyle gördüklerinden koyuyorlardı. Bunu münakaşa ettik, anlattık." Cem, "İş çığırından çıktı. Bu kadar ağır sözlerle insanlar birbirini suçlamaya başladı" dedi. 
     
Olmayacak şeylerin kavgasını veriyoruz      "Herkese Kürtçe öğretilecek mi " sorusuna Cem şu yanıtı verdi "Öyle bir tanım yok. Öğrenme isteğinin ailelerin üçte ikisi tarafından gelmesi lazım. Bu yetmiyor, okul müdürünün de bunu uygun görmesi lazım. Ondan sonra haftada bir ya da iki saat isteyene böyle bir imk n sağlıyorlar. Bölgesel Fransız televizyonunda 10 dakika yerel dilde, lehçede haber yayını var. Neyi savunuyorsak doğru savunalım. Bunlar bizi akıldışı bir noktaya götürüyor ve her şeyin en aşırısını düşünüp onun üzerine söylem bina ediyoruz. Olmayacak sanal aşırılıklar üzerine de kavga ediyoruz. Buna bir yerde dur dememiz lazım." 
     



 SİYASET 











</TEXT>
</DOC>
