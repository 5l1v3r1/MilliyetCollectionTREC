<DOC>
<DOCNO> 74005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sondun26.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de 11 Eylül dolandırıcıları türedi 
</HEADLINE>
<TEXT>

     11 Eylül terörist saldırısında çöken Dünya Ticaret Merkezi'nin İkiz Kulelerinde 
     yakınlarını kaybettiğini öne sürerek, oluşturulan yardım fonundan para almaya çalışan 23 dolandırıcı tutuklandı. 
     Resmi makamlar, dolandırıcılar arasında, ''kardeşini, 13. çocuğunu ya da ailesinden 3 kişiyi kaybettiğini'' iddia eden kişilerin bulunduğunu belirtti. Dolandırıcılar arasında Amerikalıların yanı sıra Çinli ve Porto Rikolular da var. 
     Yetkililer, bu kişilere yardım fonundan şimdiye kadar 760 bin dolar ödendiğini belirttiler. 
     Bu kişilerden Michiganlı Daniel Djoro'nun 32 , kardeşinin DTM'nin kulelerinde öldüğünü öne sürerek, fondan 250 bin dolar çektiği belirlendi. 
     Yetkililer, ''Akbaba Temizleme Operasyonu'' kapsamında tutuklanan 23 kişinin, suçlu bulunmaları durumunda 15 yıla kadar hapis ve para cezasına çarptırılabileceklerini söylediler. 
     Dolandırıcılık konusunda verilen örnekler arasında şunlar yer alıyor 
     149   New York'un Queens kesiminde oturan, 12 çocuklu Cyrill Kendall adlı 44 yaşındaki adam, ''13. çocuğunun ikiz kulelerde öldüğünü'' öne sürerek, Kızılhaç'tan 191 bin dolar aldı. 
     149   Utah'ta oturan Ricardo Frutos adlı 48 yaşındaki şahıs, gerçekte varolmayan kardeşi ile kız ve erkek yeğenlerinin olayda hayatını kaybettiğini iddia etti. Frutos'a 47 bin 257 dolar yardım yapıldı. 
     149   New York'un Queens kesiminde yaşayan 44 yaşındaki Leevicy Maupin, kocasını olayda kaybettiğini öne sürerek 89 bin 599 dolar aldı. 
     






</TEXT>
</DOC>
