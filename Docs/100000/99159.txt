<DOC>
<DOCNO> 99159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sonspo03.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yozgatspor Teknik Direktörü "Zamana ihtiyacımız var" 
</HEADLINE>
<TEXT>

     Yimpaş Yozgatspor Teknik Direktörü Uğur Tütüneker, ''Zamana ihtiyacımız var'' dedi. 
     Kırmızı-siyahlıların Anadolu Üsküdar 1908 Spor ile yaptığı maçta sergilediği oyun taraftarlarca beğenilmedi. 
     Teknik direktör Uğur Tütüneker, Anodolu Üsküdar 1908 Spor karşısında alınan sonucun ve oynanan futbolun bir ölçü olmadığını belirterek, ''Takımım her geçen gün daha iyiye gidiyor. Bizim biraz zamana ihtiyacımız var. Anadolu Üsküdar 1908 maçı öncesinde futbolcularım ağır bir antrenman yaptı ve izinden de yeni dönmüşlerdi. Ben oynanan kötü futbolu buna bağlıyorum'' dedi. 
     Tütüneker, çok koşan, çok pres yapan, rakip takımı bunaltan bir oyun sisteminde oynayacaklarını, bunun içinde futbolcularının çok çalışması gerektiğini belirtti. ''İyi ve genç bir ekibimiz var'' diyen Tütüneker, ''Lige çok hırslı ve arzulu hazırlanıyoruz. Ligde oynayacağımız futbolda bütün oyuncularım çok koşacak ve pres yapacak. Koşmayan, pres yapmayan kim olursa olsun kulübede oturmaya mahkum olacaktır'' diye konuştu. 
     





</TEXT>
</DOC>
