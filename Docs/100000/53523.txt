<DOC>
<DOCNO> 53523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/spor/spo10.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Bücürler kadroda 
     UEFA Kupası üçüncü tur ilk maçında bu akşam deplasmanda Ipswich Town ile karşılaşacak Inter’de teknik direktör Hector Cuper, Okan ve Emre’yi kadroya dahil etti. Milan ise Fatih Terim’in ardından yeni hocası Ancelotti ile ilk Avrupa sınavına çıkacak. Jardel’in forma giydiği Sporting Lizbon’u San Siro’da ağırlayacak. 
     
     Bayanlar dağıldı 
     A MİLLİ Bayan Futbol Takımı, 4. FIFA Bayanlar Dünya Kupası eleme grubu 4. maçında Macaristan’a 4 - 1 yenilerek, hayal kırıklığı yarattı. Konuk ekibin sayıları Szilvia, Anett 2 ve Erzebet atarken, millilerimizin tek sayısı Bilgin’den geldi. 
     
     Kalpar’dan işbaşı 
     DİYARBAKIRSPOR’UN yeni teknik direktörü Hüseyin Kalpar, dün işbaşı yaptı ve ilk çalışmasını kar altında yaptırdı. Uçakla şehre gelen Kalpar, yolcu salonunda kentten ayrılan görevini devraldığı Yılmaz Vural’la karşılaşıp, bir süre sohbet etti. 
     
     Tyson kükredi 
     PROFESYONEL boksun sıradışı yıldızı Mike Tyson, WBC ve IBF unvanlarını yeniden eline geçiren İngiliz Lennox Lewis’e meydan okudu. Tyson, "Bu günlerin kıymetini iyi bilsin. Benim karşıma çıkana kadar unvanın keyfini çıkarsın" diye konuştu. 
     
     Biyediç isyan etti 
     BURSASPOR yönetiminin Ender’e verdiği 3 milyar liralık cezaya, Teknik Direktör Nejat Biyediç tepki gösterdi. Boşnak hoca, "Ceza geri alınmalı. Bu cezayı sadece Ender’e değil, tüm takıma verilmiş sayıyoruz. Denizli maçında Murat Sözkesen’i çok aradık" dedi. 
     
     Deportivo dağıttı 
     ŞAMPİYONLAR Ligi ikinci eleme D Grubu ilk maçında İspanyol Devportivo, sahasında İngiliz Arsenal’i 2 - 0 yenerek iyi başlangıç yaptı. Boğalar’ın sayılarını 9. dakikada Makaay ve 25’te Tristan kaydetti. Grubun diğer maçı olan Juventus - Bayer Leverkusen karşılaşması, yoğun sis nedeniyle 28 Kasım Çarşamba gününe ertelendi. C Grubu’ndaki sonuçlar ise şöyle Panathinaikos - Porto 0 - 0, S.Prag - R.Madrid 2 - 3. 
     
     İbo, Bilfen’de 
     12 Dev Adam’ın 10 numarası İbrahim Kutluay, bugün Bilfen Okulları’nda genç hayranlarıyla buluşacak. Öğrenciler tarafından en sevilen ve örnek alınan sporcu olarak seçilen Kutluay, Bilfen İlköğretim Okulu’ndaki panelde soruları yanıtlayacak. 
     



 SPOR 
























</TEXT>
</DOC>
