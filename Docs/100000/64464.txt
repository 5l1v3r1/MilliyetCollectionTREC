<DOC>
<DOCNO> 64464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sonspo14.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 2 - Trabzonspor 2 maç bitti 
</HEADLINE>
<TEXT>

     Birinci Süper Lig'de Bursaspor ile Trabzonspor 2-2 berabere kaldı. 
     Trabzonspor, Bursaspor önünde ilk yarıyı deplasmanda 1-0 önde kapadı. 
     Karşılaşmaya hızlı başlayan taraf ev sahibi Bursaspor oldu. 
     Rakibine orta alanda baskı kuran Bursaspor, kanat organizasyonlarıyla rakip kalede gol aradı. Konuk Trabzonspor ise maçın başlarında savunmaya çekilerek, gol yememeyi benimseyen bir görüntü çizdi. 
     Bordo-mavili ekip, Bursaspor kalesine ani ve hızlı hücumlarla gelmeye çalıştı. 
     16. dakikada Trabzonspor'un geliştirdiği atakta, Sommers'in 
     pasıyla ceza yayının üzerinde buluşan Aurelio, topu sert bir vuruşla kaleye gönderdi. Bursaspor kalecisi Kelemen, topu yumruklayarak uzaklaştırdı. 21. dakikada Mustafa'nın orta alandan gönderdiği uzun pasla soldan ceza alanı içine giren Fatih, topu yerden kaleye gönderdi. Trabzonspor kalecisi Bülent, topu 2 hamlede kontrol altına alabildi. 22. dakikada Bursaspor, net bir gol pozisyonundan yararlanamadı. Fatih'in köşe atışında, penaltı noktası üzerine gelen topa Okan sert vurdu. Kaleci Bülent'i geçen topu Erman kale çizgisi üzerinden çıkararak, tehlikeyi uzaklaştırdı. 32. dakikada Trabzonspor 1-0 öne geçti. Sağ kanatta topla buluşan Gökdeniz, topu plase bir vuruşla kaleye gönderdi. Kelemen'i geçen top direkten döndü. Pozisyonu iyi izleyen Zafer, direkten topu rahat bir vuruşla Bursaspor filelerine gönderdi. 45. dakikada Tayfun'un pasıyla ceza alanı içine giren Okan, uygun pozisyonda topu auta görnderdi. Kalan dakikalarda gol olmayınca, ilk yarı Trabzonspor'un 1-0 üstünlüğüyle sona erdi. Karşılaşmanın ikinci yarısına 1-0 yenik başlayan Bursaspor, skoru dengelemek için zaman zaman savunma güvenliğini de elden bırakarak, ataklara ağırlık verdi. Orta alandaki etkinliğini yitiren yeşil-beyazlı takım, kalesinde sık sık tehlikeler yaşadı. Bursaspor, son 20 dakikalık bölümde maçı tamamıyla rakip alana yığdı. Konuk Trabzonspor ise skoru koruma düşüncesiyle ikinci yarıda kontrollü bir futbol sergiledi. Bordo-mavili ekip, 2 farkla öne geçince oyunu kendi alanında kabul etmeye başladı. Bursaspor, ikinci yarıya Mustafa'nın yerine Alp'i xx oyuna aldı. 46. dakikada Bursasporlu Ömer sarı kart gördü. 52. dakikada Trabzonspor'da, Hami'nin yerine Da Silva xx oyuna girdi. 54. dakikada Trabzonspor'un geliştirdiği atakta, Gökdeniz'in ara pasıyla sağ kanattan ceza alanına giren Zafer, topa çaprazdan sert vurdu. Top, yandan az farkla auta çıktı. 59. dakikada Bursaspor, mutlak bir gol pozisyonundan yararlanamadı. Alp'in soldan pasıyla kale alanı içinde buluşan Okan, topa dönerek sert vurdu. Meşin yuvarlak, kaleci Bülent'in ayaklarına çarparak geri döndü. 64. dakikada Trabzonspor farkı 2'ye çıkardı. Gökdeniz'in, ceza alanı içerisinde düşürülmesini hakem Sadık İlhan penaltı olarak değerlendirdi. Atışı kullanan Aurelio, topu filelere göderdi 2-0. 67. dakikada Serkan'ın pasıyla soldan hareketlenen Murat, çaprazdan sert bir vuruşla topu filelere gönderdi 2-1. 77. dakikada Bursasporlu Erkan sarı kart gördü. Aynı dakikada Bursaspor'da, Moshoeu yerine Faruk x oyuna dahil oldu. 78. dakikada Bursasporlu Ömer, ikinci sarı karttan kırmızı kart görerek oyun dışı kaldı. 85. dakikada Bursasporlu Tayfun ve Trabzonsporlu Cem sarı kart gördüler. 87. dakikada Trabzonspor'da, Zafer'in yerine Osman oyuna girdi. 89. dakikada Bursaspor skoru eşitledi. Gelişen atakta soldan hareketlenen Murat, topu kale alanı içine gönderdi. Oluşan karambolde Alp, isabetli bir vuruşla topu filelere göndererek, skoru 2-2 yaptı. Kalan dakikalarda gol olmayınca, Bursaspor-Trabzonspor karşılaşması 2-2 berabere sonuçlandı. 
     
     Yıldız tablosu 

     Bursaspor Kelemen xx, Ömer xxx, Erkan xx, Mustafa xx, Serkan xx, Ender xx, Tayfun x, Hakan xx, Moshoeu xx, Fatih xxx Dk. 40 Murat Hacıoğlu , Okan xx. 
     Trabzonspor Bülent xx, Güngör xx, Cem xx, Macit xx, Gökdeniz xxx, Sommers xx, Hasan xx, Aurelio xx, Erman xxx, Zafer xx, Hami xx. 
     Gol Dk. 32 Zafer. 
     Sarı Kart Dk. 45 Bülent Trabzonspor . 
     Günün maç sonuçları 
     

     
</TEXT>
</DOC>
