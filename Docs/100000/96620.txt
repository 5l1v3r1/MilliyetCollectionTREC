<DOC>
<DOCNO> 96620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sontur05.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Laleli'de otelde çıkan yangın turistleri korkuttu 
</HEADLINE>
<TEXT>

     Laleli'de bir otelde çıkan küçük çaplı yangın, oteldeki turistlere korkulu anlar yaşattı. 
     Mesihpaşa Caddesi'nde yer alan 8 katlı Yaztur Oteli'nin bodrum katındaki mutfak bölümünde, gece saatlerinde yangın çıktı. Mutfakta maddi hasara neden olan yangın, itfaiye ekiplerince kısa sürede söndürüldü. 
     Yoğun duman oluşturan yangın nedeniyle, otelde kalan turistler polis ekiplerince tahliye edildi. 
     Yangın, yolun karşısında bulunan bir başka otelde kalanlar arasında da paniğe yol açtı. 
     Otellerdeki bazı turistlerin çıplak olarak dışarı çıktıkları ve üzerlerini havluyla örterek polis araçlarına bindikleri görüldü. 
     Turistler, elektrik kontağından çıktığı sanılan yangının söndürülmesinin ardından odalarına geri döndü. 
     





</TEXT>
</DOC>
