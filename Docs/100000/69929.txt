<DOC>
<DOCNO> 69929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/spor/aspo.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
HAGİ'YE TEKLİF 
</HEADLINE>
<TEXT>

Lucescu, Galatasaray’ın unutulmaz yıldızına yardımcı hocalık önerdi. Rumen Teknik Direktör’ün, yönetime de açmayı düşündüğü proje için Hagi süre istedi 
     Gece zirvesi 
     GALATASARAY Teknik Direktörü Lucescu, davetli olarak İstanbul’a gelen Hagi’ye yardımcılık teklif etti. Liverpool maçı sonrası efsane yıldızı, Yeşilköy’deki evinde gece 01.00’de konuk eden Rumen hoca, "Taraftarın sana olan sevgisini gördün. Camia seni unutmadı. Üstelik boştasın. Gel, bu takımı birlikte zafere taşıyalım. Tabii, önce yönetim kuruluyla da görüşmem gerek. Konuyu Başkan Mehmet Cansun ve ekibine hemen ileteyim" dedi. 
     
     "Futbola dön" 
     HAGİ, Lucescu’nun ve Galatasaray taraftarının ilgisine çok sevindiğini söyledi. Unutulmaz oyuncu, teklifi düşünmek istediğini, karar vermek için zamana ihtiyacı olduğunu iletti. Lucescu’nun, Hagi’ye "Galatasaray’da istersen futbola da dönebilirsin" önerisini getirdiği de bildirildi. Hagi’nin hocalık konusunda tek adam olmak istediği, ancak Lucescu’nun da teknik menajerliğe soyunarak bu sorunu çözebileceği belirtildi. 
     
     "Rüyama girdi" 
     LUCESCU, maçla ilgili yorumunda da futbolcularını göklere çıkarırken, kaçan üç puana kahrolduğunu ifade etti. Rumen hoca şöyle konuştu "Liverpool’un golü, gece rüyama girdi. Bir anlık gaflet pahalıya patladı. Oynanan futbola şapka çıkartıyorum. Ama sonucu düşününce şapkamı indiriyorum. Sırrımız yok. Bir hoca olarak, herkesi her an oynayacakmış gibi hazırlıyorum. İpler h l elimizde. Şansımız henüz bitmedi." 
     
     İlginç anlaşma 
     YÖNETİMİN, Lucescu ile resmi sözleşme imzalamadığı ortaya çıktı. İki taraf arasında varılan prensip anlaşmasına göre, haziranda Rumen hoca isterse Cim - Bom’u bırakacak ya da Sarı - Kırmızılı kulüp, Lucescu ile mukavele yapmayacak. Haziranda anlaşma sağlanırsa, iki yıllık sözleşme imzalanacak. Bu mukaveleye koyulacak tazminat maddesine göre, yollarını ayıracak taraf bir yıllık ücret ödeyecek. 
     



 SPOR 




















</TEXT>
</DOC>
