<DOC>
<DOCNO> 51283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sondun21.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'yi protesto için Prens Charles'a güllü saldırı 
</HEADLINE>
<TEXT>

     İngiltere Veliahtı Prens Charles, Baltık ülkelerine düzenlediği 5 günlük gezinin son durağı olan Letonya'da, İngiltere'nin Afganistan'a yönelik harekatta yer almasını protesto eden bir kadının güllü saldırısına uğradı. 
     Prens Charles, Riga'da ülkenin bağımsızlığına adanan bir anıtın çevresinde çocuklarla sohbet ederken, 20 yaşlarındaki bir kadın, prense yaklaşarak, bir demet gülle yüzüne vurdu. 
     Charles, saldırı karşısında korkarak geri çekilirken, saldırgan, yakalanarak polise teslim edildi. 
     Saldırgan kadın, gazetecilere, İngiltere'nin Afganistan harerakatına katılmasını protesto etmek için böyle bir eylem yaptığını söyledi. 
     Prens Charles, saldırıdan sonra bir şey olmamış gibi çocuklarla sohbet etmeyi sürdürdü. 
     Baltık ülkeleri, ABD liderliğindeki Afganistan harekatını destekliyor. 
     






</TEXT>
</DOC>
