<DOC>
<DOCNO> 69392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/yasam/ayas.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Korku çiftliği 
</HEADLINE>
<TEXT>

"Bir, iki, üç.." derken tam 50 fahişe kayboldu. Delilleri takip eden polislerin yolu ise hep aynı yerde kesişti Robert William Pickton’ın domuz besi çiftliği 
     DIŞ HABERLER SERVİSİ 

     Kanada’nın Vancouver kentinde son 20 yılda art arda kayıplara karışan 50 kadar fahişenin akıbetini araştıran polisin ulaştığı bulgular sonucunda soruşturma bir domuz çiftliği ve onun sahibi üzerinde odaklandı. Şimdilik sadece iki kadının öldürülmesiyle suçlanarak tutuklanan çiftlik sahibi Robert William Pickton, iddiaları reddetti. Ancak çiftliğin, bölgedeki fahişelerce iyi bilinmesi, fahişelerin sık sık kendilerini bir çiftlikteki partilere davet eden Çiftlik Willy’ diye birinden söz etmeleri, Pickton etrafındaki şüphe çemberini daralttı. 
     
Cesetler aranıyor      80’in üzerinde araştırmacı, çiftliğin her santimini cinayetlere ilişkin bir iz bulabilmek amacıyla didik didik arıyor. 20 yıllık süre içinde farklı zamanlarda ortadan kaybolan 50 fahişe ise ceset olmadığı için ölü olarak değerlendirilemiyor. Polis, bu kadınlardan en az ikisinin Pickton tarafından öldürüldüğüne ilişkin sağlam delilleri olduğunu söylüyor. 
     



 YAŞAM 



















</TEXT>
</DOC>
