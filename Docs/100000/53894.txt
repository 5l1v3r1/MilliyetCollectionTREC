<DOC>
<DOCNO> 53894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sondun07.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas lideri öldürüldü... 
</HEADLINE>
<TEXT>

     Aşırı dinci Hamas örgütünün üst düzey askeri liderlerinden Mahmut Ebu Hanud'un, dün, İsrail tarafından Batı Şeria'nın Nablus kentinde yapılan roketli saldırı sırasında öldüğü bildirildi. 
     Hamas sözcüsü Adnan Asfur, ''Cenin hastanesindeki bir pataloğun Ebu Hanud ailesine verdiği bilgiye dayanarak, söz konusu cesedin Ebu Hanud'a ait olduğu teyit edilmiştir'' dedi. 
     Cenin kentinden açıklamada bulunan bir başka Hamas sözcüsü de Ebu Hanud'un kömür haline gelmiş cesedinin getirildiği hastanedeki doktorların, Hamas askeri liderinin öldüğünü ilan ettiklerini belirtti. 
     Gözlemciler, Ebu Hanud'un, İsrail tarafından takip edildiğine ve daha önce de birçok kez öldürülmeye çalışıldığına işaret ediyorlar. 
     






</TEXT>
</DOC>
