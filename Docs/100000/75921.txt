<DOC>
<DOCNO> 75921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/yasam/yas05.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağaçların İDAMINA...’ 
</HEADLINE>
<TEXT>

Bodrum’da bir çift, Yargıtay onayıyla tam 18 yıllık Kıbrıs akasyalarını gözyaşlarıyla kesti 
     YAŞAR ANTER Bodrum DHA 

     Emekli binbaşı Ergün Ertunga 63 ile eşi Gönül Hanım, 18 yıl önce Torba’da ev yaptırdı ve bahçelerine de çeşitli çiçekler ile Kıbrıs akasyası, mimoza ve çam fidanı dikti. 
     Ve herşey, gurbetçi Bahattin - Gülgün Aybat çiftinin, Ertungalar’ın sahilden 200 metre uzaklıktaki evinin yanında üç yıl önce ev almaları ile başladı. Ertunga çifti, Aybat çiftine borç olarak dokuz torba çimento verdi ve bir süre sonra bunu geri isteyince komşuların arası açıldı. Bahattin Aybat, komşularını sık sık "Deniz manzaramızı kapatıyorsunuz. Can güvenliğimiz tehlikede, ağaçlarınızı kesin" diye uyarmaya başladı. 
     
     Temyize gittiler ama... 
     Ertungaların yeşile dokunmayınca, gurbetçi çift 2. Asliye Hukuk Mahkemesi’nde dava açtı. 
     İki ay önce sonuçlanan davaya bakan H kim Ahmet Tuncay, bahçedeki ağaçların kesilmesine ve çiçeklerin, komşu evin manzarasını kapatmayacak şekilde düzenlenmesine karar verdi. 250 milyon liralık avukatlık ve mahkeme masrafını da Ertunga çiftinin ödemesi kararlaştırıldı. Kararı şaşkınlıkla karşılayan çift, Yargıtay’a başvurup temyiz etti. 
     
     Bari çamı kurtaralım’ 
     Ancak Yargıtay da mahkeme kararını onadı. Bunun üzerine Ertunga çifti, 18 yıllık Kıbrıs akasyasını gözyaşları içinde elleri titreyerek kesti. Ve Ergün Ertunga işte böyle isyan etti 
     "Akasyanın manzarayı kapattığını bahane edip dava açtılar. Oysa evleri kaldırsanız bile buradan deniz görülmez. Almanya’dan gelip sadece bir ay kalıyorlar. Tüm hukuki işlemleri yeniden başlatacağız. Bir ağacımızı daha kesmeyiz." 
     



 YAŞAM 




















</TEXT>
</DOC>
