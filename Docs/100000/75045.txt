<DOC>
<DOCNO> 75045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/yasam/yas05.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kent yok oldu 
</HEADLINE>
<TEXT>

Afganistan’ı vuran 6 şiddetindeki deprem, Baglan eyaletinin başkenti Nahrin’in yüzde 90’ını yerle bir etti 
     DIŞ HABERLER SERVİSİ 

     Geçen pazartesi günü Afganistan’ın kuzeyini vuran 6 büyüklüğündeki depremin korkunç görüntüsü, günler geçtikçe daha da iyi anlaşılıyor. 
     Afgan yetkililer, sarsıntıdan en fazla etkilenen Baglan eyaletinin başkenti Nahrin’in yüzde 90’ının yıkıldığını açıkladı. Bölgedeki basın kuruluşları da, neredeyse her evin yıkıldığı kentte insanların elleriyle enkaz kazarak cesetleri çıkarmaya çalıştığını bildirdi. Afganistan’daki uluslararası Güvenlik Destek Gücü’nden ISAF Teğmen Tony Lawrence de, arama ve kurtarma ekiplerinin deprem bölgesinde olduğunu belirterek, Nahrin ve çevresindeki köylerde ölenlerin sayısının artmasından endişe ettiklerini söyledi. 
     
Bombalar’ mı tetikledi      SEMA EMİROĞLU New York 

     Afganistan’da büyük can kaybına yol açan deprem, bilim adamlarının aklına Sarsıntıya ABD bombardımanı mı yol açtı’ sorusunu getirdi. New York Times gazetesinin dün yayınlanan bilim ekinde görüş bildiren Columbia üniversitesi’nden Dr. Arthur LernerLam, bir ton patlayıcının yaydığı enerjinin, Richter Ölçeği’ne göre 1.5-2’lik bir depremde yayılan enerjiye eşit olduğunu kaydetti. ABD, normal binlerce bomba haricinde, her biri 7 ton ağırlığındaki BLU 82’ bombalarından da onlarcasını Tora Bora mağralarına attı. 
     
     
     



 YAŞAM 




















</TEXT>
</DOC>
