<DOC>
<DOCNO> 92223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/soneko25.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Standard and Poor's Türkiye'nin kredi notunu düşürdü 
</HEADLINE>
<TEXT>

     Kredi derecelendirme reyting kuruluşlarından Standard and Poor's S and P , Türkiye'nin ekonomik görümünü pozitiften durağana çevirdi. 
     S and P, Türkiye'nin B - olan kredi notunu ise değiştirmedi ve aynen teyit etti. 
     Kredi derecelendirme reyting 
     kuruluşlarından Standard and Poor's S and P , Türkiye'nin B - olan kredi notunu değiştirmezken, ekonomik görümünü pozitiften durağana çevirdi. 
     S and P'den konuya ilişkin yapılan yazılı açıklamada, siyasi belirsizliğin, ekonomideki kazanımların kaybedilmesine neden olabileceği uyarısında bulunuldu. 
     Açıklamada, Hükümeti oluşturan koalisyon partileri liderlerinin erken seçimi benimsememesine rağmen, Başbakan Ecevit'in sağlık durumu ile gerektiğinde yerini kimin alacağının belli olmaması gibi unsurların, Hükümetin etkinliğini azaltarak, erken seçimi zorlayabileceği kaydedildi. 
     Ayrıca Hükümetteki bir değişikliğin, seçim kampanyası çerçevesinde, IMF destekli ekonomik programın uygulanmasını da riske sokabileceği ifade edildi. 
     Bütün bu belirsizliklerin, Hazine bonalarının faiz oranlarının yükselmesine neden olduğu, faiz oranlarının IMF destekli ekonomik program çerçevesinde bulunmasına rağmen, siyasi belirsizliğin devam etmesi halinde, şimdiye kadar elde edilen ekonomik kazançların da kaybedilebileceği ifade edildi. 
     S and P analisti Ala el-Yusuf ise faizlerin düşmesiyle, bu yılın beş ayında hakim olan elverişli ekonomik ortamın, Başbakan Bülent Ecevit'in sağlık durumu ve AB'ye üyelik görüşmelerine başlamak için gereken siyasi reformlar konusunda koalisyondaki görüş ayrılıkları nedeniyle kesildiğini, bu türden elverişli ortamın, gelecek genel seçimlerden önce geri gelmesinin mümkün görünmediğini bildirdi. 
     Analist Yusuf, seçimle ilgili siyasi belirsizliğin giderilmesinin de önemine işaret etti. 
     Bu arada Türkiye'nin görünümünde yapılan düzenlemeye paralel, Türk Eximbank'ın döviz cinsinden görünümü de, pozitiften durağana çekildi. 
     





</TEXT>
</DOC>
