<DOC>
<DOCNO> 57761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/soneko03.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur, 1 çift ayakkabı için 27 saat çalışmak zorunda... 
</HEADLINE>
<TEXT>

     Türkiye Kamu Çalışanları Sendikaları Konfederasyonu'nun Türkiye Kamu-Sen yaptığı araştırmaya göre, ortalama 288 milyon lira maaş alan bir memur, 1 kilogram et satınalabilmek için 3 saat 3 dakika çalışmak zorunda. 
     Konfederasyon'un Ekonomik ve Sosyal Araştırmalar Merkezi tarafından yapılan araştırmaya göre, ortalama 288 milyon lira maaş alan memurun, 1 kilogram beyaz peynir satın alabilmesi için 2 saat 20 dakika, 1 kilogram kuru fasulye için 1 saat 10 dakika, 1 kilogram yoğurt için 38 dakika, 1 kilogram zeytin için ise 2 saat 13 dakika emek harcaması gerekiyor. 
     Araştırmaya göre, memurlar giyim gereksinimlerini karşılamak için de çok uzun süre çalışmak zorundalar. Hesaplamalara göre, ortalama maaş alan memurun bir çift ayakkabı satın alabilmek için toplam 27 saat 2 dakika başka bir ifadeyle 3.5 işgünü çalışması gerekiyor. Aynı memur bir takım elbise satın alabilmek için de toplam 72 saat 7 dakika, başka bir ifadeyle yaklaşık 9 işgünü çalışmak zorunda. 
     






</TEXT>
</DOC>
