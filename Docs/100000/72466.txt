<DOC>
<DOCNO> 72466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/siyaset/siy04.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’den Kürtçe yayın yorumu 
</HEADLINE>
<TEXT>
TRT-Int’te olabilir 
     ANKARA Milliyet 

     DYP Genel Başkanı Tansu Çiller, eğitimin resmi dilde olması gerektiğini belirtirken, TRT-Int kanalından Kürtçe yayın yapılabileceğini söyledi. 
     Çiller, partisinin grup toplantısında, eğitimin tek dilde olmasının gerekliliğine işaret etti. "Anadilinde konuşmak herkesin hakkıdır, ama eğitim resmi dilde olmalıdır, o da Türkçe’dir" diyen Çiller, şöyle konuştu 
     "Türkiye’nin etrafında Azerbaycan, Türkmenistan vardır. Araplar vardır, Kürt unsurlar vardır. Bunların bir bölümü bizim vatandaşlarımızın da yakınlarıdır. TRT-Int’ten bunlara yönelik yayın yapılabilir. Bunu tartışabilir Türkiye, ama bunun ötesinde acil adımlar atmayın, dikkatli olun." 
     Abdullah Öcalan’ın idamı konusunda hükümet ortaklarını eleştiren Tansu Çiller, seçim öncesinde halka verdikleri sözleri tutmalarını istedi. 
     



 SİYASET 











</TEXT>
</DOC>
