<DOC>
<DOCNO> 86073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun09.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan Devlet Başkanı Müşerref "Savaşa hazırız" 
</HEADLINE>
<TEXT>

     Hindistan, Pakistan'ın yaptığı füze denemesinin kendilerini ''etkilemediğini'' açıkladı. 
     Hindistan Savunma Bakanlığı sözcüsü P.K. Bandyopandhyay, ''Pakistan'ın yaptığı füze denemesinden etkilenmedik. Bu konuda yapacak hiçbir yorumumuz yok. Dışişleri Bakanlığı, bu konuda daha önce bir açıklama yapmıştır'' dedi. 
     Hindistan Dışişleri Bakanlığı'nın bildirisinde, ''Hindistan hükümeti, Pakistan'ın iç siyasetine yönelik bu gibi eylemlerden etkilenmemektedir'' denilmişti. 
     Öte yandan Pakistan Devlet Başkanı Pervez Müşerref, Hz. 
     Muhammed'in doğum yıldönümü dolayısıyla yapılan törende yaptığı konuşmada, ''Savaş istemiyoruz, ama savaşa hazırız'' dedi. 
     Müşerref, orta menzille füze denemesinin başarılı bir şekilde fırlatılması nedeniyle Pakistanlı bilim adamlarını kutladı ve alkışlar arasında üç kez tekbir getirerek konuşmasını tamamladı. 
     





</TEXT>
</DOC>
