<DOC>
<DOCNO> 74137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/spor/spo06.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa festivali 
</HEADLINE>
<TEXT>

Şampiyonlar Ligi ve UEFA Kupası çeyrek final kuraları dün çekildi. Bayern Münih ile Real Madrid eşleşti 
     ŞAMPİYONLAR Ligi’nde çeyrek final kuraları dün İsviçre’nin Nyon kentinde çekildi. Galatasaray’ın ikinci turda elendiği grupta yer alan takımlardan Barcelona, Yunanistan’ın Panathinaikos takımı ile eşleşirken, ilk maçı rakip sahada oynayacak. İngiliz Liverpool ise Bayer Leverkusen ile sahasında karşılaşacak. Diğer eşleşmeler ise Deportivo - M.United, B.Münih - R.Madrid şeklinde oldu. Çeyrek finalde ilk maçlar 2 - 3, rövanşlar ise 9 - 10 Nisan’da oynanacak. 
     UEFA Kupası’nda ise iki İtalyan takımından, Emre ve Okan’ın forma giydiği Inter, Hollanda’nın Feyenoord takımı ile eşleşirken, Ümit Davala’nın yer aldığı Milan ise Alman Borussia Dortmund’a düştü. Bu kupada da yarı finalin ilk maçları 4 Nisan Perşembe, rövanş maçları ise 11 Nisan Perşembe yapılacak. 
     
Valencia çöktü      ŞAMPİYONLAR Ligi’nde son iki yılın finalisti olan Valencia, UEFA Kupası’na dramatik bir şekilde veda etti. 1-1’in rövanşında İnter’e 1-0 mağlup olan İspanyol ekibi, 10 yıllık aradan sonra Mestella Stadı’nda da ilk kez kaybetti. Eski Teknik Direktörü Cuper’e karşı bu yenilgiyi tadan Valencia karşısında Toldo kırmızı kart görünce Farinos da son beş dakikada İnter kalesini korudu. 
     



 SPOR 




























</TEXT>
</DOC>
