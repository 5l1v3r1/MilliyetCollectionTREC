<DOC>
<DOCNO> 76207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/soneko19.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'ten günün tartışması "atamalar" hakkında açıklama... 
</HEADLINE>
<TEXT>

     Devlet Bakanı Kemal Derviş, Kurullarda yapılacak atamaları da kapsayan tasarı konusunda, ''konuya ilişkin değişikliklerin, söz konusu tasarının TBMM Genel Kurulu'nda görüşülmesi sırasında, önerge verilmesi suretiyle yerine getirilmesinin öngörüldüğünü'' bildirdi. 
     Derviş'in makamından yapılan açıklamaya göre, Başbakanlığa, Bazı Kanunlarda Değişiklik Yapılmasına Dair Cumhurbaşkanı ve Başbakan'ın yetkilerini sınırlayan Kanun Tasarısı'nda değişiklik yapılmasını isteyen bir bilgi notu gönderildi. 
     Açıklamada, tasarının 24 Kasım 2000 tarihinde Türkiye Büyük Millet Meclisi TBMM Başkanlığı'na intikal ettiğini hatırlatıldı. 
     Açıklamada, tasarıdan, idari ve mali özerklik statüsünde kurulmuş ve kurulacak kamu kuruluşlarının da kapsama alındığı, dolayısıyla idari ve mali özerkliğe haiz kurum kurulların, mevcut atama usul ve yetkilerininin değişeceği yorumunun çıkabildiği ifade edildi. 
     Buna göre, söz konusu teknik yanlışın ortadan kaldırılabilmesi amacıyla, Devlet Bakanlığı'ndan Başbakanlığa, ilgili tasarıda değişiklik yapılması hususu ve gerekçelerini içeren bir bilgi notu arzedildi. 
     Sonuçta konuya ilişkin değişikliklerin, söz konusu Tasarı'nın TBMM Genel Kurulu'nda görüşülmesi sırasında önerge verilmesi suretiyle yerine getirilmesi öngörüldü. 
     






</TEXT>
</DOC>
