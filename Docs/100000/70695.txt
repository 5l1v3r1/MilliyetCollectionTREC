<DOC>
<DOCNO> 70695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sondun18.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan aşırı sağı AB'nin devlet oluşturma girişiminden rahatsız 
</HEADLINE>
<TEXT>

     İtalya'da hükümet ortaklarından Kuzey Birliği partisinin lideri Umberto Bossi, teknokratların yönetimi olarak tanımladığı Avrupa Birliği'nin AB süper devlet oluşturma projesinin özgürlük için risk olduğunu savundu. 
     Partisinin, hafta sonu yapılan kongresinde konuşan, reformlardan sorumlu Devlet Bakanı Bossi, ''Avrupa Birliği bir teknokratlar yönetimi'' ifadesini kullandı. 
     Avrupa'nın reformlar yaparak süper devlet olarak birleşme projesini ''Özgürlüğümüzü tehlikeye atan tartışılmaz bir mesele. Süper devlet, komünistlerin ve ekonomistlerin, yani yeni devrimcilerin modeli'' diye yorumlayan Bossi, süper bürokratların, teknokratların Avrupa'sına ''hayır'' dedi. 
     Kongre sırasında Kuzey Birliği'nin AB içinde alınan ortak tutuklama emirleri ve adalet konularındaki kararları da eleştirildi. 
     Öte yandan kongrenin son gününe İtalya Başbakanı Silvio Berlusconi ve Başbakan Yardımcısı Gianfranco Fini de katıldı. 
     Berlusconi konuşmasında, ''Birlikte kaybetmeyen olacağız'' dedi. 
     Bu arada ülkenin kuzeyinde zaman zaman izlediği ayrımcı politikayla tanınan Kuzey Birliği'nin kongresinde, kuzeyde üretilen bazı ürünlerin ''Made in Padania'' etiketleriyle dağıtıldığı görüldü. 
     






</TEXT>
</DOC>
