<DOC>
<DOCNO> 74866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/yazar/temelkuran.html </URL>
<DATE> 2002/03/27/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Marazını sevdim 
</HEADLINE>
<TEXT>

     Simdi sen kendini kıymetli sanıyorsun belki. Belki de büsbütün kıymetsiz. Oysa hayatın neresine varabilmişse, hayatın orasına gelebilmişleri buluyor insan. Hala yanyanaysalar eğer, kimse kimseye ne eksik ne fazla. Bunu sen de gizlice biliyorsun aslında 
     Herkes hak ettiğinin yanında 
     Ağır gelebilir bu cümle kimilerine. Eğer kişi ilişkinin kötü gidişhatının nedenine kafa yormamak için dönüp dönüp kendinin fazla gelişini onaylıyorsa. Esasında kişi, az gelişinde de müptezel bir sığınak bulabilir eğer isterse. Oysa birlikte duruyorsa iki kişi, mutlaka bir denklik vardır o işte. Bir eşitlik vardır, sen bulmak için düşünmeye üşensen de. İki kişi beraber ise eğer, mutlaka eşitleniyorlardır "dip değerlerde". 
     
     Dip değerler 
     Şimdi şu havalı hallerini bir kenara bırakırsak eğer, bırakabilirsek tabii, sen kendinin içini bildin mi O en gizlideki arsız ihtiyaçları, bebek işi zaafları, hiç de soylu olmayan istekleri... O zaman nereden bileceksin kimi hak ettiğini, neyi hak etmediğini 
     Oysa ilişkilerin gizi o diplerde. Eğer gidemiyorsan çok istesen de ya da kalamıyorsan birbirinize ne kadar "uygun" olduğunuzu içinden tekrar ederken bile... Mutlaka birbirini karşılayan ya da bozan bir maraz var ikinizin dibinde de. 
     Herkesin, tozunu kaldırmak, çamurunu bulandırmak istemediği bir marazı vardır o kadar derine inildiğinde. Bir ilişki sürüp gidiyorsa eğer, mutlaka bir ilgisi vardır o derinliklerde olup bitenlerle. 
     
     Tedavisi mümkün olan 
     Hangi ilişki "doğrudur" peki, "sağlıklı", tabii eğer böyle sıfatlara cüret edilirse Ya da ne olur kişilerden biri ilişkiyi sürdüren marazını öyle ya da böyle tedavi ederse Hatta birinden biri bir başka marazının karşılığını bulmak için hayatın içine düşüverirse... 
     "Ben yokken gel, eşyalarını alölar, "Anahtarı masaya bırakırsınölar, "Kendine iyi bakölar ve olup biteni mantıklı bir şekilde açıklayamamalar... 
     Belki de en uzun ilişkiler, karşılığı iyi bulunmuş ve en tedavisi mümkün olmayan marazlar üzerine kurulurlar. Belki de en sağlıklı olanlardır onlar. Her ne demekse, en doğru olanlar. 
     
     







Türkiye'nin neresi model 


Cepten uyarı 


Yılmaz Türban yasağı değişmez 


AB’de alternatif aramayalım 


Ekonomide bıçak sırtı Arjantin tehlikesi bitti mi 


10. yıl... 100. yıl 


Vakıf üniversiteleri neler yapıyor 2 


Türkiye yabancı sermaye çekmede 52’nci 


Rüyada bile uyanık olmak 


Zor aki görev... 


Herkesi kendimiz gibi zannederiz... 


Nasıl geçti habersiz o güzelim yıllar 


Derin ilişkilerin sığ devleti 


Bilmeyenler ve bilenler... 


Biz 80’lik liderlere müstahakız 


Marazını sevdim 


Hakkını kullanacak ama şimdi değil 


Savunma için zorunlu harcamalar’ devam ediyor 


</TEXT>
</DOC>
