<DOC>
<DOCNO> 98401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sontur28.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da "Pole" pozisyonunda Schumacher var... 
</HEADLINE>
<TEXT>

     Formula 1'de yarın yapılacak Almanya Grand Prix'sinde ''pole'' pozisyon Ferrari'nin Alman pilotu Michael Schumacher'in oldu. 
     Geçen hafta 5 kez dünya şampiyonluğuna ulaşarak Juan Manuel Fangio'nun bu daldaki rekorunu egale eden Schumacher, oldukça riskli bir yarıştan sonra ''pole'' pozisyonu almayı başardı. 
     Schumacher'in bu sezon 4, 2 ay önce yapılan İspanya Grand Prix'sinden sonra ilk, kariyerinde ise 47. kez ''pole'' pozisyonu oldu. 
     Hockenheim'daki yarıştan sonra Alman pilot, ''Bu pistte ''pole'' pozisyonu kazanmak benim rüyamdı'' dedi. 
     Schumacher, kariyerinde 61 yarış kazanarak Formula 1'de en çok yarış kazanan sporcu durumunda. 
     Bugünkü sıralama turlarında Michael'in kardeşi ve BMW Williams'ın pilotu Ralf Schumacher ikinci, Ferrari ekibinden Rubens Barichello üçüncü, BMW Williams'dan Juan Pablo Montoya dördüncü, McLaren Mercedes'den Kimi Raikkonen beşinci, Jordan ekibinden Giancarlo Fisichella altıncı oldu. 
     





</TEXT>
</DOC>
