<DOC>
<DOCNO> 87246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sonspo22.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan radyosu "Türkler başarı yolunda istikrarlı adımlar atıyor" 
</HEADLINE>
<TEXT>

     17. Dünya Kupası finallerine katılan Türk Milli Futbol Takımı'nın son yıllarda çizdiği başarı grafiğini değerlendiren Yunan Özel Flash Radyosu, ''Komşumuz başarı yolunda istikrarlı adımlarla yürüyor'' yorumunu yaptı. 
     Türk Milli Takımı'ın 48 yıl aradan sonra Dünya Kupası finallerine katılmasıyla Türkiye'de adeta bayram havası yaşandığını belirten radyo, ''Kırmızı-beyazlılar Uzakdoğu sahalarına bileklerinin hakkıyla gittiler'' dedi. 
     Türk futbolunun ''devrimcisinin'' teknik direktör Fatih Terim olduğunu vurgulayan radyo, Terim'in 1999 yılı UEFA Kupası karşılaşmalarında Galatasaray'ı Avrupa'nın zirvesine taşıdığını hatırlattı. 
     ''Türkiye'nin bu sezonki başarısının mimarı da Şenol Güneş'tir'' diyen Flash, ''Komşumuzun Uzakdoğu sahalarındaki hedefleri büyük. Bu hedefe ulaşılması için Türk futbolunun yıldızları, AC Parma'da yeniden doğan Hakan Şükür, FC Interli Emre Aşık ve Okan Buruk, TSV Bayer 04 Leverkusenli Yıldıray Baştürk ile AC Milanlı Ümit Davala'nın başrolü oynayacakları kesindir'' değerlendirmesinde bulundu. 
     





</TEXT>
</DOC>
