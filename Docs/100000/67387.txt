<DOC>
<DOCNO> 67387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yasam/yas02.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Neden yaptın baba ’ 
</HEADLINE>
<TEXT>

Sabah göreve giden genç üsteğmen, eve dönünce korkunç bir manzarayla karşılaştı. Babası, kız kardeşini ve annesini tek kurşunla öldürüp intihar etmişti 
     MUSTAFA SARIİPEK , KAAN KAYA MARMARİS DHA 

     17 Ağustos 1999’daki Gölcük depreminden kurtulan Tezcan ailesi, küçük oğulları Üsteğmen Hakan Tezcan’ın görev yaptığı Marmaris’e göç ederek Beldibi’ne yerleşti. Sedirkent Sitesi 9 numaralı evde oturan Tezcan ailesinin oğulları Üsteğmen Hakan Tezcan, dün sabah saat 07.30’da Marmaris Aksaz Deniz Üs Komutanlığı’ndaki görevine gitmek üzere evden ayrıldı. 
     Saat 08.00 sıralarında birliğine geldiğinde evi arayan Üsteğmen Tezcan, telefona yanıt alamayınca geri döndü. Üsteğmen Tezcan, evin kapısını açtığında babası emekli polis Cengiz Tezcan 58 , annesi Ayşe Tezcan 51 ve kızkardeşi Betül Tezcan’ın 23 kanlar içindeki cesetleriyle karşılaştı. 
     Cengiz Tezcan eşi Ayşe ile kızı Betül’ü beylik tabancasıyla öldürdükten sonra intihar etmişti. Komşular silah sesi duymamışlardı, çünkü Cengiz Tezcan ateş ederken yastık kullanmıştı. 
     
     Plakalı bisiklet sahibi 
     Gölcük depreminden kurtulduktan sonra küçük oğlunun görev yaptığı Marmaris’e yerleşen Cengiz Tezcan ilçede anahtar yapan bir dükkanda çalışıyordu. İlçede plakalı tek bisikletin sahibi olarak tanınan Cengiz Tezcan’ın iki gün önce bir kasetçiye girip "Kızım Ceylan’ın kasetini istiyor. Param yok. Al şu iki milyonu gerisini sonra vereyim" dediği, ertesi gün 1 milyon lira verip "Kalanını param olunca öderim" dediği öğrenildi. 
     
     Komutan inceledi 
     Beldibi’ndeki korkunç olaydan sonra olayı öğrenen Aksaz Deniz Üs Komutanı Tuğamiral Ahmet Aksoy olay yerine gelerek, incelemede bulundu. Olaya el koyan Cumhuriyet Savcısı Güngör Erkoç soruşturmayı sürdürüyor. 
     



 YAŞAM 






















</TEXT>
</DOC>
