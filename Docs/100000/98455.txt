<DOC>
<DOCNO> 98455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/yasam/ayas.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Damalı bayrak İstanbul’a yakın 
</HEADLINE>
<TEXT>

2005’te Türkiye’ye gelmesinin önü açılan Formula1 için yarışan iller arasında en şanslısı şimdilik İstanbul 
     ŞÜKRAN PAKKAN İstanbul 

     Yarışseverlerin gerçeğe dönüşen hayali Formula 1 yarışlarının 2005 yılı parkuru için kıyasıya rekabete giren İstanbul, İzmir, Antalya ve Kırşehir, tanıtım raporlarını gönderdi. 
     Seçimde, adayların şehir sunumu, pist, coğrafi, beşeri ve ekonomik durum, tarihi, yatak ve konaklama kapasitesi, havalimanı, otoban, ulaşım ağı, sağlık kuruluşları, elektrik ve su kaynakları, limana yakınlık, bölgenin maddi desteği, gönüllü çalışacak kişi sayısı önem taşıyor. Türkiye Otomobil ve Motor Sporları Federasyonu TOMSFED Başkanı Mümtaz Tahincioğlu da, elemelerin salı günü Akmerkez’de yapılacak sunum ile sona ereceğini, sonuçların da 10 gün içerisinde açıklanacağını belirtti. Formula 1 için yarışan adaylar ve avantajları şöyle 
     
     İSTANBUL 
     Konum Kara, hava ve deniz ulaşımı için ideal. Uluslararası organizasyonlara alışık. 
     Otel 57 bin 747 oda. 
     Pist Kenerburgaz’da Hazine’ye ait 5 bin dönüm arazi. 
     Ulaşım Üç liman, otoban, metro ile ulaşımı yeterli. 
     Hastane 192 hastane, 33 bin 821 yatak. 
     Gönüllü 250 bin kişi. 
     
     ANTALYA 
     Konum En büyük avantajı otelleri ve çok turistik olması. Pist koşulları çok uygun. Dezavantajı yetersiz karayolları. 
     Otel 400 bin yatak 
     Pist Kepezüstü’nde Orman Bakanlığı’nın 8.500 dönüm arazisi. 
     Ulaşım Bir liman ve havalimanı. 
     Hastane 7 özel, 1 devlet hastanesi, 10 tam teşekküllü klinik. 
     Gönüllü 120 bin kişi. 
     
     İZMİR 
     Konum Otomobil yarışlarında deneyim sahibi. Formula 1 için Selçuk seçildi. Tarihi ve turistik bir bölge. Dezavantajı, sakin ve İzmir’den uzak olması. 
     Otel 200 bin 210 yatak Çeşme ve Kuşadası dahil . 
     Pist 3 bin 500 dönüm ve devlete ait. 
     Ulaşım Lokal bir havalimanı ve 15 kilometre uzakta bir limanı var. 
     Hastane 3 devlet ve 3 özel hastane 
     Gönüllü çalışacak 150 bin kişi 
     
     KIRŞEHİR 
     Kırşehir, Devlet Bakanı Ramazan Mirzaoğlu’nun ricası ile adaylar arasına girdi. Ancak diğer adayların yukarıdaki bilgileri içeren kalın sunum raporlarıyla girdiği rekabete, Kırşehir sadece üç sayfalık bir tanıtım metniyle karşılık verebildi. 
     



 YAŞAM 














</TEXT>
</DOC>
