<DOC>
<DOCNO> 88800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/spor/spo09.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
BRAVO ELVAN 
</HEADLINE>
<TEXT>

Uluslararası Cezmi Or Atletizm Yarışları’nda 3000 metre bayanlarda 8.41.49’luk derecesiyle Avrupa rekoru kırdı 
     57. Uluslararası Cezmi Or Atletizm Yarışmaları’nda sporcularımız fırtına gibi esti. 26 ülkeden 226 sporcunun katıldığı müsabakalarda 3000 metre bayanlarda Elvan Abeylegesse 8.41.49’luk derecesiyle birinciliği kazanırken, 23 yaş altı Avrupa rekorunun da sahibi oldu. Yüksek atlamada Metin Durmuş, 2.26 ile zirveye çıktı, Türkiye rekoruna imza attı. 3000 metre erkeklerde Halil Aktaş 8.08.53 ile ikinci olurken, gençler Türkiye rekorunu da eline geçirdi. Bu kategoride Metin Sazak üçüncü oldu. 
     GÜLLE atmada Fatih Yazıcı, Ufuk Ustuna, İsmail Atalay ilk üç sırayı paylaştı. 100 metrede Nora Güler 11.71’le birinci olurken, Aksel Gürcan ikincilikte kaldı. 4x100 metrede bayan ve erkek takımımız, uzun atlamada da Mesut Yavaş ilk sırada yer aldı. Bayanlar 300 metrede Aksel Gürcan birinci, Anzhela Atroschenko üçüncü, erkeklerde Oğuz Şanal ikinci, gülle atmada Sevda Kalkan birinci, Filiz Kadoğan ikinci, bayanlar üç adımda Ayşegül Baklacı ikinci, 1000 metre erkeklerde Turan Örnek üçüncü oldu. 
     



 SPOR 

































</TEXT>
</DOC>
