<DOC>
<DOCNO> 88909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/guncel/gun01.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyalı’yı papazın karısı yaktı 
</HEADLINE>
<TEXT>

Kaçak girdiği Yunanistan’da Hıristiyan olacağım’ dedi, kiliseye gönderdiler. Papazın karısı ve arkadaşlarıyla birlikte oldu, basılınca kovuldu, planlar bozuldu 
     GÖKHAN KOYGUN DHA 

     Yunanistan’da yakalanınca Hıristiyan olmaya geldim’ diyen Konyalı Abdülkadir Pamukoğlu, gönderildiği Sunyon Ortodoks Kilisesi’ndeki papazın karısıyla birlikte olunca kiliseden kovuldu. Meriç Nehri’nden yüzerek Türkiye’ye geçen ve sınır devriyelerine yakalanan Pamukoğlu, "Papaz beni yakalayınca her şey alt üst oldu, kovuldum" dedi. 
     Konya’nın İmamoğlu köyünde çiftçilik yapan 37 yaşındaki Abdülkadir Pamukoğlu borçları nedeniyle sıkıntılı günler yaşadığı dönemde bir arkadaşının "Avrupa’ya kaçalım, Hıristiyan olalım" teklifini kabul etti. İki kafadar 15 Eylül 2001’de Meriç Nehri’den botla Yunanistan’a geçti. 
     
     Cezaevine gönderildi 
     Fakat Yunan polisine yakalandılar. Polise hıristiyan olmak istediklerini söyleyince de Atina yakınlarındaki Sunyon Ortodoks Kilisesi’ne gönderildiler. Pamukoğlu bir süre sonra rahibin eşi ile aşk yaşamaya başladı. Papazın eşi, ilişkisini komşularına da anlatınca işler karıştı. Pamukoğlu bu nedenle papazın eşinin arkadaşlarıyla da birlikte oldu. Papaz tarafından kovulduktan sonra Patra, Selanik ve Dedeağaç’taki kiliselerde de yedi ay kalan Pamukoğlu, bu kez İsviçre’ye gitmek üzere bindiği trende polise yakalandı. 
     Iraklı olduğunu söyleyince bir mülteci kampına gönderildi. Orada tanıştığı Yavuz Kara ile 4 Haziran günü Meriç Nehri’nden yüzerek Türkiye’ye geçti ve bu kez de Jandarma ekiplerine yakalandı. Hakkında 10 gün hapis cezası ve silahla tehdit suçundan tutuklama kararı olduğu anlaşılan Pamukoğlu tutuklandı. 
     



 GÜNCEL 











</TEXT>
</DOC>
