<DOC>
<DOCNO> 73974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yazar/pulur.html </URL>
<DATE> 2002/03/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İnsanların seslerini duyurması... 
</HEADLINE>
<TEXT>

     TÜRKİYE'de insanlar seslerini duyuramıyor, dilekçelerine cevap alamıyor, şikayetlerini yansıtamıyor, milletvekillerine ulaşamıyor. Zaten büyük kentlerde kimi seçip milletvekili yaptıklarını bile bilemiyorlar. 
     Denemesi bedava 
     Mesela Ankara, İstanbul, İzmir'de bu yazıyı okuyanlar bir çırpıda 10 milletvekilinin adını saysınlar 
     Beşini bile sayamazlar 
     
     KALA kala ellerinde tek kanal kalıyor, o da gazeteler... 
     Lakin gazeteler de, eskisi kadar etkin değil, haber anlayışı da değişti, şikayete muhatap olanların gazetelere verdiği önem de değişti. 
     Eskiden köy kahvesinden, Çankaya Köşkü'ne kadar "Bak gazete ne yazıyor " denilirdi, şimdi ise "Varsın yazsın " deyip geçiliyor. 
     Ama buna rağmen, yine de gazetelerden umut kesilmiyor. 
     Mesela Samsun'un Çarşamba Ovası'na kurulmak istenen fuel - oil ile çalışan iki santral konusu... 
     "Samsun, Spor, Eğitim ve Tanıtma Vakfı" Başkanı Sadi Subaşı ile genel sekreter Ediz Durmuş Bilgin, bizden yana hala umutlular şöyle diyorlar 
     "Daha önce Dalaman ve Bartın'a kurulmak istenen ve yoğun halk tepkisi ile buralara kurulmayan 6 nolu fuel - oil kullanacak 100'er MW'lık 2 adet mobil santral Türkiye'nin verimli ovası olan Çarşamba Ovası'na kurulmak üzeredir. Mobil adı ile en çok 30MW gücünde kurulması için yüzer ve gezer olmak üzere izin verilen bu santrallar yüzer - gezer olmayıp sabit santrallardır. Devletimizin sulama projeleri için yatırımlar yaptığı bu ova göz göre göre katledilecek. Samsun'da büyük bir sivil toplum örgütleri tepkisi olmuştur. Daha önceki başarısız denemelerden aldıkları dersle çok değişik yöntemler uygulamaktalar. Hükümetin bir kanadınca destek gören bu şirketler gözden kaçırarak bu projeyi gerçekleştirmeye çalışmaktadır. Siyasi tercihler uğruna bu ovanın kurban edilmesine hassasiyet göstermeniz dileğiyle saygılarımızı sunuyoruz." 
     
     ÖRGÜTLENMEK demokrasilerde insanların en doğal hakkıdır, aynı işi yapan insanlar bir araya gelir, haklarını korurlar. 
     "Satem" sinema ve televizyon ürünlerinde, yapıtlarında emeği olan yönetmen, senarist, diyalog yazarı, çizgi film animatörleriyle, özgün müzik bestecilerinin meslek birliği... 
     Birlik kurulmuş ama, üyelerinin haklarını koruyamıyorlar... 
     Niye 
     Çünkü, bürokrasiye takılmışlar. 
     "Satem" Genel Sekreteri Feza Sınar yakınıyor 
     "Ancak geçmekte olan her zaman dilimi üyelerimizin yaşamın kendine sunduğu olanaktan faydalanmasını geciktiriyor. Özellikle yıllarını bu mesleğe adamış hasta ve maddi sıkıntı içinde olan sinema sanatçıları, müzisyen arkadaşlarımız gibi telif ücretlerini alarak onurlu bir yaşam sürmeyi talep ediyorlar. 
     Daha çağdaş uygar bir yaşam için Avrupa Birliği'ne üyeliği hedefleyen Türkiye'de asıl eser sahibi konumundaki sinema sanatçıları zor durumda kaldıklarında kültür yaşamlarını onurlu bir şekilde sürdürme hakkından mahrum edilmemelidir." 
     HER gün ulusal ve yerel televizyonlarda onlarca film oynatılır... 
     Bu filmlerde emekleri geçenlerin haklarını hiç düşündünüz mü 
     
     







Sezen Diyarbakır’da 


Amerikan geyiği 


Cheney’nin gezisi 


Tayyip Erdoğan’ın işi zorlaşıyor 


Kasımpaşa - Çankaya 


Kütahya Dumlupınar Üniversitesi 


Yabancı sermaye hesaplarının yönü 


Cheney yanlış mı anlaşıldı 


Nevruz’da zafer işareti... 


Danıştay, Aktaş’ için harekete geçti 


AKP’de Tayyip istifa sesleri 


İnsanların seslerini duyurması... 


Son imparator 


BDDK'ya ödeme yok, Çörtük 40 ortak 


Şakadan beter okur ve kahramanlara En içten saygılarımla... 


İngiltere’ye gidemeyen de, giden de dertli 


</TEXT>
</DOC>
