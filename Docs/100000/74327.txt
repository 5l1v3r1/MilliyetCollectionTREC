<DOC>
<DOCNO> 74327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/yazar/asik.html </URL>
<DATE> 2002/03/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Adaş kentler... 
</HEADLINE>
<TEXT>

     İstanbul’da yaşayıp da "adap erkan" bilmeyenleri taşlamada kullanılan ünlü deyiştir 
     "Bundan başka İstanbul yok hemşerim " 
     Oysa "başka İstanbul" varmış ... Hem de bir değil, iki tane... 
     Dünya kentlerini ayrıntılı olarak tanıtan Microsoft Atlas programında, Afrika üzerinde gezinirken gördük ki... 
     Biri Somali’de - Mogadişu yakınlarında "İstanbull", öteki Mozambik’te "İstambul" iki İstanbul daha var... 
     Bu kadar mı .. Hayır... 
     Atlas programıyla çıktığımız bu küçük dünya turunda, bizim diğer şehirlerin adaşlarına da rastlıyoruz... 
     Mesela başkent Ankara’nın biri Madagaskar’da, diğerleri Nijer ve Gürcistan’da üç adaşı var... 
     Sonra diğerleri... 
     Adana Nijerya’da , Bolu Liberya’da , Bursa Etiyopya’da , Hatay Vietnam’da , Mardin ABD -Pennsylvania’da , Van Kamerun, İsveç, ABD ve İran’da , Aydın Türkmenistan’da , Kars Rusya’da , Kayseri Kazakistan’da , Ağrı Danimarka’da , Aksaray Rusya’da Aksarayski , Batman İran’da , Sinop Türkmenistan’da Sinopa 
     Çoğumuzun bu kardeş şehirlerden haberi yok... Oysa bu şehirler var... 
     
     İnsan, hayvanları yiyene kadar onlara dostça davranan tek hayvandır. 
Samuel Butler 

Hassasiyet      Saadet Partisi Konya milletvekili Lütfü Yalman, TBMM’ye verdiği soru önergesinde Cumhurbaşkanı Sezer’in Gölbaşı’nda 250 milyar liraya satın aldığı villanın kaynağını sormuş... Milletvekilinin Cumhurbaşkanı’na malvarlığını sorma yetkisi yok. Peki neden soruyor Herhalde Cumhurbaşkanının dürüstlüğü üzerinde kuşku yaratmak için... 
     Lütfü Yalman belli ki meraklı biri. Peki acaba eski lideri Necmettin Erbakan’ın profesör maaşıyla 148 kilo altını yaklaşık 2 trilyon TL nasıl biriktirdiğini de bugüne dek hiç merak etti mi Gelin de merak etmeyin. 
     
Günün fıkrası      Recep Tayyip Erdoğan bir lokantada yemek yeyip, hesabı ödedikten sonra tam dışarı çıkacakken, arkadan garsonun sesi duyulmuş 
     - Hesaaaaap 
     Erdoğan, geriye dönerek 
     - Ama ben az önce hesabı ödedim, demiş. 
     Garson, haykırmış 
     - Onu değil ben 1 trilyonun hesabını soruyorum 
     
Ne zaman adam oluruz      Denizlili genç bir mizahçı... Can Sinanoğlu "Ne zaman adam oluruz" başlığı altında bu zor zenaatın şartlarını sıralamış.... Bir bölümü şöyle 

</TEXT>
</DOC>
