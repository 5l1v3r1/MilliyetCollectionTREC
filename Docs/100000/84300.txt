<DOC>
<DOCNO> 84300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yazar/gunes.html </URL>
<DATE> 2002/05/16/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Varsayalım ki Ecevit ayrılma kararı aldı... 
</HEADLINE>
<TEXT>

     Herkes yatıp kalkıp, senaryo üretiyor. "Varsayalım ki Ecevit ayrıldı" deniyor. Anlaşılan kriz bitti, konu kalmadı ki, bunlar konuşuluyor. Açıkçası Ecevit’in bu hafta evinden çıkmama kararı mevcut tevatürü daha da çoğalttı. Bu işi en çok tartışanlar da medya ve işadamları... Ortada temel olarak üç senaryo dolaşıyor. Birincisi, Ecevit’in şu veya bu nedenle hükümetten ayrılması ve tabii hükümetin sona ermesi. İkincisi, Ecevit hükümetten ayrılınca, bir formülle seçime kadar hükümetin sürdürülmesi ve üçüncüsü de erken seçimin tarihinin belirlenmesi. 
     
Senaryo üzerine senaryo      Öncelikle şunu belirtelim İkinci senaryo çok zor gözüküyor. Çünkü Ecevit’siz bu koalisyon gerçekten zor yürür. Ancak bu, hemen seçime gitmeyi gerektirmeyebilir... Çünkü koalisyonu oluşturan partiler ekonomik programın ağır sosyal faturasıyla seçime gitmek istemeyeceklerdir. Önce meyveleri toplamak isteyeceklerdir. Bu nedenle benzer bir koalisyon yeniden oluşturulabilir. Demek ki, 2003 yılının sonbaharından önce seçim zor bir olasılık olarak gözükmektedir. 
     Gelelim ilk senaryo olan, Ecevit’in baştan ayrılmasına. Politika varsayımlar üzerine dönmez. Gerçi olasılıkları hesaplamanın yararı bulunsa da, şu unutulmamalıdır Ecevit’in ayrılması bu hükümetin ömrünün bitmesi anlamına geliyorsa, Ecevit’in sağlık sorunu olsa bile, siyasette kritik rolü sürüyor demektir. O zaman da Post - Ecevit dönemini şimdiden tartışmak anlamsızdır. Açıkçası, Ecevit şu anda siyasetin anahtar kişisidir 
     Bu arada bir başka konuyu da hatırlatalım Bizde son zamanlarda ne yazık ki, bazı işadamları siyaseti fazla düşünür oldular. Oysa sık sık çıkan krizlerde ne hale geldikleri ortada. Siyaset kadar, kendi işlerine zaman ayırsalar belki işleri de, ülke de farklı bir yerde olur. 
     Erken seçime gelince. "Bu hükümet ülkeyi 2004’e kadar taşımayabilir" diye düşünenler çoğalıyor. Buna biz de katılıyoruz. Ama bunu iki yıldır hepimiz söyleyip duruyoruz. Hükümet ise yerli yerinde duruyor. Demek ki, bir başka nokta var. O da hükümetin bu parlamento aritmetiğinde alternatifinin bulunmaması. Dolayısıyla mevcut düzen adeta bir denge oluyor. 
     
En uygun seçim ne zaman      Bu yılı tartışmamız, 2002’de seçim olmayacağını gösteriyor. Gerçekten seçim en erken 2003 ilkbaharında gözüküyor. Elbette bu tarih programa bir miktar zarar verebilir. Çünkü kamu dengeleri bir miktar bozulabilir. Mesela Merkez Bankası Başkanı Serdengeçti’nin ifade ettiği gibi bekleyişler de tersine dönebilir. Ama bunlar sınırlı olur. 
     2003 yılı sonbaharına işler bayağı rayına oturabilir. Yani pek olumsuz bir taraf kalmaz. Bu arada Bakan Derviş piyasaların bağışıklığı gelişsin, ya da kur biraz yukarı gitsin de ihracat yararlansın diye erken seçimi tartışmış olabilir. Kendince haklıdır da. Ancak Ecevit de çok haklı Erken seçimi kamuoyunda tartışmak demek, onu gündeme almak demektir. Ekonomide işler yolunda, ama her şey bitmiş değil 
     
     







İslamda tartışma 


Durmadan ırzına geçilen konular ve yakası açılmadık konular 


Şerefli tahlil.. 


Jandarma ve engelliler 


Sayın Ecevit, hiç olmazsa bu kez... 


Zeki Müren'in eşcinsellik tartışması rezalet 


Ecevit'e de 10 numara 


İçime çekmiyorum ki .. 


Varsayalım ki Ecevit ayrılma kararı aldı... 


Rusya artık "dost ve müttefik" 


Alacakaranlık Kuşağı Ülkesi 


Özerk borsa gerçeği’ 


Bu komplonun hesabı zor verilir 


İsveç elçimizin dedesi ve Fenerlilerin bayrak kavgası... 


Derviş'i DSP'ye davet 


Kitaplar arasında boğulmak 


İş bilenin kılıç kuşananın 


Tayyip Erdoğan tutuklattı 


</TEXT>
</DOC>
