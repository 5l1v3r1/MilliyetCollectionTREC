<DOC>
<DOCNO> 95250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/yasam/yas04.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizimki çok güzel bir hik yeydi’ 
</HEADLINE>
<TEXT>

Düğün gecesi kocası öldürülen Serpil Yıldız, yarım kalan aşkını anlatırken "Aslında 7 Temmuz’da birlikte öldük" diyor.. 
     ASLI ÖKTENER İstanbul 

     "Kefeni açıldı, gülen yüzünü gördüm. Elimde çok sevdiği kır çiçekleriyle ona koşmaya başladım. Sıkıca sarıldım. Bunlar senin için canım’ diyerek başucuna bıraktım..." 
     Bu sözler düğünün bitmesine yarım saat kala teyzesinin oğlu tarafından öldürülen NTV kameramanı Hüseyin Yıldız’ın eşi Serpil’e ait. Sakinleştiricilerle ayakta durabilen Serpil Yıldız, 11 ay önce başlayan aşk hik yesini ve bir k busla biten düğün gecesini anlattı. 
     "Bizimki çok güzel bir hik yeydi. 11 ay cennette yaşadım. 23 Ağustos’ta birbirimize şık olduk, 5 Ocak’ta sözlendik, 3 Haziran’da nik hlandık, 7 Temmuz’da birlikte öldük..." diye başlıyor söze Yıldız. 
     
     Aşka sebep bir kaza 
     Kocaeli Üniversitesi Elektronik Haberleşme Mühendisliği Bölümü mezunu Serpil ile NTV kameramanı Hüseyin üç yıl önce, aileleri tarafından tanıştırılmış. İki genç önce, bu zoraki tanıştırılmayı’ "Görücü usulü evlenilir mi " diyerek tepkiyle karşılamış. Bir yıl boyunca da hiç görüşmemişler. Ta ki, Hüseyin’in ablası trafik kazası geçirinceye kadar. Kazanın ardından Serpil, Hüseyin’i arayarak Geçmiş olsun’ dileğinde bulunmuş. 
     Çok geçmeden Hüseyin’den gelen telefon görüşme talep ediyormuş. Ertesi gün buluşmuşlar ve Serpil, Hüseyin’in gözüne çok farklı görünmüş. Birbirlerine o gün şık olmuşlar ama ilişkilerini bir ay boyunca ailelerinden bile saklamışlar. 
     
     Evlenme teklifi çok uzaktan 
     Hüseyin, 29 Ekim’de, ABD’nin Afganistan operasyonuyla ilgili Pakistan’a gittiğinde Serpil sevgilisine her gece cep telefonu ile mesaj çekmiş. Ve bir gün Hüseyin, evlenme teklifini uzaklardan, ta Pakistan’dan yapmış. 5 Ocak’ta söz kesilmiş, 3 Haziran’da da nik h. Serpil’in deyimiyle "Leyla ile Mecnun" gibi olmuşlar. 
     Bir yandan düğün hazırlıklarını sürdüren Hüseyin, Almanya’dan gelen teyzesinin evine giderek eşiyle anlaşamayan ve bunalıma girdiğini söyleyen kuzeni Hüseyin Kaplan’ı da düğüne davet etmiş. 
     Ve beklenen gün geldiğinde mumların altında geçip salona girmiş mutlulukları gözünden okunan Serpil ile Hüseyin. Her şey neşe içinde devam ederken, bir ara Hüseyin yanına gelen teyzesinin oğlu Hüseyin Kaplan’ı Serpil’le tanıştırmış. Ve sonunda Serpil’in bakışlarından rahatsız olduğu Hüseyin Kaplan silahını çekip kocasını düğün gecesinde kurşun yağmuruna tutmuş. 
     Aradan saatler geçmiş, Serpil gelinliğiyle hastane koridorlarında beklerken doktorlar saat 09.00’da Hüseyin’in uyanacağını söylemişler ama o uyanmamış, uyanamamıştı. 
     
Katil bizi kıskandı’      Hüseyin’in gencecik yaşında öldürülmesiyle hayalleri yarım kalmış Serpil Yıldız’ın. "Sizinle konuştuğumuz bugün balayında olacaktık. Ardından köyümüze gidip bir düğün daha yapacaktık ama köye cenazesi gitti. İkiz çocuklarımızın olmasını istiyorduk. H l onun taktığı yüzükleri, bilekliği ve kolyeyi taşıyorum. Henüz çok gencim ve önümde yaşamam gereken uzun yıllar var, onsuz ne yapacağımı bilmiyorum..." diyen Serpil Yıldız kocası Hüseyin’in o gece kuzenine küfür etmediğini söylüyor. Ve şunları ekliyor "Onun kimseyi kırdığını görmedim. İlk kez düğün gecesi tanıştığım kuzeni Hüseyin Kaplan’ın kötü giden bir evliliği yüzünden ruh sağlığı bozuktu ve tedavi olması gerekiyordu. Sanırım mutluluğumuzu kıskandı." 
     



 YAŞAM 

















</TEXT>
</DOC>
