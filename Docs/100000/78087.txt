<DOC>
<DOCNO> 78087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/ekonomi/eko04.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
PETROL DARBESİ 
</HEADLINE>
<TEXT>

Dünyanın en önemli petrol üreticilerinden olan ve OPEC Genel Sekreterliği’ni elinde bulunduran Venezüella’da Chavez iktidarının askeri darbeyle devrilmesi petrol fiyatları ile ilgili tedirginliği azalttı 
     1- İşçi ve işveren sendikaları birlikte hareket etti 
     Önemli petrol üreticilerinden Venezüella’da Devlet Başkanı Hugo Chavez, silahlı kuvvetlerin gerçekleştirdiği darbe sonucu istifa etti. Ülkenin en büyük kamu petrol kuruluşu olan PDVSA’da Chavez’in büyük ayrıcalık sahibi oldukları’ ve siyasete müdahale ettikleri’ gerekçesiyle yedi yöneticiyi işten çıkarması ve 12’sini de erken emekli etmesi sonucu petrol sektöründe grevler başladı. Ülkenin en önemli işveren örgütlerinden Fedecamaras aktif bir rol oynadığı grevler, darbe öncesi son iki günde genel greve dönüştü. 13 kişi hayatını kaybetti. Bir petrol rafinerisi tamamen durdu, bir diğeri üretimini minumuma çekti. Chavez, olayları provakasyon olarak niteledi. 
     
     2- Castro rejimi getirecekti’ eleştirisi 
     Ülkede başlayan olaylar, dün, silahlı kuvvetlerin yüzde 95’ini kontrol eden 10 üst düzey generalin giriştiği darbe sonucu doruğa çıktı. Chavez’in istifası ile sonuçlanan darbe girişimi sonrası, ülkenin en büyük işveren kuruluşlarından Fedecamaras’ın başkanı olan ve Chavez karşıtı gösterileri organize ettiği belirtilen Pedro Carmona’nın seçimlere kadar geçecek sürede ülkeyi yöneteceği açıklandı. Ordu yetkilileri de Chavez iktidarını, ülkeyi Castro rejimi ile yönetmeye çalıştığı’ ve vatana ihanet ettiği’ gerekçesiyle devirdiklerini açıkladılar. 
     
     3- ABD’nin en büyük petrol tedarikçilerinden 
     OPEC’in en önemli petrol üretici ve ihracatçılarından biri olan Venezüella’daki darbe sonrası fiyatlar düştü. Ortadoğu’da İsrail’in Filistin’i işgali nedeniyle yaşanan tedirginlik azaldı. Olayı değerlendiren analistler Chavez’in istifası ile birlikte petrol fiyatlarının yukarıya doğru gitme sıkıntısının hafiflediğini kaydettiler. Dünyanın dördüncü büyük petrol ihracatcısı olan Venezüella, aynı zamanda ABD’ye petrol ihraç eden en büyük üçüncü ülke. ABD ithalatının yaklaşık yüzde 13’lük bölümünü karşılıyor. OPEC Genel sekreterliğini de elinde bulundurduğu için petrol politikalarında etkili olan Venezüella’daki darbe ile birlikte ABD’de ham petrolün varil başına fiyatı bir önceki güne göre 37 cent düşüşerek 24.61 dolara geriledi. 
     
     4- Petrol şirketlerini kamulaştırınca şimşekleri çekti 
     Analistler ve uluslararası basın, darbe girişimi ile sonuçlanan gerginliklerin Chavez’in, seçim zaferinden sonra yabancıların elinde bulunan petrol şirketlerini kamulaştırması ve sektördeki birçok üst düzey yönetici ve yabancı petrol şirketleri ile karşı karşıya gelmesi ile başladığına dikkat çekiyorlar. 
     Üç yıl önce, büyük bir seçim zaferi ile iktidara gelen Chavez’in devrilmesi, petrolde ABD çıkarlarının en önemli muhaliflerinden birinin iktidardan alınması olarak yorumlandı. Petrol fiyatlarının düşmesini engellemek için üretim kısıntısına giden Venezüella’da darbe sonrası petrol ihracatının artırılacağı açıklandı. 
     



 EKONOMİ 






















</TEXT>
</DOC>
