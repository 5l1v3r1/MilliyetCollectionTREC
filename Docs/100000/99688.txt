<DOC>
<DOCNO> 99688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sontur15.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobiliyle adam ezen Çevre Bakanı'nın oğlu serbest 
</HEADLINE>
<TEXT>

     Çevre Bakanı Fevzi Aytekin'in oğlu Gönenç Aytekin, otomobiliyle çarptığı özürlü bir kişinin ölümüne sebebiyet vermekten çıkarıldığı mahkemede, tutuksuz yargılanmak üzere serbest bırakıldı. 
     Tekirdağ Asliye Ceza Mahkemesi'ndeki duruşmaya, Gönenç Aytekin 21 ile avukatı Deniz Tolga Aytöre katıldı. 
     Mahkeme Başkanı, Aytekin'den kazayı anlatmasını istedi. Aytekin, sahilde ağır şekilde seyrettiğini belirterek, ''Işıklar da bana yeşil, yayaya kırmızı yanıyordu. Ancak, birden önüme İsmail Uçkan atladı. Fren yapmama rağmen mesafe kısa olduğu için duramadım'' dedi. 
     Aytekin'in avukatı Aytöre de, müvekkilinin bir aydır tutuklu bulunduğunu ifade ederek, bu durumun gözönüne alınarak, tahliyesini istedi. 
     Mahkeme Başkanı, Gönenç Aytekin'in tutuksuz yargılanmak üzere serbest bırakılmasına karar vererek, duruşmayı erteledi. 
     Gönenç Aytekin, 34 BF 0901 plakalı otomobiliyle 2 Temmuz Salı günü, Tekirdağ'da Atatürk Bulvarı ışıklı kavşakta, yolun karşısına geçmek isteyen İsmail Uçkan'a 35 çarpmış, Uçkan kazada hayatını kaybetmişti. 
     





</TEXT>
</DOC>
