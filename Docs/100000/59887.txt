<DOC>
<DOCNO> 59887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sontur04.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Velilere müjde Özel okullara vergi muafiyeti geliyor 
</HEADLINE>
<TEXT>

     Milli Eğitim Bakanlığı MEB , özel okulların geliştirilmesi amacıyla vergi muafiyeti ve eğitim harcamalarının vergiden düşürülmesi olanağı sağlayacak bazı yasal düzenlemelere hazırlanıyor. 
     MEB, özel öğretim kurumlarına yönelik hedeflerine, resmi çalışma programında yer verdi. 
     Buna göre, özel öğretim kurumlarının eğitimin her kademesinde yaygınlaştırılması ve daha iyi hizmet vermelerini sağlamak için 625 sayılı Özel Öğretim Kurumları Kanunu'nda, günün gereksinimlerini karşılayacak şekilde değişiklik yapılacak. 
     Yeni düzenlemeyle, özel sektörün okul açması, eğitime daha fazla yatırım yapması ve işletmesi amacıyla vergiden muafiyet ve vergi iadesi sağlanması amaçlanıyor. Ayrıca, ucuz kredi verilmesi yönünde düzenleme yapılması da öngörülüyor. 
     
     Velilere müjde 
     MEB'in konuyla ilgili programında, özel okullarda öğrenim gören öğrencilerin velilerini sevindirecek bir düzenleme de yer alıyor. 
     İlgili kanuna velilerin eğitim harcamalarının vergiden düşürülmesi olacağı sağlayacak madde konulması planlanıyor. Veliler, uzun süredir bu konudaki taleplerini MEB'e iletiyorlardı. 
     






</TEXT>
</DOC>
