<DOC>
<DOCNO> 93252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/yasam/yas04.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İş olsun diye orman yaktı 
</HEADLINE>
<TEXT>

Arizona’daki iki büyük yangından birini, ekmeğini yangınlardan çıkaran itfaiyeci Leonard’ın iş yaratmak’ için başlattığı anlaşıldı 
     DIŞ HABERLER SERVİSİ 

     Amerika’nın Arizona bölgesinde iki ayrı yerde başlayan ve daha sonra birleşerek ortalığı cehenneme çeviren dev orman yangınlarından birini, mevsimlik işçi statüsündeki bir itfaiyecinin, "iş yaratmak için" çıkardığı anlaşıldı. 
     
     Biraz fazla para için... 
     Arizona Yerli İşleri Bürosu’ndan yapılan açıklamaya göre, bölgedeki iki yangından biri olan ve "Rodeo yangını" olarak adlandırılan alev dalgasını 29 yaşındaki mevsimlik itfaiye işçisi Leonard Gregg "iş yaratmak için" çıkardı. Şu an tutuklu bulunan ve ekmeğini yangın söndürmekle kazanan mevsimlik itfaiye işçisi Gregg, Flagstaff bölgesinde çıkarıldığı mahkemede iki yangının da sorumlusu olarak suçlandı. Gregg, her bir yangın için 5 yıl hapis ve 250 bin dolar para cezasıyla karşı karşıya... 
     
     Diğeri de itfaiyeci... 
     Geçtiğimiz ay Colorado eyaletinin Denver kenti civarını kasıp kavuran ve itfaiyecilerin daha yeni yeni kontrol altına almayı başardığı orman yangınında da suçlu bir itfaiyeciydi. 
     Yangınla ilgili olarak gözaltına alınan 38 yaşındaki orman teknisyeni Terry Barton da, "eski kocasından gelen bir mektubu ormandaki kamp bölgesinde yaktığını, ancak alevleri daha sonra kontrol altına alamadığını" kabul edilmişti. 
     



 YAŞAM 

















</TEXT>
</DOC>
