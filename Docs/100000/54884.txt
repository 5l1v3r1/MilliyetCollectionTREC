<DOC>
<DOCNO> 54884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sondun14.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
En agresif sürücüler Volkswagen Golf ve BMW kullananlar... 
</HEADLINE>
<TEXT>

     -Hollanda Trafik Polisi'nin video kameralarla yaptığı izleme sonucu, en agresif sürücülerin Volkswagen Golf ve BMW kullananlar olduğu belirlendi. 
     Hollandalı sürücülerin, Avrupa Birliği üyesi ülkeler içinde Yunanlardan sonra trafikte, karşı tarafı en çok tahrik edici, sinirlendirici davranış gösteren kişiler olduğu belirtildi. 
     Hollanda polisinin araştırmasına göre, Avrupa'da en sakin otomobil kullananlar Finlandiyalı ve Portekizliler. Karşı tarafı sinirlendirici davranışa yol açan araba kullanmada, Hollandalıları, Fransız ve Lüksemburglular izliyor. 
     Hollanda polisi, 1998'den bu yana otomobilden video kamerayla sürücüleri izliyor. İzleme sonucu, bu yıl 10 binden fazla sürücüye ceza verildiği, bu sayının da 1998 yılına göre iki kat olduğu belirtildi. 
     Polisin verdiği bilgiye göre, sürücüler en çok hatayı, öndeki aracı yeterli mesafede takip etmemekle yapıyor. En çok hata yapılan ikinci davranışı ise sürücülerin gereksiz yere sol şeritte kalmaları oluşturuyor. 
     Sürücülerin hata sıralamasında, farların hatalı olması üçüncü, hareket halinde cep telefonuyla konuşma dördüncü sırada yer alıyor. 
     Hollanda polisinin, seyir halindeki trafikte sivil araç görünümünde kullandığı video kamera kaydı yapan 11 aracı bulunuyor. 
     Gelecek yıl bu sayı 14'e çıkarılacak. 
     






</TEXT>
</DOC>
