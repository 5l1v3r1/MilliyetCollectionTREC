<DOC>
<DOCNO> 78755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/dunya/dun01.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide yine sahnede 
</HEADLINE>
<TEXT>

     DIŞ HABERLER SERVİSİ 

     Tunus’ta geçen hafta bir sinagog yakınında meydana gelen ve 16 kişinin ölümüne yol açan patlamanın sorumlusunun El Kaide terör örgütü olduğu iddia edildi. 
     Londra’da yayımlanan Arap "El Kuds El Arabi" gazetesindeki habere göre, örgüt tarafından gazetenin yazı işlerine gönderilen bir mesajda, "Bu operasyon, İsrail’in Batı Şeria ve Gazze Şeridi’nde Filistin halkının oğullarına karşı işlediği suçların bir yanıtıdır" denildi. 
     "Kahraman ve şehit" Tunuslu Nizar Bin Muhammed Navvar Seyfülislam isimli kişinin eylemi yaptığı kaydedilen mesajda, bu kişinin kendi el yazısıyla yazdığı bir mektupta, ailesi ve kardeşlerine şehit olduğunun söylenmesini istediği belirtildi. Tunus’un Cebra kentinde bir havra yakınındaki patlamada 16 kişi hayatını kaybetmişti. 
     



 DÜNYA 











</TEXT>
</DOC>
