<DOC>
<DOCNO> 80391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sonspo08.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim "Ben olsam Baggio'yu Dünya Kupası'na götürürüm" 
</HEADLINE>
<TEXT>

     Teknik direktör Fatih Terim, İtalya'da çok tartışılan Roberto Baggio'nun Dünya Kupası finallerine götürülüp götürülmeyeceği konusuyla ilgili, ''Ben olsam onu götürürüm'' dedi. 
     İtalya'da uzun süredir gündemde olan Baggio'nun İtalya Milli Takımı'nın kadrosunu alınıp alınmaması tartışmasında teknik direktör Giovanni Trapattoni'ye baskılar sürerken, Corriere dello Sport gazetesi, 50 futbol adamına, ''Siz olsanız Baggio'yu götürür müsünüz'' sorusunu yöneltti. 
     Futbolcusundan teknik direktörüne birçok ünlü isme yöneltilen soru sonunda 28 ''evet'', 5 ''hayır'' ve 17 ''bilmiyorum, Trapattoni bilir'' yanıtı verildi. 
     Teknik direktör Fatih Terim ise bu soruyu, ''Evet. Büyük bir futbolcu, çok beğeniyorum. Dünya Kupası'na giderse memnun olurum'' diye yanıtladı. 
     Bu arada Dünya Kupası finallerine 4. kez gitme hayali kuran 35 yaşındaki Baggio, gazetecilere yaptığı açıklamada, teknik direktör Trapattoni'ye ''Ben hazırım'' mesajını gönderdi. 
     





</TEXT>
</DOC>
