<DOC>
<DOCNO> 94612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/yazar/sazak.html </URL>
<DATE> 2002/07/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Seçimden ne çıkar 
</HEADLINE>
<TEXT>

     MHP yönetimi, Devlet Bahçeli’nin 3 Kasım’da seçim’ çağrısı ardından süreci başlattı. TBMM, 1 Eylül’de seçim kararı almak üzere toplanacak. 
     Koalisyon ortakları DSP ve ANAP seçim takviminin öne alınmasından hoşlanmasalar da Bahçeli’yi bu saatten sonra ikna etmeleri zor olacak. MHP lideri, Madem öyle işte böyle’ diyerek, MHP’siz oluşum hazırlayanlara sandığı gösterdi. 
     MHP’nin kararının Meclis’teki muhalefet partilerinden ikisini DYP ve AKP’yi fazlasıyla mutlu ettiği kesin. 
     Tayyip Erdoğan’ın AKP’si anketlerde zaten birinci parti, seçime koşa koşa gidecek. Saadet Partisi, seçim için Erbakan’ın yasağının kalkmasını bekliyordu. Olmadı emanetçi’ kadro baraja takılacak. Çiller de aylardır Anadolu’yu geziyordu. Mehmet Ali Bayar’ın DTP’si güçlenmeden seçime gidilmesi Tansu Hanım’ın işine yarar. 
     DYP lideri, sağda bütünleşme adına Demirel’i Isparta’dan Doğru Yol kontenjanı olarak Meclis’e getirirse’ sürpriz olmaz. 
     Sonbaharda seçim, parlamento dışından en çok CHP’nin işine gelecek. 
     CHP, 19 Nisan 1999 seçimlerinde uğradığı kazanın seçmen tarafından telafi edileceği’ inancında. Geçen 3.5 yılda CHP’siz Meclis’in halkın temsili açısından yol açtığı boşluk görüldü. Meclis’te güçlü bir muhalefet olsaydı, Türkiye’de şimdi Seçimde kime oy vereceğiz’ tartışması yaşanmazdı CHP bu seçimde iktidara talip’ ama bu kadar zaman sessiz’ kalmak yerine IMF programının ezdiği milyonları sahiplenseydi gümbür gümbür’ gelirdi. Deniz Baykal bunu yapmayıp, Derviş jokeri’yle seçim kazanmaya çalışıyor. 
     AKP, DYP ve CHP seçimin değiştirme birlikleri’ olacak. 
     MHP de yüzde 10 barajını aşar 
     Devlet Bahçeli’nin kasımda seçim isteği Türkiye’yi AB hedefinden uzaklaştıran parti’ görünümüne karşın MHP’nin kendi oy tabanına güvendiğini gösteriyor. Belli ki Apo’yu da kampanya malzemesi’ olarak kullanacaklar. 
     AB yanlısı ANAP’ın baraja takılma riski MHP’den daha fazla. 
     DSP’ye gelince... En büyük sıkıntı orada yaşanacak. 
     Ecevit’in partiyi erken seçimde taşıması kolay değil, ancak lider değişikliği DSP’yi baraja takılmaktan kurtarabilir. 
     İsmail Cem - Kemal Derviş ikilisi kamuoyuna en sıcak gelebilecek seçenek. Ancak Ecevit’siz oluşuma yelken açtı’ diye Hüsamettin Özkan’la bile yollar ayrıldıktan sonra aileye yabancı’ formüllerin seçime dek hayata geçmesi ne ölçüde gerçekçi Rahşan Ecevit’in Emrehan Halıcı ile birlikte düzenlediği ve 30’u aşkın milletvekilinin ve bazı bakanların katılmadığı toplantı DSP’deki ayrılık rüzgarlarının sonucudur. 
     Bakalım Ecevit bu sıkıntılı süreçten çıkış yolu bulabilecek mi 
     DSP yeni bir yapılanmaya gitmezse seçimde işi zor. MHP’nin seçim resti, hesapları altüst etti. Bu durumda Meclis kapalı tutulamaz. Çiller önerisinde haklı, Meclis açılmalı, AB yasalarıyla, Seçim ve Siyasi Partiler Yasası değişiklikleri sonuçlandırılmalıdır. 
     
     







Kargaşa 


Bizde ne olur 


Zorlamanın sonu 


En çabuk seçim, en doğru tercihtir ama... 


Düğmeye basıldı 


Yurtdışında Türk olmak 


Erkenseçim AB’ye engel mi 


Bahçeli, Baykal’ın izinde... 


Seçimden ne çıkar 


Sınıflar arası tek düzenli yardım Giyecek 


Her şeye rağmen üretimde artış var’ 


Petersburg’da beyaz geceler 


</TEXT>
</DOC>
