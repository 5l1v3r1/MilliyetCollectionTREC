<DOC>
<DOCNO> 51391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/spor/bbas.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜLKER'İN TADI KAÇTI 
</HEADLINE>
<TEXT>

Ülkemizi Eurolig B Grubu’nda temsil eden Turuncu-Yeşilliler, Alman ekibi Opel Skyliners’a son çeyrekte teslim oldu. Beşinci maçında ikinci mağlubiyetini aldı 
     TURUNCU - Yeşilliler, Eurolig B Grubu’ndaki beşinci maçında Alman rakibi Opel Skyliners’a deplasmanda ikinci yarıda 74 - 70’lik skorla teslim oldu. Oyuna iyi başlayan, Goljovic’in üçlükleriyle arayı açan Ülkerspor, devrede 12 sayılık farkı buldu 44 - 32. Ancak üçüncü periyottan itibaren rakibinin iyi savunması karşısında sayı bulmakta güçlük çeken temsilcimiz, son periyotta da Eley ve Lollis’in beşinci faullerini almasıyla teslim bayrağını çekti. Özellikle maçın sonlarında hakemlerin takdir haklarını Alman ekibinden yana kullanması dikkati çekti. 
     
     Maçın karnesi 
     GÖKHAN TÜRE 

     HAKEMLER Miguel Betancor İspanya , Dubravko Muhvic Yugoslavya , Klaus Metzger Avusturya 
     OPEL SKYLINERS Stanescu 7 13, Goree 7 15, Roller 6 11, Austin 8 19, Maras 4 2, Lokmanchuk 7 11, Nurnberger 4 3 
     ÜLKER Lollis 4 1, Stelmahers 5 7, Goljovic 7 17, Eley 5 7, Haluk 6 8, Asım 7 9, Harun 6 9, Tutku 5 4, Kerem 6 8 
     1.PERİYOT 26 - 15 Ülker , 2.PERİYOT 44 - 32 Ülker , 3.PERİYOT 58 - 58, MAÇ SKORU 74 - 70 O.Skyliners 
     BEŞ FAUL Eley 31.33 , Lollis 35.05 , Lokmanchuk 38.50 
     ÜÇ SAYI Roller, Goljovic 3 , Austin, Lokmanchuk, Haluk 2 , Stanescu, Nurnberger, Goree, Stelmahers, Harun, Tutku 1 
     
Bayanlardan siftah      FENERBAHÇE Bayan Basketbol Takımı, Avrupa Ligi B Grubu’nda Polonya’nın Lotos VBW Clima Gdynia ekibini 78 - 67 yenerek ilk galibiyetini aldı. Haldun Alağaş Spor Salonu’nda oynanan karşılaşmanın ilk yarısını ise Sarı - Lacivertli bayanlar 35 - 33 önde kapadı. Maçı Başkan Aziz Yıldırım’ın yanı sıra yöneticiler Mahmut Uslu, Murat Özaydınlı ve Osman Yalçın da izledi. 
     



 SPOR 
























</TEXT>
</DOC>
