<DOC>
<DOCNO> 52416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yazar/tamer.html </URL>
<DATE> 2001/11/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Defterime düştüğüm notlar 
</HEADLINE>
<TEXT>

     Siemens'in Kartal'daki merkezinde, Yönetim Kurulu Başkanı Zafer İncecik'le yaz başında sohbet ediyorduk. "Hepimizin üzerinde engelleyici bir ağ var" dedi birden. Ve devam etti 
     
Engelleyiciler ağı      "Bu engelleyiciler ağı, bizim genel kültür seviyemize eş düşer. Tek tek sıçrayabilenlerimiz de maalesef o ağa takılıp düşer. Ağı mümkün olduğunca yukarı çekmemiz gerek ki, bizim insanımız da çok yukarı sıçrayabilsin. 
     Almanya'da, ABD'de Türkler çok yukarı sıçrayabildiklerine göre bizim insanımızda herhangi bir kusur yok. Demek ki örtüyü yukarı çıkartmamız lazım. Örtü ne kadar yukarıdaysa ve ne kadar saydamsa, o kadar yukarı sıçrayabilirsiniz." 
     Tek bir beyaz sayfası kalmamış not defterlerimi elden geçirirken karşıma çıkan bu satırlar, bana ister istemez 11 Eylül saldırısını anımsattı. Acaba ikiz kuleleri yerle bir eden terörist saldırıdan sonra da ABD ve Almanya, Müslüman Türkler için çok yukarılara sıçranabilecek bir ortam olabilecek mi 
     Hatta bırakın Müslümanları, yetenekli herhangi bir kişi, en yukarılara sıçrayabileceği güvenilir bir ortam olarak oraları tercih edecek mi 
     
     
9 bin yıllık sanayi ürünü      Yazın ilk günleriydi. Boğaziçi Üniversitesi'nde yapılan ekonomi zirvesini televizyondan izleyip notlar alıyordum. Araştırmacı - yazar Ersal Yavi'nin şu sözlerini defterime not edip altını da defalarca çizmişim 
     "Müzelerdeki eserlerin, aslında bir sanayi ürünü olduğunu, 9 bin yıl öncesinde bile insanların başkaları için, takas etmek amacıyla sanayi ürünü ürettiğini kimse bana anlatmadı. Üstelik de ben akademi mezunuyum " 
     Yavi'yi dinleyinceye kadar, müzelerdeki tarihi eserlerin bir bölümünün sanayi ürünü olabileceği nedense hiç aklıma gelmemişti. Oysa yakın geçmişin sanayi ürünleri bile müzelere girdiğine göre böyle bir sıçramayı yapabilmeliydim. 
     Bundan böyle ziyaret edeceğim müzelerdeki eserlere farklı bir gözle bakmamı sağladığı için Yavi'ye teşekkürler. 
     
     
Cep'çiler lobisi      Türkiye Teknoloji Geliştirme Vakfı TTGV Başkanı Fikret Yücel, 3 - 4 ay önce bir toplantıda "Turkcell ve Telsim, mevcut altyapılarından Aria ve Aycell'i yararlandırmayacak. Yeniler gereksiz yere yeni baz istasyonları kuracak. Olmaz böyle şey. Türkiye'nin böyle bir lüksü yok. Birilerinin dur demesi lazım" diye yakınmıştı. Aria'yı ya da Aycell'i değil, Türkiye'yi düşündüğü için. 
     Telekomünikasyon Üst Kurumu'nun kararıyla ulusal dolaşım roaming 15 Kasım'da başlayacağına ve 50 milyon dolarlık kullanıma açma bedeli artı 60 milyon dolarlık yıllık kira karşılığında Aria Turkcell'in altyapısından yararlanacağına göre, Yücel'in sesini yükseltmesi, hedefine ulaştı diyebiliriz. 
     Ancak Yücel'in aynı toplantıdaki şu acı saptamasına, Telekomünikasyon Üst Kurumu da maalesef çare bulamaz 
     "Cep telefonu şebekeleri vs. için sizin, benim, tüm vergi mükelleflerinin cebinden çıkan paranın toplamı 16 milyar dolardır. Karşılığında ise devletin kasasına, 3 operatörden ancak 4 milyar dolar girmiştir. Bu paranın 3 milyar doları da zaten geçen yıl Aria'ya lisans verilmesi sonucu gelir kaydedilmiştir." 
     Evet efendim, siyasilerimiz her türlü pervasızlıkla devletin kaynaklarını geçmişte dilediklerine bol kepçe ikram etmiştir. Fırsatını bulduğunda hala da etmektedir. 
     Sayın Yücel'in işaret ettiği 16 milyar dolar, mutlaka araştırılmaya değer. Turkcell ve Telsim'e lisans ve bizim kesemizden her türlü hizmet, Mesut Yılmaz'ın Başbakan, Turkcell'in sahibi Mehmet Emin Karamehmet'in yakın dostu Güneş Taner'in de ekonomiden sorumlu Devlet Bakanı olduğu dönemde verilmiştir. Bülent Ecevit başbakan olduktan sonra da radikal bir tavır değişikliği gözlenmemiştir. Aria ise baştan beri önüne çıkarılan engellerle boğuşmak zorunda kalmıştır. 
     
     







Anayasal sıkıntı 


Kore'den anı 


Afgan halkını kazanmak 


Ecevit Avrupa trenini ikinci kez kaçırmak 


Kravat ve şampanya .. 


Futbol, lokomotif... 


Tıraş özgürlüktür 


Borç tuzağından çıkış 


Askeri zafer sorun oldu 


Türkiye için seve seve.. 


Hukukun bittiği yer 


Umudun yeni adı Umutsuzluk 


Bu yol Brüksel'e çıkmaz 


Defterime düştüğüm notlar 


Dolar hesaben’ gerçek değerine oturdu 


Gezgin İSO’da rövanş alıyor 


</TEXT>
</DOC>
