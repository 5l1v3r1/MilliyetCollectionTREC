<DOC>
<DOCNO> 67910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/guncel/gun02.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Katrilyonluk soygun 
</HEADLINE>
<TEXT>

Enerji Bakanı Çakan'dan acı itiraf Elektrikte yıllık kaçak 2 katrilyon lirayı buluyor. Bazı illerde elde edilen gelir, personel maaşlarını karşılamaya bile yetmiyor. Kaçağı düşüremeyen TEDAŞ müdürleri görevden alınacak 
     AHMET KAYA Gaziantep DHA 

     Enerji Bakanı Zeki Çakan, bazı illerde elektrik kaçağının had safhada olduğunu belirterek, "Bazı illerin TEDAŞ müessese müdürlerinden, kaçak oranlarının düşürüleceği taahhüdü aldım. Yerine getirmeyeni görevden alacağım. Bazı illerin tüm personelini çekip elektriği bedava versem k rlı bile çıkarım" dedi. 
     ANAP Gaziantep İl Başkanlığı’nın düzenlediği toplantıya Maliye Bakanı Sümer Oral ve Turizm Bakanı Mustafa Taşar’la birlikte katılan Çakan, Türkiye’de elektrik fiyatlarının yüksek olmasının en büyük nedeninin, enerji fiyatının yüksek olması ve kaçak oranının fazlalığı olduğunu dile getirdi. Arzın talebi karşılayamadığını vurgulayan Çakan, şöyle konuştu 
     "Belli miktardaki kullanımın üstünde tüketimi pahalıya satıyoruz ki, tüketim azalsın. Enerjinin temel girdisi olan doğalgaz fiyatı düşmezse, kaçak - kayıp azalmazsa Türkiye’de elektrik fiyatı düşmez. TKİ bir ton kömürü 267 milyon liraya mal edip, bazı devlet kuruluşlarına tonunu 15 milyon liraya satıyor. 15 - 16 milyona bana sattığı kömürü, ben özel sektörden 7 - 8 milyona alma imk nım varken, TKİ’nin ayakta kalması için 267 milyon liraya alırsam enerjinin fiyatı yükselir. Bu nedenle TKİ’nin tüm işletmelerini ihaleye çıkarıyoruz." 
     Türkiye’nin yüzde 21.6 olan kaçak elektrik kullanımını bu yıl yüzde 18’e düşürmeyi hedeflediklerini dile getiren Çakan, bunun Türkiye ekonomisine 600 trilyon lira katkı sağlayacağını anlattı. Çakan şunları söyledi 
     
     1.5 milyar dolar uçuyor 
     "Bazı iller var. Bu illerin tüm personelini çekeyim, bedava elektrik vereyim, kara geçerim. Çalışanın maaşı bile çıkmıyor. Yıllık kaçak kayıp tutarı 1.9 katrilyon lira. Bunun yüzde 7’si teknik kayıp olarak değerlendiriliyor. Her yıl 1.5 milyar dolarlık elektrik kaçağa gidiyor. Kaçak elektriğe karşı önlemleri artırdık. 2 puan düşüş oldu. Bu iki puanın Türkiye’ye girdisi 400 trilyon lira. Bu ay elektriğe ilk kez zam yapmadık. İşte kaçaktaki 2 puanlık düşüşten yapmadık. Kaçağı önlesek niye her ay zam yapalım ki " 
     



 GÜNCEL 




















</TEXT>
</DOC>
