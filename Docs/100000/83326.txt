<DOC>
<DOCNO> 83326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sontur17.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil hırsızları, DHKP'C'li çıktı... 
</HEADLINE>
<TEXT>

     Kayseri'de meydana gelen oto hırsızlığı olayıyla ilgili İstanbul'da sürdürülen soruşturma sırasında yakalanan iki kişinin, terör örgütü DHKP-C üyesi olmaktan sabıkalı oldukları anlaşıldı. 
     Kayseri Emniyet Müdürlüğü'ne bağlı Oto Hırsızlığı Bürosu ekipleri, Kayseri'de çalınan otomobillerle ilgili çalışma yapmak üzere gittikleri İstanbul'da, bir otomobil hırsızlığı olayını daha ortaya çıkardılar. 
     Çaldıkları 34 TG 0160 plakalı aracı sahte belgelerle satmak isteyen Erdoğan D. ve Cumhur A., İstanbul'un Kadıköy semtinde yapılan operasyonla yakalandı. 
     Yapılan sorgulamalarında sanıkların, daha önce terör örgütü DHKP-C adına zorla senet imzalatmak ve haraç toplamak suçlarından sabıkalı oldukları anlaşıldı. 
     Erdoğan D. ve Cumhur A., İstanbul Emniyet Müdürlüğü Terörle Mücadele ekiplerine teslim edildi. 
     





</TEXT>
</DOC>
