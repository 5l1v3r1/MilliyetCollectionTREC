<DOC>
<DOCNO> 84357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/soneko08.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Darphane, Nisan'da madeni para miktarını 7.9 oranında artırdı 
</HEADLINE>
<TEXT>

     Darphane, Nisan ayında tedavüldeki madeni para miktarını yüzde 7.9 oranında artırdı. Bu artışla tedavüldeki bozuk para tutarı 51 trilyon 592 milyar liraya ulaştı. 
     Darphane verilerini baz alarak yapılan hesaplamalara göre, Nisan ayında 30 milyon 648 bin adet madeni para piyasaya verildi. 
     Mart ayında 18 milyon 101 bin adet madeni para tedavüle verildiği dikkate alındığında, Nisan ayında tedavüle verilen para tutarının yüzde 69.3 oranında arttığı görülüyor. 
     
     25 BİN LİRA YERİNE 250 BİN LİRA 
     Darphane, Şubat ve Mart aylarında olduğu gibi, Nisan ayında da 25 bin liralık madeni para basmadı. 
     Buna karşılık ilk kez Nisan ayında, 7 milyon 10 bin adet 250 bin liralık madeni para tedavüle verildi. 
     Darphane Nisan'da, 7 milyon 42 bin adet 50 bin liralık, 16 milyon 596 bin adet de 100 bin liralık madeni parayı piyasaya sürerken, 
     toplam 30 milyon 648 bin adet bozuk parayı piyasaya vermiş oldu. 
     
     30.5 TRİLYON LİRALIK 100 BİN LİRA VAR 
     Öte yandan Nisan ayında dolaşıma verilenlerle birlikte, tedavüldeki 100 bin liralık miktarı 305 milyon 234.5 bin adede çıktı. 
     Piyasadaki 100 bin liralıkların değeri de 30 trilyon 523 milyar lirayı buldu. Piyasada bulunan 50 bin liralık madeni para miktarı da, 12 trilyon 670 milyar liralık bir değer oluşturuluyor. 
     Nisan ayında da basılmayan 25 bin liralıkların piyasadaki tutarı da, 6 trilyon 645 milyar lira olarak hesaplandı. 
     Öte yandan, Nisan ayında ilk kez tedavüle verilen madeni 250 bin liralıkların değeri 1 trilyon 752.5 milyar lirayı buluyor. 
     





</TEXT>
</DOC>
