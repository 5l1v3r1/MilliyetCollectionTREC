<DOC>
<DOCNO> 54278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/siyaset/asiy.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen de mi Erkan Bey 
</HEADLINE>
<TEXT>

Sayıştay, Mumcu'nun Tanıtma Fonu'ndan seçim bölgesi Isparta’ya usulsüz para gönderdiğini saptadı 
     SERPİL ÇEVİKCAN Ankara 

     Sayıştay Başkanlığı, Turizm Bakanlığı bütçesinden seçim bölgesi Isparta'ya 2000 yılında 1.5 trilyon, 2001 yılında 2.5 trilyon lira gönderen ANAP Genel Başkan Yardımcısı Erkan Mumcu hakkında, "bu paraları yasaya uygun ve yerinde harcamadığı" gerekçesiyle "sorgu" süreci başlattı. 
     
     Resmi kayıtlarda 
     "Kalkınma köyden başlar" sözlerine tepki gösterirken Başbakan Bülent Ecevit'in sergilediği anlayışın 19. yüzyılı aşamadığını öne sürerek tartışmalara neden olan Erkan Mumcu'nun, Turizm Bakanlığı döneminde yaptığı bazı harcamaları, eleştirdiği siyaset zihniyeti doğrultusunda yaptığı, resmi kayıtlara geçti. 
     Turizm Bakanlığı hesaplarını inceleyen Sayıştay denetçileri, Mumcu döneminde Isparta'ya gönderilen 877 milyar 200 milyon liranın Turizm Teşvik Kanunu'na aykırı olarak, turizm bölgesi ilan edilen Davraz Dağı Kış Sporları Turizm Merkezi dışında ilçe, belde ve köy hesaplarına aktarılarak, altyapı yatırımlarında kullanıldığını saptadılar. 
     Isparta Milletvekili olan Mumcu'nun seçim bölgesine gönderilen paraları yasaya aykırı bulan Sayıştay denetçileri, bu harcamaların hangi gerekçeyle yapıldığının Sayıştay Başkanlığı'na bildirilmesini istediler. 
     
Turizm yatırımı Atık su tesisi, WC      Sayıştay denetçilerinin 2000 yılı Turizm Bakanlığı hesaplarını konu alan 2001 328 34 sayılı ve 20. 08. 2001 tarihli "sorgusunda" şöyle denildi 
     Ödenek tertibine göre turizm bölgeleri, turizm alanları ve turizm merkezlerine harcanması gereken ödenek, tertibine uyulmadan ve gerçek gereksinme karşılığı olmadan harcanmıştır. Bir kısmı ilçe ve belde belediyeleri ile köy tüzel kişiliği hesabına aktarılarak bir kısmı ise özel idare müdürlüğü tarafından harcaması yapılarak mahalli idarelerden ilçe ve belde belediyeleri ile köylerin kanalizasyon yapımı, çevre düzenlemesi, park yapımı, meydan düzenlemesi, yol yapımı, atık su arıtma tesisi tevsi işi ve WC yapımı gibi altyapı uygulamalarında kullanılmıştır. Yukarıda belirtilen hüküm ve açıklamalara aykırı olarak 877 milyar 200 milyon lira harcamanın, ödeneğine uygun olmaması nedeninin bildirilmesi..." 
     



 SİYASET 











</TEXT>
</DOC>
