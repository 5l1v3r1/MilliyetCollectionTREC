<DOC>
<DOCNO> 95991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/yazar/sazak.html </URL>
<DATE> 2002/07/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
MHP, Derviş, AB 
</HEADLINE>
<TEXT>

     TBMM 1 Eylül’de olağanüstü toplantıya çağrıldı. MHP lideri Devlet Bahçeli Türkiye’nin artık dönüşü olmayan erken seçim’ sürecine girdiğini açıkladı. 
     MHP, 3 Kasım’da ısrarlı. 
     Bahçeli, Kopenhag zirvesinde AB’den müzakere takvimi’ alınacak diye seçimin 29 Eylül ya da 6 Ekim’de yapılması isteğinin inandırıcı olmadığını savunuyor. 
     MHP lideri koalisyon ortakları dahil, Meclis’teki muhalefet partilerine dürüstçe bir çağrıda bulundu 
     Madem ki, AB’den takvim alınması idam, anadilde yayın ve öğretim konularına bağlı, ekimdeki Brüksel zirvesinden önce bunları gerçekleştirmek istiyorsanız, Meclis’i derhal olağanüstü toplantıya çağırın. Bizim dışımızda bu düzenlemeleri yapın. Seçime öyle gidelim.’ 
     Bahçeli haklı ve tutarlı. Madem ki, Çiller, Yılmaz ve Erdoğan Frankfurt Yaklaşımı’ diye anılan çerçevede AB yanlısı’ tutum açıkladılar. Gereğini yapmalılar. 1 Eylül’ü beklemeden parlamentoyu açabilirler ve AB süreci kesintiye uğramaz. 
     MHP lideri seçime Ecevit hükümetiyle gidilmesinden yana. 
     Bahçeli basın toplantısında Derviş konusunda da temkinliydi. 
     Saat 16.00’da Devlet Bey’in açıklama yapacağı duyurulduğu andan itibaren kulisler dalgalandı. Başbakan Ecevit’in Derviş giderse ben de kalmam’ açıklamasına Bahçeli’nin yanıt vereceği, hatta MHP’li bakanların çarşamba günkü Bakanlar Kurulu’na katılmayacaklarını ilan ederek hükümeti bitireceği’ söylentileri yayıldı. TBMM Başkanvekili Murat Sökmenoğlu’na bu olasılığı sorunca, tereddütsüz yanıtladı Tanıdığım Bahçeli bunu yapmaz ’ 
     Sökmenoğlu haklı çıktı. Bahçeli, Derviş’in yeni oluşumda yer almasına karşın hükümette kalmaya çalışmasını siyasi etiğe aykırı bulmakla birlikte, bu konudaki takdir ve tasarrufu’ Başbakan’a bıraktı. 
     Bahçeli’nin, Derviş’in marjinal faydasının sıfıra indiğini’ söylemesi ve devlet hazinesinin kişilerden bağımsız’ çalışacak güçte olduğunu belirtmesi de önemliydi. Derviş o koltukta artık IMF komiseri’ gibi oturuyor ve bu durum Başbakan tarafından Bahçeli’ye seçime kadar katlanılması gereken tuhaflık’ şeklinde sunuluyor. 
     Bahçeli de kararı Ecevit’e bırakıyor. 
     Taraflar son sözü bugünkü liderler zirvesinde söyleyecekler. 
     Ancak Bahçeli dünkü tutumuyla AB sürecini engelleyen, Derviş üzerinden koalisyonu bozan ortak konumundan uzaklaştı. Ve kendi politikasını net olarak kamuoyuna duyurmakla öteki partileri adım atmaya yönlendirdi. 
     DSP’deki istifalara karşın MHP liderinin hükümeti düşürmenin yolunun 276 oyu bulmaktan’ geçtiğini belirtmesi de Ecevit’in Bulun 276’yı düşürün’ sözlerine destek niteliğindeydi. 
     Bakalım üçüncü ortak ANAP ne yapacak 
     İsmail Cem’in yükselişi, Mesut Yılmaz’a barajı aşırabilecek AB silahının yeni oluşuma geçmesi sonucunu doğuracağı için ANAP’ta tedirginlik var. 
     Erken seçim 2003 baharına kalabilir. 
     
     







Rahatlama .. 


Yalana rağbet 


Ecevitler’in duruşu 


Çağdaş çoğunluğu kucaklamak için... 


Aşılır 


"Bizim çocuklar" 


Gençlerin gelecek kaygısı 


Zamanı mıydı 


Bir "yeni yüz" ararken, üç tane birden 


MHP, Derviş, AB 


Cem genel başkan, Derviş başbakan 


İsmail Cem’in "Yeni Oluşum"u ülkede yeni oluşumun yolunu açabilir 


İspanya’yı çantamıza koyup getiremedik 


</TEXT>
</DOC>
