<DOC>
<DOCNO> 65756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sontur34.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavar baba .. Damadını yaraladı, durdurmak isteyen kızı vuruldu 
</HEADLINE>
<TEXT>

     Denizli'de, işsiz damadına kızan öfkeli baba dehşet saçtı. Mehmet Ali Ünal adlı baba, tartıştığı damadını yaraladı ve kendisine engel olmak isteyen öz kızını kazayla öldürdü. 
     Alınan bilgiye göre, Kayhan Beldesi'nde, Mehmet Ali Ünal 69 , bir süredir iki çocuğuyla yanlarında kalan damadı Mehmet Turnal'la 26 , çalışmadığı gerekçesiyle tartışmaya başladı. Tartışma sırasında damadının sözlerine sinirlenen Ünal, tabancasını çekerek ateşledi. Bu sırada, babasına engel olmak amacıyla araya giren Züheyla Turnal 22 , göğsüne isabet eden kurşun nedeniyle olay yerinde can verirken, Mehmet Turnal ise bacağından yaralandı. 
     Olaydan sonra kaçan Mehmet Ali Ünal'ın daha önce de babasını öldürdüğü ve bu nedenle 17 yıl hapis yattığı, cezaevinden çıktıktan sonra ise askere alınarak Kıbrıs Barış Harekatı'na katıldığı belirtildi. 
     Polis, Ünal'ı yakalamak için çalışmalara başlarken, Mehmet Turnal'ın sağlık durumunun iyi olduğu bildirildi. 
     






</TEXT>
</DOC>
