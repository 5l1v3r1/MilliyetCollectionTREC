<DOC>
<DOCNO> 71208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/magazin/amag.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte en güzel sivil toplumcu... 
</HEADLINE>
<TEXT>

Tarkan’ın ateşli öpüşmelerinden tanıdığınız Sinemis Candemir, aslında dünya daha güzel olsun diye harıl harıl çalışan bir sivil toplum gönüllüsü... 
     BİRSEN ALTUNTAŞ 

     Onu, Tarkan’ın Hüp’ klibindeki ateşli öpüşme sahnelerinden tanıyoruz. Ama 23 yaşındaki Sinemis Candemir, farklı kişiliğiyle daha da ön plana çıkıyor. Pek çok sivil toplum örgütlerinin çalışmalarına katılan Candemir, AGİT zirvesi, 17 Ağustos depreminde İstanbul Valiliğinde kurulan kriz merkezi ve Mehmetçiğe moral vermek için Güneydoğu yolculuğuna kadar pek çok toplumsal çalışmada görev aldı. 
     Yıldız Teknik Üniversitesi Kimya Mühendisliği Bölümü’nü en yüksek notla bitiren 10 öğrenciden biri olan Candemir ile bilinmeyen yönleri üzerine konuştuk. 
     
     Tarkan’ı kullanmadım 
Tarkan’la ile arkadaşlığınız sürüyor mu 
     Evet, sürüyor. Mailleşiyoruz. Ama bu konuda konuşurken çok korkuyorum. Çünkü yanlış anlaşılmak istemiyorum. Onun klibinde oynamam onun için de şanslı bir durum. Çünkü tanımadığı insanlar bile çıkıp Tarkan beni öptü’ diyor. Ben hiç bir zaman başkasının başarısından pay çıkarmak istemem. Kendim bir şeyler yapmayı tercih ederim. Klibin yönetmeni Ferzan Özpetek çok iyi bir oyunculuk sergilediğimi söyledi. İsteğim de oyunculuk gücümle adımdan söz ettirmek. Tarkan ile klip çevirdim diye ortalığa çıkamam. Bu onun klibi, onun şarkısı. Bu klip benim için çok önemli bir referans sadece. 
     
Mesleğiniz olan Kimya mühendisliği yapacak mısınız 
     Hayır. Halkla ilişkiler, fotomodellik ve oyunculuk yapmayı daha çok seviyorum. Organizasyon işinde çok başarılıyım. Boş durmayı sevmiyorum. Lise son sınıfta Amerikan Öğrenci Değişim Kuruluşu’nun AFS sınavını kazanarak ABD’ye gittim. Amacım önyargılardan kurtulup dünya barışına katkıda bulunmaktı. Bu gezi dünya görüşüme önemli bir katkı sağladı. Döndüğümde AFS’de diğer öğrencilerin değişim programından yararlanması için gönüllü çalışmalar yaptım. Herkes birbirine iyi davransın, herşey güzel olsun diye gönüllü işler yapıyorum. 
     
Neler bunlar 
     Üniversite 3. sınıfta 20 gün Adıyaman’a gidip Üniversite Gençliği Mehmetçik ile Elele Güneydoğu’yu Ağaçlandırmaya’ projesine katıldım. Avrupa Güvenlik ve İşbirliği Teşkilatı AGİT’te Almanca ve İngilizce bildiğim için gelen yabancı medya mensuplarına çeviri yaptım. Clinton ve diğer yabancı devlet adamlarını karşılayan grubun içindeydim. Boru Hattı’nın imzalandığı salonda görev yaptım. Daha sonra 17 Ağustos depreminde valilikte kurulan kriz masasında 15 gün İstanbul’dan deprem bölgesine yapılan yardımların ulaşması için 15 gün çalıştım ve son gün uykusuzluktan ve yorgunluktan bayıldım. 
     



 MAGAZİN 















</TEXT>
</DOC>
