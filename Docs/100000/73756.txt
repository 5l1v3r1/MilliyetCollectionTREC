<DOC>
<DOCNO> 73756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yazar/bila.html </URL>
<DATE> 2002/03/21/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit’ten Cheney’e güvence 
</HEADLINE>
<TEXT>
Irak çevresine zarar verecek durumda değil 
Irak’a yakın gelecekte müdahale olmayacağına dair Cheney’den güvence aldığını belirten Ecevit, aralarında geçen diyaloğu Milliyet’e anlattı... 
Ecevit "Cheney’e dedim ki Irak yönetimi kimseye zarar verecek durumda değil. Zaten 10 yıldır onları izliyoruz. Korkmaya hiç gerek yok " 
     Başbakan Bülent Ecevit, ABD Başkan Yardımcısı Cheney’yle yaptığı görüşmeden çok memnun görünüyor. Dün sabahki görüşmemizde "Nasılsınız" diye sorduğumuzda, "Bugün çok daha iyiyim. Görüşmeler çok olumlu geçti, çok memnunum" diyerek yanıt verdi. Ecevit’in memnuniyeti büyük ölçüde Cheney’nin görünürde bir müdahale olmayacağını söylemesi. Ecevit, bu açıklamanın her şeyden önce Türk ekonomisi ve özellikle de turizmi için çok önemli olduğunu vurguluyor. "Bu konuda güvence almış oldunuz mu, ikna oldunuz mu" sorumuza şu yanıtı verdi "Tabii, Cheney’nin sözlerinin ve yaklaşımının bir güvence olduğu söylenebilir. Çünkü ABD’nin en yetkili kişilerinden biri olarak konuşuyor." 
     
     BU IRAK İÇİN BİR FIRSAT 
     Başbakan Ecevit, görüşmelerin eksenini oluşturan Saddam yönetimi ve Irak konusunda ABD Başkan Yardımcısı Cheney’ye nasıl bir değerlendirme yaptı 
     Başbakan Ecevit’in bu sorumuza verdiği yanıt şöyle "Bilinen görüşmelerimizi yineledikten sonra Sayın Cheney’ye şunu söyledim Irak yönetimi çevresine zarar verecek durumda değil. Körfez Savaşı’ndan bu yana, 10 yıldır yakından izliyoruz. Irak’tan kolay kolay bir tehlike gelmez. Komşularına zarar veremez. Irak’tan gelebilecek tehlikelere karşı önlemleri zaten sizinle birlikte aldık, yıllardır alıyoruz. Şu anda zarar verebilecek güçte görünmüyor." Başbakan, bu sözleriyle Türkiye’nin Saddam’dan korkmadığını, ABD’nin de böyle bir endişeye kapılmasını gerektirecek bir durum saptamadıklarını vurgulamış oluyor. Bu değerlendirmede Saddam’ın gücünün abartıldığı mesajı da var. Başbakan Ecevit, Cheney’ye yaptığı değerlendirmeyi özetledikten sonra, Saddam’a şu mesajı verdi "Sayın Cheney’nin görünür gelecekte Irak’a bir müdahale planlamadıklarını söylemesi, Irak yönetimi için hem bir fırsat, hem de bir uyarıdır. Irak yönetimi bu süreyi çok iyi değerlendirmelidir. Sadece ABD’nin değil, bizim de, bütün dünyanın da beklediği adımları atmalıdır. Diyalog yollarını açmalıdır." 
     
     ASKERİ TEMAS NORMALDİR 
     Cheney’nin Genelkurmay Başkanı Org. Hüseyin Kıvrıkoğlu ile görüşmekte ısrar etmesi konusunda Başbakan Ecevit ne düşünüyor Ecevit’in yanıtı şöyle "Doğal ve normal karşılanmalı. Müttefik iki ülkeyiz. Askeri ilişkilerimiz çok kapsamlı. Bu nedenle komutanlarımızla temas etmek istemesini normal karşılamak gerekir. Kaldı ki, bu tür konularda askeri yön ile siyasi yön birbirinden ayrılmaz. Sayın Org. Kıvrıkoğlu’nun görüşmesi daha çok ikili askeri ilişkiler çerçevesinde olmuştur. Irak konusunda kendisinin farklı bir söylemi yok. Daha önce de müdahalenin doğru olmayacağını birkaç kez söylemişti." 
     
     ÇAKMAKOĞLU ALINMADI 
     Milli Savunma Bakanı Sabahattin Çakmakoğlu, Cheney’yle yapılan görüşmelere katılmadı. Nedenini soran gazetecilere ise, "Yorum yapmak istemiyorum" diyerek alınganlığını hissettirdi. Başbakan Ecevit’e, Çakmakoğlu’nun neden görüşmelere davet edilmediğini sorduğumuzda şu yanıtı aldık "Sayın Cheney, Genelkurmay Başkanı Sayın Org. Kıvrıkoğlu ile görüşmek istedi. Çakmakoğlu’yla ilgili bir görüşme talebi iletilmedi. Başkaca bir nedeni yok. O nedenle Sayın Bakan’ın alınmasını gerektirecek bir gelişme olmadı." 
     
     BARIŞ İÇİN ÇALIŞALIM 
     Başbakan Ecevit, Cheney’yle görüşmesinde İsrail - Filistin konusunu ele aldıklarını da kaydetti ve şu bilgiyi verdi "Sayın Cheney’nin İsrail ve bölgedeki son temasının etkili olduğu anlaşılıyor. Ateşkes sağlanması konusunda ABD ağırlığını koydu ve bunun sonuçları da görünmeye başladı. Bu nedenle kendisini kutladım. Bir an önce ateşkes sağlanması yönündeki temasların sürdürülmesi gerektiğini vurguladım. Barış süreci için bu gayretlerin desteklenmesi gerektiğine işaret ettim. Biz de aynı yönde elimizden geleni yapıyoruz." 
     
     KOMUTANLIĞI İSTİYORUZ 
     Başbakan, Afganistan’daki birliğin komutanlığının Türkiye’ye verilmesi konusunda da şu değerlendirmeyi yaptı "ABD 228 milyon dolarlık bir katkı sağlayacak. Biz de komutanlığı Türkiye’nin almasını istiyoruz. Ancak bazı koşulların oluşması, oluşturulması gerekiyor. Sadece mali konu değil. Bu kuvvetin büyüklüğü ne olacak Coğrafi konumu ve sorumluluk alanı ne olacak Orada bazı çatışmalar oluyor. Bu hallerde işlevi ne olacak Afgan komutanlar arasında eşgüdüm nasıl sağlanacak Tek başına bizim ülkede güvenliği sağlamamız mümkün değil. Bu işlevin eşgüdümü ve diğer ülkelerin katkısı nasıl olacak Bu sorulara açıklık getirmek için temaslarımız sürüyor." 
     
Yılmaz, Askeri silkeledik’ demedi      Başbakan Ecevit’e, ANAP lideri ve Başbakan Yardımcısı Mesut Yılmaz’ın, "Askerleri silkeledik, sıra MHP’de" anlamına gelecek bir açıklaması olduğu, bunun MHP lideri Devlet Bahçeli ile Genelkurmay Başkanı Org. Hüseyin Kıvrıkoğlu’nu çok rahatsız ettiği yolundaki haberler ve bunların doğru olmadığına ilişkin Yılmaz’ın yaptığı açıklamayı da sorduk. Başbakan Ecevit şu bilgiyi verdi 
     "Liderler zirvesinde kesinlikle böyle bir konu geçmedi. Sayın Yılmaz da bu anlama gelecek bir söz söylemediğini vurguladı. Sayın Genelkurmay Başkanı bu yöndeki haberlere haklı olarak tepki gösterdi ve dün bana bu konuyu sordu. Doğru olmadığı anlaşıldı." 
     
     
     







Asker ve Cheney 


Oyunda sigara 


Irak çevresine zarar verecek durumda değil 


Saddam’ı devirmek ABD’nin gündeminde kalıyor ama... 


Dişlerin çürümesine paydos 


Dekor ve gerçek 


Son mahalle 


Döviz geliri artacak mı 


Karar yok, kararlılık var... 


Saddam’la savaşmak kolay mı 


Metin, Cem, Güler Londra’yı keyif’lendirecek 


Amerikan politikaları ve Irak gerçeği 


Vergisi faize yetmeyen ülke... 


Görünür gelecekte Saddam 


Bayındır haczi kaldırdı, kefil hala hacizli 


Başbakan partiye bağış’ karşılığı iş takip ediyor 


Yılmaz’ın Küba valizinde gemiciler var 


</TEXT>
</DOC>
