<DOC>
<DOCNO> 59404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/spor/spo01.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz ama kaliteli’ 
</HEADLINE>
<TEXT>

Menajer Sinan Engin, Beşiktaş tarihinin en iyi takımını yarattıklarını söyledi, "Oyuncularım az paraya rağmen büyük fedakarlık gösteriyor" dedi 
     ORHAN YILDIRIM 

     Projelerimiz var’ 
     BEŞİKTAŞ Menajeri Sinan Engin, bu yıl iki kupayı da alacaklarını söyledi, "Eğer kaybedersek çok büyük sükut - u hayal, yıkım olur" diye konuştu. Ucuz ama kaliteli bir ekip kurduklarını söyleyen Engin, "Geleceğin Beşiktaş’ını yarattık. Oyuncularım az paraya rağmen büyük fedakarlık gösteriyor. Geniş ve uzun vadeli projelerimiz var. Bunun için başkanın görevde kalması şart" dedi. 
     
     İhaneti affetmem’ 
     TEK tek futbolcular ele alındığında Beşiktaş’ın, Türkiye’nin en iyi ekibi olduğunu iddia eden Sinan Engin, "Fenerbahçeliler bile bizim maçlara geliyor" ifadesini kullandı. Engin, bir takım ilkeler koyduğunu da sözlerine ekledi, "Örneğin bize ihanet eden futbolcu kim olursa olsun, burada kalamaz. Kimse keyfe keder kırmızı kart göremez, görürse de cezasını alır" diye konuştu. 
     
9 yıl sonra gelen zirve      LİGDEKİ en son şampiyonluğunu 1994 - 95 sezonunda Teknik Direktör Daum yönetiminde elde eden Beşiktaş, uzun bir duraklama dönemine girerken, tam dokuz yıl sonra ilk yarıyı lider kapatma başarısını gösterdi. Siyah - Beyazlılar, bugüne kadar ilk yarısını zirvede tamamladığı yedi sezonun dördünde mutlu sona ulaştı. 
     EN son 1991 - 92’de ilk yarıyı en yakın rakibi Fenerbahçe’nin dört puan önünde kapatan Beşiktaş, sezon sonunda da şampiyon olmuştu. Kartal, ayrıca 1959 - 60, 1965 - 66, 1989 - 90’da ilk devre rakiplerini geride bıraktı ve ligin sonunu da zirveda tamamladı. Beşiktaş, ilk yarısını lider bitirdiği 1963 - 64, 1984 - 85 ve 1988 - 89’da ise ikincilikte yetindi. 
     
Arat’tan zeytin dalı      BEŞİKTAŞ Kulübü eski ikinci başkanı Hasan Arat, dün kulüp binasında Serdar Bilgili ile bir araya geldi ve kongrenin haziran ayında yapılmasını teklif etti. Arat, "Şampiyonluğa giden takımımızın seçim baskısına girmemesi gerekiyor" dedi. Konuyu yönetimde görüşeceklerini söyleyen Bilgili’nin ise öneriye sıcak bakmadığı öğrenildi. Serdar Bilgili, ayrıca İstanbul Üniversitesi Rektörlüğüne seçilen Kemal Alemdaroğlu’nu ziyaret etti. 
     



 SPOR 























</TEXT>
</DOC>
