<DOC>
<DOCNO> 80694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/yazar/akyol.html </URL>
<DATE> 2002/04/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tayyip olayı 
</HEADLINE>
<TEXT>

     TAYYİP Erdoğan olayına evvela hukuki açıdan bakalım, sonra siyasi. 
     Genelkurmay, Ceza Kanunu'nun 159. ve 312. maddelerine göre Erdoğan hakkında ceza davası açılması için suç duyurusunda bulundu. 
     Yani orduya hakaret... Ve bir de din farklılığı gözeterek "kamu düzenini bozma tehlikesi" yaratacak şekilde halkı düşmanlığa teşvik suçu. 
     Hayır, Nuh Mete Yüksel, yine celallendi ve "ihtilale teşebbüs" suçundan idam istiyor 
     Halbuki, bu tür "maksadı aşan" eylemlerinden dolayı Cumhurbaşkanı, Başbakan ve Adalet Bakanı tarafından kaç defa uyarılmıştı 
     Neyse... Erdoğan için düşünülebilecek 159. ve 312. maddeler 'af' denilen Erteleme yasasının kapsamına girdiği gibi, ceza miktarı azaltıldığı için zaman aşımına da uğramıştır 
     Askeri müdahale dönemlerinde yapıldığı gibi hukuk eğilip bükülmezse, eldeki iki kasetten dolayı Erdoğan hakkında cezai bir işlem gözükmüyor. 
     
     SİYASETEN düşünülmesi gereken, Tayyip Erdoğan'ın anketlerde neden birinci çıkmakta olduğudur. 
     "Halk cahil..." mi diyeceğiz Ama geçmişte bu hareketin oyu yüzde 10'u geçemezken, halkın büyük çoğunluğu CHP, DP, AP ve ANAP gibi partilere oy verirken, eğitim düzeyimiz bugünkünden geriydi 
     Üstelik başörtülü kızlara, cahil kalsınlar diye okulları yasaklayan kim 
     Erdoğan'ın oy potansiyelinin sebebi, darbelerin siyasi sistemi parçalaması ve ufalan partilerin muhalefette cazibe merkezi olamayışı, iktidarda etkin icraat yapamayışıdır. 
     Bu durumda mevcut partiler yıprandıkça, az çok tabanı olan her hareket "bir deneyelim" umudu yaratıyor. Refah bundan büyümüştü. MHP de bu umutla ikinci olmuştur. 
     Tayyip Erdoğan'ı hem Erbakan'ın hem öteki 'tecrübeli' tecrübe edilmiş politikacılarımızın önüne geçiren de bu etkendir. 
     
     CİDDİ sosyolojik araştırmalar gösteriyor ki, Türk toplumunda irtica paranoyasına hak verdirecek çapta bir toplumsal akım yoktur, aksine modernist toplumsal dinamikler süratle İslami kesimleri de etkiliyor. 
     Tayyip Erdoğan'ın kasetlerdeki konuşmasında ordu için söyledikleri çok çirkindir ama on yıl öncesine aittir 
     Erdoğan'ın sorunu on yıl öncesinde kalması değil, birikimsizliğidir. 
     Milli Görüş'ün otoriter, hiyerarşik ve kapalı yapısı 'adam' yetiştirmeye müsait değildi. Milli Görüş'ün dışındaki felsefi, sosyal ve siyasi kaynaklarla, akımlarla fikir alışverişine girerek bireyler kendini yetiştirebilirdi. 
     Erdoğan yaşadığı pratiklerden etkilenerek eski radikalizmini bırakmış ama kendini iyi yetiştirmemiştir Otantik konuşmalarında eski radikal kavramlar yok, ama yeni kavram zenginliği de yok. 
     Birikimi ülkeyi yönetmeye müsait değildir. Oy tabanı da sanıldığı kadar büyük değildir bunu başka bir yazımda ele alacağım. 
     Türkiye'nin çıkış yolu yeniden merkez sağ ve merkez sol büyük kitle partilerinin oluşmasıdır bir parti veya ittifaklar yelpazesi halinde... Ama şunu da görelim ki, 70 milyonluk heterojen bir ülkede 28 Şubat'ın çizdiği "otoriter azınlık" alanına sıkışacak bir sağ ve solun kitleleşmesi mümükün olmaz... Yıllardan beri olduğu gibi böyle küçük partilerle, paranoyalarla debelenip gideriz. 
     
     







Tayyip olayı 


"Kışla - Cami" anlaşmazlığında Washington'un etkisi... 


Yanlış dersler 


Karanlık basınca... 


Yaşam kalitesini ararken 


Kışlayla demokrasi, camiyle irtica... 


Erdoğan ve "jet lag" 


Bunları biliyor muydunuz 


Yüksek Öğretim Şurası acilen toplanmalıdır 


Ufak adımlar politikası 


Aşk romanları olmasa aşk bilinemezdi ’ 


Kamuyu aydınlatma’ 


Meğer okuyan varmış... 


Bayar'la Sakarya'da ilk cuma 


İlacı bırak, dansöze bak 


Madem Ki Öyle, Al Sana Böyle 


Dövizde dar alanda paslaşmalar’ 


</TEXT>
</DOC>
