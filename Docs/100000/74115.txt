<DOC>
<DOCNO> 74115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/magazin/yazdud.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin starları ANS Ajans’ta 
</HEADLINE>
<TEXT>

Uğurkan Erez çok üzgün, doyulmaz manzarası ile Ginger farkı, Çapamarka'da keyifli geceler, Neo, Love, Hande nereye koşuyor, People, Daily News 7 yaşında... 
     Efendim, İzmir dönüşü İstanbul’a bir girdim pir girdim. Hemen her gece kırk kapının ipini çektim. Sırdaşım İsmail Akkaya ile birlikte, sevgili Kemal Kurçer ve Ayşem Van’ın ortak olduğu Balmumcu’daki Garden 74’ün yerine açılan Ginger’a ağız tadıyla yemek yemeye gittim. İş çok güzel oturmuş, yemek tıklım tıklımdı. Bar ise sonradan doldu. Kemal acayip işine düşkün ne zaman, nerede karşılaşsak bir yenilik peşinde. Hemen Ginger ile ilgili projelerini anlattı. Sohbeti insanı hiç sıkmıyor. O gece karısı Natali, ortağı Ayşem ile sohbet ettik. Haftanın 7 günü açık olan Ginger’da yaz hazırlıkları başlamış. Kemal yurtdışından 15 palmiye ağacı getirtmiş, yaz sezonunu nisan sonunda brunch ile açacak. Işık ve ses oyunları ile yazlık Ginger, bar ve lounge ağırlıklı bir mekan olacak. Bu arada Hammam, Sellam, Pucci gibi in’ restoran ve barlarda çalışmış olan şef İbrahim Ömür ile Serdar Çelik işe hakim. O gece masaya yıllardır tanıdığım başarılı bir garson olan Nuri Alaca baktı. Nuri’nin ağabeyi Sabri de yıllardır İzzet Çapa’nın yanında çalışır. Başlangıç olarak hellimli sebze ızgara, patlıcanlı ızgara karides söyledik. Ana yemekte ise ben et sevmediğim halde protein olsun diye dilimlenmiş bonfile, İsmail ise ballı, şarap soslu bonfile yedik. Tatlı olarak ortaya, Kemal’in yaptırdığı kaymaklı ekmek kadayıfı ve böğürtlen soslu pavyova söyledik. Kemal, yemeklerde ve salatalarda kendi imalatları olan sızma zeytinyağı kullandıklarını böbürlenerek söyledi. Sohbet sırasında Kemal’in hünerlerini öğrendim çok güzel yemek ve tatlı yaparmış. "Haydi POSTA okurları için orijinal bir şeyler tarif et" dedim, valla üşenmedi, etti. Buyrun "Paccheri pasta, yani Ginger’a özel, benim imalatım olan makarnayı müşteriler çok seviyor. Bir çeşit makarna dolması. Her bir makarnanın içi kıyma ve mantarla doldurulup domates sosuyla servis yapılıyor. 
     
     Bir de fussili makarnamız 
     var. Kalamata zeytini ve sızma zeytinyağı kullanıyoruz. Üzerine de alıştığımız parmezan yerine kızartılmış hellim küpleri koyuyoruz. Hepimizin severek yediği penneyi ise 
     çok değişik hazırlıyor, beğendili penne olarak servis yapıyoruz. Portakallı ördek, üzümlü pilav, pırasadan nefret edenleri bile mest eden pırasalı tart, deniz mahsulleri çorbası, balsamik soslu bonfile benim Ginger mönüsüne katkılarım. Ben de senin gibi tatlıkoliğim. Kestaneli krep, zencefilli krem brule benim tatlılarda önerilerim". Kemal’in karısı Natali, Rus ama Türkçe’yi bizler kadar düzgün konuşuyor. Geçtiğimiz akşam Yavuz Demir’in çıtır sevgilisi Anna ile birlikte Ginger’da Rus yemekleri gecesi düzenledi, gidemedim. Lezzetli yemekler ve muhteşem Boğaz manzarası eşliğinde hoş bir gece geçirmek isterseniz, Ginger ideal. Müdavimleri arasında İlker-Eren Mengi kardeşler, Ergun Uluğ, Yavuz Demir’i sayabilirim. 
     
     Hesabı çok 
     zor getirdiler Zaten öyle büyük 
     bir jest yapmışlar ki kredi kartını kullanmama değmedi. Telefon numarası 0212 274 20 45. Çıkışta Beyoğlu’nda minik bir tur attık. Uzun süredir gidemediğim, sevgili arkadaşım Yaşar’ın sahibi olduğu ve Tunç’un işletmeciliğini yaptığı iki VIP kulüp, Neo ve Love’da 
     aldık soluğu. Neo bir gay club, gittiğimizde kapanıyordu. Hemen Harbiye’deki eski Günay’ın yerinde açılan ve mix club olan Love’a gittik. İğne atsanız yere düşmezdi. Barda Tunç ve Yaşar sayesinde yer bulabildik. Baktım, bir köşede Bendeniz. Ayşe Hatun Önal ve sevgilisi İbrahim Çapan, çiçeği burnunda evliler Yüksel Ak-Şenol İpek, son aylarda kıskanılacak başarılara imza atan ünlü koreograf Uğurkan Erez, ünlülerin makyözü Corci, Deniz Akkaya, 
     Cenk Eren, Selin Toktay o kalabalıkta görebildiğim isimlerdi. Uğurkan 
     çok üzgündü, merak edip sordum 
     annesi Adalet Hanım rahatsızmış. 
     90 yaşındaymış, Allah gecinden versin. Uğurkan ise kafayı sıyırmamak için kendini sokağa atmış, inşallah annesi bir an önce iyileşir. Corci bu arada epey 
     kilo almış. Bir süredir sesi, soluğu çıkmıyordu, şimdilerde yeniden hayat bulmuş. Yakında bir okul açacakmış, tabii makyaj eğitimi üzerine. Üstelik de Milli Eğitim’den diplomalı. 
     
Çapamarka, Verda ile Nurettin gizlenmiyor, Daily News      Catwalk Ajda’nın yerine Harbiye’de açılan Çapamarka’nın müdavimi oldum. Nasıl olmayayım Saat 24.00’e kadar eşinizle, dostunuzla ağız tadıyla yemek yediğiniz gibi keyifle sohbet etme olanağına da sahipsiniz. Yani o eski Cumhuriyet sofralarına, DJ Mert’in çaldığı eski 45’lik plaklarla alaturkanın hasına, beyaz leblebi eşliğinde rakı içmenin zevkine varıyorsunuz Çapamarka’da. Yakında Çapamarka bir fan club haline dönüşebilir. Nitekim 
     o gece de sosyetenin gözde çiftlerinden Buket-Hayrettin Taşdelen, ünlü estetik cerrahı Prof. Dr. Nazım Durak ve 
     eşi, BMW’nin Türkiye’deki en büyük bayilerinden Kosifler Oto’nun ortağı Süleyman Kosif ve güzel karısı Füsun, Dilek-Hüseyin Yalçınkaya, Semra Özal, kızı Zeynep, Ürek Çiçekçilik’in sahibesi Selvi Ürek ve Dr. Uğur Tan, ressam Gül Ergi vardı. Bu arada Mehmet Usta ve Anita’nın yemekleri harika ama benim için sakızlı muhallebinin yeri ayrı. 
     Valla dostlarınızla keyifli bir akşam, iyi yemek, iyi müzik ve muhteşem manzara eşliğinde rakı yudumlamak isterseniz Çapamarka doğru adres. Bu arada rahat rahat eğlenebilirsiniz çünkü İzzet içeriye medyayı sokmamaya kararlı. Telefon numarası 0212 231 03 56. Çapamarka çıkışı İstanbul’un önemli lezzet duraklarından biri olan, Etiler Hillside Club’daki Daily News’a gittim. Mekanın sahibi Özcan Karamahmutoğlu ve halkla ilişkilerini yürüten Begüm Erdemli, Daily News’un bu yıl 7. yaşını kutlaması nedeniyle herkesin katılabileceği bir yarışma düzenlemişler. Yarışmayı kazanan beş kişi Daily News tarafından özel olarak hazırlanacak iki kişilik akşam yemeği ve Peugeot Cinecity’den sinema bileti kazanacak. 
     Soru mu Çok basit Daily News hangi enternasyonel mutfağın temsilcisidir ’ cevaplarınızı 1 Nisan 2002 tarihine kadar dailynews superonline.com’ adresine gönderebilirsiniz. Hayırlısı olsun. 
     Birer kahve içtikten sonra Levent’e, People’a gittim. Çok hareketliydi. Genç işadamı Nurettin Hasman, uzun süredir seviyeli bir aşk yaşadığı sosyetenin alımlı güzellerinden Verda Penso ile yemek yiyordu. Hasman artık gizlenmediklerini söyledi. Ferda- 
     Kenan İpekçi çifti, Kenan Doğulu’nun eski sevgilisi balerin Ebru Akel de oradaydı. Manken Asuman Krause’yi de gördüm. Arkadaşlarıyla birlikteydi 
     ama yanında Murat Mısırlı yoktu. 
     
Hande’ye yazık oluyor, ANS’nin yeni bombası      Çarşamba günü POSTA’nın birinci sayfasında, Hande Ataizi’nin ANS’nin ortağı ve ünlü yönetmen Abdullah 
     Oğuz tarafından işten kovulduğu 
     haberi benim imzamla yer aldı. Detayları yerimizin azlığı nedeniyle yazamamıştım. Hande bana göre Türk sineması, tiyatrosu ve televizyonu için büyük bir kazanç. Müthiş bir yetenek, hatta dünya çapında şöhrete ulaşacak bir oyun gücüne sahip ama akıllı değil. Daha doğrusu aklını hep şeytanca kullanıyor. Abdullah Oğuz’a gelince bilmem onu ne kadar tanırsınız. 
     Arkadaşları ona Peygamber Apo’ der. Çünkü son derece sabırlı, hoşgörülü ve iyi niyetlidir. Hande, Oğuz’un ortağı olduğu ANS Prodüksiyon ve Yapımcılık Şirketi’nden Kanal D için çekilen İki kere kiki’ adlı programı sunuyor, biliyorsunuz. Hande Ataizi’nin, programdaki partneri, dünya iyisi Cem Davran’ı da çok üzdüğü yazıldı, çizildi. Ama bu kez Apo’nun tepesi atmış, kaprislerine dayanamadığı oyuncuyu kapı dışarı etmiş. Hem de Hande’den dünya kadar alacağı olduğu halde. Maliyeciler bir 
     hafta önce ANS’nin Ayazağa Stüdyoları’na gitmiş, Hande’nin 42 milyar vergi borcu olduğunu belirtip Jaguar marka arabasına haciz koymuşlar. Ataizi’nin imdadına Apo yetişmiş çek verip Hande’nin arabasını hacizden kurtarmış. Zaten 
     Apo bugüne kadar Hande’nin 
     180 milyara yakın borcunu ödemiş. Abdullah Oğuz o gece People’da bana dert yandı "Bu bana yapılır mı Hande kendi ipini çekti" dedi. O anda yanımızda olan Stelyo Pipis de, "Hande’nin, Erler Film tarafından atv için çekilen Anne Babamla Evlensene’ adlı dizinin ekibine de kan kusturduğunu duydum" diye ilave etti. Bence Hande kendini toplamalı. Allah göstermesin, bu gidişle sonu Cahide Sonku’nunkine benzeyecek. Gerçi ben yazımı yazdığım sırada Apo arayıp dayanamayarak Hande’yi işe aldığını söyledi ama artık Ataizi’nin daha dikkatli olması gerek. Apo, Hande’yi affetmekle kalmadı, yeni projelerinde ona yine yer verecek. Neyse, ANS şu günlerde büyük atılımda. Abdullah Oğuz, ANS bünyesinde ajans kuruyor. Ünlü danışmanlar, yeni oyuncular ve yıldızlar yetiştirecek. Modada Cemil İpekçi, tiyatroda Ali Poyrazoğlu, hukuki konularda avukat Ömer Durak, organizasyonda Erkan Özerman, müzikte Atilla Özdemiroğlu ve kızı Yaprak birimlerin başında duracaklar. Oyuncuların psikolojik sorunlarıyla da ünlü bir uzman, Prof. Dr. Mansur Beyazyürek ilgilenecek. Valla müthiş bir olay. E, Abdullah Oğuz’a da bu yakışır. Evet, bugünlük de bu kadar. Kalın sağlıcakla, en kötü gününüz benimkinden iyi olsun efendim. 
     
     



 MAGAZİN 












</TEXT>
</DOC>
