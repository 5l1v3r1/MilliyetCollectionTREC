<DOC>
<DOCNO> 63064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/siyaset/siy05.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali yardımcısı kaçak avda yakalandı 
</HEADLINE>
<TEXT>

Afyon Vali Yardımcısı Çetinkaya, nesli tükenmekte olan dağ keçisi avında suç aletleriyle ele geçti 
     SAYIL NARMANLIOĞLU DHA 

     Afyon Vali Yardımcısı İsmail Çetinkaya, kaymakamlık yaptığı Erzurum’un İspir ilçesinde kaçak avlanırken, köylülerin ihbarı ve Orman Bakanı Nami Çağan’ın emriyle suçüstü yakalandı. Avlanma yasağına karşın nesli tükenmekte olan Çengel boynuzlu dağ keçisi’ avına çıkan Çetinkaya ve yanında bulunan arkadaşı İspir Sağlık Grup Başkanı Dr. Nurettin Sayın, eski şoförü Cemal Alakuş ve Zarif Açıkel’le birlikte dürbünlü tüfek, projektör ve kanlı torbalarla ele geçti. Kaçak avlandığını kabul etmeyen Çetinkaya, olayın kapatılması için yetkililere rica etti. Çetinkaya hakkında vali yardımcısı olduğu için adli işlem yapılmazken, İspir Adliyesi’ne getirilen Sayın, Alakuş ve Açıkel ise tutuksuz yargılanmak üzere serbest bırakıldı. 
     



 SİYASET 















</TEXT>
</DOC>
