<DOC>
<DOCNO> 94236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/yasam/yas06.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Göksen öğretmene huzur yok’ 
</HEADLINE>
<TEXT>
Mezarında bile rahat bırakmadılar 
Ölü olarak bulunan öğretmen Şeref Göksen Tel’in duruşması devam ederken birileri mezarını parçaladı 
     NEŞET KARADAĞ Adana DHA 

     Adana’da 2.5 yıl önce intihar ettiği iddia edilen ancak mahkemeye gönderilen bir ihbar mektubunda öldürüldüğü belirtilen anaokulu öğretmeni Şeref Göksen Tel’in mezarı, kimliği belirsiz kişilerce iki kez tahrip edildi. 
     20 yaşındaki Göksen’in cesedi bir tarlada bulunmuştu. Katil zanlısı olarak MHP İmamoğlu eski İlçe Başkanı Alper Ege 33 ile bankacı arkadaşı Bedii Levent Yakar 31 tutuklanmış, ama ikisi de beraat etmişlerdi. Ancak Tel’in annesi Güllü Karagüllü’nün itirazı sonucu Yargıtay Ceza Genel Kurulu, Yargıtay ve yerel mahkemenin kararlarını kanıtlar toplanmadan karar verildiği’ gerekçesiyle bozdu. Ege ve Yakar, yeniden yargılanmaya başlarken, Mehmet Benzinci’ imzasıyla mahkemeye gönderilen bir ihbar mektubu, Tel’i iki sanıkla birlikte öldürdüklerini iddia ediyordu ama Benzinci’ bir türlü bulunamadı.. 
     
     İki kez saldırıldı 
     Ege ve Yakar’ın Kozan Ağır Ceza Mahkemesi’ndeki yargılanmaları devam ederken, Tel’in Adana Asri Mezarlık’taki mezarı iki kez tahrip edildi. Anne Karagüllü, "Daha önce de diktiğim çiçekler sökülüyordu. Mezartaşındaki fotoğrafını parçalamışlar. Bunu bizi tanıyan bize düşman olanların yaptığını sanıyorum. Benimle uğraşamayan acizler kızımın mezarıyla uğraşıyorlar. Kızımın ölümüyle ilgili dava nedeniyle bu olay yapılmış olabilir" dedi. 
     



 YAŞAM 















</TEXT>
</DOC>
