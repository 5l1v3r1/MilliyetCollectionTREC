<DOC>
<DOCNO> 65207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/soneko19.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı "Ne zaman TL aşırı değerlense krize girdik" 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıkloğlu, ne zaman Türk Lirası aşırı olarak değerlenmişse, Türk ekonomisinin sonunda krize girdiğini söyledi. 
     Hisarcıklıoğlu, Dış Ekonomik İlişkiler Kurulu DEİK ve Lübnanlı sanayici ve işadamları temsilcileriyle birlikte düzenlenen basın toplantısının ardından, gazetecilerin sorularını yanıtladı. 
     Dolardaki gerilemeye ilişkin bir soruya Hisarcıklıoğlu, şu yanıtı verdi 
     ''Ne zaman Türk Lirası aşırı olarak değerlenmişse, Türk ekonomisi sonunda krize girmiştir. Dolar ile TL'nin birbirine uyumlu olarak, erozyona göre artması gerekmektedir. Bu şekilde TL'nin şu anda değerli olması hem ihracatımız açısından kötü hem de son 10 yıllık perspektife baktığımızda, TL'nin en çok değerlendiği yılın hemen akabinde büyük krize girmişizdir.'' 
     
     1.300'ün altı el yakar mı 
     TOBB Başkanı Rifat Hisarcıklıoğlu, ''1 milyon 300 bin liranın altı el yakar mı '' sorusuna da ''Herhalde yakar gibi gözüküyor'' yanıtını verdi. 
     Rifat Hisarcıklıoğlu, 26-27 Şubat tarihlerinde yapılacak Türk-ABD Ekonomik İşbirliği Komitesi toplantısının hazırlıklarına ilişkin bir başka soru üzerine, önümüzdeki hafta Ankara'da sektör kurulu başkanlarıyla, bazı oda ve borsa başkanlarının da katılacağı bir toplantı gerçekleştireceklerini bildirdi. 
     Buradan çıkacak sonuçlarla birlikte daha kapsamlı, bakanlar ve müsteşarların da katılacağı bir başka toplantı daha yapılacağını belirten Hisarcıklıoğlu, ''Komisyon toplantısında neler talep edeceksiniz '' sorusu üzerine, ''ABD'ye giderken de aslında biz dersimizi iyi çalışmıştık. Ana başlıklar belli. Tercihli ticaret anlaşması, nitelikli sanayi bölgesi ve gümrüklerin aynı noktaya getirilmesi'' diye konuştu. 
     Hisarcıklıoğlu ayrıca, kotalar ve karşılıklı yatırımların artırılması gibi konuların da gündeme geleceğini söyledi. 
     






</TEXT>
</DOC>
