<DOC>
<DOCNO> 53098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sontur07.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'de son gün kuyruğu 
</HEADLINE>
<TEXT>

     Diyarbakır'da Üniversite Seçme Sınavı ÖSS başvurularını yapan öğrenciler, uzun kuyruklar oluşturdu. 
     ÖSS başvuru harçlarını Ofis Semti'ndeki banka şubelerine yatırmak isteyen çok sayıda öğrenci ve velisi son gün olması nedeniyle sabahın erken saatlerinden itibaren uzun kuyruklar oluşturmaya başladı. 
     Formlarını erken aldıklarını belirten öğrenciler, ancak yeni kimlik numarası almak amacıyla beklediklerini ve bu nedenle son güne kaldıklarını ifade ettiler. 
     Öğrenci velileri de, her yıl yeni bir uygulamanın ortaya çıktığını ve bunun da çocukları gibi kendilerini de günlerce koşuşturmak zorunda bıraktığını kaydederek, form ve paraların aynı yere yatırılmasının işleri daha çok kolaylaştıracağını bildirdiler. 
     






</TEXT>
</DOC>
