<DOC>
<DOCNO> 65230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sonspo14.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Bulgar Markov Trabzonspor'da... 
</HEADLINE>
<TEXT>

     Ligde aldığı kötü sonuçlardan sonra transfer hareketı başlatan Trabzonspor, Bulgaristan'ın Levski Sofya takımının liberosu Georghe Markov ile sözleşme imzaladı. 
     Menajer Saffet Sancaklı'nın Bahçelievler'deki ofisinde gerçekleşen imza töreninde, Asbaşkan Ahmet Ağaoğlu da hazır bulunurken, Bulgar futbolcunun sezon sonuna kadar kiralandığı belirtildi. 
     Ağaoğlu, transferi teknik direktör Briegel ve yönetim kurulunun ortaklaşa kararı ile gerçekleştirdiklerini ifade ederek, ''Kaliteli ve yetenekli bir oyuncu transfer ettik. Ancak, kiralamamıza rağmen biraz pahalı bir transfer oldu. Özellikle kulübünün istediği miktar bizim şartlarımızı zorladı'' dedi. 
     Futbolcunun Bulgaristan Milli Takımı'nın liberosu olduğunu anlatan Ahmet Ağaoğlu, gerçekleştirdikleri transferin son dönemde yapılanlar içinde en iyisi olduğunu sözlerine ekledi. 
     






</TEXT>
</DOC>
