<DOC>
<DOCNO> 74376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sonspo11.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor 2 - Göztepe 0 maç bitti 
</HEADLINE>
<TEXT>

     Birinci Süper Lig'de Antalyaspor, kendi sahasında Göztepe'yi 2-0 yendi. 
     Antalyaspor, maçın ilk yarısını 1-0 önde kapadı. 
     Yağmur yağışı nedeniyle sahada yer yer göllenmeler olması nedeniyle futbolcular, top kontrolünde güçlük çekti. 
     l5. dakikada Guincthev'in sağ kanattan yaptığı ortaya Mustafa Gürsel şık bir kafa vuruşu yaptı. Ancak top kaleci Majdan'da kaldı. 7. dakikada Mustafa'nın ceza alanı dışından yaptığı plase vuruşta, top az farkla auta çıktı. 16. dakikada ceza alanı ön çizgisinde Antalyasporlu Kamil'in Gökhan'ı düşürmesi sonucu kazanılan serbest atışı, Erkan kullandı. Kaleci Zeki, topu yumruklayarak kornere çeldi. 26. dakikada Korhan'ın ceza alanına gönderdiği derinleme pasta kaleci Zeki ile karşı karşıya kalan Mustafa, topa sert vurdu. Kaleci Zeki'yi geçen top direkten döndü. 39. dakikada ceza alanının sağ tarafından içeri giren Atilla, sert vurdu. Kaleci Majdan'ı geçen top filelerle buluştu 1-0. 44. dakikada ceza alanının sol tarafından içeri giren Saffet, kaleci Majdan'ı çalımladıktan sonra topu boş kaleye gönderdi. Göztepe'nin savunma oyuncuları topu çizgiden çevirdiler. Karşılaşmanın ilk yarısı 1-0 Antalyaspor'un üstünlüğüyle tamamlandı. Karşılaşmanın ikinci yarısına daha istekli başlayan Göztepe, oyunda dengeyi sağladıysa da karşılaşmadan yenik ayrılmaktan kurtulamadı. 49. dakikada, Antalyaspor'da Mustafa sarı kart gördü. 55. dakikada Saffet'in sol kanattan yaptığı ortayı ceza sahası içerisinde kontrol eden Mustafa Yalçınkaya, sert ve düzgün vurdu. Kaleci Majdan'ı geçen top, az farkla yandan auta çıktı. 60. dakikada Göztepe'de Korhan yerini Ersen Martin'e x bıraktı. 63. dakikada Guıntchev orta sahadan aldığı topla Göztepe ceza alanına girdi. Kaleci Majdan'la karşı karşıya kalan Guıntchev, su birikintisine takılarak pozisyonunu kaybedince defans oyuncuları tehlikeyi önledi. 66. dakikada Göztepe'de Erkan'ın yerine Kenan x oyuna girdi. 68. dakikada gelişen Göztepe atağında, Mehmet'in sol kanattan yaptığı ortaya müsait pozisyonda kafayı vuran Mustafa, topu yandan auta attı. 70. dakikada Göztepe'de Emre sarı kart gördü. 72. dakikada Göztepe'de Cumhur'un yerine Zafer Uysal oyuna dahil oldu. 79 dakikada Antalyaspor'da Mustafa Yalçınkaya yerini Gürçay'a x bıraktı. 84. dakikada Antalyaspor'da, Uğur'un yerine Fatih x oyuna girdi. 86. dakikada Göztepe ceza sahasına giren Guintchev, kaleciyi de geçtikten sonra topu boş kale yerine yandan auta gönderdi. 88. dakikada Antalyaspor'un ikinci golü geldi. Sol çaprazdan Göztepe ceza sahasına giren Gürçay, yerden ortaladı. Kaleci Majdan'ı geçen topa dokunan Atilla Birlik, takımının ve kendisinin ikinci golünü kaydetti. 89. dakikada Antalyaspor'da Saffet'in yerine Engin oyuna girdi. Tarafların bundan sonraki çabaları sonuç değiştirmedi ve Antalyaspor, Göztepe'yi 2-0 yendi. 
     






</TEXT>
</DOC>
