<DOC>
<DOCNO> 51615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sonspo07.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Mirkoviç müjdesi... 
</HEADLINE>
<TEXT>

     Fenerbahçe, Birinci Süper Futbol Ligi'nde Gençlerbirliği ile gelecek hafta yapacağı karşılaşmanın hazırlıklarını tek çalışmayla sürdürdü. 
     Teknik direktör Mustafa Denizli yönetiminde, Samandıra Tesisleri'nde gerçekleştirilen ve yaklaşık 2 saat süren antrenmanda futbolcular, kondisyon çalışması, yarım alanda çift kale maç ve depar çalışması yaptılar. 
     İdmana, hasta olan Lazetiç, sakatlıkları süren Ogün, Revivo ve Serkan, milli takımlarda bulunan Rüştü, Abdullah, Ümit, Serhat ve Rapaiç katılmadı. 
     Sakatlığı nedeniyle bir süredir takımdan ayrı olan Zoran Mirkoviç de bugün takımla birlikte çalışmalara başladı. 
     
     Ali Akdeniz korkuttu 
     Oldukça tempolu geçen idmanda, çift kale maçın sonlarına doğru sağ ayak bileğine darbe alan Ali Akdeniz'in bileğine bandaj yapıldı. 
     Bu futbolcu, antrenman sonundaki depar çalışmasına katılmadı. 
     
     Mustafa ve Kenet şov 
     Sarı-lacivertlilerin idmanında, çift kale maçta yeşil takım, kırmızı takımı 8-4 yendi. 
     Yeşil takımın 4'er golüne imza atan Mustafa Doğan ve Andersson, adeta gol şov yaptı. Kırmızı takımın golleri ise Oktay 2 ile Ali Akdeniz'den 2 geldi. 
     
     Denizli yaşında... 
     Fenerbahçe Teknik Direktörü Mustafa Denizli, bugün yaşına girdi. 
     Deneyimli teknik adam için sarı-lacivertli futbolcuların tesislere pasta getirttikleri öğrenildi. 
     Yarını izinli geçirecek olan sarı-lacivertliler, 12 Kasım Pazartesi günü sabah gerçekleştirecekleri idmanla Gençelerbirliği maçı hazırlıklarını sürdürecek. 
     






</TEXT>
</DOC>
