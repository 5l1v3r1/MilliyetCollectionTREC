<DOC>
<DOCNO> 93041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/ekonomi/eko04.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
10 yıl geç kaldınız’ 
</HEADLINE>
<TEXT>

Dünya Bankası Türkiye Temsilcisi Chhibber Bankacılık operasyonunda geciktiniz. Ancak yine de iyi işler yapıldı 
     DERYA AKKAYA Rodos 

     Dünya Bankası Türkiye Direktörü Ajay Chhibber, nisan ve mayıs aylarında iyiye giden ekonominin, şu sıralar ortaya çıkan politik belirsizlikten olumsuz etkilendiğini söyledi. Bankacılık sektörüne yönelik operasyonları de öven Chhibber, "Bu operasyonlarda belki de 10 yıl geç kalındı" dedi. 
     Rodos’un Katamaran kentinde Türk gazetecilerin sorularını yanıtlayan Chhibber ortaya çıkan belirsizlikler giderildiğinde ekonominin tekrar rayına gireceğini vurguladı. Chhibber, "Başbakanın hastalığının, politik açıdan etkisinin ne olduğunu bilmiyorum ama belirsizliğe neden oldu" diye konuştu. 
     
     BDDK ekibi iyi iş yaptı 
     Son bankacılık operasyonlarının olumlu etkileri olduğunu kaydeden Chhibber, "Belki 10 yıl geç kalındı ama şimdi çok iyi iş yaptılar. Bankacılık Düzenleme ve Denetleme Kurulu Başkanı Engin Akçakoca ve ekibi sektörün güçlenmesi ve gelişmesi anlamında olumlu adımlar attı" dedi. 
     Ekonomik açıdan Türkiye’yi güçlendirmeye çalıştıklarını ifade eden Chhibber, ekonomik toparlanma, eğitim, sağlık, yabancı yatırım, enerji, bankacılık, tarım gibi pek çok konuda Türkiye’ye destek verdiklerini belirtirken politikaya karışmadıklarını ifade etti. 
     



 EKONOMİ 





















</TEXT>
</DOC>
