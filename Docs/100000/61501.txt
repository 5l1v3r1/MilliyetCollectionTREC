<DOC>
<DOCNO> 61501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/magazin/amag.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Anlatmaya daha yeni başladı 
</HEADLINE>
<TEXT>

'Cebimde Kelimeler'de kendini anlatıp bitiren Yılmaz Erdoğan, yenilediği oyununda artık siyasilerden giriyor, medyadan çıkıyor.. 
     DENİZ ALTUNTAŞ 

     Mizahın ve tiyatronun usta ismi Yılmaz Erdoğan 'Cebimde Kelimeler' isimli tek kişilik gösterisini, yenilenmiş hali 'Cebimde Yeni Kelimeler'le sahnelemeye başladı. 
     Oyununu, İstanbul'u felç eden yoğun kar nedeniyle birkaç gün geç de olsa sahneye koyan Erdoğan'ın Mydonose Showland'deki ilk gösterisini, yaklaşık 2 bin 500 kişi izledi. 
     
     Müsveddeler 
     Yılmaz Erdoğan, 1997'den beri tek başına oynadığı oyununu yenilemesinin sebebini de, gösterisinden önce düzenlediği basın toplantısında şöyle anlattı 
     "Başladığım zaman yeni ünlü olmuştum, kendimi anlatmam lazımdı. Bir gün baktım ki cebimde kelime kalmamış. İlk başladığımda anlattığım hik yeleri anlatmıyorum. Devamlı müsvedde kağıtlarla çalışıyorum. Şimdiki dekor da, o müsveddelere yazdıklarımdan oluşuyor..." 
     İki gösteriden sonra 10 günlük Avrupa turnesine çıkacak ünlü tiyatrocu, basın toplantısında, sosyetik güzel Siren Ertan ile aşk yaşadığı yolundaki iddialara da değindi. 
     
     Siren’le aşk yok 
     Ertan ile 2.5 ay önce yaptığı bir röportajın abartıldığını söyleyen Erdoğan, son zamanlarda gündeme gelen 'Vizontele'nin rakipleri konusunda da birkaç söz söylemeden edemedi. 
     
     Kırdı geçirdi 
     'Deli Yürek' dahil, kimsenin 'Vizontele'yi geçemediğine dikkat çeken Erdoğan, yeni sinemacıları beğenmeyen Fikret Hakan içinse 'Biz Fikret Hakan beğensin diye film yapmıyoruz' dedi ve akşam da çıktığı sahnede izleyenleri gülmekten kırıp geçirdi.. 
     İşte, Yılmaz Erdoğan'ın 'Cebinden' yeni çıkmış, daha dumanı tüten esprilerden bir demet 
     
     Herkes nasibini aldı 

</TEXT>
</DOC>
