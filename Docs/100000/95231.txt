<DOC>
<DOCNO> 95231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/spor/bbas.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler out 
</HEADLINE>
<TEXT>

Milli basketbolcu Hüseyin Beşok, Türkiye’de yabancıların ön planda tutulduğunu söyledi. Yıldız pivot, "Ekonomik krize rağmen yabancı oyuncular istedikleri parayı alıyor" dedi 
     "Efes bizi bırakmazdı" 
     İSRAİL’İN Maccabi Tel Aviv takımında oynayan Basketbol Milli Takımı’nın yıldız pivotu Hüseyin Beşok, Türkiye’de yabancıların ön planda olduğunu, Türk oyunculara ise önem verilmediğini savundu. Beşok, ekonomik krize rağmen, yabancıların istedikleri parayı aldığını belirtti, "Onlar dolarları cebe indiriyor, ama ülkenin kendi evlatlarının değeri bilinmiyor. Efes Pilsen istese beni, Mirsad’ı, İbrahim’i tutabilirdi. Ama bize önem verilmedi, biz de yolumuzu çizmek zorunda kaldık" diye konuştu. 
     
     Maccabi ile devam 
     MACCABİ’DE geçen sezon fazla oynamadığını ifade eden Hüseyin Beşok, buna rağmen yurt dışı tecrübesi kazandığını söyledi. Yıldız oyuncu, İsrailli yöneticilere "Bu sezon da böyle olacaksa, gitmek istiyorum" dediğini belirtti, "Beni bırakmak istemediklerini söylediler. Maccabi Tel Aviv yeni sezonda Avrupa, Kuzey Avrupa ve İsrail liglerinde mücadele edecek. Takımda bir değişim var. Birçok oyuncu gidiyor. Yeni sezonda daha fazla oynayacağım. Evlendiğim için daha verimli olacağım" dedi. 
     
     "İspanya çok zorlu" 
     HÜSEYİN, Dünya Şampiyonası’nda Türkiye ile birlikte ABD, İspanya, Arjantin ve Yugoslavya’yı da favori gördüğünü bildirdi. Milli oyuncumuz, "Avrupa Şampiyonası’nda kilit maçımızı İspanya ile oynamış ve yenmiştik. Dünya Şampiyonası’nda da ikinci turda rövanşa çıkacağız. Zorlu bir rakip olacağız. Herkes Türkiye’nin ne kadar güçlü olduğunu biliyor. Bizle oynarken tedirgin olacaklar. Avrupa ikincisi olmamız nedeniyle rehavete kapılmıyoruz. Her rakibi ciddiye alıyoruz" açıklamasını yaptı. 
     
Kerem bomba gibi6.5 kilometrelik parkuru birinci sırada tamamladı 
     12 Dev Adam dün sabah Belgrad Ormanı’nda kros yaptı. 6.5 kilometrelik parkuru Kerem Tunçeri 23 dakika 40 saniye ile birinci bitirirken, Kerem’i 24.15 ile Tutku ve Hakan, 25 dakika ile Hidayet takip etti. Hüseyin, Asım ve Harun’un ise 28 dakikada parkuru tamamladığı bildirildi. Oyuncularla birlikte krosa çıkan Menajer Doğan Hakyemez parkuru 40 dakikada tamamladı. Bu arada İbrahim, kulübü Panathinaikos ile transfer görüşmesi yapmak için Yunanistan’a gitti. 
     
Tutabilene aşkolsun      NBA takımlarından Detroit Pistons forması ile NBA Yaz Ligi’nde mücadele eden Mehmet Okur, ikinci maçında takımının en skorer oyuncusu oldu. Detroit Pistons’ın Milwaukee Bucks’ı 69-67 yendiği maça ilk beşte çıkan Mehmet Okur, 18 sayı kaydetti. 31 dakika sahada kalan Mehmet, 4 8 iki sayı, 2 3 üç sayı, 4 4 serbest atış, 6 ribaunt, 3 blok, 1 top çalma ve 2 asist ile oynadı. 
     
Bir iyi, bir kötü      TÜRK sporunun unutulmaz isimlerinden Turgut Atakol anısına düzenlenen 8. Uluslararası Turgut Atakol Basketbol Turnuvası’nın ilk gününde Türkiye Ümit Milli Takımı, İsrail Ümit Milli Takımı’nı 73 - 72 yendi. Ay - Yıldızlılar, devreyi de 41 - 37 önde kapadı. Türkiye B Milli Takımı ise Rusya Ümitleri’ne 68 - 61 yenildi. 
     
İbo iddiası      İTALYAN Basketbol Ligi’nde Ergin Ataman’ın ekibi Montepaschi Siena’nın, Panathinakos’tan İbrahim Kutluay’ı transfer etmek üzere olduğu iddia edildi. Tutto Sport gazetesi Kutluay’ın her an Çizme’ye gelebileceğini ileri sürdü. 
     
Ülker’e takviye      ÜLKERSPOR, Litvanyalı Virginius Praskevicius ile anlaştı. Beşiktaş’ta da forma giyen 28 yaşında ve 2.06 metre boyundaki Praskevicius, son olarak Belçika’nın Telindus Oostende takımında forma giymişti. 
     
Makedonya’ya yenildik      YUNANİSTAN’DA düzenlenen 18 Yaş Altı Balkan Futbol Şampiyonası’nda Türkiye, Makedonya’ya 3 - 2 yenildi. Ay - Yıldızlı ekibimiz bu yenilgiyle final oynama şansını da kaybetmiş oldu. 
     



 SPOR 

























</TEXT>
</DOC>
