<DOC>
<DOCNO> 80883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/soneko03.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek hızlı tren ihalesi iptal edildi 
</HEADLINE>
<TEXT>

     TCDD'nin yurtdışından temin edeceği 5 adet hızlı tren alım ihalesi, katılımın az olması üzerinde iptal edildi. 
     Projeyle, Ankara ile İstanbul arasında mevcut demiryolunun rehabilite edilerek, trenlerin söz konusu hatta hizmet vermesi öngörülüyordu. 
     TCDD Genel Müdürlüğü'nün, hatların modernizasyonu çerçevesinde Ankara-İstanbul demiryolu hattının rehabilitasyonu ile entegre olarak yürütülen 5 adet yüksek hızlı tren temin ihalesinin önümüzdeki günlerde yenilenmesi bekleniyor. 
     Yaklaşık maliyeti 80 ile 90 milyon euro tutarında olacak 5 adet hızlı tren, önümüzdeki yıllarda modernize edilecek Ankara-İstanbul demiryolu güzergahında ulaşım hizmeti verecek. 
     TCDD Genel Müdürlüğünün şartnamede yapacağı yeni düzenleme sonrasında uluslararası düzeyde çıkarılacak yeni ihaleye, Almanya, Kanada, İtalya ve İspanya firmalarının da katılmaları bekleniyor. 
     





</TEXT>
</DOC>
