<DOC>
<DOCNO> 99053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yasam/yas07.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Atmosfer Havayolları başarıyla denendi 
</HEADLINE>
<TEXT>

Tam 400 kilometre yükseklikte, saatte 8 bin kilometre hızla uçacak hipersonik uçak X43A, Avustralya’daki ilk denemesinde başarıyla uçtu ve başarıyla düştü ’ 
     DIŞ HABERLER SERVİSİ 

     Avustralyalı bilim adamları, yeni geliştirdikleri prototip bir hipersonik jetle ses hızını tam 7 kat geçmeyi başardı. Böylece dünyanın en uzak noktaları arasındaki yolculuğun bile 1-2 saate düşürülmesinin önü açıldı. 
     Queensland Üniversitesi Hipersonik Merkezi’nde görevli bilim adamı ve projenin başkanı Allan Paull, sesten hızlı giden scramjet’in denemesinde hiçbir sorun çıkmadığını söyledi. Paull, Terrier Orion Mk70’ tipi iki roketle fırlatılan X43A adlı prototipin, düşmeden önce 314 kilometre yüksekliğe ulaştığını da belirtti. 
     Fırlatılışından 10 dakika sonra Woomera bölgesinin tam 400 kilometre batısındaki çöle çakılan prototip jetin enkazının kaldırılacağı, toplanan verilerin de inceleneceği belirtildi. 
     
     24 saatlik yol, 2 saate inecek 
     Atmosferdeki oksijeni yakıt odasında sıkıştırarak, burada kendiliğinden tutuşmasını sağlayan ve bununla hidrojen yakıtını ateşleyen motora sahip, saatte 8 bin kilometre hıza erişen hipersonik jetlerin, şu andaki yolcu uçaklarının aktarmalar da dahil olmak üzere en az 24 saat süren Sydney - Londra seferini, sadece 2 saatte tamamlaması bekleniyor. 
     



 YAŞAM 



















</TEXT>
</DOC>
