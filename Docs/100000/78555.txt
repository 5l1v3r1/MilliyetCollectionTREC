<DOC>
<DOCNO> 78555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/guncel/gun08.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet, sosyalistleri tutuklamalı mıydı 
</HEADLINE>
<TEXT>

ÇAPRAZ ATEŞ 
     BELMA AKÇURA 

     ÖDP’nin Onursal Genel Başkanı sosyalist Prof. Sadun Aren, "devletin, başına bir bela geleceği düşüncesiyle sosyalistleri hapse atarak kendini savunduğunu" söyledi. Aren, "Devletin kendisini savunmayacağı, devrimci iddiaları olmayan bir sosyalizm gerekiyor" dedi. Aren’in sözleri, 12 Mart ve 12 Eylül gibi dönemlerde solculara yönelik tutuklamaların haklılığını tartışma konusu yaptı. Görüşler şöyle 
     
Devlet haklı değildiUluç Gürkan DSP Milletvekili 
     Geçmişte yarattığı acılar ve Türkiye demokrasisine verdiği zarar nedeniyle devletin bu konuda hiçbir haklılığı yoktur, olamaz. Aren’in bu konudaki açıklamalarını okumadım ama "devlet sosyalistleri hapse atmakta haklıdır" demişse, niye böyle söylediğini anlayamadım. Bugün devletle sosyalistlerin barışanı var, barışmayanı var. Kendisini sosyalist sayanların hangisi sosyalist, hangisi değil bilemiyorum. 
     Yani o dünya barıştı mı, bilemiyorum ama dediğim gibi devletin bu konuda hiçbir 
     haklılığı olamaz. 
     
Gerekirse cezalandırırNusret Demiral Eski DGM Savcısı 
     Devlet kendisini devam ettirebilmek için, devlete karşı işlenen suçlarda fail olan kişileri yakalayıp cezalandırmak yoluna gider. Bundan doğal bir şey olamaz. Sadun bey’in bunu söylemesi, Türkiye’yi yeni demokrasi anlayışı içinde ideolojiye sapmadan değerlendirmesidir. Devlet kendisine zarar vermeyen her kişinin yanındadır. Sadun bey’in bu açıklamasını böyle değerlendiriyorum. Ama devlet, kimseyle barışıp kavga etmez. Kendisine karşı çıkmak isteyenlere yasal hatta askeri eylem çerçevesi içerisinde bir değerlendirme yapar. O dönemdeki suçlar da devlete karşı işlenen suçlardı ama bugün Türkiye yeni bir değişim içine girmeye başladı. 
     
Halka karşıydıHaydar Kutlu Eski TKP Genel Sekreteri 
     Türkiye’de h l AB ve Kopenhag Kriterleri’ni uygulama konusunda devlet zorlanıyor, h l düşünce özgürlüğünün önünde engeller var. 
     Yasalara göre komünist partisi h l yasak. Bırakın devletin sosyalistlerle barışmasını, 
     devlet demokratlarla, yurttaşıyla 
     barışık değil. Devlet, hep halktan korktu. 
     Hep ona karşı önlem aldı. Bu nedenle 
     bizde demokrasi büyüyemedi. 12 Mart ve 
     12 Eylül sonrası insanların cezaevlerine gönderilmesinde devletin nasıl haklılığı olabilir Hoca eğer "devlet budur, o kendini 
     savunur" anlamında 
     bir şey söylüyorsa, evet, savunur. 
     Ama bu haklı olduğu anlamına gelmez. 
     
Devlet kendisini korurCemal Enginyurt MHP Milletvekili 
     Devlet kendisini korumakta haklıydı. Ancak, hem sosyalistlere hem de ülkücülere yaptığı zulümle haksızdı. Binlerce insana işkence yapan bir devlet haklı olamaz. 12 Eylül’de devlet, gerek sosyalistlere, gerekse ülkücülere karşı kendini müdafaa için, görünürde var olan kardeş kavgasına son 
     vermek için bir müdahalede bulundu. Devletin, ne sosyalistleri ne de ülkücüleri korumak 
     gibi bir niyeti yoktur. Dün, bugün ve yarın da olacağı gibi kendisini korumuştur. 
     Fikir eyleme dönüşmediği müddetçe devlet herkesle barışıktır. Aren, kendisinde 
     böyle bir haklılık görebilir. 
     



 GÜNCEL 


















</TEXT>
</DOC>
