<DOC>
<DOCNO> 72929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/yazar/tamer.html </URL>
<DATE> 2002/03/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hükümetlerin geliş ve gidiş nedeni 
</HEADLINE>
<TEXT>

     AK Parti Aksaray milletvekili Ramazan Toprak, tam da Bayındır Sigorta'nın satışılya ilgili araştırma yaparken aradı beni. 
     Bayındır İnşaat'ın Pakistan'daki otoyol ihalesine bizim Eximbank'tan verilen kredilerle ilgili olarak 9 Mayıs 2001'de köşemde yönelttiğim sorulardan yola çıkarak TBMM'ye soru önergesi vermiş. Geç de olsa yanıtlarını almış. Sağ olsun alır almaz da bana fakslamış. 
     Devlet Bakanı Kemal Derviş imzalı ilk yazıda, Hazine'nin kefil olduğu herhangi bir dış kaynaklı kredi bulunmadığı belirtildikten sonra, Eximbank kredilerinin Devlet Bakanı Tunca Toskay'a bağlı olduğu hatırlatılıyor. 
     Toskay imzalı yazıda ise ilginç ayrıntılar var 
     "Pakistan Otoyolu İslamabad - Peşaver Bölümü Projesi'nin gerçekleştirilmesi için Pakistan Ulusal Karayolları İdaresi PUKİ ile müteahhit firma Bayındır İnşaat, 18.03.1993'te 644 milyon dolarlık kontrat imzalamışlardır. Projenin finansmanına yönelik olarak PUKİ ile Türk Eximbank arasında, 27.09.1993'te 257 milyon dolarlık kredi anlaşması imzalanmıştır. Söz konusu projenin finansmanına tahvil ihracı yoluyla kaynak sağlamak amacıyla Merril Lynch ile anlaşmaya varılmış ve 130 milyon dolarlık fon, 21.12.1993'te Türk Eximbank'a aktarılmıştır. 
     Ancak Pakistan'daki hükümet değişikliğini müteakip yeni hükümet, Bayındır'ın üstlendiği projeyi iptal etmiş, bunun sonucunda da Türk Eximbank ile PUKİ arasında imzalanmış kredi anlaşması yürürlüğe girmemiştir. Merril Lynch'ten Eximbank'a aktarılan fon ise bankanın kısa vadeli kredi programlarında değerlendirilmiş ve geri ödemesi 1998'de sona ermiştir." 
     Toskay, Pakistan'da eski hükümet yeniden iktidara gelince, 3.07.1997'de ihalenin yeniden devreye girdiğini, Pakistan Karayolları İdaresi'nin de projenin dış finnasmanı için yeniden Eximbank'tan kredi talebinde bulunduğunu belirttikten sonra, Eximbank ile PUKİ arasında 8.02.1999'da 100 milyon dolarlık kredi anlaşması imzalandığı, bu kredinin 58.3 milyon dolarlık bölümü kullandırıldıktan sonra PUKİ'nin talebi üzerine 12.12.2000'de durdurulduğu, PUKİ'nin kredi geri ödemelerini aksatmadan sürdürdüğü bilgilerini veriyor. 
     Toskay'ın verdiği bu bilgilere ben de bazı eklemeler yapabilirim Örneğin ülke kredileri limitini 400 milyon dolar olarak belirleyen Eximbank'ın, bu limitin dörtte birini, tek bir kuruluş için kullanmakta sakınca görmemiş olması gibi... 
     2 bakanın AK Parti milletvekili Ramazan Toprak'a gönderdikleri yazılı yanıtları okurken, gözüm birden önümdeki gazetelere takıldı. İstanbul Ticaret Odası'nda konuşma yapan Süleyman Demirel, "Siyaset yapamadığım için fevkalade yanıp tutuşuyorum" başlıklarıyla dünkü gazetelerin ekonomi sayfalarını renklendiriyordu. 
     Sahi, 644 milyon dolarlık ihale, Demirel'in başbakanlık döneminde kotarılmamış mıydı Pakistan Başbakanı Navaz Şerif, Amca'nın has dostu değil miydi Navaz Şerif gidince, ihale de gidiyor, geri gelince ihale de geri geliyor, Toskay da resmi yazısında bunu teyit ediyordu. 
     Artık ne Navaz Şerif var, ne de manevi babası Demirel gibi temel atma töreni için taa Pakistan'a götürülebilecek bir cumhurbaşkanı Zaten ihale Bayındır'dan yine geri alındı. 
     Acaba siyaset için yanıp tutuşan Amca'mız iktidara gelse, yeniden Bayındır'a geri verilir mi Neredeyse Amca'mızın, manevi evlatlarını sıkıntıdan kurtarmak için siyaset ateşiyle yanıp tutuştuğuna inanacağım. Ama neden olmasın, Türkiye'nin 65 milyon insanı, köylüsüyle, çiftçisiyle, memuruyla, işçisiyle, onun manevi evladı değil mi zaten 
     
     







İtalya... 


Dostluğun günü 


Banka soygunları 


Flört tamam, evlilik ne zaman 


Anlayana 11 Eylül ve Afgan dersleri 


Roma ve ötesi 


Malı aldık müdürüm şimdi yola çıkıyoruz 


Hocaların maaşı 54 


ABD'de de bir "Yarbay North" vardı... 


Ruhunu aç, özgür ol... 


Hukuksuz Türkiye neden isteniyor 


Mustafa Muğlalı, Korkut Eken ve paşalar 


Gaziantep Forumu'ndan umutlar 


Hükümetlerin geliş ve gidiş nedeni 


Anketlerin "zırt dediği yer 


Demir Döküm’ü dış pazar çalıştırdı 


</TEXT>
</DOC>
