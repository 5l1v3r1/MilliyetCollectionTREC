<DOC>
<DOCNO> 91957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sondun13.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'ten denize bırakılan mesaja New York'tan cevap geldi 
</HEADLINE>
<TEXT>

     İsveçli bir genç kızın, bir yıl önce denize attığı şişe içindeki mesaja New York'tan yanıt geldi. 
     Gotlands Tidningar gazetesinin haberine göre, Cecilia Dahlberg geçen yıl arkadaşlarıyla balık avlarken bir mesaj yazdı, kağıdı şişeye soktu, kapağını sıkıca kapayıp şişeyi denize fırlattı. 
     Denize bıraktığı şişeyi çoktan unutan Cecilia, postacı New York damgalı bir mektup getirince şaşırdı. Kendini Larry olarak tanıtan bir kişi, şişeyi üzerinde New York'un da bulunduğu Amerikan Long İsland adasında sahilde bulduğunu anlatıyordu. 
     Cecilia, soyadını ve adresini bile belirtmeyen Larry'ye yanıt veremediği için üzüldüğünü söyledi. 
     





</TEXT>
</DOC>
