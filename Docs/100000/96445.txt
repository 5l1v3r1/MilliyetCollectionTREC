<DOC>
<DOCNO> 96445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/guncel/gun11.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence davası zamanaşımına gider 
</HEADLINE>
<TEXT>

     MEHMED HAKKI ÖZBAYIR İZMİR, DHA 

     Manisa’da gözaltına aldıkları gençlere işkence ettikleri iddiasıyla yargılanan 10 polisin 41. duruşmasında, bir sanığa avukatının çekildiğine dair tebligatın ulaştırılamaması nedeniyle yine karar çıkmadı. Mahkeme heyeti, Mayıs 2003’te zaman aşımına uğrayacak davada tebligatın ulaştırılamamasındaki sorumlular hakkında suç duyurusunda bulunulmasını kararlaştırdı. 
     Manisa Ağır Ceza Mahkemesi’nde görülen dünkü duruşmada sanık polislerden Başkomiser Halil Emir, Levent Özvez ve Musa Geçer hazır bulunurken, Turgut Demirel, Engin Erdoğan, Fevzi Aydoğ, Mehmet Emin Dal, Turgut Özcan, Atilla Gürbüz ve Ramazan Kolak ise katılmadı. Mağdurlar ile aileleri de gelmedi. Mağdurların avukatı Serhan Özbek, yaptığı açıklamada davanın Mayıs 2003’te düşeceğini anımsatarak, "Polisler savunma haklarını kullanmamakla zaman aşınımı hedefliyor. Ne yazık ki bugüne kadar, idarenin tutumu da davanın sonuçlanmasını engelledi" dedi. 
     



 GÜNCEL 





















</TEXT>
</DOC>
