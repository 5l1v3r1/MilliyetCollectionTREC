<DOC>
<DOCNO> 61834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sontur23.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcüyü parfümü ele verdi... 
</HEADLINE>
<TEXT>

     Etlik'te meydana gelen tecavüz olayının zanlısı, kullandığı parfüm ve giydiği kazağın markasından teşhis edilerek kısa sürede yakalandı. 
     Ankara Emniyet Müdürlüğü'ne bağlı Asayiş Şube Müdürlüğü'nden alınan bilgiye göre, dün 15.30 sıralarında, yüzünde maske ve elinde bıçak olan bir kişi, Etlik'te oturan G.S'ye 22 evine girerek tecavüz etti. Elleri arkadan bağlanarak tecavüz edilen G.S, olayı bağırarak komşularına duyurdu. 
     Tecavüz olayının polise bildirilmesi üzerine, Etlik bölgesinde kapsamlı bir çalışma başlatan Asayiş Şube Müdürlüğü Gasp Bürosu ekipleri, şüpheli gördükleri 6 kişiyi gözaltına aldılar. 
     Gözaltına alınan kişiler daha sonra emniyette G.S ile yüzleştirildi. G.S, tecavüzcüyü parfüm kokusu ile giydiği kazağın markasından teşhis etti. 
     Bunun üzerine sorguya alınan Mehmet S. adlı kişi, suçunu itiraf etti. Olayda kullandığı bıçak, maske ve eldiven, tecavüzcünün gösterdiği yerde bulundu. 
     






</TEXT>
</DOC>
