<DOC>
<DOCNO> 79553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/siyaset/siy02.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlığa hazırım’ 
</HEADLINE>
<TEXT>

Bahçeli, "Şartları zorlayarak değil, ancak şartlar olgunlaştığında Ben Başbakanlık yapamam’ demek, saçmalık olur" dedi... 
     ÖNDER YILMAZ 

     Başbakan Yardımcısı ve MHP Genel Başkanı Devlet Bahçeli, Başbakanlığa hazır olduğunu, ancak şartların olgunlaşması için beklenmesi gerektiğini söyledi. 
     Partisinin merkez yönetim kurulu ve il başkanlarını Kızılcahamam Patalya Oteli’nde toplayan Bahçeli, MHP’nin şartları zorlayarak değil, olgunlaşan koşullar üzerinde ülkeye hizmet etmeye hazır olduğunu dile getirdi. Bahçeli, "Başbakanlığa hazırız. Ülkemizde şimdi başbakan varken, Başbakan biz olalım’ demiyoruz. Bir siyasi parti olacaksınız, ülke sorunlarına talip olacaksınız, şartlar olgunlaştığında Ben başbakanlık yapamam’ diyeceksiniz. Böyle saçmalık olur mu " diye konuştu. 
     Bahçeli, "Şartlar olgunlaştı mı " sorusuna da "Bekleyelim. Bu kavramda hırs ve ihtiras yoktur" dedi. Bahçeli, DTP’nin başına geçmeye hazırlanan Mehmet Ali Bayar ve merkez sağdaki yeni oluşumlarla ilgili bir soruyu yanıtlarken de, isim vermeden 9. Cumhurbaşkanı Demirel’i eleştirerek, şöyle konuştu "Türkiye’deki yeni oluşumları kişilerle ilişkilendirerek değerlendirmek yanlıştır. Siyasette yer bulamayanların demokrasiyi karalayarak, siyasetin tıkandığını söyleyerek, maceraya girmeleri, artık milletçe de kabul edilmeyecektir. O bakımdan hepsi MHP’ye gelsin." 
     



 SİYASET 














</TEXT>
</DOC>
