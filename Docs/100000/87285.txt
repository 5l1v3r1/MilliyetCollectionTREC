<DOC>
<DOCNO> 87285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/ekonomi/eko03.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizden Avrupa Birliği’yle çıkarız 
</HEADLINE>
<TEXT>

Başbakan Yardımcısı ve ANAP lideri Yılmaz, Ekonomik krizden bütünüyle çıkış, ancak AB uyum sürecinin hızlanması ve daha ileri aşamalara geçmesiyle mümkün’ dedi 
     EKONOMİ SERVİSİ 

     Başbakan Yardımcısı ve ANAP lideri Mesut Yılmaz, ekonomik krizden çıkışının Avrupa Birliği’ne AB uyum süreciyle mümkün olduğunu söyledi. 
     Yılmaz, Türk Yunan İş Konseyi toplantısındaki konuşmasında, tam üyelik sürecinin de kritik aşamaya gelindiğini vurguladı. Kopenhag kriterlerinde ilerleme kaydedildiğini söyleyen Yılmaz, "Çözmemiz gereken birkaç sorun daha var. Bunları önümüzdeki haftalarda çözebileceğimizi ümit ediyorum" dedi. 
     Yılmaz, 2002 sonunda üyelik müzakerelerine geçilmesi halinde Türkiye’ye ciddi bir yabancı sermaye girişi başlayacağını belirtti. Türkiye’nin sermaye açığını sürekli uluslararası kuruluşlardan kredi alarak sürdüremeyeceğini kaydeden Yılmaz, "Bu durum açıkça ekonomik krizden bütünüyle çıkışın ancak AB uyum sürecinin hızlanması ve daha ileri aşamalara geçmesiyle mümkün olabileceğini ortaya koymakta. Türkiye bu süreçte yılda 10 milyar dolarlık yabancı sermaye girişi sağlayabilir" diye konuştu. 
     
     Kıbrıs’ta çözüm zorlaştırıldı 
     AB’nin Türkiye’nin üyeliğinden ve adada yaşayan halkların ortak iradesinden bağımsız olarak Kıbrıs’ın üyelik sürecini başlatmasının da çözümü zorlaştırdığını belirten Yılmaz, şöyle dedi 
     "Kıbrıs meselesinde çözüm kolay bulunabilir olsaydı, zaten geçtiğimiz 50 yılda bir şekilde bulunurdu" dedi. 
     



 EKONOMİ 



















</TEXT>
</DOC>
