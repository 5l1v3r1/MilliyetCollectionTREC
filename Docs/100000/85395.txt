<DOC>
<DOCNO> 85395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yasam/yas01.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Teo’ geldi böyle oldu 
</HEADLINE>
<TEXT>

Türbanlısı da bira içeni de, ünlü popçu Teoman’ı aynı saflarda izledi, birlikte coştu 
     TURGAY İPEK Erzurum DHA 

     Atatürk Üniversitesi’nin düzenlediği "Bahar Şenliği"ne katılan ünlü pop sanatçısı Teoman’ı yaklaşık 10 bin kişi dinledi. Teoman’ın üniversiteli gençleri coşturan konserinde türbanlılar ile bira içen öğrenciler bir arada eğlendi. 
     Üniversite kampusundaki Atatürk Gençlik ve Bilim Anıtı önünde toplanan öğrenciler, Teoman’ın şarkılarıyla kurtlarını dökerken, bazı öğrenciler izdiham nedeniyle baygınlık geçirdi. 
     Vali Derya Kadıoğlu, Büyükşehir Belediye Başkanı Mahmut Uykusuz, 9. Kolordu Komutanı Korgeneral İsmail Koçman, Atatürk Üniversitesi Rektörü Prof. Dr. Yaşar Sütbeyaz’ın da izledikleri konser, yaklaşık 3 saat sürdü. Konser sırasında elektrik sisteminde oluşan arıza yüzünden zor anlar yaşayan Teoman, yanında getirdiği megafonla sesini hayranlarına duyurmaya çalıştı. 
     
     



 YAŞAM 

















</TEXT>
</DOC>
