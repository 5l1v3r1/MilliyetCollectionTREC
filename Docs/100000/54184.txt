<DOC>
<DOCNO> 54184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/soneko10.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Aksoy'un villası açık arttırma ile satılacak 
</HEADLINE>
<TEXT>

     Etibank, İktisat Bankası ve Tasarruf Mevduatı Sigorta Fonu'na TMSF ait toplam 345 adet gayrimenkul yarın satışa sunulacak. 
     Eskidji Müzayedecilik tarafından açık teklif alma yöntemiyle satışa çıkarılacak gayrimenkullerin toplam tahmini bedeli 66.2 trilyon liraya ulaşıyor. Bu miktar, bugüne kadar bir günde satışa çıkan en büyük blok satış anlamına geliyor. 
     İstanbul, Ankara, Eskişehir, İzmir, Antalya illeri ağırlıklı olmak üzere Türkiye genelinde yer alan 345 adet gayrimenkul, 150 konut, 71 işyeri ve 124 arsadan oluşuyor. 
     Maltepe'de Yaşar Holding'den borca mahsuben alınan Yaşamkent'deki 81 daire, İktisat Bankası'nın 41, Etibank'ın 223 ihtiyaç fazlası gayrimenkulü bu kapsamda satılacak. 
     Gayrimenkullerin tahmini bedelleri 750 milyon lira ile 24 trilyon lira arasında değişiyor. Başlangıç fiyatları muammen bedelin altında olacak müzayedeye katılmak isteyenlerin 2 milyar lira teminat yatırmaları gerekiyor. 
     Eskidji'nin Yenibosna'daki binasında satışa çıkarılacak mallar arasında Korkmaz Yiğit'in satın aldığı TEKEL'in eski tütün binası ve Erol Aksoy'un villası da bulunuyor. 
     






</TEXT>
</DOC>
