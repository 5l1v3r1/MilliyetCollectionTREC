<DOC>
<DOCNO> 58653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/ekonomi/eko02.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizi yöneterek büyüdüler 
</HEADLINE>
<TEXT>

Lineadecor Genel Müdür Yardımcısı Haldun Durukan, Sadece şirketi değil krizi de yönettik’ dedi 
     EKONOMİ SERVİSİ 

     Kriz döneminde, firma imajına ve geleceğe dönük yatırımlara ağırlık verdiklerini belirten modüler mutfak ürünleri üreticisi Lineadecor’un Genel Müdür Yardımcısı Haldun Durukan, 2001 yılının ilk dokuz ayında yüzde 5 oranında büyüdüklerini ifade etti. 
     1998 - 2001 dönemi arasında yüzde 50 büyüdüklerini kaydeden Durukan, "Krizi yöneterek büyüdük" dedi. 
     Durukan, kriz döneminde küçülen ekonomiyi ve azalan alım gücünü dikkate aldıklarını belirterek tüketiciye kolaylıklar sağlayan kampanyalara ağırlık verdiklerini söyledi. 
     
Her ay yeni kampanya      Haldun Durukan, "Her ay değişen mesaj ve tekliflerle hedef kitlemizin dikkatinin canlı kalmasını sağladık. Bu da büyümemizin en önemli etkenlerinden biri oldu" dedi. Çalışanların katılımıyla tasarruf tedbirleri aldıklarını belirten Durukan, bayi sayısını yüzde 30 oranında artırmayı ve pazar payını büyütmeyi başardıklarını vurguladı. 
     Durukan, şöyle devam etti 
     "2001 yılının ilk altı ayında modüler mutfak sektörünün reklam veren 38 firması içinde, gazete reklamlarında yüzde 54, gazete dergi toplamında yüzde 33 pay ile bu yılda kendi sektörünün reklama en çok inanan firmalarından biri olduk." 
     



 EKONOMİ 
















</TEXT>
</DOC>
