<DOC>
<DOCNO> 81951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/ekonomi/eko04.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Meral’in restini kırık ayağı engelledi 
</HEADLINE>
<TEXT>

Devlet Bakanı Keçeciler, atıl istihdam zirvesinde Bakan Derviş’le restleşen, Türk - İş Başkanı Meral’i "Bu kırık ayağınla nereye gidiyorsun" diyerek durdurdu 
     ELÇİN ERGÜN Ankara 

     Atıl istihdam konusunda hükümet ile Türk - İş arasında uzlaşma sağlandı. Başbakanlık’ta Başbakan Yardımcısı Hüsamettin Özkan, Devlet Bakanları Kemal Derviş, Mehmet Keçeciler, Maliye Bakanı Sümer Oral ile Türk - İş Başkanı Bayram Meral’in katıldığı bir toplantı yapıldı. 
     Toplantıda Meral’in, "Geçici işçileri çözelim ama emekliliğe karışmam" sözüne sinirlenen Derviş, "Biz hiçbir konuda anlaşamamışız. Ben gidiyorum" dedi. Tartışma Keçeciler’in, "Biz geçici işçileri halledeceğiz sen de Meral’e dönerek atıl istihdam konusunda geri adım at" sözüyle yatıştı. 
     
     İşte uzlaşma protokolü 
     Meral’in toplantıdan ayrılacağını söylemesi üzerine, Keçeciler’in Meral’in kırık ayağını göstererek yaptığı, "Kırık ayaklarınla nereye gidebileceksin" esprisi de ortamı yumuşattı. Zirvenin ardından Başbakan Bülent Ecevit’in yazılı olarak duyurduğu protokol şöyle Kamuda kesintisiz 12 ay çalışan 18 bin geçici işçi ücret ve hakları değişmemeksizin daimi işçi kadrosuna alınacak. Daimi işçi kadrosundaki ihtiyaç fazlası işçiler gereksinim duyulan diğer kurumlara nakledilecek. Atamayı kabul etmeyenlerin görevlerine son verilecek. Memuriyet kadrosuna geçecek işçilere ikramiyeleri ödenecek. 50 yaş üstündeki işçilerin emekliliklerine sendika ve işveren temsilcisinin katılacağı komisyon karar verecek. Çay-Kur, TCDD işçilerinin ikramiyeleri ve sözleşme farkları 10 Mayıs’a kadar ödenecek. 
     



 EKONOMİ 



















</TEXT>
</DOC>
