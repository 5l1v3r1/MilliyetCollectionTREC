<DOC>
<DOCNO> 70516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/yasam/yas02.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaçla anne karnında tanıştı 
</HEADLINE>
<TEXT>

Asansörde kapkaççının saldırısına uğrayan hamile Funda hemşire, erken doğum yaptı 
     TESLİME TOSUN DHA 

     Antalya SSK Hastanesi’nde hemşire Nazmiye Funda Ercan 24 , önceki akşam saat 19.00 sıralarında alışverişten dönerek, Güllük Caddesi’ndeki evine geldi. 8 katlı apartmandan içeri giren hamile kadının açtığı, dış kapıdan esmer ve iyi giyimli bir kişi daha girdi. Ercan, kendisiyle birlikte asansöre binip gülümseyen şık giyimli gençten şüphelenmedi ve 4. katın düğmesine bastı. 
     Genç hemşire tam asansörden inmek üzereyken, kapkaççı bacağını tutarak kendisini yere düşürdü. Talihsiz kadın bebeğine zarar gelmemesi için karnını tutarken, kapkaççı, içinde 130 milyon lira, 200 dolar, kredi kartları ve cep telefonunun bulunduğu çantayı alarak yeniden asansöre bindi ve kaçtı. Komşuları, genç kadını Özel Andeva Hastanesi’ne kaldırdı. Sezaryenle doğum yaptırılan hemşirenin, Petek adını verdiği sağlıklı bir kızı oldu. 
     
Yaşaması büyük şans’      Dr. Havva Yılmaz, hamile bir kadının düşmesinin kendisine ve bebeğe zarar verebileceğini belirterek, "Ani darbede, anneyle bebek arasındaki yaşam bağı kopabilir, anne şoka girebilirdi" dedi. 
     



 YAŞAM 




















</TEXT>
</DOC>
