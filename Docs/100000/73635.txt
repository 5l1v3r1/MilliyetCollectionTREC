<DOC>
<DOCNO> 73635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sonspo06.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor yarın Maccabi'yi ağırlayacak 
</HEADLINE>
<TEXT>

     Basketbolda Erkekler Avrupa Ligi'nde 2. tur 3. maçında yarın İsrail'in Maccabi Elite Tel Aviv takımıyla 
     İstanbul'da karşılaşacak olan Ülkerspor, Avrupa'da ''Kupa 1''de kendi sahasında daha başarılı sonuçlar alıyor. 
     Türk ekibi, 8 yıllık Avrupa serüveninde, 1'er kez Avrupa Şampiyon Kulüpler Kupası ve Suprolig, 5 kez de Avrupa Ligi olmak üzere 7. kez mücadelede ettiği ''Kupa 1''de, kendi sahasında yaptığı 61 maçın 37'sini kazanırken, 24 maçta ise salondan yenik ayrıldı. 
     Turuncu-yeşilliler, kendi sahasındaki en farklı skorlu galibiyetini de bu sezon ilk maçında İngiltere'nin London Towers takımını 43 sayı farkla 107-64 yenerek elde etti. 
     Ülkerspor, Maccabi Elite Tel Aviv takımıyla yapacağı karşılaşmayla, Avrupa'daki 141. maçına çıkıyor. 
     1993-94 sezonundan itibaren Avrupa kupalarında mücadele eden 
     turuncu-yeşilliler, bugüne dek yaptığı 140 maçta, 63 galibiyet ve 76 yenilgi aldı. Turuncu-yeşilliler, 3 Kasım 1993 yılında Avrupa Radivoj Koraç Kupası 2. turunda Hırvat KK Cibona Zagreb ile yaptığı rövanş maçında ise 74-74 berabere kalmıştı. 
     






</TEXT>
</DOC>
