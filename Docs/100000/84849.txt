<DOC>
<DOCNO> 84849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/siyaset/siy03.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Vek let MHP’ye verilir 
</HEADLINE>
<TEXT>

DYP lideri Tansu Çiller, Başbakanlık vekaletinin MHP’ye verilmemesi durumunda azınlık hükümeti olacağını söyledi 
     ANKARA Milliyet 

     Vakıf 2000"in Ankara Hilton Oteli’nde düzenlediği "Daha iyi bir yönetim için yeniden yapılanma konulu" panele katılan DYP lideri Tansu Çiller, Başbakanlık vekaletinin TBMM’deki ikinci parti olan MHP’ye verilmesi gerektiğini, aksi halde karşılaşılacak yapının "azınlık hükümeti olacağını" söyledi. 
     
     Bakanlık sayısı 22 olacak 
     İktidara geldiklerinde bütün bakanlıkları ve Başbakanlık’ı yeniden yapılandıracaklarını belirten Çiller, bakanlık sayısını 22’ye indireceklerini söyledi. "Siyasi parçalanmışlığı önleyen, merkezde bütünleşmeyi sağlayan bir yaklaşımı gündeme getireceğiz" diyen Çiller, sivil toplum örgütleriyle daha fazla işbirliğine gideceklerini de söyledi. 
     
     Baykal Vekalet zamanı 
     Aynı panelde konuşmacı olan CHP lideri Deniz Baykal da, "Vekalet kurumunun işletilmesini gerektiren tipik durumlardan biridir. Şimdi uygulanmazsa ne zaman uygulanacak Salı günkü liderler zirvesinde ele alınır herhalde. Bu da önümüzdeki günlere herhalde aydınlık getirecek" açıklamasını yaptı. 
     CHP lideri Baykal, iki turlu seçim sisteminin de bazı radikal partileri saf dışı bırakmak için ortaya atıldığını söyledi. Bu sistemin sakrıncalı yönlerinin çok olduğunu ifade eden Baykal, "İki turlu seçim sistemi ile Türkiye siyasetini canevinden vurursunuz. Altkültürlerin, mezheplerin, etnik kimliklerin etkinliğini artırmış olursunuz" dedi. 
     



 SİYASET 












</TEXT>
</DOC>
