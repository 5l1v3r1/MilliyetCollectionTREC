<DOC>
<DOCNO> 93837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/yasam/yas06.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası’nı taş’la kutladılar 
</HEADLINE>
<TEXT>

Saatlerce şampiyonları bekleyen Brezilyalılar turu yarıda kesen futbolcuları taşa tuttular... 
     DIŞ HABERLER SERVİSİ 

     Dünya Kupası’nı beşinci kez alarak ülkesine dönen Brezilya milli takımı, Rio de Janeior’da düzenlenen karşılama törenlerine geç kalıp bir de şampiyonluk turunu kısa kesince, taraftarlarca taş yağmuruna tutuldu. 
     23 kişilik ekiple kendilerini taşıyan özel otobüs üzerinde tur atan ve önce başkent Brasil’deki kraliyet sarayında ödüllerini alan Brezilyalı futbolcular, yaklaşık 500 bin taraftarın oluşturduğu izdiham yüzünden, yerel saatle 15 00’da varmaları gereken Rio de Janeiro’ya ancak 19 00’da ulaştılar. 
     
     11 saat boşa beklediler 
     Bundan ancak iki saat sonra tekrar otobüs üzerindeki yerlerini alan milliler, tur güzergahının son noktası olan Copacabana kentinin Botafogo bölgesine geldiklerinde gece saat 02 00’yi gösteriyordu. Teknik Direktör Luiz Felipe Scolari ve kaptan Cafu bu aşamada, arkadaşlarının çok yorgun olduğunu ve turu kesip havaalanına gideceklerini açıkladı. Yaklaşık 11 saat millileri görmek için bekleyen heyecanlı kalabalık da, millilerin havalanına gitmek için bindikleri diğer otobüsü taş yağmuruna tutup aracın üç camını kırdılar. 
     



 YAŞAM 















</TEXT>
</DOC>
