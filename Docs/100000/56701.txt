<DOC>
<DOCNO> 56701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/dunya/dun02.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'11 Eylül', 3 ayda dünyayı değiştirdi 
</HEADLINE>
<TEXT>

     DIŞ HABERLER SERVİSİ 

     SAVAŞ ABD ateşiyle desteklenen Taliban karşıtları, Taliban'ı hem siyasi hem de askeri olarak bitirdi. Çok sayıda El Kaide lideri öldürüldü. ABD 12 yıl sonra Kabil'deki büyükelçiliğine yeniden girebildi. 9 ABD personeli operasyonda öldü. 
     ABD EKONOMİSİ 11 Eylül'ün ardından gelen iki ayda 800 bin kişi işten çıkarıldı. Kasımda işsizlik oranı son 20 yılın en yüksek düzeyine ulaşarak yüzde 5.7'yi buldu. Yılbaşı alışverişiyse 1990'dan bu yana en düşük düzeyde. 
     ŞARBON 5 Ekim'de şarbon bakterisinin ilk kurbanı açıklanırken, o günden bu yana dört kişi daha bakterinin kurbanı oldu. 
     TERÖR SORUŞTURMASI Adalet Bakanı John Ascroft, FBI'ın avukatlarla gözaltındaki zanlıların telefon görüşmelerinin dinlenebilmesine onay verdi. Terör soruşturmasında 4 bin FBI ajanı görevlendirildi. 445 bin delil toplandı. 110 kişiye suçlama yapılarak tutuklandı. Ülkede yasadışı bulunduğu tespit edilen 563 kişi de gözaltına alındı. 
     



 DÜNYA 













</TEXT>
</DOC>
