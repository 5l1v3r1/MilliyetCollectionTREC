<DOC>
<DOCNO> 52892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yasam/yas03.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda kanserli öğretmen istemiyoruz’ 
</HEADLINE>
<TEXT>

Bu sözler, çocukları Antalya Ramazan Savaş İlköğretim Okulu’nda okuyan bir grup veliye ait... Veliler, "Göğüs kanseri olduğu için psikolojisi bozuk" diyerek, 26 yıllık öğretmen Nimet Arslan hakkında şik yette bulundu 
     İBRAHİM OKUMAMIŞ, AHMET İSTEK Antalya DHA 

     Antalya’daki Ramazan Savaş İlköğretim Okulu’nda bir grup veli, 3 yıl önce göğüs kanseri nedeniyle sağ göğsü alınan öğretmen Nimet Arslan’a karşı ayaklandı. 26 yıllık öğretmen Arslan’ın hastalığı nedeniyle psikolojisinin bozulduğunu ve çocuklarının yeterli eğitim alamadığını savunan veliler, valiliğe şik yet dilekçesi verdi. 
     13 veli şik yet dilekçesinde, "Göğüs kanseri olan öğretmen, psikolojisi bozuk olduğu için derslere devam edemiyor. Velilere saygısız davranıyor. Çocuklarımıza dayak atıyor. Geçen yılki dergi paralarını bu yıl tekrar istiyor" iddialarında bulundu. Veliler, öğretmenin çocuklarına faydalı olamadığını ve eğitimde diğer sınıfların gerisinde kaldıklarını da iddia etti. 
     
Hayal kırıklığı yaşadım’      43 yaşındaki Nimet öğretmen ise, velilerin kendisi hakkında verdikleri dilekçeleri duyunca büyük bir hayal kırıklığı yaşadığını belirterek, "Çok sevdiğim mesleğimden istifa etmeyi bile düşündüm" dedi. Arslan, velilerin sırf sınıfa girmelerine izin vermediği için kendisine böyle davrandıklarını ileri sürdü. Arslan şöyle konuştu "Tedavim sürüyor. Morale ihtiyacım var. Doktorlarım bana çalışamazsın’ demedi. Aksine çalışmamı önerdi. Ben kendimde çocuklara eğitim verecek gücü bulduğum için görevime devam ediyorum ama, artık canıma tak etti" diye konuştu. 
     Diğer sınıflarda çocukları eğitim gören veliler, bir öğretmenin sadece sağlık durumu nedeniyle istenmemesinin yanlış olduğunu savunurken, Arslan’ın görev yaptığı 3-A sınıfının öğrencileri ise, öğretmenlerini çok sevdiklerini söyledi. 
     
Son kararı müfettişler verecek      Antalya Milli Eğitim Müdürü Süleyman Akyüz, okula müfettiş göndereceklerini belirterek, şöyle konuştu "Velilerin hastalıkla uğraşmaları çok yanlış. Aksine, onların öğretmene destek olmaları gerekir. Müfettiş raporuna göre gerçekler ortaya çıkacaktır." 
     
Müdür Veliler destek değil, köstek oluyorlar      Ramazan Savaş İlköğretim Okulu Müdürü Abdullah Arıcan, Nimet öğretmeni savunarak, şunları söyledi "Öğretmenimizden herhangi bir şik yetimiz yok. Diğer öğretmenler gibi görevini yapıyor. Velilerimiz destek olup moral vereceklerine köstek oluyor. Bizim velilerin desteğine ihtiyacımız var. 3-A sınıfının velileri eğitime müdahale etmek istiyor, öğretmenimiz de buna izin vermiyor. Bütün sorun bu." 
     



 YAŞAM 

















</TEXT>
</DOC>
