<DOC>
<DOCNO> 79354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/ekonomi/eko01.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti’de işimiz bitmeden konuşmayacağız 
</HEADLINE>
<TEXT>

Intesa’nın da Garanti’nin de yöneticilerinin masalarında ortaklık anlaşması taslaklarının durduğunu’ söyleyen Doğuş Holding Yönetim Kurulu Başkanı Ferit Şahenk Spekülasyonlardan rahatsız oldukları için her şey bitmeden konuşmayacaklarını’ söyledi 
     KADİFE ŞAHİN 

     Garanti Bankası’nın İtalyan Intesa Grubu ile yürüttüğü ortaklığın anlaşma taslaklarının ve hissedarlığın bütün ayrıntılarının her iki kuruluşun da masasında bulunduğunu bildiren Doğuş Grubu Yönetim Kurulu Başkanı Ferit Şahenk, "Intesa gelirse prensiplerimiz belli. Beraber devam ederiz" dedi. 
     Şahenk, Sözlerinizden Intesa ile kapılarınızı tam olarak kapatmamış olduğunuzu anlıyorum’ şeklindeki değerlendirmemize şu yanıtı verdi 
     "Intesa ile ilgili çok fazla konuşmak istemiyorum. Çünkü bu tip konuların sonunda genellikle spekülasyonlar oluyor. Biz de bu tip spekülasyonlardan açıkcası memnun değiliz. Çünkü bu sefer işimizi yaptıktan sonra konuşmak istiyoruz." 
     
     Acele etmeyeceğiz’ 
     Dünyanın gerçeklerine bakıldığı zaman Türkiye’nin sınırlarının dışına çıkacak bir Garanti’nin muhakkak kaliteli, küreselleşmiş bir bankacılık anlayışı içinde olan bir marka ile birleşmesinin Garanti’ye ve Türkiye’ye çok şey katacağını düşündüğünü bildiren Şahenk, şöyle devam etti 
     "Burada da aceleci olmamak lazım. Garanti de Türkiye’nin önemli müesseselerinden biri. Bugün bunun önemini daha fazla görüyoruz. Yabancılar gelip insan kalitesini, teknolojik altyapısını gördüğü zaman birçok Avrupa bankasından ileri olduğumuzu ifade ediyorlar. 
     
     Yabancı ortak şart 
     Türk bankacılığı çok büyük yatırımlar yaptı. Bunların nemalarını alacağız. Ama şu günlerde Türkiye ve dünya bir daralma sürecinden geçiyor. Böyle bir ortamda da Türkiye’ye gelecek parayı da iyi bir pazarlama ile çekmemiz lazım. Adamın haritada Türkiye’ye parmağını dokundurup seçmesi için bizim birşeyler yapıyor olmamız lazım. Yoksa bizi gelip bulmazlar." 
     Intesa dışında temasta bulundukları hiçbir grubun bulunmadığını belirten Şahenk, "Şu anda Türkiye daha iyi bir yöne gidiyor ve biz bankamızın değerinin de daha iyiye gideceğini görüyoruz" dedi. 
     "Intesa ile hergün görüşüyoruz diye bir şey yok" diyen Şahenk, "Onların da bizim de masamızda hem ortaklık anlaşması taslağımız hem de hissedarlık anlaşmasının bütün ayrıntıları duruyor. Intesa gelirse prensiplerimiz belli, beraber devam ederiz. Intesa gelmezse de yolumuza devam edeceğiz. Fakat şu var ki büyüyen Türkiye’de ve bölgesel bir pazarı hedefleyen bir kurumun uluslararası bir bağlantısının olması da bir mecburiyet. İleri de Garanti markamızın içine muhakkak bu büyümeyi bizle yapacak bir yabancıyı alacağız" diye konuştu. 
     
     Rakamlar konuşacak’ 
     Sermaye piyasasında bankalar hakkında yoğun spekülasyon yapılmasını piyasanın az gelişmiş olmasına bağlayan Şahenk, bunun gelişmekte olan piyasalarda normal olduğunu söyledi. Bankacılık sektörünün karnesinin çok yakında çıkacağını belirten Şahenk, "Bekleyelim bakalım mayıs, haziranda herkesi doğru yere bir koysunlar. Herkes tabloyu o zaman görecek, rakamlar kendi kendine konuşacak. Kimsenin şu anda bir yorum yapması doğru olmaz" ifadesinde bulundu. 
     
Karne dönemimi heyecanla bekliyorum’      Bir banka sahibi olarak devletten sermaye desteği alınması konusunda yorum yapamayacağını bildiren Şahenk, yanlış anlaşılabileceğini vurgulayarak "Ağzımızı kapatmayı öğrendik. Heyecanla karne vaktimi bekliyorum" dedi. Şahenk, sermaye desteğinin kamuoyuna açıklanıp açıklanmaması konusunda da "Kamunun yararına olan herşeyde varız, varım" dedi. Ancak, Şahenk, mali sektör ile ilgili gereğinden fazla çok şeyin güncel hayata düştüğünü belirterek bunun toplumda güven kaybına neden olduğunu söyledi. 
     
Yaz aylarında rehavet değil hareket olacak’      Yaz aylarına ilişkin olumlu beklentileri olduğunu ifade eden Şahenk şöyle konuştu "Türkiye uyuyan değil, çok canlı bir yaz sezonu geçirecek. Bu şirketlere de yatırım babında çok daha değişik düşünceler getirecek. Müthiş bir kriz dönemi geçirdik. Şimdi yara sarma zamanı ama insanlar ürkek." Türkiye’nin ekonomik büyümesini stratejik sektörler olarak tanımladığı tarım, hayvancılık ve turizmde temellendirebileceğini bildiren Şahenk, çıkışının orta vadede yabancı sermaye ile mümkün olabileceğini söyledi. 
     
Küçülmüyoruz, yeniden yapılanmaya çalışıyoruz’’      Doğuş Grubu’nun Ayhan Şahenk’in vefatından sonra daralma sürecine girdiği yorumlarının doğru olmadığını belirten Şahenk, "Küçülme değil, yeniden yapılanma kararı aldık. Bu karar beş yıl önce alınmış bir karardır" dedi. Son iki yılda Türkiye’de birçok grup oturup seyrederken Doğuş Grubu’nun şirketlerinin altyapısını yenilediğini kaydeden Şahenk, "Bugün Türkiye’de ulusal programın gerçeklerine uygun olarak yapılması gerekenleri yapan tek grup biziz. Bunu söylemekten de gocunmuyoruz çünkü bunu herkes yapacak" dedi. 
     
Üst yönetimlerimizde değişiklikler yapabiliriz’      Doğuş Grubu’nun altyapısında yeniden yapılandırma sürecini tamamladığını belirten Şahenk, "Bu yıl haziran ve temmuza kadar yönetim kurullarımızda bazı değişikler yapacağız" dedi. Şahenk şöyle konuştu "Üst yönetimlerimizde bazı değişimler olabilir. Arkadaşlarımız ile bunları tartışıyoruz. Geçen yıl altyapımızı değiştirdik, bu yıl da yeniden yapılanmış sektörlerimize uygun şekilde bir organizasyon yapısı oluşturacağız. 2002 yılı sonunda Doğuş Grubu bütün yeniden yapılanmasını bitirmiş olacak." 
     
Holding’in yüzde 30’unu 2005 yılında halka açacağız’      Grubun en geç 2005’te halka açılacak bir şekilde bütün organizasyonunu tamamlamış olacağını bildiren Şahenk, Holding’in finans, perakendecilik, turizm, inşaat ve medyadan oluşan bir portföy halinde halka arz edileceğini söyledi. 
     "Yüzde 15 gibi bir rakamı değil, yüzde 30’lu rakamları düşünüyoruz ki dünyanın büyük yatırımcılarının ilgisini çekebilelim" diyen Şahenk, grubun finansta Garanti, perakendede Tansaş, otomotivde Volkswagen Grubu ile büyümeye devam edeceğini kaydetti. 
     
Vergi yasalarında yapılacak değişiklik yararlı olabilir’      Nereden buldun’ vergi yasasında yeniden köklü değişiklik yapılmasını Türkiye’den kaçan sermayenin geri dönmesi için yararlı olabileceğini belirten Şahenk, "Memleketine güvenen, parasını getirmek isteyen varsa getirsin. Önemli olan bundan sonraki uygulamaların çok realist olması. Şu anda devlet olarak gidip dışardan borçlanıyoruz. Bir şeye karar veremiz lazım, hangisi daha iyi. Çünkü bizler sonunda çoluğumuz çocuğumuz için yaşıyoruz. Türkiye’ye yatırım yapmamak gibi birşeyi kimse düşünemez. Tedirginlik, güvensizlik herkeste oldu. Ama bundan sonra zannediyorum bu yasa çıkarsa faydası olabilir" dedi. 
     
Ekonomide sağlıksız büyüme her şeyi götürebilir’      Türkiye’nin ekonomik büyüme konusunda doğru adımlar atması gerektiğini bildiren Şahenk, ülkelerin pazarlanmasının önemli olduğunu ifade ederek "Devlet, doğru ve stratejik sektörlerde büyümeyi sağlamak için diğer ülkelerin yaptığı gibi pazarlamaya yönelmeli" dedi. Şahenk sözlerini şöyle sürdürdü "Gönül istiyor ki Türkiye’de birden bire büyüme olsun. Ama Türkiye’de altyapı hazırlanmadan birden bire büyümenin sonucu yine kazanılan 1.5 yılın çizilmesi olabilir. Yüzde 3 oranında büyüme erişilebilir bir büyüme olarak görüyorum. Ancak sene sonunda bakıldığında Türkiye yüzde 2,5 büyümüş olur. Önemli olan büyümenin sağlıklı olması." 
     



 EKONOMİ 















</TEXT>
</DOC>
