<DOC>
<DOCNO> 88189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/guncel/gun02.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TEM’zedelerden tazminat davası 
</HEADLINE>
<TEXT>

Karayolları Botaş’ı suçlarken, "TEM mağdurları" tazminat davası açmaya hazırlanıyor 
     BAHAR KAYMAKÇI Sakarya DHA 

     Karayolları TEM otoyolunun Adapazarı mevkiinde meydana gelen çökmeye neden olmakla suçladığı Botaş’ı mahkemeye vermek üzere tespit için bilirkişi görevlendirdi. Çöken bölüme düşen araç sürücüleri ise Karayolları’na tazminat davası açmaya hazırlandıklarını söyledi. 
     Akıllara durgunluk veren olayın ardından Karayolları Birinci Bölge Müdürlüğü yetkilileri, tespit yapılması için bilirkişi istediklerini belirterek, şunları söyledi "Botaş ekimde kazı yaptıktan sonra zeminin uygun olmadığı gerekçesiyle hattı ileriye kaydırdı. Kazılan bölge iyi doldurulmamış. Bilirkişi raporundan sonra mahkemeye başvuracağız. İki gün içinde ulaşıma açılacak yolu Botaş yaptıracak." 
     Çökme sonrası çukura düşen aracın sahibi Abdulkadir Özdabak ise hem Karayolları hem de Botaş aleyhine tazminat davası açacağını belirtirken, çukuru fark edip çarpışan sürücüler Celal Şengül, Mehmet Yamaç ve Servet Turkulka da Karayolları aleyhine dava açacaklarını bildirdi. 
     



 GÜNCEL 




















</TEXT>
</DOC>
