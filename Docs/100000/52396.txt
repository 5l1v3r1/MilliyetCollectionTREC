<DOC>
<DOCNO> 52396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yasam/yas07.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası’na köpek gölgesi 
</HEADLINE>
<TEXT>

FIFA, 2002 Dünya Kupası ev sahibi Güney Kore'yi köpekleri yedikleri için uyarınca sert bir yanıt aldı "Damak tadımıza kimse karışamaz" 
     DIŞ HABERLER SERVİSİ 

     Japonya ile önümüzdeki yıl Dünya Kupası’na ev sahipliği yapacak Güney Kore'nin başı, köpek eti yeme alışkanlığı yüzünden FIFA ile derde girdi. 
     Futbolun en yüksek idari organı FIFA'nın Başkanı Sepp Blatter, Kore Futbol Federasyonu Başkanı Chung MongJoon'a bir mektup yazdı. Blatter, Kore'de köpek eti yenmesini kastederek "Zalimliğe karşı etkili ve kesin önlemler alınması" uyarısında bulundu. 
     
     İşimize karışmayın 
     Platter'e cevap vermekte gecikmeyen Chung'un yanıtı ise sert oldu 
     "FIFA işimize karışmasın. Ayrıca FIFA'nın bu konuyla neden bu kadar ilgilendiğini anlayamıyorum. Ona, ülkede endişelenecek birşey olmadığını anlattığım bir mektup gönderdim." 
     1998 Seul Olimpiyatları sırasında köpek restoranlarının yasaklanmasına rağmen, özellikle yaz aylarında baharatlı köpek çorbası, Güney Kore’de yaşlıların en sevdiği tatlar arasında bulunuyor. 
     



 YAŞAM 




















</TEXT>
</DOC>
