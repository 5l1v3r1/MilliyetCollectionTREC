<DOC>
<DOCNO> 62027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/yasam/yas02.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kansere karşı sifalı ot kalkanı 
</HEADLINE>
<TEXT>

ABD’de 39 baharat üzerinde yapılan araştırmada şaşırtan sonuç Yaban mercanotu, nane, dereotu, biberiye ve bahçe kekiği gibi baharatlar kanseri meyve ve sebzelerden daha fazla önlüyor... 
     Sarmısaktan da fazla 
     AMERİKAN Kimya Birliği yayın organında yer alan bir araştırma raporunda, yabanmercanköşk ailesine ait baharatların, anti-kanserojen maddeler konusunda zengin bir kaynak olduğu belirtildi. Bestville Araştırma Merkezi’nde aynı koşullarda yetişen 39 baharat üzerinde yapılan araştırmada, yaban mercan otunun, elma ve sarmısaktan 3 ila 20 kat daha fazla anti-kanserojen madde içerdiği kaydedildi. 
     
     Mercanotu mucizesi 
     UZMANLAR yaban mercanotunun elmadan 42 kat, patatesten 30 kat, portakaldan 12 kat, yabanmersininden dört kat daha fazla anti- kanserojen madde içerdiğini açıkladı. Yaban mercanotunu sevmeyenlerin ise, aynı özelliği taşıyan dereotu, bahçe kekiği, biberiye ve nane gibi baharatları yemeklerde kullanabileceklerini söyleyen uzmanlar, bu baharatların taze olarak tüketilmesini öneriyor. 
     
     Kalp ve inmeye engel 
     BAHARATLARDAKİ kanseri önleyici maddelerin, kimyasal etkenlerden ve sigaradan kaynaklanan serbest radikalleri yok ettiği belirtildi. Serbest radikallerin etkilerinin önlenmesiyle, kanser ve kalp hastalıkları ile inmeye karşı önemli adım atılacağını savunan uzmanlar, baharatların kararında yenmesinde fayda olduğunu belirterek hamile adınların bu konuda doktora başvurmasını istiyor. 
     



 YAŞAM 





















</TEXT>
</DOC>
