<DOC>
<DOCNO> 58185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/astro/index.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlak burcuna geçiyoruz 
</HEADLINE>
<TEXT>

Bugün Güneş, Oğlak burcuna geçerek kış mevsimini de başlatıyor. En uzun gecedeyiz. Oğlak içe dönüşü ve yalnızlığı simgeler ve böylece hayatını disipline edeceğini düşünür. Gökyüzü ise biraz daha gergin. Gün içinde duygusal konularda tartışmalara daha fazla yatkınız. Koç’lar kendilerini korumalılar. Kötümser olmak için bir neden yok ama duygusal konularda huzursuzluk keyif kaçırıcı olabilir. Boğa’lar daha gerçekçi olmalı. Düşüncelerinin muhalefetle karşılaşması Boğa’ları endişelendirebilir. İkizler için de gergin bir gündeyiz. Hafta sonu gelirken tamamlamaları gereken çok şey var. Sorumluluklardan kaçmamalılar. Yengeç’ler zevklerde aşırıya kaçabilirler. Duygusal nedenlerden ötürü kişilik çatışmaları yaşayabilirler. Aslan’lar değişen iş koşulları nedeniyle parasal konularda daha gerçekçi olmak durumunda. Bu arada ortaklaşa işlerle de ilgilenebilir. Başak’lar ince eleyip sık dokur ama bugünlerde pek çok kişi daha gevşek davranırken Başak bundan rahatsız olabilir. İlişkilerini gözden geçirmek isteyebilir. Bugün Mars ve Satürn kare açı yapmaya başlıyor. Bu iki gezegen Astroloji’de çok iyi anılmazlar. Enerjimizi iyi kullanmak için yapıcı çaba sarf etmeliyiz ve bu arada aksiliklere karşı da daha önlemci olmalıyız. Terazi’ler gün içinde pek çok konuyla aynı anda ilgilenmek durumundalar. Detaylara önem vermeliler, attıkları imzalar yüzünden bazı sıkıntılar çekebilirler. Akrep’ler sevgi ilişkilerinde hareketli bir gün geçirebilirler ama bu arada duygusal yaralanmalara da açık durumdalar. Yay’lar huzursuz ve birçok konuda planlı davranmak durumundalar. Harcamalarına özen göstermeliler. Oğlak’lar için iletişimin ön planda olduğu bir gün ama karşıt görüşlere de açık olmalarında fayda var. Kova’lar maddi konularda sürekli karar değiştirerek vakit kaybedebilirler. Daha gerçekçi olmaları gerekiyor. Balık’ların gündemi çok dolu. Aile ya da evle ilgili konular öne çıkabilir. Bu arada aşırı duygusal tepkilere de yönelebilirler. 

            Faks 287 74 37 
      







</TEXT>
</DOC>
