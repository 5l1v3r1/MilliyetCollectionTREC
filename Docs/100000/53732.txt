<DOC>
<DOCNO> 53732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sondun12.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Nazım Hikmet Fransa'da... 
</HEADLINE>
<TEXT>

     Ünlü Türk şairi Nazim Hikmet, Fransa'nın Strasbourg kentinde yapılacak Akdeniz Festivali'nde düzenlenecek çeşitli etkinliklerle anılacak. 
     Strasbourg'da faaliyet gösteren Türk Göçmen İşçi Derneği'nin ASTTU girişimiyle düzenlenen etkinlikler, 24 Kasım-8 Aralık tarihleri arasında yapılacak. 
     Nazım Hikmet'i anma haftasında, Türk ve Fransız amatör tiyatro sanatçıları, ünlü Türk şairinin eserlerini tanıtan bir tiyatro oyununu birlikte sahneye koyacaklar. 
     Etkinliklerde, müzisyen Fuat Saka tarafından, gitar ve saz eşliğinde, Nazım Hikmet'in şiirlerinden bestelenen şarkıların seslendirileceği bir konser verilecek. 
     Festival çerçevesinde ayrıca, ''Nazım Hikmet'in şiirlerinin Türk edebiyatına etkisini'' konu alan ve Prof. Server Tanilli, Prof. Cevat Çapan ve şair Ataol Berhamoğlu'nun katılacağı bir açık oturum düzenlenecek. 
     Festivalde, Türk-Yunan dostluk gecesi, bağlama yarışması ve saz ustalarının katılımıyla çeşitli konserler de düzenlenecek. 
     






</TEXT>
</DOC>
