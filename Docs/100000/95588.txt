<DOC>
<DOCNO> 95588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/guncel/gun01.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakeme küfüre ilk hapis cezası 
</HEADLINE>
<TEXT>

Türkiye’de ilk kez, maç sırasında hakeme küfreden bir seyirciye hapis cezası verildi. Mahkeme, hakemlerle gözlemciyi "devlet memuru olarak" değerlendirdi 
     YAVUZ KUŞDEMİR Uşak 

     Uşak’ın Bozkuş köyünde, 14 Ocak 2001 günü Bozkuşspor’la Şekerspor arasında oynanan 1’inci Amatör Küme maçında görevli orta hakem Tosun Akakoğlu, yardımcıları Erol Caran, Mehmet Özçelik ile gözlemci Yaşar Evren, maç sırasında kendilerine sürekli küfreden Erhan Şeker’den şik yetçi oldu. Türkiye Faal Futbol Hakemleri ve Gözlemcileri Derneği Uşak Şubesi yönetimi de Şeker hakkında dava açtı. 
     
     Resmi görevli sayıldı 
     Şeker, Uşak 2’nci Asliye Ceza Mahkemesi’nde 20 Nisan 2000’de Resmi Gazete’de yayımlanan ve resmi müsabakalarda hakemle gözlemcileri resmi görevli sayan 3813 sayılı yasanın 8’inci maddesine göre yargılandı. Hakemlerle gözlemciyi "devlet memuru" olarak değerlendiren mahkeme, yargılamada devlet memuruna karşı işlenen suçlarla ilgili Türk Ceza Kanunu’nun 266 1’inci maddesini dikkate aldı. Hakkında, ikişer aydan toplam sekiz ay hapis kararı verilen Şeker’in cezası, iyi hali göz önünde bulundurularak 1 milyar 423 milyon 656 bin lira para cezasına çevrilerek ertelendi. Şeker’in 5 yıl içinde ikinci kez aynı suçu işlemesi durumunda ceza yürürlüğe girecek. 
     Davada, Türkiye Faal Futbol Hakemleri ve Gözlemcileri Derneği Uşak Şubesi’ni temsil eden Avukat Atilla Arslan, resmi maçlarda görevli hakem ve gözlemcilere karşı sergilenen her türlü hareketin devlet memuruna yapılmış sayılacağını söyledi. 
     Hakem Akakoğlu da, "Umarım mahkemenin kararı, maçlara taşkınlık ve küfretmeye gelenler üzerinde caydırıcı olur, tribünlerdeki küfür koroları ortadan kalkar" diye konuştu. 
     Şoförlük yaparak geçimini sağlayan Şeker ise, "Bu olay bana ders oldu. Bir daha asla küfretmem" demekle yetindi. 
     
Yasa ne diyor      3 813 sayılı yasanın 8’inci maddesinin konuyla ilgili bölümü şöyle "... Ayrıca Türkiye Futbol Federasyonu’nun organize ettiği futbol müsabakalarında görevlendirilen hakemler, müşahit ve temsilciler görevli oldukları müsabakalarda herhangi bir saldırıya maruz kaldıklarında ceza kanunlarının uygulanması bakımından, bunların işledikleri suçlarla, bunlara karşı işlenen suçlarda devlet memurlarına ilişkin hükümler uygulanır. 
     
     TCK’nın 226 1 maddesi 
     Bir kimse resmi sıfatı haiz olan bir memurun huzurunda ve ifa ettiği vazifeden dolayı şeref ve şöhretine veya vakar ve haysiyetine kavlen veya fiilen taarruz ve hakarette bulunursa, aşağıda gösterilen suretlerle cezalandırılır 
     1- Hakaret ve taarruz asker veya jandarma efradından veya iki veya üçüncü bendlerde mezkur memurlardan gayri memurinden biri aleyhinde ise iki aydan sekiz aya kadar hapis, iki yüz elli liradan beş yüz liraya kadar ağır para cezasıyla mahk m edilir. 
     



 GÜNCEL 





















</TEXT>
</DOC>
