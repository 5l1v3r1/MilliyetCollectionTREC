<DOC>
<DOCNO> 77871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/ekonomi/eko06.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergide rekor kaçak 
</HEADLINE>
<TEXT>

Devletten gizlenen gelirlerde rekor artış oldu. Mükellefler vergi dairelerine beyan ettikleri gelirin iki katını Maliye’den gizledi 
     HARUN GÜREK Ankara 

     Maliye, 6.4 katrilyon liralık beyan edilen vergiye esas toplam kazanç üzerinden yaptığı incelemede, 13 katrilyon liralık gelirin gizlendiğini saptadı. 
     Maliye Bakanlığı’na bağlı denetim birimleri olan Maliye Teftiş, Hesap Uzmanları ve Gelirler Kontrolörleri Kurulları ile vergi denetmenleri 2001 yılında 68 bin 132 vergi incelemesi gerçekleştirdi. İncelemeye alınan matrah beyan edilen ve vergiye esas toplam kazanç 6 katrilyon 443 trilyon lira oldu. 
     Toplam 2 bin 580 müfettiş, hesap uzmanı, kontrolör ve denetmen tarafından yapılan bu incelemeler sonunda, vergi mükelleflerinin tam 13 katrilyon 301 trilyon liralık geliri gizlediği saptandı. Gizlenen bu gelirin beyan olan gelire oranı yüzde 206.4 olarak gerçekleşti. 
     
     Görülmemiş fark 
     Bu oran, Maliye Bakanlığı camiasında kadar görülmemiş bir matrah farkı" olarak niteleniyor. 1996 yılında yüzde 26.5 olan sözkonusu matrah farkı, mali krizin yaşandığı 1999’da yüzde 80.9, 2000’de yüzde 54.8 idi. 
     Beyan edilmeyen gelirin 2001 yılındaki vergi gelirlerine oranı yüzde 33, bütçe açığına oranı ise yüzde 47. 2001’deki vergi gelirleri hedefi 39 katrilyon 767, bütçe açığı hedefi ise 28 katrilyon 566 trilyon liraydı. 
     



 EKONOMİ 
















</TEXT>
</DOC>
