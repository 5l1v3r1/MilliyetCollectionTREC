<DOC>
<DOCNO> 74583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/guncel/gun05.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet inceledi, RTÜK yasakladı, mahkeme durdurdu 
</HEADLINE>
<TEXT>
200 yıllık terörist türkü 
Polis, 1800’lerden bu yana Diyarbakır ve çevresinde söylenen türküde Dev Sol propagandası saptadı 
     ERSAN ATAR Ankara 

     Ankara 8. İdare Mahkemesi, Diyarbakır Emniyet Müdürlüğü’nün yaptığı çeviri sonucu, Diyarbakır Gün TV’ye verilen 365 gün yayın durdurma cezasının şimdilik uygulanmamasına karar verdi. Gerekçe olarak, 1800’lerden bu yana yörede söylenen Kürtçe türkü "Malamınöda "Dev Sol propagandası yapılmasının mümkün olmadığı" gösterildi. 
     RTÜK, geçen aybaşı yaptığı toplantıda, Diyarbakır’da yayın yapan Gün TV’de yayınlanan Kürtçe türküleri inceledi. Ancak Kürtçe olması nedeniyle, Diyarbakır Emniyet Müdürlüğü, bu türküleri Türkçe’ye çevirerek RTÜK’e gönderdi. Yapılan çeviriler sonucu, 1800’lerden bu yana söylenen Malamın’ın Türkçe’si de şöyle oldu 
     "Bu gün üç gündür Siirt alayı ve bir tabur müfreze asker Dilsiz babasını arıyor, diyor Dev Sol, savaşçı Dava güdüyor. Vallah ben yatmam Tutup öldürdüler dilsiz babamı süvariler Ben düştüm onun derdine hayran Gözümü açtım ağanın meselesinin derdine Sen söyle firar, mahk m, kaçaksın de hükümetin." 
     
     Çeviri böyle olursa... 
     RTÜK de, emniyetten gönderilen bu çeviri üzerinde yaptığı inceleme sonucu, türküleri yayınlayan Gün TV’nin 365 gün yayın durdurmayla cezalandırılmasına karar verdi. Ancak Gün TV’nin sahipleri, karar tebliğini okurken, Karl Marks ve Friedrich Engels’in Komünist Manifesto’yu yazdığı yıllardan bu yana söylenen türkünün sözleri arasında "Dev - Sol"u görünce şok geçirdi. 
     Televizyon, çevirinin yanlış yapıldığını gerekçe göstererek, yürütmenin durdurulması ve RTÜK kararının iptali için 8. İdare Mahkemesi’ne başvurdu. Çevirileri gerçekçi bulmayan mahkeme de, Gün TV’ye verilen ceza için yürütmeyi durdurma kararı verdi. 
     



 GÜNCEL 


















</TEXT>
</DOC>
