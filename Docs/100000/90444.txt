<DOC>
<DOCNO> 90444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/siyaset/siy08.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirve için tatbikat ertelendi 
</HEADLINE>
<TEXT>

     UTKU ÇAKIRÖZER Ankara 

     Kısa süre önce Türkiye ile Yunanistan arasındaki diyaloğa katkıda bulunarak Ege’de yaptığı en büyük ulusal takbikat olan Efes’i iptal eden Genelkurmay Başkanlığı, Ortadoğu’daki gelişmeler üzerine yıllık tatbikat programında değişiklik yaptı. İsrail ve Filistin liderlerinin yanı sıra ABD, AB, Rusya ve Arap liderlerini buluşturacak uluslararası barış konferansının ev sahipliğine İstanbul’un soyunması üzerine, bu ay Konya’da yapılması planlanan Anadolu Kartalı Hava Tatbikatı yıl sonuna ertelendi. 
     Erteleme kararının, inişli çıkışlı Türk - İran ilişkilerinde kritik dönüm noktasını oluşturan Sezer’in Tahran ziyareti öncesinde alınması dikkati çekti. 
     Kaynaklar, "Sezer’in gezisinin gölgeleneceği endişesi, erteleme kararında etkili oldu" değerlendirmesinde bulundu. 
     



 SİYASET 














</TEXT>
</DOC>
