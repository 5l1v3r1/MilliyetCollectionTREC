<DOC>
<DOCNO> 54027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/yazar/pulur.html </URL>
<DATE> 2001/11/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupa, Avrupa -sıkıysa- çıkar sesini... 
</HEADLINE>
<TEXT>

     HANİ maçlarda bağırırlar ya 
     "Avrupa, Avrupa duy sesimizi " diye. 
     Şimdi bu lafı evirip, çevirip söylemeli 
     "Avrupa, Avrupa çıkar sesini " diye... 
     Hatta biraz da dokundurarak 
     "Avrupa, Avrupa sıkıysa çıkar sesini " 
     
     TÜRKİYE, 15 yılda 30 binden fazla insanın ölümünden sorumlu tuttuğu örgütün başını, İmralı'da yargılarken Avrupa kıyameti koparıyordu 
     "Devlet Güvenlik Mahkemelerinde, askeri hakim var. Bu demokrasiye, insan haklarına, hukuka aykırıdır." 
     İçte ve dışta koparılan gürültü o kadar etkiliydi ki, Türkiye Anayasasını değiştirip, askeri hakimleri DGM'den çıkardı. 
     
     ŞİMDİ Amerika ne yapıyor 
     Yakaladığı teröristi askeri mahkemede yargılayacak ve idam kararı çıkarsa, tek imzayla, Bush'un imzasıyla adam asılacak. 
     Haydi bakalım göstersin Avrupa kendisini, sıkıysa çıkarsın sesini... 
     Hem çıkarsa ne yazar, kim dinler ki 
     
     YALNIZ bu kadar mı 
     Amerika'da yakalanan zanlı sorgusuz, sualsiz gözaltında tutulacak, telefonla dinlenecek, pilotlar gözlerinin tutmadığı yolcuları uçaktan atacak, konuşmayan sanıklar, gereği yapılarak konuşturulacak, sanıkların avukatlarıyla yaptıkları görüşme dinlenecek... 
     
     ALLAH Amerika'yı korudu 
     Ya Amerika, Avrupa Birliği'ne girmek isteseydi... 
     "Git bakalım dersini çalış, kendini Kopenhag kriterlerine uydur, yasalarını değiştir, öyle gel " diye ters - yüz etmezler miydi, kapının dışında bırakmazlar mıydı, böyle demezler miydi 
     
     KUSURA bakmayın ama "nah " diyebilirlerdi, hadlerine mi düşmüş... 
     Baksanıza İngiltere'nin haline... 
     Amerika'ya yaranmak için neler yapıyor neler. 
     Birini terörist diye içeri alınca, öyle üç - beş gün bir hafta gözaltında tutmak yok, altı aya kadar yolu var. 
     Bunları kabul ettirebilmek için, İngiliz İçişleri Bakanı, ancak Bush'u örnek göstererek kendisini savunabiliyor "Hiç olmazsa, ben, askeri mahkemeleri ve idam yetkisini getirmedim " diyerek. 
     
     BU yazının ana fikri 
     Asla, "Bakın Amerika, İngiltere neler yapıyor, biz niye yapmayalım" demek değildir. 
     Bu yazının ana fikri, Avrupa'nın çifte standartlarını, Türkiye'ye karşı - bazen haklı da olsa - zart zurt eden Avrupa'nın, Amerika karşısında nasıl süt dökmüş kedi gibi olduğunu gösterebilmektedir. 
     Ve dünyada, hala, güçlünün kuvvetlinin sözü geçmektedir. 
     Demokrasi, insan hakları, hak, hukuk laf ü güzaftır. 
     
     AVRUPA'nın bu tutumu, karşısında, duygularınız size bir şeyler söyletmez mi 
     Mesela "Avrupa, Avrupa sıkıysa çıkar sesini " gibi... 
     
     HAA, az kaldı unutuyorduk, hani bir zamanlar, çok önemli bir Alman dostumuz vardı, "yemyeşil" Frau Roth, sık sık Türkiye'yi teftişe gelirdi... 
     Şimdi nerede acaba 
     Bush'u teftişe Amerika'ya gitmiş olmasın 
     
     







Daniel şiiri 


Polis ve çocuk 


Portakal çiçekleri eskiden başka mı kokardı .. 


Yürekteki raptiyeler 


Liseliler için... 


Tavuk mu yoksa çocuk mu daha önemli 


Sevgi anlaşmak değildir, nedensiz de sevilir 


Avrupa, Avrupa -sıkıysa- çıkar sesini... 


İtalyan usulü çözüm 


Ölüm en güzel nasihattır 


Kadınlar iyi savaş fotoğrafı verir 


Kanunda var ama uygulanmıyor 


Kalaşnikof'lu "Devr - i Saadet" 


Krizden çıktık mı Tedavi bitti mi 


İşler iyi’ diyene dayak atıyorlar 


Adil Öğretmen'den IMF'ye mektup 


</TEXT>
</DOC>
