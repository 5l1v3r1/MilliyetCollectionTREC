<DOC>
<DOCNO> 61474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sontur34.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip, AK Parti'de kurucu üye olamayacak... 
</HEADLINE>
<TEXT>

     Anayasa Mahkemesi, Ak Parti Genel Başkanı ve kurucu üyesi Recep Tayyip Erdoğan'ın kurucu üyelikten çıkarılması için bu partiye oy çokluğuyla ihtar verilmesini kararlaştırdı. 
     Anayasa Mahkemesi Başkanvekili Haşim Kılıç, Anayasa Mahkemesi'nin bugün süren çalışmalarının ardından alınan kararları açıkladı. 
     Kılıç, Ak Parti kurucu üyesi, Genel Başkanı Recep Tayyip Erdoğan'ın kurucu üyelikten çıkarılması için ihtar verilmesine oy çokluğuyla karar verildiğini bildirdi. 
     Erdoğan'ın genel başkan görev ve yetkilerini kullanmasının tedbiren önlenmesine ilişkin istemin ise oy birliğiyle reddedildiğini kaydeden Kılıç, partinin diğer kurucu üyeleri Ayşe Böhürler, Ayşe Nur Kurtoğlu, Habibe Güner, Sema Ramazanoğlu, Fatma Ünsal Bostan ve Serap Yahşi Yaşar'ın kurucu üyelikten çıkarılması için ihtar isteminin de reddine oy birliğiyle karar verildiğini açıkladı. 
     Kılıç, bir soru üzerine, kararın tebliğ tarihinden itibaren 6 ay içinde yerine getirilmesi gerektiğini, aksi takdirde Yargıtay Cumhuriyet Başsavcılığı'nca kapatma davası açılabileceğini söyledi. 
     






</TEXT>
</DOC>
