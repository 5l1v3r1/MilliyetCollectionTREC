<DOC>
<DOCNO> 77332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sondun23.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi UNICEF için hem çalacak, hem söyleyecek 
</HEADLINE>
<TEXT>

     İtalya Başbakanı ve Dışişleri Bakanı Silvio Berlusconi, Birleşmiş Milletler Çocuklara Yardım Fonu UNICEF için şarkı söyleyecek. 
     Gelirinin, dünyadaki tüm çocuklara yardım amacıyla kullanılacağı CD için Berlusconi, müzisyen Tony Renis ile birlikte çalışıyor. 
     Sözlerini Berlusconi'nin yazdığı, Tony Renis'in de bestelediği şarkının kayıtlarının önümüzdeki haftalarda yapılacağı kaydedildi. 
     İtalya Başbakanı'nın eski arkadaşı olan Renis, gazetecilere yaptığı açıklamada, Berlusconi'nin doğal bir yeteneği olduğunu, üzerinde çalıştıkları projenin detaylarının henüz tamamlanmadığını söyledi. 
     Berlusconi'nin çalışma programına göre takvim ayarlayacaklarını belirten Renis, Berlusconi'nin ayrıca piyano çalacağını bildirdi. 
     






</TEXT>
</DOC>
