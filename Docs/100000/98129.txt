<DOC>
<DOCNO> 98129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun14.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD polisi şaşırttı... 
</HEADLINE>
<TEXT>

     ABD'nin Güney Dakota eyaletinde, polisin, bir anaokulunda uyuşturucu ararken öğrencileri köpeğe koklattığı bildirildi. 
     Wagner'daki okulun yöneticilerine karşı dün öğrenci velileri tarafından açılan davada, polisin geçen Mayıs ayında Alman kurt cinsi bir köpekle okulda uyuşturucu ararken, okul yetkililerinin 6 yaşındaki öğrencileri saatlerce sınıflarında tuttuğu ileri sürüldü. 
     Dava dilekçelerinde, köpeğin arama sırasında öğrencileri de kokladığını, bazı öğrencilerin çok korktuğunu ve ağladığını belirten veliler, ''bu tür saçma operasyonların anayasal hakların ihlali olduğunu'' öne sürerek, tazminat ve benzer uygulamaların durdurulmasını talep ettiler. 
     





</TEXT>
</DOC>
