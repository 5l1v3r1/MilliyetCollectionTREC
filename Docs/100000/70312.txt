<DOC>
<DOCNO> 70312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/ekonomi/eko07.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Soros’un solculuğu tuttu 
</HEADLINE>
<TEXT>

Kendisini demokrat’ olarak tanımlayan ünlü yatırımcı George Soros, globalleşmenin yarattığı dengesizlikler ve ABD hegemonyasının sistemi tehlikeye soktuğunu söyledi 
     EKONOMİ SERVİSİ 

     Para sihirbazı’ lakabıyla anılan ve açık toplum konusunda dünyanın pek çok ülkesinde faaliyet gösteren Soros Vakfı’nın kurucusu ve Başkanı olan George Soros, kapalı toplumlardan özgürlük özlemiyle çıkıldığını, ancak bu beklentinin gerçekleşmediğini, serbest pazarın ahlak tanımadığını ve globalleşmenin çarpık geliştiğini söyledi. Dün Bilgi Üniversitesi’nde bir konuşma yapan Soros, ABD hegemonyasına da karşı olduğunu belirtti. 
     
     Ahlak tanımıyor’ 
     "Ahlak, pazar unsurunda yok’ diyen Soros, globalleşmenin de çarpık geliştiğini söyledi. Soros, "Global pazarlarımız var, ama global bir toplumumuz yok. Sermaye serbestçe hareket edebiliyor ama insanlar edemiyorlar. Ben Porte Allegre ile aynı kaygıları paylaşıyorum. Çünkü küreselleşmede sosyal devlet unsuru yok. Özgürlük ve zenginliğin yaratılması küreselleşmenin iki büyük avantajı. Fakat kaybedenleri tazmin edecek bir mekanizma yok" dedi. 
     Dünya Ticaret Örgütü’nün sosyal adalet konularına eğilmediğini savunan Soros, bir sonraki krizin, sermayenin uçtaki ülkelere’ yetersiz gidişinden kaynaklanacağını söyledi. 
     
     ABD hegemonyası var’ 
     Dünyada ABD hegemonyasını tehlikeli’ bulduğunu da belirten Soros, "Diğer ülkelerin ne yapması gerektiğini bile belirleyebiliyor. Onun egemenliğini sorgulayan yok. ABD’deki tehlike, tek taraflı bir hegemonya pozisyonu. De facto olarak h kim bir askeri ve ekonomik güç. Diğer ülkeler Amerika’nın koyduğu kurallara uymak zorunda. Sistem tehlike altında. Dikkat edilmezse, sistem parçalanabilir" diye konuştu. Soros, bir soru üzerine de kendisinin sosyal demokrat olarak nitelenebileceğini ama bunu tercih etmediğini söyledi. 
     
Türkiye, açık toplum olmaya arzulu      Soros,Türkiye’nin açık topluma gitmek konusunda arzulu olduğunu ve iyi durumda olan ülkeler’ arasında sayılabileceğini söyledi. Soros, "Ancak ülkeleri mükemmel olanlar ve olmayanlar diye ayırırsak, o zaman mükemmel olanlar kategorisine girmez" dedi. 
     Geçmişte yaptıklarından mutlu olduğunu belirten Soros, daha çok gelecekte yapacakları konusunda endişeli olduğunu dile getirdi. Soros, "İnsanoğlunun gücünün artması beni korkutuyor, ürkütüyor. İnsanları öldürme gücünün artması da beni endişelendiriyor" dedi. 
     



 EKONOMİ 
















</TEXT>
</DOC>
