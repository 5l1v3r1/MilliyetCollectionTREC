<DOC>
<DOCNO> 82064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sondun26.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milad Kilisesi'ndeki kuşatma kısa sürede bitebilir 
</HEADLINE>
<TEXT>

     Beytüllahim Belediye Başkanı Hanna Nasır, Milad Kilisesi'nde İsrail askerleri ile Filistinliler arasındaki gerginliğin kısa süre içinde bitebileceğini açıkladı. 
     Nasır, bugün yapılan müzakerelerin ardından, ilerleyen saatlerde sorunun bir çözüme kavuşmasını beklediğini söyledi. 
     Hanna Nasır, İsrail ve Filistin taraflarının katıldığı müzakerelerde Amerikalı yetkililerin de bulunduğunu belirterek, Amerikalılar olmadan çözümün de olamayacağını kaydetti. 
     İsrail kuşatması altındaki Milad Kilisesi'nde saklanan Filistinlilerden biri bugün İsrail askerleri tarafından öldürülmüş, Beytüllahim'deki gerginlik yeniden tırmanmıştı. 
     





</TEXT>
</DOC>
