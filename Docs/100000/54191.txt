<DOC>
<DOCNO> 54191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/soneko17.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank için teklif verme süresi 4 Aralık'a kadar uzatıldı 
</HEADLINE>
<TEXT>

     Tasarruf Mevduatı Sigorta Fonu TMSF , satışa çıkarılan Etibank A.Ş'ye teklif verme süresini, Oyak'ın başvurusu üzerine 4 Aralık 2001 tarihine kadar uzattı. 
     TMSF'den yapılan açıklamada, hisselerinin tamamı TMSF'ye ait olan ve yeniden satışa çıkarılan Etibank A.Ş. ile ilgili olarak, Bankaların Kuruluş ve Faaliyetleri Hakkında Yönetmelik hükümleri kapsamında sunulan bilgi ve belgeleri yeterli bulunan OYAK'ın başvurusunun kabul edilerek, söz konusu bankada inceleme yapmasına izin verildiği hatırlatıldı. 
     Açıklamada, 16 Kasım 2001 tarihi olarak belirlenen teklif verme süresinin, Oyak'ın başvurusu üzerine 4 Aralık 2001 tarihine kadar uzatılmasına ve Bankacılık Düzenleme ve Denetleme Kurulu tarafından uygun görülecek diğer başvuru sahiplerinin de bu sürece dahil edilmesine karar verildiği bildirildi. 
     






</TEXT>
</DOC>
