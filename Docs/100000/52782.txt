<DOC>
<DOCNO> 52782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sondun10.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı Afganistan'daki yabancı askerlerden rahatsız mı 
</HEADLINE>
<TEXT>

     Kuzey İttifakı liderlerinin, başkent Kabil yakınlarındaki hava üssüne İngiliz askerlerinin yerleşmesinden sonra Afganistan'da yabancı askerlerin konuşlanmasıyla ilgili olarak toplandığı bildirildi. 
     Kuzey İttifakı İstihbarat Bakanı Birinci Yardımcısı Mühendis Arif, ''Dış ülke askerlerinin gelişiyle ilgili olarak Afgan halkı ve komşularımızın tutumunu hesaba katmak zorundayız. Bu bağlamda her biriyle konuşuyoruz, nihai karar çok yakında açıklanacak'' dedi. 
     Arif, İngiliz askerlerinin Bagram hava üssüne inmesine ilişkin olarak da genelde küçük gruplar halindeki yardım görevlilerinin insani yardımları dağıtma, akışını izleme ve ayarlamaları konusunda bir sorunları olmadığını söyleyerek, ''Eğer onlar sivil görevliler ise bizim için problem yok, ancak onların İngiliz askerleri geliş yöntemi yeni bir tarz. Onlar bu konuda bizimle görüşmedi ya da anlaşmaya varmadı'' dedi. 
     İngiliz özel güçlerinden 100 kişilik ekip dün, stratejik önemdeki Bagram hava üssüne gelmişti. 
     

     
</TEXT>
</DOC>
