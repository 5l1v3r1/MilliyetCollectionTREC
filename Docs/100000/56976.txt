<DOC>
<DOCNO> 56976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yazar/okur.html </URL>
<DATE> 2001/12/13/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kırmızı biberin önlenemez yükselişi’ 
</HEADLINE>
<TEXT>

     Bu biber kırmızı, yağ biberi... Gözde mi gözde Abarttığımızı sanmayın Öyküyü dinleyin, kararı ondan sonra verin. Ve bu kırmızı biberi Urfa’nın pul biberi ile karıştırmayın. Öykü bildik... 2.5 yıl önce Bursa’da faaliyet gösteren Penguen Gıda ürünlerimin arasına çesit katayım’ diye, 120 bin kavanozla közlenmiş kırmızı biber işine başlamış. 
     Almanya’da kurulu süpermarket zinciri "Lidl" denemek için almış, İspanya ve İtalya’ya yollamış. O da ne Bir ilgi bir ilgi... Kısa sürede gıda ihracatında en gözde ürün olarak közlenmiş kırmızı biber’ ihracat ürün liginde ilk sırada yerini almış. Avrupa’da közlenmiş kırmızı biberin adı "Gurme Biberi." İngiltere’den İtalya’ya Avrupa’nın her köşesinde her yerde közlenmiş biber... Hay Allah, içeride yeşili enflasyon şampiyonu oluyor, kırmızısı ihracat şampiyonu... 
     2001’de Türkiye’de takriben bu kırmızı biberden 120 bin ile 130 bin ton üretilmiş. Hiçbir sorun yok, üretici üretiyor, ihracatçı gözü kapalı alıyor. Bunun yüzde 95’i cup’ diye yabancıya gidiyor. Bibere koşun bibere 2001 yılı sonunda közlenmiş biber ihracatına bakıyoruz 15 milyon kavanoz... Dondurulmuş gıda, konserve, salça üreten olarak şirketlerin gıda sektöründeki ağırlığına baktığımızda 70 şirket öyle ya da böyle pazarın hakimi. Ama 15 firma var ki markalarıyla hem bizim hem yabancının masasının vazgeçilmez aksesuvarı. 
     Kısacası, 500 milyon marklık bir sektör var karşımızda. Eh, ortalama 300 bin liradan üreticiden alıp, 2 marka yurtdışına sattığınız közlenmiş kırmızı biberi de hesaba katarsanız, herkesin keyfi yerinde. 
     Bazı firma yetkilileri diyor ki "Yahu bunun tohumu bizde. Bulgaristan’a bile biz tohum ihraç ediyoruz. Üreticinin de bir sıkıntısı yok, bizim de. O halde herkes kırmızı biber eksin, hepsi de satılır." Biz burada duruyor ve soluklanıyoruz. Çünkü ihracatı iyi, pazarı iyi diye aynı ürünü eken üreticinin geçmişteki halini hatırlatmak istiyoruz. 
     
Yabancılar tetikte      Şimdi İzmir’den Trakya’ya kadar geniş bir alanda herkes kırmızı yağ bireri ekiyor, merdiven altı, fason kim olursa olsun, zora giren, dara düşen hem içeriye hem dışarıya kavanozda közlenmiş biber satıyor. 
     Böylece krizi aşmaya çalışıyor. Kriz de cankurtaran simidi mübarek... Elbette bu kadar yazıyı bunun için yazmadık. Çünkü 3 büyük şirketin dışında bu alanda üretim yapan şirketlerin çoğu işletme sermayesi sıkıntısı çekiyor. Yabancılar gelecek mi diye bekliyoruz ya görünen köy kılavuz istemez, yabancı finans kuruluşları en çok gıda sektörüne ilgi gösteriyor. 
     İşte Penguen Gıda ile Alman devlet kurulusu DEG arasındaki 10 milyon marklık anlaşma. Yakında Hollandalıların da bu sektöre ilgi göstereceklerini görüyoruz. Görüşmeler sürüyor. Kısa vadeli banka kredilerinin boğduğu sektör nefes almak için yaptıkları görüşmeleri sır gibi saklıyor. Biz de bilgi bekliyoruz. 
     
     







Muhammed Salih serbest 


Rektör kulisi 


Sezer ve DGM 


Sezer Cumhurbaşkanı, muhalefet lideri değil 


70 yıl önce memur kıyımı tartışmaları .. 


Cemaatin kedileri 


Nazım'ın dedesi de bir Osmanlı paşasıydı 


Koş, reel sektör koş 


Arafat'sız ne değişir 


Cumhurbaşkanlığı muhalefet makamı değildir 


Kırmızı biberin önlenemez yükselişi’ 


Meclis'i soyanlar neden yakalanamayacak 


Attila İlhan mektupları açıklayınca... 


Nema soygununa dur 


Kimlik numarasız vatandaş kalmadı 


Özgürlük’ satarak büyüyorlar 


</TEXT>
</DOC>
