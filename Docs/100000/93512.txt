<DOC>
<DOCNO> 93512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sonspo04.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk hakemlerine Avrupa Kupaları'nda görev... 
</HEADLINE>
<TEXT>

     UEFA Hakem Komitesi, FIFA kokartlı hakemler Bülent Uzun, Muhittin Boşat ve Ali Aydın'a, Avrupa kupası maçlarında görev verdi. 
     Futbol Federasyonu'ndan yapılan açıklamaya göre, Avrupa Şampiyonlar Ligi 1. ön eleme turu maçında görevlendirilen Bülent Uzun, 17 Temmuz'da, Moldova'nın FC Sheriff Tiraspol ve Kazakistan'ın FC Zhenis Astana takımları arasında oynanacak karşılaşmayı yönetecek. Bu maçta Uzun'un yardımcılıklarını Münir Takpak ve Fahir Ersoy yapacak. Maçın 4. hakemi ise Kuddusi Müftüoğlu. 
     UEFA İntertoto Kupası'nda görevlendirilen Muhittin Boşat, 7 Temmuz'da Bulgaristan'ın PFC Marek ile İsrail'in FC Ashdod, Ali Aydın ise 14 Temmuz'da Almanya'nın TSV 1860 München ve Belarus'un FC BATE Borisov takımları arasında oynanacak maçları yönetecek. 
     Boşat'a yöneteceği maçta Binali Kartal ve Ekrem Kan, Aydın'a ise Koray Gencerler ve Baki Tuncay Akkın yardımcılık yapacak. 
     





</TEXT>
</DOC>
