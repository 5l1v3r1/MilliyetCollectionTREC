<DOC>
<DOCNO> 61526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/spor/spo06.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır’ın eli boş kaldı 
</HEADLINE>
<TEXT>

Yeşil-Kırmızılı ekip, Antalya kampında denediği dört yabancı oyuncuya da beğenmeyip, geri gönderdi 
     ANTALYA Belek’te ikinci yarıya hazırlanan Diyarbakırspor’a bir türlü yabancı oyuncu beğendirilemiyor. İki hazırlık maçında ikisi Brezilyalı, birer de Arnavut ve Güney Afrikalı olmak üzere dört yabancıyı deneyen Güneydoğu ekibi, bu oyuncuların performansını yeterli bulmayıp, geri gönderdi. Teknik Direktör Hüseyin Kalpar, "Yabancı oyuncular konusunda biraz şanssızız. Bütçemize de uygun olmalarını istiyoruz. İki yabancı daha deneyeceğiz" diye konuştu. 
     İKİNCİ yarıda daha iyi olmak zorunda olduklarını belirten Kalpar, "Kamp beklediğimizden de iyi geçiyor. Kondisyon eksikliğini gidermeye çalışıyoruz" açıklamasını yaptı. Öte yandan Diyarbakır yönetimi, hazırlık maçlarında takımın ortaya koyduğu futbolu beğendi. Basın Sözcüsü Naci Sapan, "Dardanelspor’u 2 - 1 yendik, Yozgatspor ile de 1 - 1 berabere kaldık. İki maçta da çok iyi oynadık. Transfer ettiğimiz Brezilyalı Da Silva da umut verdi" dedi. 
     



 SPOR 























</TEXT>
</DOC>
