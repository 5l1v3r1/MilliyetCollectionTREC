<DOC>
<DOCNO> 94467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sonspo19.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerem ve Kaya 1 yıl daha Efes'te... 
</HEADLINE>
<TEXT>

     Erkekler Birinci Basketbol Ligi şampiyonu Efes Pilsen, iç transferde milli oyuncuları Kerem Tunçeri ve Kaya Peker ile 1'er yıllık sözleşme yeniledi. 
     Efes Pilsen Genel Menajeri Engin Özerhun, Kerem ve Kaya ile yeniden anlaştıkları için mutlu olduklarını ifade ederek, ''Zaten iki oyuncumuzun da yuvada kalacaklarından emindik. Kerem ve Kaya daha uzun yıllar Efes Pilsen ve Türk basketboluna hizmet edeceklerdir'' dedi. 
     Özerhun, iç transfer çalışmalarını sürdürdüklerini, yarın da Ömer Onan ve Alper Yılmaz ile masaya oturacaklarını, büyük ihtimalle bu oyuncularla da anlaşacaklarını söyledi. 
     Dış transfer için arayışlarının sürdüğünü belirten Özerhun, bu konuda aceleci davranmadıklarını da sözlerine ekledi. 
     





</TEXT>
</DOC>
