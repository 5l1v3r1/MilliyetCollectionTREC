<DOC>
<DOCNO> 81917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sonspo16.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Diyarbakırspor maçı için kampa girdi 
</HEADLINE>
<TEXT>

     Fenerbahçeli futbolcular, yarın Diyarbakırspor ile yapacakları sezonun son lig maçının hazırlıklarını tamamlayarak kampa girdi. 
     Futbolcular, Samandıra Tesisleri'nde antrenör Oğuz Çetin yönetiminde basına kapalı olarak gerçekleştirilen antrenmanın ardından tesislerde kampa girdi. 
     Belinde sakatlığı bulunan Andersson'un katılmadığı çalışmada, askerlik işleri nedeniyle ülkesine giden Yugoslav futbolcu Nikola Lazetiç de yer almadı. Lazetiç'in yarın İstanbul'a döneceği bildirildi. 
     Bu arada Fenerbahçe Teknik Direktörü Werner Lorant'ın bugün geç saatlerde İstanbul'a döneceği kaydedildi. 
     Sarı-lacivertlilerin, Diyarbakırspor karşısına, Rüştü, Fatih, Ümit, Mirkoviç, Hakan, Ogün, Johnson, Ceyhun, Ali Güneş, Revivo ve Serhat muhtemel 11'iyle çıkması bekleniyor. 
     Fenerbahçe Şükrü Saracoğlu Stadı'nda saat 15.30'da başlayacak karşılaşmayı, hakem Bülent Demirlek yönetecek. 
     





</TEXT>
</DOC>
