<DOC>
<DOCNO> 90090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/guncel/gun05a.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hız yarışı BMW’yi böldü 
</HEADLINE>
<TEXT>

Çeşme’de ünlü kuyumcu Ahmet Karakaş’ın ehliyetsiz oğlunun hız yarışı kanlı bitti. Kolejli gencin sol bacağı koparken, 3 arkadaşı da ağır yaralandı... 
     TAYLAN YILDIRIM ENVER ATALAY 

     İzmir’in Çeşme ilçesinde ünlü kuyumcu Ahmet Karakaş’ın oğlu Necip Karakaş, ehliyetsiz olarak kullandığı BMW Marka otomobiliyle yarış yapınca kaza yaptı. İkiye bölünen aracın sürücüsü Karakaş’ın sol bacağı koparken, 3 arkadaşı da ağır yaralandı. 
     İzmir Özel Türk Lisesi öğrencisi Karakaş 17 , tatil için aynı yaştaki arkadaşları Fatih Koleji öğrencisi Hazar Albayrak, Çeşme Turizm Otelcilik Lisesi hazırlık sınıfı öğrencisi Sertaç Zenger ve Tunç Özbek ile birlikte Çeşme’ye gitti. 
     Gece, Karakaş, 35 RU 709 plakalı BMW marka otomobille aşırı hız yaparken yolda sürücüsü ve plakası bilirlenemeyen Mercedes marka otomobille yarışmaya başladı. 
     
     Direğe çarptı... 
     Aşırı hız yapan Karakaş, direksiyon hakimiyetini kaybederek takla atan otomobiliyle yol kenarındaki ağaç ve elektrik direğine çarptı. İkiye bölünen otomobilde sıkışan Karakaş’ın sol bacağı diz altından koparken, arkadaşları ağır yaralandı. 
     Çeşme Devlet Hastanesi’nde yapılan ilk müdahalenin ardından Dokuz Eylül Üniversitesi Hastanesi’ne kaldırılan Necip Karakaş’ın bacağı dikilmek üzere ameliyata alınırken, diğer yaralıların ise durumlarının ciddi olduğu bildirildi. 
     



 GÜNCEL 




















</TEXT>
</DOC>
