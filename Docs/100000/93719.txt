<DOC>
<DOCNO> 93719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sonspo13.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknik direktör Courbis meslekten men edildi 
</HEADLINE>
<TEXT>

     Fransız teknik direktör Rolland Courbis, futbolcu transferinden komisyon aldığı gerekçesiyle meslekten men cezası aldı. 
     Korsikalı Ajaccio futbol takımının Teknik Direktörü Rolland Courbis, 1998 ve 1999 yılları arasında Olympique Marsilya Futbol Takımını çalıştırdığı dönemde transfer edilen üç oyuncu için komisyon almakla suçlanıyor. 
     Marsilya Mahkemesi, Fransız teknik direktör hakkında yolsuzluk ve görevini kötüye kullanmak suçunda dava açtı. 
     Tutuklu yargılanması istenen teknik direktör, 770 bin euro kefalet karşılığı serbest bırakıldı. 
     Courbis'in, Moses, Bakayoko ve Rojas isimli futbolcuların transferi sırasında komisyon aldığı belirlendi. 
     Rolland Courbis, Marsilya Mahkemesi'nin meslekten men cezasına itiraz etmek için bir üst mahkemeye başvuracağını söyledi. 
     





</TEXT>
</DOC>
