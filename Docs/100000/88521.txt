<DOC>
<DOCNO> 88521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/soneko17.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 307.48 puan puan kayıpla 1. seansı, yılın en düşük kapanış değeri 10,180.71 puandan tamamladı. 
     Hisse senetleri, 1. seansta ortalama yüzde 2.93 oranında değer kaybetti. 
     Endeks, ilk seansa 10,509.33 puan seviyesinde, 21.14 puan artışla başladı. Cumhurbaşkanı Ahmet Necdet Sezer başkanlığında yapılan liderler zirvesine ilişkin gelişmelerin yakından izlendiği Borsa'da, ilk dakikalardaki yükselişin ardından gerileme eğilimine girildi. 
     Başbakan Bülent Ecevit'in zirveye katılamayacağı haberiyle birlikte sert bir düşüş yaşayan endeks, seans içindeki en düşük seviyesi olan 10,123.63 puanı gördü. 
     Daha sonra bir miktar toparlanma yaşayan endeks, ilk yarıyı 283.96 puan kayıpla 10,204.23 puandan geçti. Endeks, 1. seansta en yüksek 10,519.24 puana kadar yükseldi. 
     Seans kapanışında mali endeks 448.45 puan kayıpla 14,479.71 puana, sanayi endeksi 243.11 puan kayıpla 8,644.32 puana, hizmetler endeksi de 133.21 puan kayıpla 6,172.58 puana geriledi. 
     Böylece mali grup hisseler önceki kapanışa göre ortalama yüzde 3.09, sanayi grubu hisseler ortalama yüzde 2.74, hizmetler grubu hisseler de ortalama yüzde 2.11 değer yitirdi. 
     1. seansta işlem gören toplam 284 hisse senedinden 251'i değer kaybetti, 9 hisse senedi değer kaybetti. 24 hissenin fiyatında değişiklik olmadı. 
     Seansta, 113 trilyon 414 milyar 863 milyon liralık işlem hacmi oluştu. 
     1. seansta Yapı Kredi Bankası, İş Bankası C, Doğan Yayın Holding, Turkcell ve Akbank en yoğun işlem gören hisseler oldular. 
     





</TEXT>
</DOC>
