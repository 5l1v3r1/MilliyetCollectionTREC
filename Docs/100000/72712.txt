<DOC>
<DOCNO> 72712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/yasam/yas09.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı En az 8 yıl’ dedi 
</HEADLINE>
<TEXT>

Finansbank’ı soymak isteyen iki kişiyi vurarak öldüren Engin Bozkurt Ağır Ceza’da yargılanacak 
     İSMAİL POLAT İstanbul 

     Finansbank Kadıköy Şubesi’ni soymak isteyen Mustafa Muratoğlu 35 ile Suat Durmuş’u 28 tabancayla vurarak öldüren banka güvenlik görevlisi Engin Bozkurt hakkında, "görevini ifa sırasında müdafa ve zaruret sınırını aşarak adam öldürmek" suçundan, 8 yıldan az olmamak üzere ağır hapis cezası istemiyle dava açıldı. Soruşturmayı yürüten Kadıköy Cumhuriyet Savcısı Mehmet Koçum tarafından hazırlanan iddianamede, Bozkurt’un, paralarla bankadan çıkan Muratoğlu ve Durmuş’a arkalarından tabancayla çok sayıda ateş ettiği belirtildi. 
     
     Müdafaa sınırını aştı 
     İddianamede, Bozkurt’un 2495 Sayılı Yasaya göre görev yaptığı belirtilerek, "Bozkurt’un görevini ifası sırasında, Muratoğlu ve Durmuş’u müdafa ve zaruret sınırını aşarak öldürdüğü iddiası, tanık anlatımları, sanık savunması ve tüm evrak kapsamında anlaşılmakta" denildi. Bozkurt’un, TCK’nın idam cezasını düzenleyen 450 5 ile meşru müdafa ve zaruret halini düzenleyen 49 ve 50. maddeleri uyarınca 8 yıldan aşağı olmamak üzere ağır hapis cezası istemiyle yargılanması talep edildi. 
     



 YAŞAM 

















</TEXT>
</DOC>
