<DOC>
<DOCNO> 62112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/guncel/gun03.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuyan’a gözdağı 
</HEADLINE>
<TEXT>

Sağlık Bakanı Durmuş, SSK ve Bağ Kur’da yaşanan kaosun sorumlusunun Çalışma Bakanı Okuyan olduğunu belirterek, "Standartlara uygun üretim yapmayan SSK’nın ilaç fabrikalarını kapatacağım" dedi 
     HAKAN ŞANLITÜRK Ankara 

     Sağlık Bakanı Osman Durmuş, SSK’nın ilaç fabrikalarını kapatma tehdidinde bulundu. Durmuş, gerekçe olarak da standartlara uygun ilaç üretilmemesini gösterdi. 
     Bakan Durmuş, bu ifadeleri cuma günü kabul ettiği Türk Eczacılar Birliği Merkez Yönetim Kurulu Başkan ve üyelerine açıkladı. Durmuş kabulde Çalışma ve Sosyal Güvenlik Bakanı Yaşar Okuyan’ı hedef alarak şöyle dedi 
     "Bugünkü kaosun sebebi SSK ve Bağ Kur’un ödemelerini geç yapmasıdır. Sorumlusu da Çalışma Bakanı’dır. Kendisini protesto edin. SSK, ilaç fabrikaları standartlara uygun ilaç üretmiyor. SSK’nın ilaç fabrikalarını kapatacağım. SKK hastanelerinin eczaneleri eczacısız çalışıyor. Eczacılar olarak siz bu eczanelerin kapatılmasına neden çalışmıyorsunuz" dedi. 
     
     500 milyon dolarlık yük 
     Halkı rahatlatmak için ilaç fiyatlarında yüzde 10 indirim kararı alan Durmuş’un, Eczacılar Birliği’nin zammın geri çekilmesi için yaptığı ziyarette devlete 500 milyon dolarlık ekstra bir yük bindirdiğini itiraf ettiği öğrenildi. Eczacıların zammın geri alınması isteğine Durmuş, şöyle yanıt verdi 
     "2001’de ilaç sanayine toplam yüzde 96 zam verdik. Aslında bu zammın 25 puanı fazlaydı. Ancak ilaç sanayicilerinin isteklerini gözönüne alarak bu zammı vermiş olduk. Şimdi de yüzde 10 indirim yapacağız." 
     Antalya Eczacılar Odası Başkanı Cihan Dinç de Durmuş’a şu karşılığı verdi "Satılan ilacın yüzde 80’ini devlet alıyor. Siz ilaca 25 puan fazla fiyat vererek kamu maliyesini ilaç alımlarında yük altında bıraktınız. Kamunun fahiş fiyat ödemesine neden oldunuz. Bu durum Sağlık Bakanı olarak sizi rahatsız etmiyor mu Biz ilaç fiyatlarına hiç zam yapıl-mamasını teklif edi-yoruz. Zamlar ilaç sanayicisinin cebine gi-riyor." 



 GÜNCEL 



















</TEXT>
</DOC>
