<DOC>
<DOCNO> 66437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sonspo07.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İnterli Recoba'dan çağrı "Irkçı tezahüratı protesto edelim" 
</HEADLINE>
<TEXT>

     İtalya'nın İnter Milan futbol takımının Uruguaylı forveti Alvaro Recoba, bu ülkede top koşturan tüm futbolculara, maçlarda ırkçı tezahürat başlayınca hemen soyunma odasına dönme çağrısı yaptı. 
     ''El Chino'' lakaplı Recoba, dün Milano'da bir okulda öğrencilere hitaben yaptığı konuşmada, ''Irkçı tezahürat başlayınca, duracağım ve derhal soyunma odasına gideceğim, ancak bizim bu eyleme kalkışmamıza engel olan çok şey var, hepimiz birlik olmalıyız'' dedi. 
     İtalya'da siyahi ve melez futbolcular taraftarların özellikle Lazio Roma'nın ırkçı küfür ve tezahüratlarına maruz kalıyorlar. 
     İtalyan 3. ligindeki Trevisa takımının taraftarları, 27 Ocak'taki lig karşılaşması sırasında takımlarında Brezilyalı bir futbolcunun maça girmesi üzerine stadı terketmişlerdi. 
     






</TEXT>
</DOC>
