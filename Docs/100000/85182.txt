<DOC>
<DOCNO> 85182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/spor/spo02.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi sıra taraftarda 
</HEADLINE>
<TEXT>

Flaş transferlerle sezona girmeye hazırlanan Fenerbahçe, astronomik fiyatlara aldığı yıldızların parasını kombine bilet satışlarından çıkarmayı hedefliyor 
     Talep bekleniyor 
     GELECEK yıl hem Şampiyonlar Ligi, hem de Süper Lig’de zirveyi hedefleyen Fenerbahçe yönetimi, Dünyaca ünlü yıldızları kadrosuna katmaya hazırlanırken, taraftarlarına güveniyor. Arjantinli Ortega ve Almeyda ile büyük ölçüde anlaşmaya varan Sarı - Lacivertli kulüp, gözünü kombine biletlere dikti. Yönetim, kurulacak müthiş takımı seyretmek için taraftarların biletlere yoğun talep göstermesini bekliyor. 
     
     En az 10 bin bilet 
     ŞÜKRÜ Saracoğlu Stadı’nı her maçta tamamen dolu görmek isteyen Fenerbahçeli yöneticiler, sezon başında satacakları biletlerden 20 milyon dolar gelir elde etmeyi hedefliyorlar. Böylece yüksek maliyetlerle transfer edilecek oyuncuların parasını da çıkaracak olan Sarı - Lacivertliler, kulübün ekonomik yönden güçlü bir yapıya kavuşmasını da sağlayacaklar. Yönetim en az 10 bin bileti lig başlamadan satmayı düşünüyor. 
     
"Acemilik bitti"Geçen sezon fazla şans bulamayan Ali Akdeniz, formayı kapacağını söyledi 
     SAMSUN’DAN büyük umutlarla gelen ancak ne Mustafa Denizli’nin, ne de Lorant’ın gözüne giren Ali Akdeniz, Fenerbahçe formasını uzun yıllar giymek istediğini söyledi. İlk yılında tecrübe kazandığını söyleyen deneyimli oyuncu, "Acemilik dönemi bitti. Büyük kulüpte nasıl oynanacağını artık öğrendim. Teklifler aldım ama hiçbir yere gitmeyeceğim" diye konuştu. 
     LEVERKUSEN maçını unutamadığını belirten Ali Akdeniz şöyle konuştu "Eğer vurduğum kafa gol olsa, 2-0 öne geçecektik. Belki de Leverkusen gruptan çıkamayacaktı. O maç hem benim, hem de takımın kaderini döndürdü. Başkanımız müthiş transferler yapıyor. Formayı kapmak için büyük bir savaş yaşanacak. Ancak çok çalışıp takımda yer kapacağıma inanıyorum." 
     
Albayrak Fenerbahçe’de      YUSUF KOBAL 

     SARI - Lacivertliler, Almanya Birinci Ligi’ne yükselen Bielefeld’den Erhan Albayrak’ı renklerine bağladı. Daha önce Gaziantepspor’da forma giyen Albayrak’a 3 yıllık sözleşme karşılığı yılda 600 bin euro, Bielefeld’e de bonservis bedeli olarak 900 bin euro verilecek. 
     FENERBAHÇE’NİN Brezilyalı golcüsü Washington ülkesinde yeni kulübüne övgüler yağdırdı. Türkiye’de müthiş bir ilgiyle karşılaştığını söyleyen Brezilyalı oyuncu, "Hastanede bile basın ordusu beni yalnız bırakmadı. Gazeteciler birbirleriyle yarışa girdiler" dedi. 
     



 SPOR 



























</TEXT>
</DOC>
