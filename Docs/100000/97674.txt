<DOC>
<DOCNO> 97674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yazar/tamer.html </URL>
<DATE> 2002/07/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Pamukbank kaça satılır 
</HEADLINE>
<TEXT>

     Pamukbank’ın satışı için düğmeye basıldığı şu günlerde biraz fikir jimnastiğine ne dersiniz 
     Okurlar soruyor Pamukbank kaça satılır 
     Pamukbank’ın değeri, alıcının beklentilerine göre büyük değişiklikler gösterebilir. 
     Uzmanlara göre Akbank ya da İş Bankası gibi sektörün en büyüklerinin Pamukbank’a biçeceği değerle, Dışbank ya da Oyakbank gibi ekonomik ölçeğe ulaşma arzusundaki daha küçüklerin biçeceği değer arasında ciddi farklılıklar olabilir. Zira Pamukbank’ı satın almanın küçük bir banka için yaratacağı artı sinerji çok daha büyüktür. Dolayısıyla küçükler daha büyük bir bedel ödemeye hazırdır. 
     Tabii bir de yabancı talipler ve Bankacılık Düzenleme ve Denetleme Kurumu BDDK’nın tavrı var. BDDK’nın Pamukbank’ı Türkiye’ye girmek isteyen yabancı bankalardan birine satmak istediğine ilişkin haberler, bir süredir kulislerde konuşuluyor. Ve İş Bankası Genel Müdürü Ersin Özince başta olmak üzere yerli bankacıların çoğunluğu da Pamukbank’ın yabancılara satılmasını istemiyor. 
     Mesele yabancıların Türk bankacılık sektörüne girip girmemesi değil aslında. Ancak Demirbank’ın HSBC’ye satışı, anlaşılan mideleri epey bulandırmış. Bugün Pamukbank’a talip olan yabancı bankaların tümü için kerterizin, HSBC’nin yaptığı alışveriş olduğunu hatırlatarak diyorlar ki 
     "BDDK Pamukbank’ı yabancılara satmak eğilimindeyse, hiç değilse yüksek bir fiyatta anlaşsın. Ancak alttaki tabloda da görebileceğiniz gibi bankaların borsadaki değerleri, gerçek değerlerinin üçte biri, dörtte biri mertebelerindeyken bu nasıl mümkün olacak 
     Türk piyasasına yeni girecek bir yabancı banka için Pamukbank’ı satın almak, aslında bir banka lisansı satın almaktan farklı değil. Gerçi banka lisansları da artık eskisi gibi pahalı değil, ama BDDK Başkanı bir yandan bankacılık sektörünün k r etmesi lazım deyip banka birleşmelerini teşvik edeceklerini ilan ederken, diğer yandan Pamukbank’ı yabancıya satarsa, yeni bir rakip yaratmış olmayacak mı " 
     Bu argümanlara karşı akla gelen ilk soru Yerli gruplarda Pamukbank’ı satın alacak para var mı ki Bu soruya aldığım yanıt ise "Pamukbank, halka açık bankaların bugünkü piyasa değerlerine göre satılacaksa pekala var " 
     Satışın en yüksek parasal teklifi götürene değil de, banka muhteviyatının masaya yatırılarak kapalı kapılar ardında pazarlık yapılacak olması da sıkıntı yaratıyor. 
     
Halka açık bankalarımızın piyasa değerleri Banka Milyon Akbank 2 364 İş Bankası 1 931 Garanti 882 Yapı Kredi 760 Dışbank 118 Finansbank 111 TEB 80 Alternatifbank 33 Tekstilbank 31      
     
Milletvekillerine erken seçim rüşveti mi      Yüzde sekseni yenilenecek bir TBMM’den erken seçim kararı nasıl çıkacak Sayın milletvekillerimizden kaç tanesi, bir daha seçilemeyeceklerini bile bile, 1.5 yıllık maaşlarından vazgeçebilirler 
     Dün Sabah’taki yazısında bu soruları soran Yavuz Donat, yanıtını da kendi veriyor "Kapalı kapılar ardında üretilen formül şu Milletvekillerine 2004 Nisan’ına kadar olan maaşlarını topluca ödemek." 
     Donat, "Bu formül işletilecek mi, yoksa kamuoyu tepkisinden korkulup geri mi çekilecek Bunu önümüzdeki günler gösterecek," diyor yazısında. 
     Ben ise bu son dönem milletvekillerinin böylesine pervasızca, kör - kör parmağım gözüne satın alınabilecekleri kanısında değilim her nedense. 5 5’e red oyu vererek 9. Cumhurbaşkanı Süleyman Demirel’in görev süresini uzatmayan, bir yasanın peşine son anda takılarak Meclis’te onaylanan kıyak emekliliği, kamuoyu tepkisi üzerine de olsa makul düzeylere indiren milletvekillerimiz, güruh halinde bu ahlaksız teklifin peşinden gitmeyeceklerdir. İç sesim böyle diyor. Beni yanıltırlarsa çok üzüleceğim. 
     
     







AKP... 


Curcuna 


MHP istedikçe seçime kadar... 


Artık heyecan vermeyen konular 


Sanıklar .. Ayağa kalkın 


Askerlikle ilgili konular 


Hoş geldin YTP 


Krizle gelen fırsat. Ama .. 


Türk gençleri vize peşinde 


Zonguldak ve Ecevit’ 


"Kim bu şair " 


Pamukbank kaça satılır 


Megafon şovenizmi 


Sanayici ürettikçe sermayeden yedi 


</TEXT>
</DOC>
