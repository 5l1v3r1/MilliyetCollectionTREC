<DOC>
<DOCNO> 88693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sondun18.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitis'in evinin önünde ateş eden kişi "suç makinesi" çıkan 
</HEADLINE>
<TEXT>

     Yunanistan Başbakanı Kostas Simitis'in Atina'nın Kolonaki semtindeki evi yakınında bu sabah havaya ateş açan kişinin, olaydan önce bir polis memurunun silahını gasp ettiği, bir arabayı yaktığı, bir diğerine de ateş açtığı bildirildi. 
     Yunan özel Flash radyosu, Dimitri Ayvacidis 38 adlı uyuşturucu bağımlısı olduğu bildirilen saldırganın, bu sabahki saldırılarını, kentin Eksarhia semtinde bir polisin otomatik silahını, av tüfeği tehdidiyle gasp ederek başlattığını, yolunu kesen bir araca ateş açtığını, ardından park halindeki bir otomobili kundakladıktan sonra Başbakan'ın evinin önüne gelerek, rastgele ateş açtığını duyurdu. 
     Radyo, Simitis'in evinin etrafındaki polislerin de ateş açması üzerine saldırganın kullandığı kiralık araçla olay yerinden kaçtığını, ancak birkaç kilometre ötede yakalandığını belirtti. 
     Olay sırasında ateşlenen silahlardan çıkan mermilerden birinin Simitis'in apartmanının giriş kapısına, diğerlerinin ise çevredeki araç ve mağazalara isabet ettiğini duyuran Flash, dün gece geç saatlerde Çin gezisinden dönen Başbakan Simitis'in olay sırasında evde olduğunu haber verdi. 
     





</TEXT>
</DOC>
