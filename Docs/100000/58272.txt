<DOC>
<DOCNO> 58272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sondun04.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon dünyasında baş döndürücü transfer 60 milyon dolar 
</HEADLINE>
<TEXT>

     Amerikan NBC televizyonunda ''Today Bugün '' adlı programı sunan Katie Kouric, bağlı bulunduğu kuruluşla şimdiye kadar ABD'de görülen en bol sıfırlı sözleşmeyi imzalamayı başardı. 
     NBC'nin Katie Kouric'e önümüzdeki 4.5 yıl içinde toplam 60 milyon dolar ödeyeceği bildiriliyor. 
     Kouric'e yakın kaynaklar, sunucunun maaş ve hisse senedi olarak yılda 15-16 milyon dolar alacağını söylediler. Hisse senetleri, NBC'nin ana kuruluşlarından olan General Electric firmasına ait olacak. Kouric şimdiye kadar yılda 7-10 milyon dolar kazanıyordu. 
     Sözleşmesinin akçeli kısımlarıyla ilgili bilgi vermekten kaçınan Bayan Kouric ise ''Gerçekten çok minnettarım. NBC bana karşı aşırı derecede bonkör davrandı'' diye konuştu. 
     6 yıldır yayınlanan Today programının NBC'nin en fazla kar getiren 
     programlarından biri olduğu belirtiliyor. Programın yıllık kazancının ortalama 250 milyon dolar olduğu ve yerel TV istasyonlarının geliriyle birlikte bu rakamın 300 milyon dolara çıkmasının beklendiği ifade edildi. İkinci sırada yer alan sabah programı ise ABC televizyonunun sunduğu ''Good Morning America Günaydın Amerika ''... 
     






</TEXT>
</DOC>
