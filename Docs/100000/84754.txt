<DOC>
<DOCNO> 84754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sondun18.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaplan'ın sınırdışı edilmesine karşı çıkan Yeşiller'e tepki 
</HEADLINE>
<TEXT>

     Almanya'nın Bavyera eyaleti İçişleri Bakanı Günther Beckstein, cezaevinden erken tahliye için başvuruda bulunan İslami Cemiyet ve Cemaatler Birliği İCCB yöneticisi Metin Kaplan'ın sınırdışı edilmesine karşı çıkan Yeşiller'in tutumunu ''skandal'' olarak nitelendirdi. 
     Beckstein, ''Yeşiller, Alman halkının güvenlik gereksinimlerini hiçe saydıklarını bir kez daha göstermişlerdir'' dedi. 
     İCCB'nin 2001 yılı sonunda radikal ve anayasal düzene karşı olduğu için kapatıldığını ve ''kara ses'' olarak tanınan Cemalettin Kaplan'ın oğlu olan Metin Kaplan'ın da cinayete azmettirmek suçundan 4 yıl hapis cezasına çarptırıldığını hatırlatan Beckstein, Kaplan'ın sınırdışı edilmesinden yana olduklarını ifade etti. 
     Beckstein, daha önce Kaplan'ın sınırdışı edilmesini isteyen Yeşiller'in tutumunu değiştirmesinin yanlış olduğunu belirterek, bu davranışı kınadığını söyledi. 
     





</TEXT>
</DOC>
