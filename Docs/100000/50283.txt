<DOC>
<DOCNO> 50283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/ekonomi/eko07.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon hedeflemesi 2003 yılına kalabilir 
</HEADLINE>
<TEXT>

Merkez Bankası Başkan, yılbaşından itibaren uygulamaya konulması düşünülen enflasyon hedeflemesine 2002’nin ilk yarısındaki gelişmelere göre karar verecek 
     ANKARA Milliyet 

     Merkez Bankası Başkan Yardımcısı Aykut Ekzen, enflasyon hedeflemesi sistemine, 2002 yılının ilk yarısındaki ekonomik gelişmelere göre karar verileceğini söyledi. Ekzen, hedeflemeye geçişin 2003 yılı başına kalabileceğini ifade etti. 
     20 milyon liralık banknotların tedavüle çıkarılmasının Merkez Bankası tarafından uygulanan enflasyonla mücadele programına herhangi bir olumsuz etkisinin olmayacağını söyledi. Ekzen, yapılan araştırmaların, üst kupürlü banknotların tedavüle çıkarılmasının, para talebi, para arzı ve tüketici davranışları üzerinde belirgin bir etkisinin olmadığını gösterdiğini belirtti. 
     
     17 ayda bir yeni para 
     Türkiye son 10 yılda ortalama 17 ayda bir, bir üst kupürde yeni banknotun tedavüle çıkarıldı. 250 bin liralık banknotlar beş ay, 500 bin liralık banknotların 22 ay, 1 milyon liralık banknotların 24 ay, 5 milyon liralık banknotların 28 ay ve 10 milyon liralık banknotların ise 24 ay süre ile en büyük kupürlü banknot olarak kalabildi. Dolaşımdaki en büyük kupür olan 10 milyon liralık banknotlar ise 5 Kasım 1999’da tedavüle çıkarılmıştı. 
     



 EKONOMİ 

























</TEXT>
</DOC>
