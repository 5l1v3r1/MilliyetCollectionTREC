<DOC>
<DOCNO> 85509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sonspo22.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe kalecisi Oğuz gözünü kaleye dikti... 
</HEADLINE>
<TEXT>

     Fenerbahçe'nin genç file bekçisi Oğuz, tatil yapmak için geldiği Kuşadası'nda, Adaland Aquapark'ta eğlenerek yeni sezon için moral depoladı. 
     Adaland Aquapark'tan yapılan açıklamaya göre, aquaparkta yüzerek bol bol güneşlenen genç kaleci Oğuz Dağlaroğlu, sezona en iyi biçimde hazırlanmaya çalıştığını söyledi. 
     Açıklamada, Adaland Aquapark'ı çok beğenen Oğuz'un, şu sözlerine yer verildi 
     ''Gelecek sezon Fenerbahçe'nin kalesini teslim almaya kendimi şartlandırdım. Rüştü ağabey gibi dünyanın en iyi kalecilerinden birinin yedeği olmak benim için zaten onur vericiydi. Ancak ben de çok iyi durumdayım. Fenerbahçe'nin hem ligde hem de Avrupa'da başarılı olacağına inanıyorum.'' 
     





</TEXT>
</DOC>
