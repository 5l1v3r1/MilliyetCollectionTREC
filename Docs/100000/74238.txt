<DOC>
<DOCNO> 74238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sontur15.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç kişinin tecavüze kalkıştığı genç kızı jandarma kurtardı 
</HEADLINE>
<TEXT>

     Pendik'de 3 kişininn tecavüz etmek amacıyla boş bir alana götürdüğü 17 yaşındaki bir kadın, devriye gezen jandarma tarafından kurtarıldı. 
     Jandarma yetkililerinden alınan bilgiye göre, dini nikahlı olarak birisiyle yaşadığı belirtilen E.D. 17 , daha önce sekreter olarak çalıştığı Tuzla'daki işyerine giderek, işyeri sahipleri Bekir Şimşek ve Hasan Bolayır'dan 150 milyon lira tutarındaki maaş alacağını istedi. 
     Gemilere taşeron olarak bakım-onarım işi yapan Şimşek ve Bolayır, bunun üzerine şu anda paraları olmadığını belirterek, arkadaşları İsmail Sof'un aracıyla bir yerden alabileceklerini söylediler. 
     E.D.'yi de yanlarına alan sanıklar, Sof'un arabasıyla Kurna Köyü Taşocakları Mevkii'ndeki boş alana gittiler. 
     Sanıklar, burada E.D.'yi zorla araçtan indirirken, İsmail Sof ve Bekir Şimşek E.D.'ye tecavüz etmek istedi. Ancak bu sırada devriye görevi yapan jandarma ekipleri, hareketlerinden şüphelendikleri diğer sanık Hasan Bolayır'ın bulunduğu yere geldi. E.D.'nin de bağırarak yardım istemesi üzerine sanıklar yakalandılar. 
     Jandarma tarafından gözlem altına alınan ve yer gösterme yaptırılan sanıklar, Taşocakları Mevkii'ne piknik için geldiklerini ve E.D.'yi zorla getirmediklerini öne sürdüler. Sanıklardan İsmail Sof da, tecavüz etmek istediği yönündeki iddiaları kabul etmeyerek, E.D.'nin kendi isteğiyle yanında olduğunu söyledi. 
     E.D. ise, yanlarında çalıştığı için Bekir Şimşek ve Hasan Bolayır'dan şüphelenmediğini, İsmail Sof'u tanımadığını ve sadece maaşını almak için yanlarını gittiğini anlatarak, sanıkların kendisini zorla Taşocakları Mevkii'ne götürdüklerini belirtti. 
     






</TEXT>
</DOC>
