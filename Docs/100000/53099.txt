<DOC>
<DOCNO> 53099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sontur08.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer "Erken seçim parlamentonun takdiri" 
</HEADLINE>
<TEXT>

     Cumhurbaşkanı Ahmet Necdet Sezer, AB Komisyonu'nun 13 Kasım'da açıkladığı İlerleme Raporu'nu objektif olarak değerlendirdiğini söyledi. 
     Sezer, İrlanda'nın Ankara Büyükelçisi Sean Whelan'ın güven mektubunu kabulünde, gazetecilerin gündeme ilişkin sorularını yanıtladı. 
     AB Komisyonu'nun geçen hafta açıkladığı İlerleme Raporu'nu önyargılı bulup bulmadığının sorulması üzerine Sezer, şöyle konuştu 
     ''Objektif olarak değerlendiriyorum. Yalnız AB'nin, bundan sonraki değerlendirmelerinde Türkiye'ye özgü şartlar ileri sürmemeleri gerekir. Diğer aday ülkelerden istedikleri ölçülere biz de uyacağız.'' ''Rapordaki eksikliklerimizi gidermeye çalışacağız'' diyen Sezer, ''Ekonomik krizin aşılacağından umutlu musunuz '' sorusuna ise ''Elbette umutluyum'' diye yanıt verdi. 
     Erken seçimin çare olup olmayacağına dair bir soru üzerine Cumhurbaşkanı Sezer, ''Parlamentonun takdiridir'' diye konuştu. 
     






</TEXT>
</DOC>
