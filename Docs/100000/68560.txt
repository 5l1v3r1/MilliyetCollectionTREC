<DOC>
<DOCNO> 68560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/guncel/gun04.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
150 bombaya mühür 
</HEADLINE>
<TEXT>

K ğıthane’deki korkunç patlama, İstanbul Büyükşehir Belediyesi’ni harekete geçirdi. Operasyonlarını sıkılaştıran ekipler, 150 kaçak LPG istasyonunu mühürledi... 
     ŞENOL DEMİRCİ İstanbul 

     K ğıthane Sanayi Mahallesi’nde inşaat çalışmaları sırasında LPG gazının patlamasıyla hasar gören bölgeyi ziyaret eden İstanbul Büyükşehir Belediye Başkanı Ali Müfit Gürtuna, İstanbul’da 150 kaçak LPG istasyonunun mühürlendiğini belirterek, "Bu rakam hiç de küçümsenecek bir rakam değildir" dedi. 
     Gürtuna, dün yaptığı incelemeleri sırasında fabrika sahibi Celal Kaya’dan kaza hakkında bilgi aldı. Kazada can kaybı olmamasını büyük bir mucize olarak nitelendiren Gürtuna, patlamanın İstanbul’daki kaçak LPG istasyonlarına yönelik olarak başlattıkları operasyonlarının haklılığını ortaya çıkardığını bildirdi. 
     
     Fabrika, hazine arazisinin üzerinde 
     İncelemeleri sırasında gaz kaçağı sonrasında infilak eden fabrikanın uzun yıllar önce Hazine arazisi üzerine kapılmış kaçak bir yapı olduğunu ve yıkım kararının bulunduğunu kaydeden Gürtuna, "Fabrika sahipleri bu kararı durdurmak için İdare Mahkemesi’ne başvurmuş ve yürütmeyi durduma kararı çıkartmış. Fabrika yaklaşık 30-40 yıldır burada radyatör üretimi yapmaktadır ve Hazine arazisi üzerine kurulmuştur. Fabrika, iki yıl önce LPG kullanımına son vererek doğalgaza geçmiştir" diye konuştu. 
     Patlamanın, İtfaiye Müdürlüğü tutanaklarına "gaz kaçağından kaynaklı sıkışma" olarak geçtiğini belirten Gürtuna, "Üzücü olayı aydınlatmak için üniversite çevrelerinden oluşan bir bilirkişi oluşturduk" dedi. 
     Patlayan tesisin çevresinde üç okulun bulunmasının kendilerini ilgilendiren bir konu olmadığını da kaydeden Gürtuna, bu konuda suçun kendilerinde değil, Milli Eğitim Bakanlığı’nda olduğunu söyledi. 
     



 GÜNCEL 




















</TEXT>
</DOC>
