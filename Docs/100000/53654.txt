<DOC>
<DOCNO> 53654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/guncel/gun01.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
2 savcı 2 sürgün 
</HEADLINE>
<TEXT>

Bayrampaşa Cezaevi’ndeki Hayata Dönüş Operasyonu’nun jandarma soruşturmasını yapan Eyüp Cumhuriyet Savcısı Cafer Koman, görev süresi bitmeden kararnameyle Sakarya’ya tayin edildi. Necmettin Erbakan hakkında açılan davada yakalama emri çıkartan Edremit Cumhuriyet Savcısı İbrahim Can Demircioğlu da, H kimler ve Savcılar Yüksek Kurulu HSYK kararnamesiyle Erzurum’a gönderildi. 
Hayata Dönüş’ü soruşturuyordu      ŞÜKRAN ÖZÇAKMAK İstanbul 

     Türkiye’yi Avrupa nezdinde güç durumda bırakan Adli Tıp uzmanlarının hazırladığı rapor doğrultusunda, 12 mahk mun ölümü, 55 mahk mun da yaralanması olayını soruşturan Cafer Koman’ın, kararname taslağına göre Urfa’ya tayin edileceği, son anda görev yerinin Sakarya Cumhuriyet Savcılığı olarak değiştirildiği öğrenildi. 
     Adalet Bakanlığı yetkilileri, İstanbul’da görev süresinin 7 yıl olduğunu, bir savcının iki ayrı tahkikat geçirmesi durumunda görev süresi dolmadan atamasının yapılabileceğini, aksi halde yapılan atamanın olağanüstü olduğunu bildirdi. Yaklaşık 4 yıl önce Çatalca’dan Eyüp’e atanan Koman’ın görev süresinin dolmasına 3 yıldan fazla vardı. 
     19 Aralık 2000’deki operasyonu soruşturan üç savcıdan biri olan Koman, ayağında çizmelerle, genizleri yakan gaz kokusuna rağmen, su içinde kalmış koğuşlarda araştırma yapıp delil toplamıştı. 
     
Gözaltında ölüm’e dava açmıştı      ERSAN ATAR Ankara 

     Necmettin Erbakan hakkında, 312. maddeden aldığı cezanın infazı sürecinde yakalama emri çıkaran, Özgür Ünal adlı gencin gözaltında ölümü olayını soruşturarak polis memurları hakkında dava açan İbrahim Can Demircioğlu da, HSYK’nın son kararnamesiyle Erzurum’a "sürüldü." 
     Demircioğlu, Bingöl’deki konuşmasından dolayı, "halkı bölge farklılığı gözeterek kin ve düşmanlığa tahrik ettiği" gerekçesiyle aldığı hapis cezasının infazı aşamasında sürekli yer değiştiren Erbakan hakkında, Ayvalık’taki yazlığına gittiği sırada yakalama emri çıkarmış, ancak Erbakan, cezası ertelenince cezaevine girmekten son anda kurtulmuştu. 
     Demircioğlu son olarak, "Manisalı Gençler"in sorgusu sırasında Manisa Emniyet Müdürü olan ve halen Balıkesir Emniyet Müdürlüğü görevini yürüten Kemal İskender’in sorumluluk alanındaki Edremit Emniyeti’nde meydana gelen "işkencede ölüm" soruşturmasını yürütmüştü. 
     



 GÜNCEL 























</TEXT>
</DOC>
