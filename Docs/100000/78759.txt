<DOC>
<DOCNO> 78759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/ekonomi/eko01.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalara açık teftişi 
</HEADLINE>
<TEXT>

Merkez Bankası’nın geçen hafta yaptığı sözlü uyarının ardından, bankalarda açık pozisyon teftişi başladı. Bazı bankalara bilgi toplamak üzere Merkez Bankası müfettişleri gönderildi 
     REUTERS 

     Ekonomi yetkilileri, Merkez Bankası’nın açık pozisyonlarla döviz yükümlülükleriyle, döviz varlıkları arasındaki fark ilgili bilgi toplama çerçevesinde bazı bankalara müfettiş gönderdiğini söylediler. 
     Müfettişlerin bilgi toplama amacıyla bankalara gönderilmesi Merkez Bankası’nın daha önce de başvurduğu bir yöntemdi. Kaynaklar, Türk Lirası’nın hızla değer kaybettiği geçen yaz aylarında da Merkez Bankası’nın bazı bankalara müfettiş gönderdiğini hatırlattı. 
     
     Bankacıların yorumu 
     "Şu anda birçok bankada birçok denetçi görev yapıyor. Eğer bir limit aşımı varsa bunu tespit etmek çok zor olmamalı" diyen bir özel bankanın üst düzey yetkilisi, sistemde açık pozisyona yönelen bazı bankalar olabileceğini, ancak sistemin tamamı için açık pozisyon rakamında çok önemli bir değişiklik olmadığını zannettiğini söyledi. 
     Aynı bankacı, "Eğer birileri dövizde short’ gidiyorsa, bazılarının da long’ gitmesi lazım. Bu eskiden Merkez Bankası’ydı. Şimdi o da değişti. Bu nedenle ben ciddi bir açık pozisyon sorunu olduğuna inanmıyorum" dedi. 
     
     Önce uyardılar 
     Bankacılık Düzenleme ve Denetleme Kurumu BDDK Başkanı Engin Akçakoca, cuma günü yaptığı bir açıklamada, "Risk yönetimine bu kadar önem verdiğimiz bir dönemde bankaların bu yola başvuracaklarını açık pozisyon tahmin etmiyorum, tahmin etmek de istemiyorum" demişti. Merkez Bankası Başkanı Süreyya Serdengeçti de aynı gün yaptığı açıklamada, açık pozisyon taşımanın risklerine işaret etmişti. 
     
Faiz indirimi caydırıcı olur      Bankacılar, otoritelerin dövizde açık pozisyon eğiliminin güçlenmesine karşı başvurabilecekleri araçların belli olduğunu ve bunların başında faizin geldiğini belirtiyor. Enflasyonla ilgili olumlu bekleyişler nedeniyle faiz indiriminin sürekli gündemde olduğunu kaydeden bankacılar, ancak açık pozisyona karşı caydırıcı olması nedeniyle şimdi bu beklentinin daha da güçlendiğini söylüyor. Merkez Bankası, son olarak 8 Nisan’da faizleri 3’er puan indirmişti. 
     



 EKONOMİ 

















</TEXT>
</DOC>
