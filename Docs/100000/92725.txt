<DOC>
<DOCNO> 92725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/ekonomi/aeko.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Soros’tan dolar kehaneti 
</HEADLINE>
<TEXT>

Brezilya’daki krizin global krizin ayak sesleri olduğunu savunan Para Sihirbazı’ Soros, "Doların birkaç yılda üçte bir değer kaybetmesi şaşırtıcı olmaz. ABD’deki durgunluk borsaları daha da düşürebilir" dedi 
     NEVSAL ELEVLİ Londra 

     Para sihirbazı’ olarak tanımlanan, Quantum Fonu Grubu’nun baş yatırım danışmanı ve Soros Fund Management LCC’nin başkanı George Soros, bu gidişle doların uluslararası piyasalarda değer kaybının süreceğini, buna bir de Brezilya ekonomisinin çöküşünün eklenmesi ile tüm dünyada ekonomik bir kriz yaşanacağını söyledi. 
     Wall Street Journal’a demecinde ve London Business School’da bankacı ve borsacılara yaptığı konuşmada, ABD ekonomisindeki durgunluğun artması halinde borsaların daha da aşağıya düşebileceğini anlatan Soros, Brezilya krizinin global bir krizin ayak sesleri olduğunu, birşeyler yapılmazsa, IMF’ye rağmen tüm dünya ekonomisinin çökeceğini söyledi. 
     
     Bush faktörü’ 
     Dünya ekonomisi ile ilgili tahminlerinde, bu kez daha dikkatli konuşmayı tercih etmesine karşın yine de alarm zillerinin çaldığı mesajını veren Soros, ABD Başkanı George Bush’un tutarsız politikaları nedeniyle güven sorunu yaşandığını söyledi. Soros, bunu "Bush Faktörü" olarak tanımladı. 
     Para piyasalarının birkaç yıldır iniş çıkışlı bir seyir izlediğini belirten Soros, son yaşananların ardından doların değerinin üçte bir oranında düşmesinin yeni bir gelişme olmayacağını kaydetti. Enron ve WorldCom skandallarının yatırımcıları şaşkınlığa uğrattığını ve fonların çekildiğini belirten Soros, "Bush yönetiminin ilgisizliği durumu ağırlaştırıyor. Bu konuda birşey yapmak için özel bir arzusunun olmadığı görülüyor" dedi. 
     
Soros neden önemli      1956 yılında ABD’ye yerleşen Soros, orada kendi kurduğu uluslararası yatırım fonu sayesinde büyük bir servetin sahibi oldu. Quantum Fonu Grubu’nun baş yatırım danışmanı olan Soros, aynı zamada Soros Fund Management LCC’nin başkanı. Bu fon, 28 yıllık tarihinde dünyadaki en yüksek performansa sahip yatırım fonu olarak kabul ediliyor. Spekülasyonlarıyla 1998 Asya krizini çıkarmakla da itham edilen Soros, 1992 yılında İngiltere Merkez Bankası’nı da "mat ederek", Avrupa para birliğinden çıkmasına sebep olmuştu. İngiltere’de yaptıklarıyla ünlenen Soros ayrıca dünya üzerinde bir yıl içinde milyar doların üzerinde gelir elde eden ilk yatırımcı olarak da tarihe geçmiştir. Soros’un bir diğer özelliği, parasının önemli bir kısmını "açık toplum" için harcaması. 
     
Avrupalı euro, ABD’li doları yakaladıDolar, muhasebe skandallarıyla uğraşan ABD’nin ekonomisinden gelen kötü sinyallerin de etkisiyle düşmeye devam ediyor. Euro 28 ay sonra ilk kez 1 dolara yaklaştı 
     Avrupa’nın ortak para birimi euro, 28 ay sonra dolarla aynı düzeye geldi. Mart sonundan bu yana dolar karşısında soluksuz yükselen euro, dün gün içinde 99.84 sente kadar çıkmasına karşın doların yükselişinden zarar gören Japonya’nın, Merkez Bankası BOJ aracılığıyla yaptığı müdahalelerle tekrar 99 sente kadar geriledi. 
     Paritenin değerlenmesi iki para biriminin Türk Lirası karşısındaki değerini de etkiledi. Merkez Bankası’nın pazartesi için açıkladığı gösterge dolar satış fiyatı 1 milyon 576.7 bin lira olurken euro satış fiyatı 1 milyon 567.9 bin lira olarak belirlendi. Uzmanların euronun değerlenmesine ilişkin değerlendirmeleri şu maddeler altında toplanıyor 
     
     Nedenler 

</TEXT>
</DOC>
