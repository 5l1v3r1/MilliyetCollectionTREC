<DOC>
<DOCNO> 67330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/ekonomi/eko03.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kiracına karşı samimi ol’ 
</HEADLINE>
<TEXT>

Yargıtay, kızım geliyor evden çık’ gibi gerçek, zorunlu ve samimi’ olmayan gerekçelerle kiracının çıkarılamayacağı kararı verdi 
     ANKARA Milliyet 

     Yargıtay, ev sahibinin Almanya’dan oğlum gelecek evden çık’ veya kızım evleniyor evi boşaltmanız gerekir’ türünden bahanelerle kiracıyı evden çıkarmasını engelleyecek bir karar verdi. 
     Yargıtay 6. Hukuk Dairesi, Öğrenci olan kızım taşınacak evimden çık’ diyen ev sahiplerinin isteklerinin kabul edilebilmesi için, gerçek, zorunlu ve samimi’ nedenleri olması gerektiği kanaatine vardı. 
     Bir yerel mahkemenin, ev sahibi davacının, üniversite öğrencisi kızının oturmak istemesi nedeniyle evinin tahliyesi istemiyle açtığı davayı kabul etmesinin ardından temyiz incelemesini yapan Yargıtay 6. Hukuk Dairesi, yerel mahkemenin kararını bozdu. 
     Daire, gerekçesinde, konut ihtiyacına dayalı tahliye isteminin kabul edilebilmesi için ihtiyacın gerçek, zorunlu ve samimi’ olması gerektiğine dikkati çekti. Gerekçede, şöyle denildi 
     
     İhtiyaç gerekçesi gerçek değil’ 
     "Davacı, kızının ayrı oturma ihtiyacına dayanmışsa da davadan bir süre önce boşalan konutunu ihtiyaçlı kızına tahsis etmeyerek, 1 Nisan 2000’de kiraya vermiştir. Boşalan konutunu kızına tahsis etmeyerek kısa bir süre sonra davalı hakkında tahliye davası açılmasında, ihtiyacın samimi olduğu kabul edilemez." 
     
     



 EKONOMİ 
























</TEXT>
</DOC>
