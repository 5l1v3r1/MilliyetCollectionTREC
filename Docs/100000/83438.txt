<DOC>
<DOCNO> 83438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sondun17.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtları Roma'da belediye başkanlarını protesto etti 
</HEADLINE>
<TEXT>

     İtalya'nın başkenti Roma'da yapılan ve küreselleşmenin yetersizliklerinin ele alındığı ''1. Glocal Forum'', küreselleşme karşıtları tarafından protesto edildi. 
     Dünyanın önemli kentlerden 25 belediye başkanı, Dünya Bankası Başkanı James Wolfensohn ve uzmanların katıldığı forumun yapıldığı Roma Belediye binasının bulunduğu meydanda 300 kadar küreselleşme karşıtı, Dünya Bankası başkanı Wolfensohn'u hedef alarak konferansı eleştirdi. 
     Bir gösterici güvenlik önlemlerine rağmen salona girmeyi başararak, Wolfensohn'un konuşmasını kesti ve Dünya Bankası'na hakaretler yağdırdı. Gösterici, görevlilerce salondan uzaklaştırıldı. 
     Daha sonra Roma Belediye Başkanı Walter Veltroni'nin talimatıyla salonda konuşmalarına izin verilen küreselleşme karşıtı 2 kişi, belediye başkanlarının yoksulluğa karşı mücadelesinin yetersiz olduğunu öne sürdü. 
     Bu arada gösteri yapan küreselleşme karşıtlarının arasında terör örgütü PKK yanlılarının da bulunduğu dikkat çekti. 
     





</TEXT>
</DOC>
