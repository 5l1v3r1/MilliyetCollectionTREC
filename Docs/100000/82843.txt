<DOC>
<DOCNO> 82843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sonspo09.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası kadrosu yarın toplanıyor 
</HEADLINE>
<TEXT>

     Japonya ve Güney Kore'de düzenlenecek 2002 Dünya Kupası Finalleri'ne katılacak A Milli Futbol Takımı, hazırlıklar için yarın start verecek. 
     Milli Takımlar Teknik Direktörü Şenol Güneş tarafından açıklanan 28 kişilik aday kadro yarın öğleden sonra İstanbul Polat Renaissance Oteli'nde toplanacak. Yarın akşam saat 21.30'da özel uçakla Antalya'ya gidecek olan milliler, Belek Gloria Werde Otel'de kampa girecek. 
     Şenol Güneş ve teknik heyet, 10 Mayıs Cuma günü otelde saat 12.00'de basın toplantısı düzenleyecekler. Milliler ilk çalışmasını da cuma akşamı otelin sahasında yapacak. 
     Bu arada, aday kadroda yer alan futbolcuların eşleri de Antalya kampına götürülecek. 
     
     Aday kadro 
     Milli Takımlar Teknik Direktörü Şenol Güneş tarafından belirlenen aday kadroda şu futbolcular bulunuyor 
     Bülent Korkmaz, Arif Erdem, Ergün Penbe, Hasan Şaş, Emre Aşık Galatasaray , Rüştü Reçber, Abdullah Ercan, Fatih Akyel, Ümit Özat, Serhat Akın Fenerbahçe , Tayfur Havutçu, İlhan Mansız Beşiktaş , Zafer Özgültekin Ankaragücü , Ömer Çatkıç Gaziantepspor , İsmail Güldüren Gençlerbirliği , Cihan Haspolat Kocaelispor , Metin Aktaş Trabzonspor , Hakan Şükür Parma AC , Tugay Kerimoğlu, Hakan Ünsal Blackburn Rovers , Alpay Özalan Aston Villa , Emre Belözoğlu, Okan Buruk FC Inter , Ümit Davala AC Milan , Tayfun Korkut, Nihat Kahveci Real Sociedad , Yıldıray Baştürk Bayer 04 Leverkusen , Mustafa İzzet Leicester City . 
     





</TEXT>
</DOC>
