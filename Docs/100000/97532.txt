<DOC>
<DOCNO> 97532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sonspo02.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de kampın gözdesi Ümit Özat 
</HEADLINE>
<TEXT>

     Yeni sezon hazırlıklarının ikinci etap çalışmalarını Avusturya'da yaptığı kampla sürdüren Fenerbahçe'de, Ümit Özat kampın gözdesi oldu. 
     Hazırlık aşamasında her maç farklı kadroları sahaya sürerek, oyuncularını deneyen Fenerbahçe Teknik Direktörü Werner Lorant, bir tek Ümit Özat'a, Avusturya kampında yapılan 5 maçta da ilk 11'de görev verdi. 
     Sarı-lacivertli futbolcu, takımının FC Traunstein, FC Kaiserslautern, Hamburger SV, Herta BSC Berlin ve SV Hall maçlarında ilk 11 kişilik kadrolarla sahaya çıktı. 
     Sakatlıklar ve yorgunluk nedeniyle birçok futbolcusunu bazı maçlarda oynatmayan veya sonradan oyuna sokan Alman çalıştırıcı, Ümit'in ardından, 11 kişilik kadrolarda en çok Revivo, Mirkoviç ve Cem'i 4 kez sahaya sürdü. 
     
     CEM'İN PERFORMANSI SEVİNDİRİYOR 
     Fenerbahçe'de yeni transferler içinde performansı en sevindirici olan futbolcu Cem Karaca. 
     Sarı-lacivertli takıma Yimpaş Yozgatspor'dan transfer edilen Cem, Lorant tarafından 4 hazırlık maçında ilk 11'de kadroya alındı. 
     Fenerbahçe takımına Avusturya kampında katılan yıldız transfer Ariel Ortega sadece 1 kez ilk 11 kişilik kadroyla sahaya çıkarken, Washington 3, kaleci Volkan 2 kez ilk 11'de yer aldı. Sakatlıkları bulunan İsmail Güldüren ve Tuncay Şanlı ise henüz oynama fırsatı bulamadı. 
     Fenerbahçe'de futbolcuların Avusturya kampında ilk 11'de forma giyme sayıları şöyle 
     Ümit Özat 5 , Zoran Mirkoviç, Heim Revivo, Cem Karaca 4 , Ali Güneş, Ogün Temizkanoğlu, Serhat Akın, Samuel Johnson, Washington Stecanelo Cerqueira 3 , Volkan Demirel, Mustafa Doğan, Fatih Akyel, Hakan Bayraktar, Ceyhun Eriş, Yusuf Şimşek 2 , Vicente Simao, Erhan Uyaroğlu, Erman Yıldırım, Semih Şentürk, Recep Biler, Milan Rapaiç, Rüştü Reçber, Ariel Ortega, Oğuz Dağlaroğlu, Oktay Derelioğlu, Abdullah Ercan 1 
     





</TEXT>
</DOC>
