<DOC>
<DOCNO> 64757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yazar/zbirand.html </URL>
<DATE> 2002/01/29/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
312 ve 159'u uygulayamayız 
</HEADLINE>
<TEXT>

     312 ve 159'uncu maddeler, Türkiye'nin 2000'li yıllardaki yaşamını çok etkileyecektir. 
     Hem ülke içinde hem de dış ilişkilerde ya huzurlu 
     bir yaşam süreceğiz veya gergin bir ortama gireceğiz. 
     Bu iki madde, Kürt milliyetçiliği ile siyasi İslamcı eğilimlere karşı, cumhuriyet sistemini korumak için oluşturuluyor. Yapılmak istenen, hem bölücü eylemleri hem de laik sistemi devirmeyi amaçlayanları caydırmak. Aynı zamanda da Avrupa Birliği Kopenhag Kriterleri'ne, Avrupa İnsan Hakları Mahkemesi kararlarına uyum sağlamak, ters düşmemek. 
     Hem MHP ve silahlı kuvvetlerin duyarlılıkları dikkate alınacak, 
     hem de Avrupa'da geçerli not alınacak. 
     Son derece önemli bir ince ayar gerekiyor. 
     Bu maddelerin komisyondan geçmiş olan metinlerine baktığınız taktirde, bu şekliyle ne iç ne de dış beklentilerin karşılanamayacağı hemen anlaşılıveriyor. 
     Nedeni de son derece basit... 
     Bu maddeler aynen kabul edildikleri taktirde, yargıçların önüne gidecektir. Bütün sorunlar da işte o zaman başlayacaktır. 
     312'nci madde daha öncekine oranla biraz daha somutlaştırılmış. Yani, suç unsurunun hangi durumlarda ortaya çıkacağı daha iyi anlaşılıyor. 
     Ancak yine de yeterli değil. 
     Yargıçlarımız 312 çerçevesinde önlerine gelen davalarda ne yazık ki hiçbir zaman özgürlüklerin genişletilmesinden yana bir bakış açısından değerlendiremezler. Genelde tutucu ve sanık sandalyesine oturmuş kişiye "suçlu" gözüyle bakarlar. Zira onlar da kendilerini "vatanı korumak ve kollamakla görevli" olarak görürler. Kararlarında, hukuktan çok, vatan unsuru ön plana çıkar. 
     Bu ön yargı yetmiyormuş gibi, 312-159 tipi davalarda kararlarını verirlerken, ortamı değerlendirirler. Hükümetin havasına bakarlar. Adalet Bakanlığı'nın eğilimini tartarlar. Milli Güvenlik Kurulu'nun estirdiği rüzgarın yönünü, kamuoyundaki gidişi koklarlar ve kararlarını öyle verirler. Örneğin büyük çoğunluğu, Avrupa İnsan Hakları Mahkemesi'nin içtihatlarına kulak bile asmaz. Hatta ilgilenip okumaz dahi. 
     Böyle bir ortamda, 312-159'lar nasıl uygulanır 
     Bence, eskiden olduğu gibi, esen rüzgara göre uygulanma şansı h l yüksektir. Oysa yapılan değişiklikler, boşlukların kapatılmasını öngörüyordu. Soyut tehlikeler yerine somut verilerin konması hedefleniyordu. 
     Ancak, maalesef başarılı olamadık. 
     
Yağmur yağsa, ördek mi olacağız      312 hadi bir yana, özellikle 159'a öylesine unsurlar kondu ki neredeyse biri "Bugün de yağmur yağdı" dese, devletin anlı şanlı kurumları kendilerine "ördek" dendiği gerekçesiyle hakaret davası açabilecek. 
     Yapmayın, bu kadarına hiç gerek yok. 
     159'a göre, her söz suç sayılabilecek. 
     Eğer biri kalkıp "Bizim mahalledeki jandarma berbat. Onca para harcanıyor. Kalkıp gitsinler" dese, Türk Silahlı Kuvvetleri'ne, polise, jandarmaya hakaret etmiş sayılacak 
     159 kullanılıp en basit eleştiri dahi suç sayılabilecek. 
     "Milliyetçilik çok tehlikeli bir olgudur" diyen veya yazan kişiler kendilerini hapiste bulabilecekler. 
     Bu iki yasa öyle hazırlanmış ki devlete tapınma emrediyor. Sadece sevdiğinizi söyleyebilme özgürlüğünüz var. Herhangi bir kurumun tutumundan dolayı nefret ettiğinizi söyleyemezsiniz. 
     "Ya sev, ya terket" gibi... 
     H l kitap toplatarak ülkenin bütünlüğünü koruyabileceğini sanan bir kafanın ürünü... Oysa 312-159'un bu şekilde yazımına hiç gereksinme yok. 
     Ne askerin, ne hükümetin ne de devletin diğer kurumlarının, kendilerini korumak için, 
     312-159 ikilisine ihtiyaç duymamaları gerekir. 
     
Üstüne üstlük, bunlar uygulanamayacak      Şimdi sizlere sormak isterim... 
     Bugünkü ortamda, yani özgürlüklerin kısıtlanmasına karşı tepkilerin arttığı, uluslararası alanda fikir özgürlüğünün giderek genişlediği bir dönemde 312 ile 159'u, yukarda sözünü ettiğim şekilde uygulayabilir miyiz 
     MGK kaşlarını çatacak, sert rüzgarlar estirilecek ve yargıçlarımız ellerine tırpan alıp, kafaları devirecekler... 
     Olmaz. 
     O zaman iki olasılıkla karşı karşıya kalınacak. Ya suçlar görmezden gelinecek veya uygulandıkça hem içeride hem de dışarıda fırtınalar esecek. Türkiye yine yerden yere vurulacak. Avrupa İnsan Hakları Mahkemesi'ne şikayetler yığılacak ve Türkiye ceza üstüne ceza yiyecek. Avrupa Birliği ayaklanacak. 
     Sonunda ne olacak biliyor musunuz 
     312 ve 159 tekrar değişecek. 
     IMF ile ilişkilerimizde olduğu gibi, boynumuz bükük şekilde "söyleneni yapmış" duruma düşeceğiz. 
     Yazık değil mi 
     Bunun yerine, 312 ve 159'daki suçları biraz daha somutlaştırırsak, sorunların üstesinden gelebileceğiz. 
     312 ve 159 kalsın, ancak neyin suç olduğu daha netleşsin... Yarın yapmak zorunda kalacaklarımızı bugünden gerçekleştirelim. 
     Mantıklı davranalım. 
     Bu kadarını istemek de suç olur mu 
     
     







Çalınmış gençler 


Maksi kazık... 


Emlak Vergisi'nde durum 


İnternet çağında yasakçı mantıkla nereye .. 


CHP aynasında 


Volkan da olsan, sonu kül olmaktır 


Üniversitelere çuvaldızı 


Tam iyi giderken... 


Piyasaların nabzı 


Bankacıları korumayın, kamu bankalarını kapatın 


MHP eskisi gibi 


2001’de GSMH’nin üçte biri bankalara gitti 


159 


Eti Holding yeni bir oyuna mı girdi 


</TEXT>
</DOC>
