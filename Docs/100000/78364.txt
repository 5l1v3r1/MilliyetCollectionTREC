<DOC>
<DOCNO> 78364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/sontur13.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekinci "DYP'nin kapısı Mehmet Ali Bayar'a açıktır" 
</HEADLINE>
<TEXT>

     DYP Genel Başkan Yardımcısı Hasan Ekinci, Demokrat Türkiye Partisi DTP Genel Başkanlığı'na aday olacağı ifade edilen Mehmet Ali Bayar'a, partilerinin kapısının açık olduğunu söyledi. Ekinci, ''Son günlerde, siyaset mühendisleri ve siyaset terzileri, ölüye takım elbise dikiyor'' dedi. 
     Ekinci, DYP Genel Merkezi'nde düzenlediği basın toplantısında, 57. 
     Hükümet döneminin, ''ekonomide cinnet dönemi'' olduğunu savundu. 
     Halkın bunaldığını ve toplumsal bir cinnet yaşandığını ileri süren Ekinci, hükümetin, ''milletin sırtına hançer sapladığını'' söyledi. 
     Başbakan Bülent Ecevit'in, ''son zamanlarda sap ile samanı karıştırmaya başladığını'' iddia eden Ekinci, sözlerini şöyle sürdürdü 
     ''Başbakanlık, darülaceze değildir. Türkiye Cumhuriyeti Başbakanlığı, kukla yeri değildir. Millet, sığıntı başbakan, sığıntı hükümet istemiyor. Hükümet, IMF'ye, AB'ye ve Dünya Bankası'na sığınmıştır. Sayın Başbakan, akşam özgürce beyanda bulunuyor, daha sonra IMF ikaz ediyor ve özür diliyor. Gündüz barış, akşam savaş diyor. Soykırım diyor, sonra özür diliyor. ABD'nin en büyük televizyonunda, IMF, Türkiye satın aldı deniliyor. Sayın Ecevit, sizin cevabınız yok mu Bu hükümetin ve Başbakan'ın koltuk değneği olan milliyetçi Bahçeli, milli onur konusunda sizin söyleyecek bir şeyiniz yok mu '' Ekinci, hükümetin, istese de istemese de gelmemek üzere gideceğini, koalisyon partilerinin genel başkanlarının içine seçim ateşi düştüğünü savunarak, halkın seçim istemek üzere meydanlara ineceğini öne sürdü. 
     
     "Deniz, yol bitti" 
     Ekinci, ANAP Genel Başkanı ve Başbakan Yardımcısı Mesut Yılmaz'ın, ''barajın dibinde yuvarlandığını, bu nedenle AB ipine sarıldığını'' ileri sürerek, Ecevit'in ''IMF'', MHP Genel Başkanı ve Başbakan Yardımcısı Devlet Bahçeli'nin ise ''Apo ipine'' sarıldığını iddia etti. 
     AB'nin ulusal bir politika olduğunu, ''bu ipin, Yılmaz'ın elinde çürütülmemesi'' gerektiğini ifade eden Ekinci, ''Bazı siyasi partiler, siyasi onurlarını dahi düşünmeden birbirlerinin yüzüne bakamayacak boyutta ve seviyede sözler söyledikten sonra, koalisyona devam ediyorlar. Mecburiyetleri var. Gidebildiği yere kadar götürelim 
     diyorlar. Ama deniz, yol bitti. Artık onlar da inanıyor ki seçim gündemde'' dedi. 
     
     Siyaset mezarlığına terkedilmiş bir parti" 
     Ekinci, bir gazetecinin, merkez sağdaki gelişmelere işaret ederek, ''Mehmet Ali Bayarlı bir DTP'yi nasıl değerlendirirsiniz '' sorusunu yöneltmesi üzerine de ''Son günlerde, siyaset mühendisleri ve siyaset terzileri, ölüye takım elbise dikiyor'' dedi. 
     Son genel seçimlerde milletin, DTP'nin amblemi olan şemsiyeyi ''havaya uçurduğunu'' ifade eden Ekinci, ''bir yanda 58 yıllık büyük bir çınar, diğer yanda şemsiyenin olduğu'' görüşünü dile getirdi. 
     Ekinci, şunları kaydetti 
     ''Sayın Bayar, benim, Adalet Partisi'nden milletvekili, bakan arkadaşımın oğludur. Bu davanın insanının oğludur. Sayın Bayar eğer siyaset yapacaksa, DYP'nin kapısı kendisine açıktır. Sayın Bayar, babasının içinde bulunduğu bu çınara ve ülkede merkez sağda toparlanmaya ihtiyaç olduğu bir dönemde, bir bölen olmaz. Bundan DYP, DTP, merkez sağ tabanı son derece rahatsız. Bu çınardan çıkıp, halkın uçurduğu şemsiyenin altına ve siyaset mezarlığına terk edilmiş bir partiye, bir tek arkadaşımın gitmesi, hatta düşünmesi bile söz konusu değil.'' 
     





</TEXT>
</DOC>
