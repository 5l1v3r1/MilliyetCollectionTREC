<DOC>
<DOCNO> 62742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sondun03.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, ABD Hazine Bakanı ile görüştü 
</HEADLINE>
<TEXT>

     Başbakan Bülent Ecevit'in, ABD Hazine Bakanı Paul O'Neill ile görüşmesinde ekonomik durumun düze çıkma işaretlerinin görüldüğünü söylediği öğrenildi. 
     Devlet konukevi Blair House'ta yaklaşık 25 dakika süren görüşmede, Başbakan Ecevit'in, ''Tünelin ucunda ışık göründü'' mesajını verdiği ve Hazine Bakanı O'Neill'in de, Başbakan Ecevit'in bu düşüncesine katıldığını söylediği belirtildi. 
     Ecevit'in görüşmede ayrıca, Uluslararası Para Fonu IMF ve Dünya Bankası'nın Türkiye'ye desteği için teşekkür ettiği kaydedildi. 
     ABD Ticaret Temsilcisi Robert Zoellick ile Başbakan Ecevit'in görüşmesinde ise tekstil kotaları ve vergiler konusunun ele alındığı belirtilirken, bu konuların, ABD-Türkiye Ekonomik Ortaklık Komisyonu toplantılarında daha geniş bir şekilde ele alınmasının beklendiği ifade edildi. 
     






</TEXT>
</DOC>
