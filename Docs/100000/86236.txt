<DOC>
<DOCNO> 86236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sonspo12.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür ve Nihat "Brezilya'dan korkmuyoruz" 
</HEADLINE>
<TEXT>

     A Milli Futbol Takımı, 17. Dünya Kupası'nın hazırlıklarını, Güney Kore'nin Ulsan kentindeki 3. çalışmasıyla sürdürdü. 
     Ulsan Dang Bong Spor Tesisleri'nde yapılan ve 1.5 saat süren antrenmanda milli takım, düz koşu, ısınma hareketleri, çift kale ve taktik çalışması yaptı. 
     Antrenman öncesi Hakan Şükür ve Nihat, ortak bir basın toplantısı yaptı. 
     Hakan Şükür, Brezilya maçının çok önemli olduğunu belirterek, ''Ronaldo, dünyanın en iyi futbolcularından biri. Ona karşı oynayacağız ama bana göre işleri abartmamak gerekiyor. Biz çok istekliyiz, hepimiz formdayız ve en önemlisi Brezilya'dan korkmuyoruz'' dedi. 
     Nihat da ilk 11'e girdiği takdirde karşısında oynayacağı Roberto Carlos'un dünyanın en iyi futbolcularından biri olduğuna dikkati çekerek, ''Brezilya'dan çekinmiyorum. Çünkü ben de iyi futbolcuyum. 
     Dünyanın en iyi kadrosuna karşı oynayacağız ama bizim kadromuz da oldukça iyi'' diye konuştu. 
     





</TEXT>
</DOC>
