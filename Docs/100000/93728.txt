<DOC>
<DOCNO> 93728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sonspo22.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsuspor'da iki yeni transfer... 
</HEADLINE>
<TEXT>

     Samsunspor dış transferde Şekerspor'dan kaleci Murat Akarsu ile Adanaspor'un orta saha oyuncusu Ümit Aydın'ı renklerine bağladı. 
     Nuri Asan Tesisleri'nde düzenlenen törende Murat Akarsu 30 2 yıllık, Ümit Aydın 22 ise 4 yıllığına kendilerini Samsunspor'a bağlayan sözleşmelere imza atarken, Futbol Şubesi Sorumlusu Suat Çalık, önümüzdeki sezon için güçlü bir Samsunspor arayışında olduklarını söyledi. 
     Teknik direktör Georgia Juvanovski'nin görüşleri doğrultusunda transfer çalışmalarını sürdürdüklerini belirten Çalık, ''Samsunspor kaybettiği prestijini yeniden kazanmaya çalışıyor'' dedi. 
     Murat Akarsu ise bu yıl Samsunspor formasını giymekten çok mutlu olacağını kaydederek, ''Elimizden geleni yapıp başarılı olmaya çalışacağız'' diye konuştu. Ümit Aydın'da Samsunspor'un kaliteli bir takım olduğunu ve bu camianın içinde yer almaktan mutlu olduğunu ifade etti. 
     Her iki futbolcunun alacağı ücret konusunda ise herhangi bir açıklama yapılmadı. 
     





</TEXT>
</DOC>
