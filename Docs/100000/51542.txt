<DOC>
<DOCNO> 51542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/spor/aspo.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Vur gitsin hasret bitsin 
</HEADLINE>
<TEXT>

Önce Ata’nın huzuruna, sonra da Avusturya’nın karşısına çıkacağız 
     Yumruk olduk 
     ARTIK şölenlerle kutladığımız 10 Kasım’ı, zaferle noktalamamız sahaya çıkacak futbolcularımızın elinde. Büyük Atatürk gibi biz de gözümüzü onların üstüne diktik, yüreğimizi yanlarına verdik. 47 yıl sonra eşiğine geldiğimiz Dünya Kupası finalleri için Avusturya ile oynayacağımız ilk baraj maçı öncesinde "yumruk" gibi olduk. 14 yıl önce bizi Arjantin yolundan çeviren Avusturya’nın karşısında bu kez biz favoriyiz. 
     
     Rövanş 14 Kasım’da 
     ESKİ gücünden çok uzaklaşan rakibimiz karşısına sadece grup ikincisi olarak değil, Avrupa Şampiyonası çeyrek finalisti apoletiyle çıkıyoruz. İspanyol Gonzalez’in yöneteceği karşılaşma 21.30’da başlayacak ve TRT1’den naklen yayınlanacak. Az bilet verilmesine karşın en az 15 bin gurbetçimizin tribünleri doldurması bekleniyor. Bu maçın rövanşı 14 Kasım’da Ali Sami Yen Stadı’nda oynanacak. 
     
Atatürk için oynayacağız’      MİLLİ Takım Teknik Direktörü Şenol Güneş, Avusturya ile bugün oynayacağımız karşılaşmanın 10 Kasım’a rastlamasıyla ayrı bir önem kazandığını söyledi. Güneş, "Atatürk sayesinde ülke insanları bugünlere geldi. Böyle anlamlı bir günde tarihi bir maç oynayacağız. Ata’mıza vereceğimiz en büyük hediye Dünya Kupası finallerine gitmek olacaktır" diye konuştu. 
     
Sabancı’dan moral      Ünlü işadamı Sakıp Sabancı, Mehmet Ağar ile birlikte milli takım kampına gelerek futbolculara moral verdi. Sabancı oyunculara birer saat hediye ederken. bugünkü Avusturya maçı için başarılar diledi. Fotoğraf Murat Akbaş 
     
100 milyon dolarlık maç      MİLLİ Takım’ın Dünya Kupası finallerine katılması, Türkiye için 100 milyon doların üstünde bir gelir için de olanak sağlayacak. Finallere giden takımlara FİFA’nın ödediği 15 milyon doların haricinde, Japon ve G.Koreli turistlerin de tatil için ülkemizi seçme ihtimallerinin artması da turizm gelirlerine yansıyacak. Turizmciler Türkiye’nin eşleşeceği ülkeler ile oynayacağı maçlarla Dünya’ya en az 4,5 saatlik tanıtım yapacağını açıkladılar. 
     
Gurbetçi akını      TRİBÜNLERİN büyük bir bölümünü gurbetçilerin doldurması bekleniyor. Çevre ülkelerden gurbetçilerin akınına uğrayan Viyana’da oteller de doldu. 
     
Bakan’a veto      AVUSTURYA maçını izlemek için bugün Viyana’ya gidecek olan Spordan Sorumlu Devlet Bakanı Fikret Ünlü’nün milli takım kampını ziyaret etme isteği menajer Can Çobanoğlu tarafından geri çevrildi. Çobanoğlu, futbolcuların karşılaşmaya az bir süre kala motivasyonlarını bozmamak için bu kararı aldıklarını söyledi. 
     
Son çalışma      AY - Yıldızlı ekip, son çalışmasını dün akşam Ernst Happel Stadı’nda yaptı. Teknik Direktör Şenol Güneş, taktik ağırlıklı antrenmanda Avusturya karşısına süreceği ideal onbir arayışlarını sürdürdü, oyun stratejisi üzerinde durdu. 
     
8 futbolcu tribüne      VİYANA’DA hazırlıklarına nokta koyan A Milli Takım’da tribüne çıkacak sekiz futbolcunun kim olacağı merak konusu olmaya devam ediyor. 
     
Herzog iddialı      AVUSTURYA’NIN gol silahlarından Herzog, bir gazetecinin, "Türkiye’nin kalesinde Rüştü gibi iyi bir kaleci var" hatırlatmasına, "Evet, Rüştü iyi kaleci ancak ben de toplara iyi vuruyorum " yanıtını verdi. 
     
"Türkler’i tanıyorum"      OTTO Bariç, Türk Milli Takımı’nın yüzde seksenini tanıdığını söyledi. İsrail’i safdışı bıraktıklarını da işaret eden Bariç, "Yeni bir ekip olmamıza karşın çok iyi anlaşıyoruz. Benim için İstanbul’daki son 20 dakika önemli. Bu dakikaları atlatır, finallere gideriz" diye konuştu. 
     
Genç hakem      AVUSTURYA maçında düdük çalacak olan İspanyol Manuel Enrique Mejuto Gonzalez, genç olmasına rağmen FIFA ve UEFA’nın gözdeleri arasına girdi. İki yıldır FIFA kokartı taşıyan 36 yaşındaki Gonzalez, Şampiyonlar Ligi’nde Galatasaray’ın deplasmanda 2 - 1 kazandığı St.Gallen ve yine rakip sahada 3 - 1 yenildiği PSV maçlarında düdük çaldı. Şampiyonlar Ligi ve UEFA Kupası’nda dörder, Dünya Kupası elemelerinde de iki kez maç yönetti. 
     
360. randevu TÜRKİYE O G B M A Y  359 114 81 164 431 599 DEPLASMAN O G B M A Y  194 46 44 104 193 379 
NOT Milli Takımımız’ın deplasmanda oynadığı son 11 resmi maçında yenilgi almadı. 

Avusturya ile 10. kez      A Milliler, bugüne kadar Avusturya ile dokuz maç yaptı. Hiç berabere kalamadığımız rakibimize yedi maçta boyun eğerken, sadece kendi sahamızdaki iki maçta galibiyet görebildik. İlk altı maçında gol atamayan Türkiye’nin toplam sekiz golüne, Avusturya 13 golle karşılık verdi. Avusturya ile son maçını 12 yıl önce yapan Ay - Yıldızlılar, rakip sahada oynadığı dört maçı da kaybetti. 
     
İstatistik Tarih Yer Organizasyon Sonuç 30.05.1948 İstanbul Özel 0 - 1 20.03.1949 Viyana Özel 0 - 1 13.11.1974 İstanbul Özel 0 - 1 17.04.1977 Viyana Dün.Kup.Ele.Gru. 0 - 1 30.10.1977 İzmir Dün.Kup.Ele.Gru. 0 - 1 17.11.1982 Viyana Avr.Şam.Ele.Gru. 0 - 4 16.11.1983 İstanbul Avr.Şam.Ele.Gru. 3 - 1 02.11.1988 Viyana Dün.Kup.Ele.Gru. 2 - 3 25.10.1989 İstanbul Dün.Kup.Ele.Gru. 3 - 0      



 SPOR 























</TEXT>
</DOC>
