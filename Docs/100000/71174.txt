<DOC>
<DOCNO> 71174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sontur15.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaralı güvenlik görevlisi kafasını duvara çarpmış 
</HEADLINE>
<TEXT>

     Finansbank Kazasker Şubesi'ni soyma girişiminde bulunan 2 kişiyle çatışmaya giren güvenlik görevlisi Engin Bozkurt'un başındaki yaranın, duvara vurması sonucu oluştuğu anlaşıldı. 
     SSK Göztepe Hastanesi yetkilileri, olayda başından yaralanan güvenlik görevlisi Engin Bozkurt'un, Acil Cerrahi Servisi'ne ilk geldiğinde kafasının kanlar içinde olduğunu ve kurşun yarası aldığının sanıldığını, ancak daha sonra yapılan incelemede Bozkurt'un silahla yaralanmadığının belirlendiğini bildirdiler. 
     Yetkililer, başından röntgeni çekilen Bozkurt'un, olay sırasında soygunculardan biri tarafından tabancanın kabzasıyla darp edildiğini ve düşerek başını vurmak suretiyle yaralandığının anlaşıldığını kaydettiler. 
     Güvenlik görevlisi Engin Bozkurt SSK Göztepe Hastanesi Acil Cerrahi Servisi'nde yapılan ilk tedavinin ardından Özel Göztepe Hastanesi'ne sevk edildi. 
     






</TEXT>
</DOC>
