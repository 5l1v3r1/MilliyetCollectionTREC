<DOC>
<DOCNO> 80742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sonspo06.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, İnönü'deki son maçında Göztepe'ye 2-1 boyun eğdi 
</HEADLINE>
<TEXT>

     Hakemler Murat Ilgaz xx, Gürhan Güneykaya xx, Selçuk Kaya xx Beşiktaş Asper xx, Ali Eren xx, Ümit xx, Erman x, Tamer xx, Tayfur xx, Ahmet Yıldırım xx, Tümer xx, İbrahim xx, Ahmet Dursun xxx, Stavrum xx. 
     Göztepe Majdan xx, Servet xx, Kenan xx, Emre xx, Mehmet xx, Mkhalele xx, Tayfun xx, Cem xxx, Göksel xx, Zafer Uysal xx, Mustafa xx. 
     Birinci Süper Futbol Ligi'nde Birinci Süper Futbol Ligi maçında Beşiktaş, kendi sahasında Göztepe'ye 2-1 yenildi. 
     7. dakikada Göksel'in sağdan ortasında, Tayfun'un ceza alanı içinden kafa şutunda, top kaleci Asper'de kaldı. 
     8. dakikada topla savunmanın arkasında buluşan Cem'in vuruşunda,kaleci Asper son anda uzanarak, meşin yuvarlağı kornere çeldi. 
     13. dakikada soldan şık çalımlarla ceza alanına giren Tümer'in 
     ortasında, savunmaya çarpan top yan direkten döndü. Savunma daha sonra tehlikeyi uzaklaştırdı. 19. dakikada Tamer'in sağdan Stavrum'a ''al da at'' dercesine ortaladığı topa Norveçli futbolcu boş pozisyonda kötü kafa vurunca, takımını mutlak bir golden etti. 
     20. dakikada Ahmet Yıldırım'ın pasıyla soldan ceza alanına giren Tümer'in şutunda, meşin yuvarlak az farkla yandan auta gitti. 22. dakikada bu kez Tümer'in pasıyla soldan ceza alanına giren Ahmet Dursun'un şutunda, top aynı biçimde yandan auta çıktı. 
     30. dakikada sol çaprazdan Stavrum'a yapılan faulden doğan serbest atışı kullanan Ahmet Dursun, topu sağ köşeden ağlara göndererek, takımını 1-0 öne geçirdi. 
     32. dakikada Cem'in pasında, topla savunmanın arkasında buluşan Mkhalele, ceza alanına girdikten sonra meşin yuvarlağı Asper'in altından filelere göndererek eşitliği sağladı 1-1. 
     38. dakikada Tümer'in sağdan ortasında, Stavrum'un ceza alanı içinden kafa şutunda, top üstten auta gitti. 44. dakikada Mkhalele'nin pasında topla ceza alanı içinde buluşan Cem'in şutunda, meşin yuvarlak kaleci Asper'den döndü. Dönen topu Ali Eren, ceza alanı dışına atarak tehlikeyi önledi. Karşılaşmanın ilk yarısı 1-1'lik skorla tamamlandı. 
     
     İKİNCİ YARI 

     Karşılaşmanın ikinci yarısına Beşiktaş, Erman'ın yerine Necat'ı x , Göztepe ise Zafer Uysal'ın yerine Cumhur'u xx alarak başladı. 
     60. dakikada Göztepeli Mehmet sarı kart gördü. 
     67. dakikada konuk ekipte Cem'in yerine Korhan xx oyuna girdi. 
     68. dakikada Korhan'ın sağdan ortasında Ali Eren, altıpas içinden 
     forvet oyuncularından önce topa dokunarak tehlikeyi önledi. 
     71. dakikada Beşiktaş savunmasının arasından sıyrılarak, ceza 
     alanına giren Mehmet, topu kaleci Asper'in bacaklarının arasından filelere göndererek, Göztepe'yi deplasmanda 2-1 öne geçirdi. 
     73. dakikada Tümer'in pasıyla soldan ceza alanına giren İbrahim'in 
     şutunda, kaleci Majdan'ı geçen topu Tayfun, gol çizgisi üzerinden çıkardı. 
     75. dakikada Beşiktaş'ta, Stavrum'un yerine Bayram x , Ahmet 
     Yıldırım'ın yerine de Mehmet x oyuna girdi. 
     77. dakikada Beşiktaş'ta Necat, 83. dakikada da Ahmet Dursun, sarı 
     kart gördü. Aynı dakikada Göztepe'de Mustafa, yerini Ersen Martin'e x bıraktı. 
     Karşılaşma da konuk ekip Göztepe'nin 2-1 üstünlüğüyle sona erdi. 
     





</TEXT>
</DOC>
