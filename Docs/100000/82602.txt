<DOC>
<DOCNO> 82602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun29.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da din çatışmaları 7 ölü 
</HEADLINE>
<TEXT>

     Hindistan'ın Gucarat eyaletinde Hindu-Müslüman çatışmalarında 7 kişi öldü. 
     Polisin verdiği bilgiye göre, Gucarat'ın en büyük kenti Ahmedabad'ın farklı bölgelerinde 3 kişinin bıçaklanarak öldürülmesi, Hindularla Müslümanlar arasında asit şişeleri ve taşların atıldığı çatışmalara yol açtı. 
     Kentin dış kesimlerinde, Müslümanların oturduğu bir mahallede de polis, ayaklanan bir kalabalığı dağıtırken havaya ateş açınca, 2 kişi vurularak öldü. 
     Polis, kalabalığın, Müslüman bir gencin bir Hindu tarafından canlı canlı yakıldığı haberleri üzerine toplanarak ayaklandığını bildirdi. 
     Şubat ayında Müslümanların Hinduların bulunduğu bir treni ateşe vermeleriyle Hindular ve Müslümanlar arasında başlayan çatışmalar, toplam 850 kişinin ölümüne yol açmıştı. 
     





</TEXT>
</DOC>
