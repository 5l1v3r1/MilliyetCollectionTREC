<DOC>
<DOCNO> 80065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/spor/spo04.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON Aykut’ dedi 
</HEADLINE>
<TEXT>

     ALDIĞI başarısız sonuçlarla taraftarlarına bu sezon büyük hayal kırıklığı yaşatan Trabzonspor’un Başkanı Özkan Sümer’in, önümüzdeki sezon teknik direktörlük için Aykut Kocaman’la anlaştığı öğrenildi. İsmini açıklamak istemeyen bir yönetici, "Aykut Kocaman ile her konuda anlaştık. Ancak şu an İstanbulspor’u çalıştırdığı için bu aşamada açıklamayı sakıncalı görüyoruz. Bu nedenle anlaşmayı şimdilik gizli tutuyoruz" diye konuştu. Kocaman’ın büyük bir aksilik olmadığı takdirde Trabzonspor’u çalıştıracağı belirtildi. 
     
     Sambacılar’a markaj 
     FENERBAHÇE maçında Aurelio ve Da Silva’yı izleyen menajer Eonica Castle, yönetici Yusuf Ziya Yılmaz ile bir görüşme yaptı. İki futbolcuyu da beğendiklerini açıklayan Castle, "Satma niyetiniz var mı " diye sordu. Yılmaz ise "Aurelio ve Da Silva’yı bırakmayı düşünmüyoruz. Ancak şartlar çok iyi olursa, belki masaya oturabiliriz" karşılığını verdi. 
     



 SPOR 

































</TEXT>
</DOC>
