<DOC>
<DOCNO> 76560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/yasam/yas06.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlarla birlikte dert’ de büyüyor 
</HEADLINE>
<TEXT>
İkizlerin evi hastane oldu 
Ailesinin Bakamayız’ deyip terk ettiği Kahramanmaraşlı Siyam ikizleri Ayşe ile Sema’ya Balcalı Hastanesi sahip çıktı 
     TUNCAY DAĞLI Adana DHA 

     Çukurova Üniversitesi Balcalı Hastanesi’nde tedavi gören Kahramanmaraşlı Siyam ikizleri Ayşe ile Sema, yapışık’ halde 17’nci aylarını da doldurdu. 
     Tıp Fakültesi’nde oluşturulan Bilim Konseyi’nin birlikte yaşamalarına karar verdiği Siyam ikizlerinin toplam ağırlığı 10.5 kilograma ulaşırken, hastane masrafları da giderek artıyor. Günlük kalma ücreti 6.5 milyon lira olan hastanede, ikizlerin teşhis amaçlı yapılan tahlil ve tetkiklerin parası hariç sadece yatak masrafı aylık 3.3 milyar lirayı buluyor. Anneleri Hatice 24 ve babaları Yunus Tanrıkulu da 25 onları bırakıp gittiği için, bu masrafı hastane karşılıyor. 
     
İkizlere bir de kardeş geldi      Ayşe ile Sema’nın tedavisini yürüten Çocuk Cerrahisi Anabilim Dalı Başkanı Prof.Dr. Hasan Okur da, miniklerin tetkiklerinin sürdüğünü ve yakın bir zamanda anjiyo yapacaklarını da belirterek, son durumu şöyle özetledi 
     "Ailesi ekonomik ve sosyal durumları uygun olmadığı için ikizleri istemiyor. Bu nedenle onları biz sahiplendik. Ancak ne zamana kadar burada kalabilirler bilmiyoruz." 
     Bu arada, Kahramanmaraş’ın Kırmakaya köyünde yaşayan Tanrıkulu çiftinin ikizlerini bir daha görmese de, üç ay önce bir kız çocuk daha sahibi oldu. Siyam ikizlerinin kardeşlerine Tanrıkulu ailesi Sema’ adını verdi. 
     



 YAŞAM 
















</TEXT>
</DOC>
