<DOC>
<DOCNO> 62472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/guncel/gun03a.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP eski milletvekili, katil tutup adam öldürmekten suçlu bulundu... 
</HEADLINE>
<TEXT>
Vekile 20 yıl 
Muzaffer Atılgan ile eşi, kızlarının kayınbiraderini öldürttükleri gerekçesiyle hapis cezası aldı... 
     ALİ ÖZKAYA İzmir DHA 

     Aydın’ın Kuşadası ilçesinde 6 yıl önce kızı Nurgül Atılgan’ın kayınbiraderi Zeki Tekgöz’ü öldürtmekle suçlanan ANAP eski milletvekili Muzaffer Atılgan ve eşi Ayten Atılgan ile tetiği çeken Fuat Ergün 20’şer yıl, suç ortakları Mustafa Çalımlı da 10 yıl hapis cezasına mahk m edildi. 
     KKTC’de okuyan Nurgül Atılgan, 6 yıl önce ailesinden gizli Hanefi Tekgöz’le evlendi. Atılgan Ailesi, bu evliliğe tepki gösterdi. Bir süre sonra Muzaffer Atılgan’a ait Ayma Otel’in karşısındaki Yunus Kafeterya silahla tarandı. Olayda, damat Tekgöz’ün ağabeyi Zeki Tekgöz öldü. 
     Tetiği çeken Ergün ile yanında bulunan Çalımlı yakalandı. Nurgül Atılgan, kayınbiraderini, anne babasının kiralık katil tutarak öldürttüklerini söylemesi üzerine, anne Ayten Atılgan tutuklanırken, kaçan eşi hakkında da gıyabi tutuklama kararı çıkarıldı. 
     Yargılama sürerken bir çocuk sahibi olduğu Tekgöz’den boşanan Nurgül Atılgan, eşinin anne ve babasını suçlaması için baskı yaptığını belirterek, ifadesini değiştirdi. Bunun üzerine 1 yıldır tutuklu bulunan Ayten Atılgan, 1997’de 100 milyon lira kefaletle serbest bırakıldı. Eşi hakkındaki gıyabi tutuklama kararı da kaldırıldı. 
     Yaklaşık 6 yıldır süren dava nihayet dün sonuçlandı. Mahkeme, Atılgan çitfi ile Ergün’ü 20’şer yıl, suça ikinci dereceden katıldığına karar verilen Çalımlı’ya ise 10 yıl ceza verdi. Yakalanamayan Faruk Işık hakkındaki dava ise ayrıldı. 
     



 GÜNCEL 

























</TEXT>
</DOC>
