<DOC>
<DOCNO> 89739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/magazin/amag.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cano’yu iyi bağlamak lazım 
</HEADLINE>
<TEXT>

Son albümü Şarkı Söylemek Lazım’ın ilk konserini veren Sezen Aksu, üç şarkıyı, sahneye kaçan sevimli köpeği Cano ile söyledi... 
     DENİZ ALTUNTAŞ 

     TÜRK pop müziğinin kraliçesi Sezen Aksu, Şarkı Söylemek Lazım’ isimli son albümünün ilk konserini önceki gece Harbiye Açıkhava Tiyatrosu’nda verdi. Yaklaşık 4 bin kişinin izlediği konserde Aksu’ya en büyük sürprizi, köpeği Cano’ yaptı. Aksu ilk parçasını okuyordu ki, Cano’ sahneye fırlayıp dev sanatçının ayaklarının dibine oturdu. 
     
     Hayranlarıyla bütünleşti 
     OLDUKÇA şaşıran Aksu, tüm çabasına rağmen Cano’yu kulise götüremeyince, "Bu ancak benim başıma gelirdi. Gitmek istemiyorsan kal" dedi ve konserin üç şarkısını Cano’yla birlikte seslendirdi. Konserin ikinci bölümünde iyice neşelenen ve şarkılarını seyircilerin arasına inerek söyleyen Aksu, parça aralarına da kendine özgü esprilerini eklemeyi ihmal etmedi. Aksu’nun en çok ilgi çeken esprisi ise, babasıyla ilgili olandı. 
     
     Babam tam Buckhingam Lazı’ 
     AKSU, kendisini çok güldüren babası için, "O bana Sezen Hanım’ der. Ben de Karadenizli olup fötr şapka taktığı için ona Buckhingam Lazı’ derim" deyince dinleyenler kahkahaya boğuldu. Konserin bir ilginç yanı da, yıllarca Aksu’nun vokalisti olarak sahnede yanında bulunan ve şimdi kendi albümünü çıkaran Işın Karaca’nın, ustasını’ ilk kez seyirci olarak izlemesiydi. 
     



 MAGAZİN 












</TEXT>
</DOC>
