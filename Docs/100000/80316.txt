<DOC>
<DOCNO> 80316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sondun07.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
''Baretta'' karısını dublörlerine öldürttüğü iddia edildi 
</HEADLINE>
<TEXT>

     ''Baretta'' dizisinin başrol oyuncusu Robert Blake'in, filmlerin tehlikeli sahnelerinde rol alan dublörlerinden, para karşılığında genç karısını öldürmelerini istediği öne sürüldü. 
     Bu konudaki iddia, Blake davasıyla ilgili olarak ifade veren 2 dublör tarafından ortaya atıldı. 
     Savcı, ''dublörlerden Gary McLarty'nin vereceği ifadenin hayati önem taşıdığını'' söyledi. 
     McLarty, ''Blake'in kendisini, eşi Bonny Lee Bakley'i öldürmesi için kiralamaya çalıştığını'' iddia ediyor. 
     Buna karşılık Blake'in avukatlarından Harlan Braun, dublörün doğruyu söylemediğini savunarak, ''McLarty şayet doğruyu söylüyorsa neden zamanında polise başvurmadı'' diye sordu. 
     Karısının öldürülmesi olayında suçsuz olduğunu savunan Blake, karısını öldürtmek için kiralık katil tutma girişiminde bulunduğunu da yalanladı. 
     Bonny Lee Bakley, 4 Mayıs 2001 günü, eşiyle bir lokantada yemek yedikten sonra arabasının içinde beklerken tabancayla vurularak öldürülmüştü. 
     





</TEXT>
</DOC>
