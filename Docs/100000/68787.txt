<DOC>
<DOCNO> 68787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yasam/yas02.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıplak heykeller örümcek’ kurbanı 
</HEADLINE>
<TEXT>

Akçakoca’da örümcek kafalar’ iki çıplak kadın ve bir kız çocuk heykelini kırdı. Hayvan heykellerine ise dokunmadı 
     AYŞENUR YAMAN Akçakoca DHA 

     Akçakoca Belediyesi’nin parklara diktiği mermer çıplak kadın ve kız çocuk heykelleri, kimliği belirlenemeyen kişilerce yerinden söküldü. 
     Liman Parkı’na 15 gün önce konulan iki kadın ve bir kız çocuk mermer heykeli, önceki akşam kimliği henüz belirlenemeyen kişilerce yerinden söküldü. Yapılan araştırmada, parçalanan çocuk heykeli denize atılmış halde bulundu. İki çıplak kadın heykelinin izlerine ise rastlanamadı. Saldırganlar parkta bulunan hayvan heykellerine zarar vermezken, polis olayla ilgili soruşturma başlattı. 
     
İhbar edene ödül var      Akçakoca Belediye Başkanı ANAP’lı Erol Solak da olayı şiddetle kınadı. Solak, heykellerin, müstehcen bulunarak kırılmış olabileceğini ifade ederek, kırılan heykellerin yerine yenilerini yapacaklarını, heykelleri kıran kişileri ihbar edenlere de ödül vereceklerini duyurdu. 
     İlçeyi güzelleştirmek için çalıştıklarını belirten Solak, "Modernleşme için yaptığımız çalışmalarımıza engel olamayacaklar. Heykelleri, müstehcen olarak değerlendiren tutucu kişilerin kırmış olduğunu tahmin ediyoruz" diye konuştu. 
     



 YAŞAM 




















</TEXT>
</DOC>
