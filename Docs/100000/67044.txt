<DOC>
<DOCNO> 67044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun14.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzik dinle, sigarayı bırak 
</HEADLINE>
<TEXT>

     Fransız doktorlar, nikotin bağımlılığına son vermek için özel bir müzik CD'si hazırladılar. 
     Fransa'nın Calvados bölgesindeki Caen kentinde yaşayan Dr. 
     Jean-Jacques Sibireff ve Dr. Denis Mauger, müzik tedavisi ile nikotin bağımlılığının önüne geçilebileceğine inanıyorlar. 
     Doktorların 2 yıllık çalışması sonucunda ortaya çıkan ''Sigarasız Yaşam'' isimli CD, müzik ve gevşeme yöntemiyle nikotin bağımlılığına son verilmesini amaçlıyor. 
     Fransız doktorlar, CD'nin, nikotin bağımlılığını birkaç gün içinde çözemeyeceğini, ancak zamanla bağımlılıktan kurtulmaya yarayacağını belirttiler. 
     Dr. Jean-Jacques Sibireff, Caen kentinde kurduğu merkezde, 25 yıldır gevşeme yöntemiyle alkol bağımlılarını tedavi ediyor. 
     Aynı zamanda Caen Konservatuarı klarnet bölümü mezunu olan Dr. 
     Denis Mauger ise CD'deki müziklerin bestecisi ve uzun zamandır müziğin hipnoz tekniği olarak kullanılması üzerinde çalışıyor. 
     






</TEXT>
</DOC>
