<DOC>
<DOCNO> 50666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/yasam/yas01.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutluluk acı biberde gizli 
</HEADLINE>
<TEXT>

Acı biber vücudun mutluluk hormonunu salgılamasını hareketlendiriyor, çilek de hem stresi azaltıyor hem mutluluğu artırıyor 
     Ezbere havuç ve ananas 
     YİYECEKLERİN içinde yalnız vitaminler değil, algılama yeteneğini artıran, beyni verimli hale getiren hatta mutluluk sağlayan güçler de gizli. İnternette, www.genbilim.cjb.net adresinde yayınlanan yazıda, havuç, beyin metabolizmasını canlandırdığı için, ezberleme yapılırken küçük bir tabak sıvıyağlı havuç salatası yenilmesi öneriliyor. Tiyatro sanatçıları gibi uzun metinleri ezberleyecek olanlar için ise ananas en ideal yiyecek. 
     
     Acı var mı acı 
     MUTLULUK için, özellikle kırmızıbiber yenmesi gerekiyor. Kırmızıbiber ne kadar acı olursa o kadar iyi. Aroma maddeleri vücudun kendi mutluluk hormonunu salgılamasını hareketlendiriyor. Çilek ve muz stresi giderirken, çileğin lifli maddesi mutluluk veriyor. Lahana, tiroit bezlerinin aktivitesini yavaşlattığı için sinirliliği gideriyor. C vitamini deposu limon, algılamayı artırıyor. Bu yüzden dil kurslarından önce bir bardak limon suyu öneriliyor. 
     



 YAŞAM 

























</TEXT>
</DOC>
