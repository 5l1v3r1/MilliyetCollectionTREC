<DOC>
<DOCNO> 76372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun14.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de zayıflama harcamaları vergiden düşülebilecek 
</HEADLINE>
<TEXT>

     Amerikan vergi idaresi IRS , şişman Amerikalıların zayıflamak için yaptıkları harcamaları vergiden düşmelerini kabul etti. 
     Wall Street Journal gazetesinin haberine göre, resmi makamlar aşırı şişmanlığı bir hastalık olarak kabul etti ve bununla mücadele için yapılacak harcamaların vergiden düşülmesine yesil ışık yaktı. 
     ABD, dünyanın en şişman insanlarının yaşadığı ülke. 280 milyon Amerikalının 97 milyonunun aşırı derecede şişman olduğu istatistiklerle sabit. Aşırı şişmanlıktan ABD'de her yıl 300.000 kişi ölüyor. 
     Karar, Amerikalılara zayıflama ilaçları satan ''Weight Watchers International İnc.'' adlı kilo kontrol şirketi tarafından da memnunlukla karşılandı. Şirket sözcüsü Webb Carilli, ''Kararın, herkese sağlıklı kiloya inme fırsatı yarattığını'' söyledi. 
     Vergi indiriminin yanı sıra zayıflamak için yapılacak harcamaların, sağlık sigortaları ya da hükümetin kurduğu sağlık kurumları tarafından karşılanması da öngörüldü. 
     Aşırı şişmanlar yüksek tansiyon, şeker ve kalp hastalıkları, kanser ve safra kesesi hastalıklarına normal kilodaki insanlardan çok daha fazla yakalanıyor. 
     






</TEXT>
</DOC>
