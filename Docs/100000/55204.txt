<DOC>
<DOCNO> 55204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/soneko07.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de, halkın bankalardan para çekimine sınırlama getirildi 
</HEADLINE>
<TEXT>

     Mali kriz içinde bulunan Arjantin'de hükümet, bankalardan para çekilmesini ve para transferini 90 gün süreyle sınırladı. 
     Arjantin'de hükümet, halkın mevduatlarının dondurulabileceği endişesiyle bankalar önünde kuyruk oluşturması üzerine bankalardan para çekilmesi ile transferine sınırlama getirdi. 
     Arjantin Ekonomi Bakanı Domingo Cavallo tarafından yapılan açıklamada, 90 gün süreyle, mevduat sahipleri bankalardan haftada 250 dolar para çekebileceği, ayda 1,000 dolar para transferi yapabileceğini, daha büyük meblağlar için özel izin gerektiğini bildirdi. 
     Bu yöntemle büyük meblağlara varan para çıkışlarının önleneceğini belirten Cavallo, Arjantin'de halkın diğer tasarruflarına kredi kartı, çeklerle ulaşabileceğini kaydetti Buenos Aires'de birçok ATM makinalarında dolar çekilmesi durdurulmuştu. 
     Yaklaşık 132 milyar dolar borcu olan Arjantin'de hükümet milyarlarca doları borç takası ile yeniden yapılandırmaya, harcamaları azaltarak borç yükümlülüğü karşılamayla çalışıyor. 
     Arjantin'de 1989 yılında, mali kriz nedeniyle, halkın bankalardaki mevduatını çekmesini önlemek amacıyla, dönemin devlet başkanı Carlos Menem, bankalardaki mevduatı dondurma kararı almıştı. 
     Arjantinlilerin bankalardaki paralarını çekmesi üzerine Buenos Aires Borsası'nda endeks 10 yılın en düşük seviyesine gerilemişti Arjantin'de halk Ocak ayından bu yana bankadaki mevduatlarının yüzde 17'si olan 14.5 milyar dolar para çekildi. 
     






</TEXT>
</DOC>
