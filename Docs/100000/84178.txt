<DOC>
<DOCNO> 84178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sonspo12.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim "Hüsnü Güreli ile tartıştığım doğru değil" 
</HEADLINE>
<TEXT>

     Galatasaray Teknik Direktörü Fatih Terim, aynı futbolculara talip olan Beşiktaş'ın yöneticilerinden Hüsnü Güreli ile tartıştığı biçimindeki bir habere tepki gösterdi. 
     Sergen, Mondragon ve İstanbulsporlu Murat'a Beşiktaş'ın da talip olması üzerine Hüsnü Güreli'yi arayarak, ''Bunun hesabı sorulacak'' dediği ileri sürülen Fatih Terim, yazılı bir açıklama yaparak, ''Hüsnü Güreli ile uzun yıllara dayanan, saygı ve sevginin eksik olmadığı dostluğumuzu hiçbir gücün bozamayacağı kanaatindeyim'' dedi. 
     Bir gazetenin manşetinde yer alan söz konusu haberi ''dehşet içinde okuduğunu'' ve üzüldüğünü ifade eden Terim, haberde yer aldığı biçimde Hüsnü Güreli ile ne telefonla, ne de karşılıklı görüşme yapmadığını bildirdi. 
     





</TEXT>
</DOC>
