<DOC>
<DOCNO> 61110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/magazin/mag03.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gwyneth Paltrow lezbiyen oluyor 
</HEADLINE>
<TEXT>

Ünlü aktörlerle kısa süreli birliktelikler yaşayan Oscarlı seksi oyuncu, son filminde bir kadınla sevişiyor... 
     NEVSAL ELEVLİ Londra 

     Hollywood’un gözde aktristi Gwyneth Paltrow, yeni filmi The Royal Tenanbaums’da bir lezbiyeni canlandıracak. Mart ayında vizyona girmesi beklenen filmde güzel aktrist, rol arkadaşı Tatiana Abbey’i okşuyor, seviyor ve kucaklıyor. Oscar ödüllü Paltrow, filmde, New York’un yoksul bir mahallesinde ailesi ile birlikte yaşayan başarısız bir oyun yazarını canlandırıyor. 
     Geçtiğimiz günlerde modacı Stella McCartney ile elele sokakta dolaşırken yakalanmasının ardından seksi çok sevdiğini belirten Paltrow, "Erkekler hem yalancı hem devamlı aldatıyor, buna rağmen hayat onlarsız olmuyor" demişti. 
     The Royal Tenanbaums’ filminin çekimleri sırasında filmde rol alan diğer oyuncu Luke Wilson’la birlikte olduğu da öne sürülen Paltrow’un bu ilişkisinin de diğer iliskilerinde olduğu gibi uzun sürmeyeceği belirtiliyor. 
     
     



 MAGAZİN 

















</TEXT>
</DOC>
