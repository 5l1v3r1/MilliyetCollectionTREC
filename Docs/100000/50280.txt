<DOC>
<DOCNO> 50280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/ekonomi/eko05.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Batıklara garantili satış 
</HEADLINE>
<TEXT>

El konulan bankaların satışında devredilen alacaklara garanti ve vergi muafiyeti getiriliyor. Fon’daki bankaların eski sahiplerinin ödemeleri de kolaylaştırılıyor 
     HARUN GÜREK Ankara 

     El konulan bankaların satışını kolaylaştırmak için yasal düzenleme getiriliyor. 
     Tasarruf Mevduatı Sigorta Fonu TMSF , el konulan bankaların satışı sırasında devredilen alacaklara garanti verecek. Bu bankaların sahiplerinin ödeme planı vermesi de kolaylaştırılacak. 
     Bankacılık Düzenleme ve Denetleme Kurulu BDDK , ekonomik kriz nedeniyle zor duruma düşen şirketlerin ayağa kaldırılması için yapılacak yasal düzenlemeye, TMSF bünyesindeki bankaların alacaklarının tahsilatında ya da bankanın satışında karşılaşılan sorunları çözmeye yönelik yasa değişikliklerinin de eklenmesi için çalışma başlattı. 
     Fon devraldığı bu taahhüt ve borçlarla ilgili davalara müdahil olarak katılabilecek. 
     
     Ödeme kolaylığı 
     TMSF’nin alacaklarını tahsil etmek için el konulan bankaların eski sahiplerinden devralacağı gayrimenkul ve menkullerin devir işlemlerinden de vergi alınmayacak. Düzenlemeyle, el konulan bankaların katrilyonlarca liralık alacağının da bu bankalarla birlikte satılması, tahsilatının bankaları satın alan yatırımcılar tarafından yapılması hedefleniyor. 
     Böylece TMSF’den banka almaya talip olan yatırımcıların, kötü alacaklarını devralmaktan kaçınmalarının önüne geçilmesi planlanıyor. 
     



 EKONOMİ 

























</TEXT>
</DOC>
