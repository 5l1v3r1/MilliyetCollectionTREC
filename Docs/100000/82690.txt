<DOC>
<DOCNO> 82690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/dunya/dun02.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka Başbakanı’ndan KADEK açıklaması 
</HEADLINE>
<TEXT>
AB, isme değil eyleme bakar 
     İRFAN KURTULMUŞ Kopenhag 

     1 Temmuz’dan itibaren Avrupa Birliği AB Dönem Başkanlığı’nı Portekiz’den devralacak olan Danimarka’nın Başbakanı Anders Fogh Rasmussen, AB’nin PKK’yı yakından izlediğini belirterek, örgütün adını KADEK olarak değiştirmesiyle ilgili olarak yeni adın da terör listesine girebileceği mesajını verdi. 
     Rasmussen, Aarhus kentinde Danimarka’daki Türk derneklerinin temsilcileriyle bir toplantı yaptı. PKK’nın AB terör listesine alınmasında etkili rol oynayan Rasmussen, örgütün isim değişikliğiyle ilgili bir soruyu cevaplarken, "Bu terör listesi nihai liste değildir. Her zaman değiştirilip genişleyecek bir liste. AB ülkeleri bundan böyle örgüt isimlerine değil, yaptıkları faaliyete bakarak karar verecektir" dedi. 
     Danimarka Başbakanı, AB’ye tam üyelik için kararı Türk hükümetinin vereceğini belirterek, şunları söyledi "Tam üyelik müzakerelerinin başlayabilmesi için Türkiye, insan hakları, demokrasi, düşünce özgürlüğü, idam, etnik haklar ve işkence gibi konularda önemli değişiklikler yapmalı. Gerekli düzenlemeler yapıldığı anda görüşmeler hemen başlayabilir." 
     



 DÜNYA 











</TEXT>
</DOC>
