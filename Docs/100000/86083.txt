<DOC>
<DOCNO> 86083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun19.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu Tulkarim'de 100 kadar Filistinliyi tutukladı 
</HEADLINE>
<TEXT>

     Batı Şeria'nın Tulkarim kentine ve yakınlardaki iki mülteci kampına dün öğleden sonra giren İsrail ordusu, burada yaklaşık 100 Filistinliyi tutukladı. 
     Filistin güvenlik yetkilileri, İsrail askerlerinin kentte ev ev arama yaptıklarını ve İsrail askerlerinin, Filistin Devlet Başkanı Yaser Arafat'ın El Fetih örgütüne bağlı El Aksa Şehitleri Tugayı militanlarının direnişiyle karşılaştığını belirtti. 
     Yetkililer, kentin büyük kesiminde sokağa çıkma yasağının sürdüğünü kaydetti. 
     Bu arada, İsrail askeri radyosu, kente bu sabah itibariyle tank ve zırhlı araç takviyesi yapıldığını, İsrail askerlerinin kentteki '''teröristleri yakalamaya çalıştığını'' bildirdi. 
     





</TEXT>
</DOC>
