<DOC>
<DOCNO> 75865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/ekonomi/eko05.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimi kazandı, hissesi kaybetti 
</HEADLINE>
<TEXT>

Beşiktaş Başkanlığı’na ikinci kez seçilen Bilgili’ye ait Arsan Tekstil şirketinin hisseleri yüzde 5.3 düştü 
     EKONOMİ SERVİSİ 

     İkinci kez Beşiktaş’ın başkanlığını kazanan Serdar Bilgili’nin hem kendi şirketinin hisseleri hem de takımının hisseleri değer kaybetti. 
     Beşiktaş Kulubü Başkanı Bilgili’nin halka açık olan ve seçim öncesi oldukça hareketli günler geçiren Arsan Tekstil şirketinin hisseleri dün birinci seansta yüzde 8’lik artış göstererek 10.100 liraya kadar çıktı. Ancak ikinci seansta gelen k r amaçlı satışlarla Arsan Tekstil hızla değer kaybederek 8.800 liraya indi ve gün içinde yüzde 12.87, kapanış itibariyle de yüzde 5.38’lik düşüş gösterdi. Arsan Tekstil hisseleri 1 Ekim 2001’de 2.000 lira düzeyinde iken 19 Mart’ta 11.750 liraya kadar çıkarak yüzde 487.5’lik değer artışı yaşamıştı. 
     
     Beşiktaş yüzde 3.5 geriledi 
     20 Şubat’ta borsada işlem görmeye başlayan Beşiktaş Futbol Yatırımları hisseleri de dün yüzde 3.51’lik kayba uğradı ve 27.500 liraya indi. 57.500 liradan halka arz edilen hisseler dün bir ara 26.500 liraya kadar indi. Beşiktaş hisselerinin halka arzından bu yana değer kaybı yüzde 57.12 olarak gerçekleşti. 
     



 EKONOMİ 

















</TEXT>
</DOC>
