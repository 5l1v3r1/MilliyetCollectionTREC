<DOC>
<DOCNO> 69073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/guncel/gun07.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Poliste tecavüz skandalı 
</HEADLINE>
<TEXT>

İki polis, adres soran bir kadına tecavüz ettikleri iddiası ile gözaltına alındı. Biri serbest kaldı, diğeri tutuklandı 
     ELVAN EZBER 

     Beşiktaş’ta kendilerine adres soran Rus uyruklu Natalia Öztürk’e ekip otosunda tecavüz ettikleri iddiasıyla gözaltına alınan 2 polisten biri tutuklandı. 
     İstanbul polisi, Şile’de tecavüze uğrayan Leyla Bozacı’nın ardından ikinci bir tecavüz skandalıyla sarsıldı. Savcılığa önceki gün başvuran Öztürk, ekip otosunda 2 polisin tecavüzüne uğradığını öne sürdü. Açığa alınan Beşiktaş İlçe Emniyet Müdürlüğü’nde görevli polisler, suçlamaları reddetti. 
     İfadesine başvurulan Öztürk, bir Türk ile evli olduğunu ve Trabzon’ daki bir film şirketinde çalıştığını söyleyerek, "İş görüşmesi için İstanbul’a gelmiştim. Adres sormak için polis otosuna gittim. Polisler beni gideceğim yere götürebilecek-lerini söyledi. Ancak boş bir alana götürüp tecavüz ettiler" dedi. 
     Polislerden Nihat Yıldız tecavüz’ suçundan tutuklanarak Metris Cezaevi’ne kondu. Diğer polis ise tutuksuz yargılanmak üzere serbest bırakıldı. 
     



 GÜNCEL 



















</TEXT>
</DOC>
