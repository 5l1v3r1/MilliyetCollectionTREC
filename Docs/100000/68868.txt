<DOC>
<DOCNO> 68868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sonspo20.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'nde hedef eksik Galatasaray'ı yenmek 
</HEADLINE>
<TEXT>

     Gençlerbirliği Kulübü Basın Sözcüsü Muammer Akyüz, hafta sonu Galatasaray ile İstanbul'da yapacakları maçı kazanıp taraftarlarına çifte bayram sevinci yaşatacaklarını belirtti. 
     Muammer Akyüz, yaptığı açıklamada, Galatasaray'ı, Şampiyonlar Ligi'nde Liverpool ile oynadığı ve berabere kaldığı maçtan dolayı Gençlerbirliği camiası olarak kutladıklarını bildirdi. Akyüz, şöyle devam etti 
     ''Bir dünya takımı olan ve Türkiye'yi Avrupa'da başarı ile temsil eden Galatasaray, Liverpool karşısında da gösterdi ki, tüm eksiklerine rağmen büyük bir takımdır. Ancak biz ikinci yarıdaki başarımızı Galatasaray ile oynayacağımız maçta da göstermek istiyoruz. Ayrıca her ne kadar puan cetvelinde biraz daha güvenli bir yere geldik gibi görünse de, üç puanlı sistemde bulunduğumuz yer pek de güvenli değil. 
     Gençlerbirliği bu tür maçlarda her zaman iyi oynamıştır. Galatasaray karşısında da galibiyet için oynayacağız.'' 
     






</TEXT>
</DOC>
