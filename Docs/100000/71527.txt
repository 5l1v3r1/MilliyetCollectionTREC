<DOC>
<DOCNO> 71527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sonspo18.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'dan karaborsaya ilginç çözüm... 
</HEADLINE>
<TEXT>

     Galatasaray Kulübü, taraftarlarına karaborsacılardan maç bileti almama çağrısında bulundu. 
     Kulübün resmi internet sitesi ''www.galatasaray.org''da yer alan ve Beşiktaş maçı biletlerinin pazartesi günü tükendiği belirtilen açıklamada, şöyle denildi 
     ''Böyle olunca binlerce taraftarımız biletsiz kaldı. Biletlerin önemli bir bölümünün karaborsacılar tarafından alındığı tahmin ediliyor. Taraftarlarımızın fahiş fiyattan bilet almamaları için kendi aralarında birlik sağlamaları ve maçın başlamasına 2 saat kalana değin karaborsadan bilet almamaları en makul çözüm gibi gözüküyor. 
     Ellerindeki biletleri satamayan karaborsacıların, maça 2 saat kala biletleri gerçek değerine taraftarımıza satmak zorunda kalacağını tahmin ediyoruz.'' 
     






</TEXT>
</DOC>
