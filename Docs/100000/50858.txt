<DOC>
<DOCNO> 50858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/yazar/cemal.html </URL>
<DATE> 2001/11/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kıbrıs ya da uçurumun kenarında politika 
</HEADLINE>
<TEXT>

     Türkiye, soğuk savaş sonrası, Kore'ye asker göndererek NATO üyeliğinin yolunu açmıştı. Bunda Amerika'nın rolü belirleyici olmuştu. 
     Şimdi de 11 Eylül sonrası 
     Afganistan'a asker gönderiyoruz. Amerikan desteğiyle NATO'dan sonra bu kez de Avrupa Birliği'nin mi kapıları açılacak 
     Böyle düşünenler var. 
     Mümkün mü .. 
     İkinci Dünya Savaşı sonrasını izleyen yarım yüzyıllık komünizme karşı savaş döneminde Türkiye'nin stratejik önemi Batı'nın gözünde artmıştı. 11 Eylül sonrası da terörizme karşı savaş dönemi açıldı. 
     Bugün için de öyle anlaşılıyor ki, tek laik ve demokratik Müslüman ülke olarak Türkiye özellikle ABD'nin gözünde değer kazanmaya başladı. 
     Bundan AB de etkilenebilir mi 
     Bu durum akla örneğin Kıbrıs'ı getiriyor. Türkiye haklı olarak Kıbrıs'ta çözüm olmadan Güney Kıbrıs'ın AB'ye alınmasına kesinlikle taraftar değil. Çünkü bu gerçekleşirse, karşısında yalnız Yunanistan'ı değil, aynı zaman da Kıbrıs Rum yönetimini de bulacak. 
     Yani 1 yerine 2 veto 
     AB'nin bu konuda tarihi bir hatası var. Helsinki zirvesinde, "Kıbrıs'ı tam üyeliğe kabul etmek için nihai çözüm şart değil" diyerek yaptı bu yanlışı. Yani arabayı atın önüne koymuş oldu. 
     Niye 
     Çünkü Rum yönetimi, bundan sonra Türk tarafı karşısında hiç kımıldamak ihtiyacını duymadı. Çünkü, AB üyeliği nasıl olsa çantada keklik diye düşünerek herhangi bir esneklik göstermedi. Bu tutum, KKTC Cumhurbaşkanı Denktaş'ın da sertleşmesine yol açtı. 
     AB umduğunu bulamadı. 
     Ancak tutumunu değiştirmiş değil. Ankara'ya, "Gözünün yaşına bakmam çözüm olmasa da Kıbrıs'ı alırım" diyor hala. 
     Bununla da yetinmiyor. 
     11 Eylül sonrası olmasına rağmen Ankara'ya aba altından sopa gösteriyor 
     "Kıbrıs ve Avrupa ordusuyla ilgili tutumunu değiştirmeden, ekonomik krizle baş etmek için ihtiyaç duyduğun ek kaynağa da yeşil ışık yakmam " 
     Ankara da geri kalmıyor. 
     Meydan okuyor AB'ye 
     "Böyle yaparsan, sen de Doğu Akdeniz'de istikrarı unut KKTC ile bütünleşmeye giderim. Seninle ilişkilerimi yeniden gözden geçiririm. Sen de zararlı çıkarsın bu işten." 
     Bu arada Yunanistan'ın tutumu da ilginç. Kenara çekilmiş, AB ile Türkiye'nin kafa kafaya gelişini, sanki taraf değilmiş gibi ağzı kulaklarında izliyor. 
     Bu bir gerilim politikası. 
     Kriz diplomasisi adı da verilebilir. 
     Veyahut 
     Uçurumun kenarında politika 
     Ne zamana kadar .. 
     Gelecek yılın sonuna kadar, Güney Kıbrıs'la ilgili son kararın alınacağı AB zirvesine kadar sürebilir. Taraflar arada bir bulundukları noktanın değişmediğini yüksek sesle tekrarlayabilirler. Birbirlerine meydan okuyabilirler. 
     Ya da kuvvet pozisyonunda oldukları yerleri birbirlerinin gözüne sokabilirler. Örneğin 'Avrupa ordusuyla ilgili 'NATO kartı'nı sallayabilir Türkiye vs... 
     Bu süreç hoş mu 
     Sanmıyorum. 
     Her iki taraf için de öyle. Bu süreç, hem Türkiye'de hem Avrupa'da bizi AB'den dışlamak isteyenlerin değirmenine de su taşıyabilir. 'Kıbrıs davası'nı kaybetmeyelim derken, Avrupa davası kaybedilebilir. Bu durum, Avrupa için de iyi olmayabilir. 
     Çare 
     Uçurumun kenarında politika gütmek yerine makul çözüm yolları aramak daha doğru olur, daha akıllıca olur her iki taraf için de. Dünya zaten yeterince tehlikeli değil mi .. 
     
     







İslam tartışması 


Yalan rüzgarı 


Robertson Irak için zemin mi hazırlıyor 


Kıbrıs ya da uçurumun kenarında politika 


Terim'le dün başbaşa 


Beraat ettim 


YÖK'e ulu çınar dopingi 


Ankara tavrını açık anlatmalı 


Tüpraş’lı tahvil ihracı 


Tema'dan Dünya 2001 Raporu 


Turkcell'in piyasa değeri onda bire düştü 


Devletin iç borcu 100, iç borçtan alacağı 70 


Su akar Bakanlık doldurur 


</TEXT>
</DOC>
