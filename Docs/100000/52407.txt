<DOC>
<DOCNO> 52407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yazar/cetiner.html </URL>
<DATE> 2001/11/15/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kravat ve şampanya .. 
</HEADLINE>
<TEXT>

     Yıl 1954 - 55... Büyük Millet Meclisi'nin Ulus'taki eski binasında tartışmalı, tarihi günlerden biri yaşanıyordu. Bütçe görüşmeleri sırasında Adnan Menderes kürsüye çıkmış "Paşa, Paşa..." diyor. Paşa, İsmet Paşa az sonra aynı kürsüye geliyor heyecanlı Başbakan'a cevaplar veriyor. Karşılıklı bağırışmalar, sıra kapaklarının gürültüleri veya alkışlar. Her şeye rağmen fevkalade kaliteli bütçe kanunu tartışmaları, analizler, tenkitler... Ekrem Alican, Raif Aybar, Turan Güneş, Faik Ahmet Barutçu. Elbette hepsinin üzerinde ustaların ustası Osman Bölükbaşı. 
     Oturum bir ara tatil edildi tartışmalar büyümesin diye. Milletvekilleri Meclis koridorlarına çıktılar, gazetecilerin dolaşabilecekleri yerler ise ayrı yerlerdi. 
     Ben o yıl İstanbul'dan Ankara'ya Cumhuriyet'in muhabiri olarak atanmıştım, görevim Meclis muhabirliğiydi. Ama gazetelerin genellikle bir tane Meclis muhabiri olurdu, kadrolar bugünkü gibi zengin değildi. 
     Koridorlarda kavga acaba devam ediyor mu diye merak içinde, bir ara açık gördüğüm kapıdan içeriye sıyrıldım, kimse farkına varmadı, ben bile Birden kendimi kavgacıların arasında buldum O zaman kuliste merdiven altı diye bir yer vardı ki, baktım Adnan Menderes orada beyaz keten mendili ile alnında biriken terleri kuruluyor. Etrafında birçok milletvekili ha bre liderlerini övüyorlar. 
     - Aman beyefendi mat ettiniz Paşa'yı Harikaydınız 
     Diğer bir köşede İsmet Paşa CHP grup odasına geçecek ama etrafını kuşatan CHP milletvekilleri, onu durduruyor. 
     - Haddini bildirdiniz Menderes'e, Paşam 
     Ben hayret içinde bu konuşmaları izlemeye çalışırken Zafer gazetesinin başyazarı Mümtaz Faik Fenik gördü ve geldi yanıma 
     - Yahu, çocuk sen ne arıyorsun burada. Gazetecilere yasak burası 
     Ve sonra Cumhuriyet'in efsanevi eski temsilcisi Mekki Sait Esen ki, beni çok severdi. 
     - Evladım kravat da takmamışsın Hadi gel seni buradan çıkartalım. 
     İki üstat ağabeyimin himayesinde süklüm püklüm bizim kapıya doğru yürüdüm. Doğru ya ben kravat bile takmamıştım Halbuki burası yüce parlamentoydu. Kapıda bir de baktım meslektaşlarımın bir kısmı hayret, bir kısmı endişe içinde beni bekliyorlar Meğer ben yasağı çiğnemişim. Yüreğim küt küt atıyordu inanınız O günden sonra yaklaşık 50 yıldır yalnız Büyük Millet Meclisi'ne değil görevle resmi yerlere girerken davetlerde, törenlerde hep kravat taktım, sinek kaydı tıraş oldum, kılığıma kıyafetime düzen verdim, şimdi bazıları gibi mesleğimi temsil ederken hırpani olmadım. 
     
Smokinler nasıl raftan indi      Operaya, tiyatroya, davetlere giderken gereğine göre smokin veya koyu renk elbise giymeyi Ankara'da öğrendim. Ankara herhalde Atatürk'ten kalma olacak bu toplumda yaşayanlara birtakım uygar kurallar öğreten okuldu. 
     Hemen ilave edeyim. 27 Mayıs 1960'ta Ankara bir süre altüst oldu İhtilalciler güya sol ya Opera, tiyatro galalarına spor elbiselerle gidilmeye başlandı, smokinler, tuvaletler rafa kalktı Tıpkı demokrasi gibi Ne zamana kadar Taa ki ihtilalin başları birer smokin, eşleri tuvalet yaptırıp, vizon kürk etolleri omuzlarına yerleştirinceye kadar 
     Bütün bunlar bana Genel Yönetmenimiz Mehmet Y. Yılmaz'ın "Neden medeniyet yularını sevmeyiz" yazısı anımsattı. Mehmet Yılmaz kardeşim haklı olarak kazakla blucinle ödül almaya gelenleri ayıplıyordu. Özel veya resmi davetlere oranın ortamına uymayan kıyafetlerle, çamurlu çizmeleriyle, blucinlerle ter kokulu kazaklarıyla gelenler o kadar çoğaldı ki, hangisini anlatsam Medeniyet yularını takmayıp, üstelik takanları da rahatsız edenlerin çoğunun bir de şampanya kadehlerine saldırışlarını görünce insan şaşırıyor 
     







Anayasal sıkıntı 


Kore'den anı 


Afgan halkını kazanmak 


Ecevit Avrupa trenini ikinci kez kaçırmak 


Kravat ve şampanya .. 


Futbol, lokomotif... 


Tıraş özgürlüktür 


Borç tuzağından çıkış 


Askeri zafer sorun oldu 


Türkiye için seve seve.. 


Hukukun bittiği yer 


Umudun yeni adı Umutsuzluk 


Bu yol Brüksel'e çıkmaz 


Defterime düştüğüm notlar 


Dolar hesaben’ gerçek değerine oturdu 


Gezgin İSO’da rövanş alıyor 


</TEXT>
</DOC>
