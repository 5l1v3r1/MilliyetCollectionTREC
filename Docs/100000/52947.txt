<DOC>
<DOCNO> 52947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/sonspo11.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın rakibi Roma, yarın geliyor 
</HEADLINE>
<TEXT>

     Galatasaray'ın Avrupa Şampiyonlar Ligi 2. tur B Grubu'ndaki ilk maçında 20 Kasım Salı günü karşılaşacağı İtalya'nın AS Roma takımı, yarın İstanbul'a gelecek. 
     İtalya Ligi'nin güçlü takımlarından AS Roma, yarın öğle saatlerinde Atatürk Havalimanı'na inecek. AS Roma, akşam da Ali Sami Yen Stadı'nda yapacağı antrenmanla Galatasaray maçının hazırlıklarını tamamlayacak. 
     Bu arada Galatasaray Teknik Direktörü Mircea Lucescu, yarın saat 13.00'de Florya Metin Oktay Tesisleri'nde düzenleyeceği basın toplantısında takımıyla ilgili açıklamalarda bulunacak. 
     Öte yandan Galatasaray'ın transfer etmek istediği Fatih Akyel'in bugün İspanya'da kulübü Real CD Mallorca ile yapacağı görüşmede bonservisini almaya çalışacağı öğrenildi. 
     






</TEXT>
</DOC>
