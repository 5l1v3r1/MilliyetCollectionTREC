<DOC>
<DOCNO> 84617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sontur07.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Başkent Hastanesi'nde... 
</HEADLINE>
<TEXT>

     Sağlık sorunları nedeniyle 13 günden bu yana evinde dinlenmeye çekilen Başbakan Bülent Ecevit ilk kez doktor kontrolünden geçmek üzere hastaneye gitti. 
     Başbakan Ecevit'in doktorları Prof. Dr. Turgut Zileli ile Başkent Üniversitesi Rektörü Prof. Dr. Mehmet Haberal bu sabah Oran'daki eve geldi Hastaneden taburcu olduğu günden beri kontroldan geçmeyip doktorlarıyla telefonda konuşmakla eleştirilen Ecevit böylece bu sabah doktorlarıyla buluşmuş oldu. 
     Oran'daki evde bir süre kalan doktorlar daha sonra saat 10 40'ta Başbakan Ecevit ile birlikte evden çıkarak hastaneye gittiler. 
     Ecevit'in makam otomobili saat 10 50'de Başkent Hastanesi'ne geldi. Ecevit'in hastaneye girişinde kendisine doktorlarının yardımcı olduğu görüldü. 
     Ecevit'in yanında eşi Rahşan Ecevit de bulunuyor... 
     
     Gelişmeleri aktarmaya devam edeceğiz... 

     





</TEXT>
</DOC>
