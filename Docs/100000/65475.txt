<DOC>
<DOCNO> 65475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/guncel/gun02.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç kitapçığında çirkin iddialar 
</HEADLINE>
<TEXT>
Suç, sizi bu ülkeye çağıranda 
İzmir’deki "İsveç İş Kültürü Günü"nde dağıtılan kitapta "Türklerin katliamcı ,Türk kelimesi bir ulusu ifade etmiyor" şeklinde ifadeler yer aldı. İşadamlarımız toplantıyı protesto etti 
     Mert İLKUTLUĞ İZMİR DHA 

     İsveç İş Kültürü Günü" toplantısında dağıtılan "İsveç ve Türkiye" adlı kitapçık skandala yol açtı. "Türklerin Ermenileri ve Kürtleri katlettiği, Türk kelimesinin bir ulusu değil dili ifade ettiği" gibi çirkin ve asılsız iddialar içeren kitapçık, Türk işadamlarının protestosuna neden oldu. 
     Ege Sanayici ve İşadamları Derneği Başkanı Deniz Taner, İsveç Ankara Büyükelçisi Anne Dismorr’a "İsveç Hükümeti ne yapmak istiyor" diye tepki göstererek toplantıyı terk etti. 
     İsveç ve Türkiye arasındaki ticari ilişkileri geliştirmek amacıyla, Ege Serbest Bölgesi Ege Sanayici ve İşadamları Derneği’nin konferans salonunda düzenlenen toplantıya Dismorr, Türk - İsveç İş Konseyi Başkanı İshak Alaton ve Taner başta olmak üzere çok sayıda işadamı katıldı. 
     Açılış oturumundan sonraki sorular bölümünde söz alan Taner, toplantı öncesi dağıtılan ve İsveç Enstitüsü’nün bastırdığı "İsveç ve Türkiye" başlıklı kitaba tepki göstererek "Bizim bir ulus dahi olduğumuzu reddeden bir metnin yer aldığı kitabı, broşürü burada dağıtmakla, İsveç hükümeti nasıl bir maksat güdüyor Bunu lütfedip açıklasınlar" dedi. Taner’in sorusu salondaki Türk işadamlarından alkış alırken Dismorr şu yanıtı verdi 
     "Türkiye’nin bir ulus olmadığına dair bir düşüncemiz kesinlikle yok. Ama azınlıklar ve dil konusunda farklı düşüncelerimiz var. Tepkiler yanlış okumadan kaynaklanıyor. Broşürün amacı ikili ilişkilere zarar vermek değil." 
     
     Toplantıyı terk etti 
     Dismorr’un yanıtı bu kez İsveçli işadamlarınca alkışlanır Taner "Burada durmanın daha fazla anlamı yok" diyerek öfkeli bir şekilde salondan ayrıldı. İstanbul’da 1990 - 1995 arasında İsveç Başkonsolosu olarak görev yapan Büyükelçi Kaj Falkmen’in hazırladığı "İsveç ve Türkiye" adlı kitapçık, İsveç Enstitüsü’nce SI 2000’de yayınlandı. İsveç Başbakanı Göran Persson kitapçığa yazdığı önsözde, 2001’deki AB dönem başkanlığı nedeniyle İsveç Enstitüsü’ne hükümet tarafından AB’ye üye ve aday 27 ülkeyi ele alan kitapçık yazılması görevi verdiklerini söyledi. Persson, tarihi bağların ve bugünkü ilişkilerin anlatıldığını aktarıyor. 
     
Hem sömürü hem hakaret      Ege Sanayici ve İşadamları Derneği Başkanı Deniz Taner, "Türkiye - İsveç" kitapçığına toplantı sırasında göz attığını belirterek şunları söyledi 
     "Gördüklerim karşısında şaşkına döndüm. Biz her dakika başı böyle hakaret, aşağılanma mı göreceğiz Ticari ilişkilere bakarsak da 99 rakamlarına gör 180 milyon dolar ihracat, 1.8 milyar dolar ithalat yapmışız. Bu kadar açık, hiçbir şekilde dünya ticaretinde kabul edilemez. Yani bizi zaten ticari olarak sömürüyorlar bir de bu şekilde aşağlamalarına izin mi vereceğiz " Dış Ekonomik İlişkiler Kurulu DEİK Türk - İsveç İş Konseyi Başkanı İshak Alaton toplantıda İsveç’e övgü yağdırdı. İsveç’in yaşam tarzına, sosyal demokrasisine borçlu olduğunu ifade eden Alaton, "Beni ben yapan İsveç’tir" dedi. 
     
Kitapta neler var      Türkiye’nin Osmanlı İmparatorluğu’ndan bu yana gelişiminin kaleme alındığı kitapda tepki toplayan bölümlerin bazıları şöyle 

</TEXT>
</DOC>
