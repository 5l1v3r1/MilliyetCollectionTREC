<DOC>
<DOCNO> 59422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/yazar/bila.html </URL>
<DATE> 2001/12/28/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Herkes işine... 
</HEADLINE>
<TEXT>

     Radikal gazetesinin gündeme getirdiği, kriz nedeniyle işini kaybedenlerin yeniden iş bulmalarına dönük "herkes işine" kampanyasıyla ilgili çalışmalar son aşamaya gelmiş durumda. 
     Özel sektör adına Odalar Birliği Başkanı Rifat Hisarcıklıoğlu'nun hükümetle yürüttüğü görüşmeler sonucunda, "ek istihdam" için sağlanacak kolaylıklar saptanıyor. 
     İşini kaybedenlerin işlerine dönebilmeleri için Hisarcıklıoğlu'nun hükümetten iki temel talebi var 
     Vergi ve sigorta ertelemesi. 
     Hisarcıklıoğlu, ek istihdamın işletmelere yük getirmemesi gerektiğini vurgulayarak şu değerlendirmeyi yaptı 
     "Kriz sürecinde işini kaybeden insanların yeniden istihdam edilmeleri hem ekonomik, hem de sosyal bir çözüm yoludur. Ancak, zaten zor durumda olan işletmelerin ek istihdam olanağı verebilmeleri için ek yük altına girmemeleri gerekiyor. Bu amaçla biz, hükümetten ek istihdam için vergi ve sigorta primi kolaylığı istiyoruz. Ek olarak işe alınacaklar için vergi ve sigorta primlerinin bir süre ertelenmesi talebimiz var." 
     Hisarcıklıoğlu, taleplerini şöyle bir örnekle açıklıyor 
     "Örneğin 100 işçi çalıştıran bir işletme 10 işçi daha alacaksa, bu 10 kişinin vergi ve sigorta primleri bir süre ertelenecek. Böylece işletmeye ek yük binmeyecek. Tabii bu kolaylık ek istihdam yaratacak işletmelere uygulanacak. Yoksa, eski işçisini atıp yeni işçi alarak bu kolaylıktan yararlanılması söz konusu olmayacak. Örneğin 100 işçi çalıştıran bir işletme 90 işçiye düşüyorsa o zaman bu kolaylıktan yararlanamayacak." 
     Hisarcıklıoğlu, konuyla ilgili bakan ve bürokratlarla yapılan toplantılarda olumlu bir yaklaşım gördüklerini belirtiyor. 
     Devlet Bakanı Kemal Derviş, Devlet Bakanı Tunca Toskay, Maliye Bakanı Sümer Oral, Çalışma Bakanı Yaşar Okuyan, Sanayi Bakanı Kenan Tanrıkulu'yla yaptıkları temaslardan olumlu bir hava aldıklarını vurgulayan Odalar birliği Başkanı, tek yasayla bu sorunun çözülebileceği inancında. 
     İşletmelerin istediği vergi ve sigorta kolaylığı sağlanırsa işe dönüşlerin hızlanacağı kanısı hem hükümette, hem de özel sektörde hakim... 
     
     







Irak sorunu, Kürt sorunu... 


Ah şu Mülkiye... 


Herkes işine... 


2002 için iyimserim, çünkü 2001'den kötüsü olmaz 


Saddam'ın kellesi 


Edebiyat'ta milat tartışması 


Dövize büyük talep olmayacak 


Dünyayı sarsan yıl 


Halkı temsil eden Meclis’i seçmek... 


KOBİ’ler ve süper lig’ 


Çocuklara kıymayın efendiler, sahip çıkın 


"Komünizm lazımsa biz getiririz " 


Generallerin savaşı 


Bilişimcilere taciz mi var 


Eğlenme işinin icrası 


Banka batakçılarına yılbaşı hediyesi 


</TEXT>
</DOC>
