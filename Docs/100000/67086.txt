<DOC>
<DOCNO> 67086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sonspo01.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Afrika Şampiyonası'nda Kamerun 4. kez şampiyon oldu 
</HEADLINE>
<TEXT>

     23. Afrika Futbol Şampiyonası'nda 
     şampiyonluğu, finalde penaltı atışları sonucu Senegal'e 3-2 üstünlük sağlayan Kamerun, 4. kez kazandı. 
     Mali'nin 6 kentinde, 4 grupta toplam 16 takımın katılmasıyla düzenlenen ve 23 gün süren şampiyonanın final maçı, bugün başkent Bamako'da yapıldı. 
     Normal süre ve uzatma dakikaları golsüz eşitlikle tamamlanan karşılaşmanın penaltı atışlarında Kamerun, 5 atışta 3 atışı golle değerlendirirken, Senegal ise 6 atışın 3'ünde başarılı oldu ve Kamerun böylece rakibini 3-2 yenerek, 4. şampiyonluğuna ulaştı. 
     Final maçında Kamerun'un kalesini, Samsunspor kalecisi Allum Buker Ali Uyanık korudu. 
     1984 ve 1988 yıllarında da kupada şampiyon olan Kamerun, bundan 
     önceki kupada, finalde yine penaltı atışları sonucu Nijerya'yı 6-5 yenerek 3. şampiyonluğunu elde etmişti. 
     Finalist 2 takım Kamerun ve Senegal, bu yıl yapılacak 17. Dünya Kupası finallerinde de mücadele edecek. 
     Şampiyonada üçüncülüğü ise dün ev sahibi Mali'yi 1-0 yenen geçen kupanın finalisti Nijerya elde etmişti. 
     






</TEXT>
</DOC>
