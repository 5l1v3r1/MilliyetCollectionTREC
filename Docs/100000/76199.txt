<DOC>
<DOCNO> 76199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/soneko11.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş'ın yeni CEO'su Antonio Bene... 
</HEADLINE>
<TEXT>

     Jan Nahum'un Fiat Uluslararası İş Geliştirme Bölümü Başkanlığı'na getirilmesiyle boşalan Tofaş CEO görevine, Antonio Bene getirildi. 
     Tofaş Türk Otomobil Fabrikası A.Ş'den yapılan açıklamaya göre, şirket Yönetim Kurulu dünkü toplantısında, 1998 yılı Mart ayından itibaren Tofaş Endüstriyel Direktörlüğü görevini yürüten Bene'yi, CEO'luğa atandı. 
     1971 yılında elektromekanik mühendisliği eğitimini tamamladıktan 
     sonra Alfa Romeo'da çalışmaya başlayan Bene, bu şirkette 1982-85 yılları arasında Endüstriyel İşletme Müdürlüğü, 1987 yılından itibaren de Fiat Auto'da Üretim ve Proje Müdürlüğü görevlerinde bulundu. 1997'den sonra Ferrari'de Endüstri Müdürü olarak görev üstlenen Bene, aynı yılın Temmuz ayından itibaren Ferrari ile birlikte Maserati'nin de Endüstri Müdürlüğü görevini yürüttü. Antonio Bene, bu dönem süresince Fiat Coupe, Bravo Brava, Alfa Romeo 155, 145 ve 146, Lancia Dedra 4x4 Turbo, Ferrari 355 ve 550 Maranelo'nun yanı sıra Maserati Coupe 338 gibi önemli modellerin üretimi ve geliştirilmesi görevlerini üstlendi. Evli ve 2 çocuk babası olan 57 yaşındaki Antonio Bene, İngilizce biliyor. 
     






</TEXT>
</DOC>
