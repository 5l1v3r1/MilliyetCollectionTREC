<DOC>
<DOCNO> 63686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/guncel/gun05.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuktan simit alan hapsi boylar 
</HEADLINE>
<TEXT>

Bursa Valiliği’nin aldığı karara göre, 15 yaşından küçük çocuklardan mal ve hizmet alan 6 ay hapisle yargılanacak 
     Bursa Valiliği’nce alınan ve Resmi Gazete’de yayımlanarak yürürlüğe giren karara göre sokakta çalışan 15 yaşından küçük çocuklardan mal veya hizmet alanlar, 6 aya kadar hapis cezası talebiyle yargılanabiliyor. 
     Sokak, cadde, otogar, ATM’ler ve köprü altları gibi yerleri çocukların kullanımına ve barınmasına kapatan karar, 18 yaşın altındaki çocukların, toplu taşıma araçlarında, mezarlıklarda, nik h salonlarında, bar ve diskotek gibi eğlence merkezlerinde, kaldırımlarda, akan trafik içinde çalıştırılmalarını da yasaklıyor. 
     
     Karşı gelene de 6 ay 
     İlköğretim çağındaki çocukların okula devamlarının sağlanması gerektiğini vurgulayan karar, sokakta çalışan ve reşit olmayan çoçuklardan herhangi bir eşya, mal veya hizmet alınmasını da engelliyor. Karara muhalefet edenler ise, 6 aya kadar hapis cezası talebiyle yargılanabiliyor. 
     Buna göre, reşit olmayan, yani 15 yaşından küçük çocukların sattığı simit, mendil, kalem gibi eşyaları alan, para karşılığı otomobillerinin camlarını sildiren, ayakkabısını boyatan kişiler, tespiti halinde h kim karşısına çıkabilecek. 
     Vatandaşların sokakta çalışan çocuklardan para karşılığı bir şey alarak onlara iyilik yaptığını düşündüğünü belirten Bursa Sosyal Hizmetler İl Müdürü Muharrem Yılıkyılmaz da, "Ancak durum böyle değil. Para yardımı çocukların sokakta kalmasının süresini uzatabilir" dedi. 
     



 GÜNCEL 

















</TEXT>
</DOC>
