<DOC>
<DOCNO> 82689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/dunya/dun01.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
80’lik ırkçı manyak komşularını katletti 
</HEADLINE>
<TEXT>

     GÜVEN ÖZALP Brüksel 

     Avrupa’nın duymaktan bile çekindiği aşırı sağcı eğilimlerin yan etkileri kendini göstermeye başladı. Fransa seçimleriyle gündeme gelen, Hollanda’da aşırı sağ eğilimli lider Pim Fortuyn’un öldürülmesine kadar varan olaylar, sıradan vatandaşı da "etkilemeye" başladı. Brüksel’de yaşayan ve ırkçı eğilimleriyle tanınan 80 yaşındaki bir Belçikalı, Le Pen’in yenilmesine ve Fortuyn’un öldürülmesine üzülerek Faslı iki komşusunu öldürdü ve daha sonra ölü olarak ele geçirildi. 
     Hendrik Vyt adlı katil, oturduğu evin birinci katındaki Faslı bir çifti tüfekle öldürdü. Bunun ardından çiftin iki çocuğunu yaraladı. Bununla da yetinmeyerek daireyi ateşe verdi. Ardından kendi dairesine geçen çılgın Belçikalı, olay yerine gelen polisle de çatışmaya girdi. Çatışma sırasında göğsünden aldığı bir yarayla öldü. Saldırganın açılan ateş sonucu mu öldüğü yoksa intihar mı ettiği, yapılacak otopsi sonunda netleşecek. 
     



 DÜNYA 











</TEXT>
</DOC>
