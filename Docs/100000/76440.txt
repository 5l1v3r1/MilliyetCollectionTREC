<DOC>
<DOCNO> 76440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sonspo13.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
RAI "Avrupa Kupası maçları çok pahalı, yayınlayamayız" 
</HEADLINE>
<TEXT>

     İtalyan Devlet Televizyonu RAI, yayın haklarının çok pahalı olduğunu belirterek, FC Inter ve AC Milan'ın UEFA Kupası maçlarını yayınlayamayacağını açıkladı. 
     RAI'nin başkanı Antonio Baldassare, ''Futbol çok pahalı. Inter ve Milan'ın maçlarını satın almak bizi büyük zorluğa sokabilirdi'' dedi. 
     Baldassare ve genel direktör Agostino Sacca, futbol maçları yayın haklarını almanın gerçek bir sorun olduğunu ifade ederek, gerek İtalya Ligi gerekse Avrupa kupalarındaki maçların ücretleri konusunda önlem alınması gerektiği savunuldu. Sacca, ''Bu 2 maç için sunulan sözleşme diğer benzer maçlarınkinin 3 kat daha fazla bir rakamdı. 2 maç için 6 milyar liret yaklaşık 3 trilyon 270 milyar lira . Maçların aynı saatte olup aralarında rekabet olacağını da düşünmek gerekiyordu. Bu yüzden sözleşmeyi onaylamadık. Halbuki Inter-Valencia maçında 1 milyar 700 milyon liret ödemiştik. Bu maçlarda yaşadığımız anormal 
     örneklerden biri'' dedi. 
     Avrupa kupalarında yalnızca UEFA Kupası'nda FC Inter ve AC Milan takımları İtalya'yı temsil ederken, yarı finalde bu akşam FC Inter-Feyenoord Rotterdam ve BV Borussia Dortmund-AC Milan maçları yapılacak. 
     






</TEXT>
</DOC>
