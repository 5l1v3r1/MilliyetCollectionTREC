<DOC>
<DOCNO> 80874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sondun17.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron, Bush'un bakanın katilleri ile ilgili teklifini kabul etti 
</HEADLINE>
<TEXT>

     İsrail kabinesi, ABD tarafından ortaya atılan, İsrail Turizm Bakanı Rehavam Zeevi'nin katillerinin Amerikalı veya İngiliz ajanlarca gözetime alınması önerisini kabul etti. 
     İsrailli yetkililer, Ramallah'taki karargahında yaşayan Filistin lideri Yaser Arafat'ın, etrafındaki İsrail kuşatmasının kaldırılacağına dair bir işaret olarak görülen kararın, İsrail kabinesi tarafından onaylandığını söylediler. 
     ABD Başkanı George Bush tarafından sunulan teklifin, İsrail kabinesinde 8'e karşı 17 lehte oyla kabul edildiği belirtildi. 
     Arafat'ın Ramallah'taki karargahında toplanan Filistin yönetimi, Zeevi'nin katillerini 1 ila 18 yıl arasında hapis cezalarına çarptırmıştı. 
     İsrail yönetimi, Zeevi'nin katillerinin, ancak İsrail'e teslim edildiklerinde adaletle yüz yüze geleceklerini bildirmişti. 
     Bu arada, İsrail askeri radyosu, ABD Başkanı George Bush'un önerisiyle ilgili olarak İsrail Başbakanı Ariel Şaron'u ülkesine davet ettiğini bildirdi. 
     





</TEXT>
</DOC>
