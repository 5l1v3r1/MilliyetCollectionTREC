<DOC>
<DOCNO> 73329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/guncel/gun01.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem sahilleri çok sert vuracak 
</HEADLINE>
<TEXT>

Prof. Dr. Işıkara ve ekibinin 7.5 büyüklüğündeki depreme göre hazırladığı haritada, depremin hangi ilçede, kaç şiddetinde hissedileceği gösteriliyor... 
     ASLI ÖKTENER İstanbul 

     Boğaziçi Üniversitesi Kandilli Rasathanesi Müdürü Prof. Dr. Ahmet Mete Işıkara’nın 7. 5 büyüklüğündeki deprem senaryosunu ilçe bazında gösteren haritasına siyasilerin ilgisi büyük oldu. Haritaya göre İstanbul’un özellikle sahil kesimlerinde olası bir depremin şiddeti 10’a kadar çıkacak. Bu da çok sayıda binanın yıkılması anlamına geliyor. İstanbul’da öncelikle ayakta kalması gereken hastanelerin büyük bölümü de bu bölgede yer alıyor. 
     
     Projeler hazır 
     Geçtiğimiz ay içerisinde başlayan "İstanbul’daki hastanelerin depreme dayanma dereceleri ve güçlendirme projesi" kapsamında, İstanbul’daki 30 Devlet Hastanesi’nden 26’sına ait 323 bina uzmanlarca incelendi. Bunlardan 279’unun acilen güçlendirilmesi gerektiği saptandı ve projeleri hazırlandı. Dünya Bankası adına Toplu Konut İdaresi ile Kandilli Rasathanesi’nin ortak yürüttüğü proje kapsamında hastaneler harita üzerinde işaretlendi. 
     
     Siyasilerden tam destek 
     Siyasilerin depremle ilgili hazırlık konusuna büyük ilgi gösterdiklerini belirten Işıkara, şöyle konuştu "En kısa sürede çalışmalara başlanacağı mesajını aldım. Depreme hazırlanmak küçük küçük adımlardan oluşur. Bu yıl 2 viyadük, 5 hastane, 10 okul, 3 kamu kuruluşu, bu sayının artmasıyla devam eder. Bir bakarsınız ki 5- 6 yılda bütün önemli yapılar güçlendirilir." 
     
     Ek kaynaklar da yaratılır 
     Bu çalışmanın bir Başbakan Yardımcısı’nın öncülüğünde olması gerektiğine dikkat çeken Işıkara, "Kurulan Türkiye Acil Durum Yönetimi Genel Müdürlüğü bünyesinde Dünya Bankası projesi ve diğer kaynaklar da var. Dünya Bankası’ndan katkı var. Tabii ek kaynaklar da yaratılabilir" diye konuştu. 
     
Depremin büyüklüğü ayrı, şiddeti ayrı      Deprem büyüklüğü Deprem anında ortaya çıkan enerji miktarının sismogram ile ölçümüdür. Birimi ise Magnitüd olarak geçer. 
     Deprem şiddeti Depremin yeryüzündeki etkileri, şiddeti olarak tanımlanır. Şiddet ölçüsü, insanların deprem sırasında uykudan uyanmaları, mobilyaların hareket etmesi, bacaların yıkılması ve toplam hasar gibi çeşitli kıstaslar göz önüne alınarak yapılır. Şiddet uzaklık ve zemin cinsi ile bağlantılı olarak değişiklik gösterir. Örneğin Gölcük’teki depremin büyüklüğü 7. 4 iken, şiddeti 10 olmuştur. 
     
İlçe ilçe şiddet dağılımı Adalar 9.0 - 10.0 B. Çekmece 7. 5 - 8. 0 Esenyurt 7. 5 - 8. 5 Avcılar 9. 0 - 9. 5 K. Çekmece 8. 5 - 9. 0 Bakırköy 9. 0 - 9. 5 Bahçelievler 8. 5 - 9. 0 Z. Burnu 8. 5 - 9.0 Güngören 8. 0 - 8. 5 Bağcılar 7. 5 - 8. 0 Bayrampaşa 7. 7 - 8. 0 Fatih 7. 0 - 8. 5 Eminönü 7. 0 - 8. 5 Gaziosmanpaşa 6. 5 - 7. 0 Şişli 6. 5 - 7. 0 K ğıthane 6. 5 - 7. 0 Eyüp 6. 5 - 7. 0 Beyoğlu 6. 5 - 7. 0 Beşiktaş 6. 5 - 7. 0 Şişli Ayazağa 5. 5 - 6. 0 Beykoz 5. 5 - 6. 0 Üsküdar 6. 5 - 7. 0 Kadıköy 7. 0 - 7. 5 Maltepe 7. 0 - 8. 5 Kartal 7. 5 - 9. 5 Pendik 7. 5 - 9. 5 Tuzla 9. 0 - 9. 5      
Kilit noktalarda durum Topkapı Sarayı 6. 5 - 7. 0 Küçük Ayasofya 8. 0 - 8. 5 Galata Köprüsü 6. 5 - 7. 0 Unkapanı Köprüsü 8. 0 - 8. 5 Çapa Cerrahpaşa Hastaneler Bölgesi 8. 0 - 8 . 5 Küçükçekmece Nükleer Araştırma Merkezi 8.5 - 9.0 Dolmabahçe Sarayı 6. 5 - 7. 0 Çırağan Sarayı 6. 5 - 7. 0 Haydarpaşa Numune 6. 5 - 7. 0 Fatih Köprüsü 6. 0 - 6. 5 Botaş 7. 5 - 8. 0 Fenerbahçe Stadı 8. 0 - 8. 5      
     



 GÜNCEL 




















</TEXT>
</DOC>
