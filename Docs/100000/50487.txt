<DOC>
<DOCNO> 50487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/siyaset/siy07.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’den transfer atağı 
</HEADLINE>
<TEXT>

     AYDIN HASAN Ankara 

     DYP lideri Tansu Çiller, partisini merkez sağın bütünleşme adresi olarak göstermek için transfer girişimlerini yoğunlaştırdı. 
     Çiller, daha önce değişik nedenlerle DYP’den kopan özellikle Süleyman Demirel’e yakın isimleri yeniden kendi safına çekmek istiyor. Bu çerçevede DTP’ye yönelik transfer atağı başlatan Çiller, ilk olarak İstanbul politikasında ağırlığı olan Orhan Keçeli ile temas kurdu. 
     Daha önce DYP’de etkin görev yapan Keçeli, bu partiden ayrılarak DTP Genel Başkan Yardımcılığı yapmıştı. Çiller, Demirel’e yakınlığıyla bilinen Keçeli’nin yeniden DYP’-ye geçmesini istiyor. ANAP’tan Eyüp Aşık ile Burhan Kara’yı saflarına katan DYP’ye yine ANAP’tan ayrılan Agah Oktay Güner, Süha Tanık gibi isimlerin geçebileceği kulislerde konuşuluyor. Çiller, Meclis Başkanlığı seçimleri sırasında MHP ile bağlarını koparan Sadi Somuncuoğlu’nun transferi için de girişimde bulundu. 



 SİYASET 














</TEXT>
</DOC>
