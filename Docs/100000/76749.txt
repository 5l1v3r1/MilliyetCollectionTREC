<DOC>
<DOCNO> 76749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/spor/spo06.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇİN’İN ŞAKASI YOK 
</HEADLINE>
<TEXT>

Dünya Kupası’ndaki rakibimiz Çin, sakat olan milli oyuncuların ligde oynatılmasını yasakladı. Federasyon kulüplere yazı göndererek "Milli takımı düşünün" dedi 
     DÜNYA Kupası’nda A Milli Takımımız ile aynı grupta bulunan Çin, sakat futbolcularının finallere kadar iyileşebilmesi için adeta milli seferberlik başlattı. Çin Futbol Federasyonu, yıldız oyuncu Hao Haidong ve kaptan Ma Mingyu’nun da bulunduğu 11 milli futbolcunun sakatlanması üzerine kulüplere yazı göndererek, bu oyuncuların lig maçlarında oynatılmamasını istedi. 
     ÇİN’İ finallere taşıyan teknik direktör Bora Milutinoviç’in, sakat futbolcularla ilgili endişesini belirtmesi üzerine federasyon harekete geçerken, milli takım doktorları da yoğun tedavi uygulanması konusunda kulüplere baskı yapmaya başladı. Milutinoviç de "Eğer tüm oyuncularım sakatlanırsa, finallere yalnız gitmek zorunda kalacağım" diye konuştu. 
     



 SPOR 




























</TEXT>
</DOC>
