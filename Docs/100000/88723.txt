<DOC>
<DOCNO> 88723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sonspo09.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şalvarspor hezimete uğradı 7-0 
</HEADLINE>
<TEXT>

     Burdur'da şalvarlarıyla futbol oynayan kızlardan kurulu Şalvarspor, Bayanlar Ligi ekiplerinden Gemlik Zeytinspor'a 7-0 yenildi. 
     Burdur Valiliği tarafından düzenlenen dostluk maçı için, Şalvarspor ile Gemlik Zeytinspor, Atatürk Stadı'nda karşı karşıya geldi. Maçta deneyimini ortaya koyan ve üstünlüğünü karşılaşma boyunca sürdüren Gemlik Zeytinspor, Şalvaspor'a adeta nefes aldırmadı. Konuk ekip Özge, Elif ve Şeyda'nın attığı 2'şer golle, ilk yarıyı 6-0 önde kapadı. 
     İkinci yarıya Şalvarspor, daha istekli ve atak başlamasına karşın konuk takımın 7. golü Sibel'den geldi. 
     Daha önceki karşılaşmalarda aldığı galibiyetlerini ''timsah yürüyüşü'' yaparak kutlayan Şalvarspor, aldığı ağır yenilgi sonucu, bu kutlamayı gerçekleştiremedi. 
     Dostluk maçının ardından Burdur Valisi Kadir Koçdemir, her iki takımın da futbolcularına da çiçekler verdi. Karşılaşmayı, köylerden gelen çoğunluğu kadın 3 bine yakın seyirci izledi. 
     





</TEXT>
</DOC>
