<DOC>
<DOCNO> 50131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/spor/spo03.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
SERGEN Lazio takibinde 
</HEADLINE>
<TEXT>

İtalyan kulübü, Teknik Direktör Zaccheroni’nin hayran olduğu yıldız oyuncuya kancayı taktı 
     ORHAN YILDIRIM 

     ŞAMPİYONLAR Ligi’nde yıldızı yeniden parlayan Sergen’e, Avrupa’dan teklif gelmeye başladı. Galatasaray ile aynı grupta yer alan İtalyan Lazio’nun Teknik Direktörü Zaccheroni’nin, bu futbolcuya hayran olduğu belirtildi. Bunun üzerine Lazio’nun, Sergen ile temasa geçtiği, ancak Sarı - Kırmızılı futbolcudan yanıt alamadığı bildirildi. 
     SERGEN’İN, Lazio’nun teklifine pek sıcak bakmadığı öğrenildi. Yıldız oyuncu konuyla ilgili olarak, "Yurt dışında oynamayı elbette isterim. Ancak teklifi yapan kulübün, Galatasaray’dan daha büyük olması gerekir. Çünkü Galatasaray da, Avrupa’nın büyükleri arasında" dedi. Lazio’nun Sergen’in transferi konusunda ısrarcı olduğu ifade edildi. 
     
Her şey para değil Galatasaray’ın geçen yıl 30 milyon doları aşan maliyeti 12 milyon dolara geriledi, ama zaferler daha da büyüdü 
     VEDAT DANACI 

     GALATASARAY’DA, maliyet azalmasına rağmen başarı büyümeye başladı. Sarı - Kırmızılı takımda geçtiğimiz yıl futbolcuların toplam değeri 30 milyon doları aşıyordu. Ancak, Galatasaraylı yöneticilerin, ekonomik kriz nedeniyle bütçe kısıtlamasına gitmesi ve ucuz oyuncuyu tercih etmesi üzerine, bu rakam 12 milyon dolara kadar düştü. 
     HAGİ’YE 3.5, Jardel’e 3, Taffarel ve Popescu’ya 2.5’ar milyon dolar yıllık ödenirken, yeni transferlerde rakkamlar büyük düşüş gösterdi. Yönetim, Perez’e 900, Victoria’ya 140, Sergen’e maç başına 900, Mondragon’a 600 ve Fleurquin’e 550 bin dolar ödeyecek. Böylece maliyet geçen yıla oranla otomatikman üçte bire yakın azaldı. 
     
Haydi hayırlısı      ŞAMPİYONLAR Ligi’nde ikinci tur kuraları bugün İsviçre’nin Cenevre kentinde çekilecek ve temsilcimiz Galatasaray’ın mücadele vereceği grup belirlenecek. TSİ 13.00’te başlayacak kura çekiminde Sarı - Kırmızılılar, üçüncü torbada yer alacak. 
     
1. TORBA B.MÜNİH R.MADRID BARCELONA JUVENTUS      
2. TORBA LIVERPOOL DEPORTIVO NANTES PANATHINAIKOS      
3. TORBA M.UNITED ARSENAL GALATASARAY PORTO      
4. TORBA ROMA B.LEVERKUSEN S.PRAG BOAVISTA      
Şampiyonlar Ligi istatistiği      En başarılı BARCELONA 
     1. tur sonunda Barcelona 15 puanla zirvede yer aldı. Galatasaray klasmanda 13. sırada yer bulurken, Fenerbahçe sıfır çektiği için dibe yerleşti. Fenerbahçe ile birlikte Anderlecht ve S.Moskova galibiyet alamayan, B.Münih, Liverpool ve Deportivo da yenilgi ile tanışmayan ekipler oldu. 
     ŞAMPİYONLAR Ligi’ndeki 6 maçta toplam 14 gol atan Bayern Münih en golcü takım oldu. En az golü ise rakip fileleri 3 kez havalandıran Fenerbahçe attı. Gruplarda en çok golü Spartak Moskova 16 , en az golü ise Panathinaikos, Liverpool, Sparta Prag, FC Nantes 3 yediler. 
     
PUAN DURUMU TAKIMLAR O G B M A Y P 1- Barcelona 6 5 - 1 12 5 15 2- B. Münih 6 4 2 - 14 5 14 3- R.Madrid 6 4 1 1 13 5 13 4- Panathinaikos 6 4 - 2 8 3 12 5- Liverpool 6 3 3 - 7 3 12 6- B.Leverkusen 6 4 - 2 10 9 12 7- S.Prag 6 3 2 1 10 3 11 8- Nantes 6 3 2 1 8 3 11 9- Juventus 6 3 2 1 11 8 11 10-M.United 6 3 1 2 10 6 10 11- Porto 6 3 1 2 7 4 10 12-Deportivo 6 2 4 - 10 8 10 13-GALATASARAY 6 3 1 2 5 4 10 14-O.Lyon 6 3 - 3 10 9 9 15-Roma 6 2 3 1 6 5 9 16-Arsenal 6 3 - 3 9 9 9 30-Anderlecht 6 - 3 3 4 13 3 31-S.Moskova 6 - 2 4 7 16 2 32-FENERBAHÇE 6 - - 6 3 12 -      
     
Ofsayt kralı Ümit Karan      GALATASARAYLI Ümit Karan, Şampiyonlar Ligi’nde en çok ofsayta düşen futbolcu oldu. Milli futbolcu 15 kez yan hakeme takılırken, onu 13 kez ile R. Mallorca’dan Alberto Luque ve 12 kez ile B.Dortmund’dan Jürgen Kohler izledi. Fenerbahçeli Johnson gördüğü kırmızı kart yüzünden 9, Rapajiç ise üç sarı kart nedeniyle yine 9 oyuncu ile birlikte hırçınlar sıralamasında zirveye çıktı. 
     LİVERPOOLLU Heskey’in 29 kez faul yaptığı ve ilk sırayı aldığı Şampiyonlar Ligi’nde Fenerbahçeli Abdullah 21 faulle üçüncü, Galatasaraylı Emre Aşık ise 19 faulle 9. oldu. Bayern Münihli Elber ve Juventus’tan Trezequet, rakip fileleri 6’şar kez havalandırarak en golcü oyuncu unvanını aldılar. Roma’nın Arjantinli yıldızı Batistuta, en çok şut çeken 15 oyuncu oldu. 
     
Lucescu sıkıntıda      RUMEN hoca, bugünkü Bursa maçı öncesinde cezalı ve sakat oyuncular yüzünden sahaya çıkaracağı on bir için zorluk çekiyor. Sarı - Kırmızılı ekipte, Bülent, Perez ve Capone’nin dışında sarı kart cezalısı Emre, Kolombiya’ya giden Mondragon’un forma giyemeyecek olması sıkıntıyı artırdı. 
     GALATASARAY’DA ayrıca sakatlıkları nedeniyle ağrıları bulunan Hasan Şaş ve Sergen için bugün yapılacak son kontrollerin ardından kesin karar verilecek. Hakan Ünsal tamamen iyileşirken, Erhan Namlı ile üçüncü kaleci Mehmet de Bursaspor maçı kadrosuna alındı. 
     
Bursa’da kamp      SARI - Kırmızılı takım dün sabah yaptığı hafif çalışmadan sonra Bursa’ya gitti. Deniz otobüsü ile Mudanya’ya ve otobüsle Bursa’ya geçen Galatasaray kafilesi kampa girip, maç saatini beklemeye başladı. Bu arada yöneticiler, Bursa Orhangazi’de Galatasaraylılar Derneği’nin açılışına katıldılar. 
     
"Erteleme istemez"      BURSASPOR maçının ertelenmesine Galatasaraylı futbolcuların karşı çıktığı öğrenildi. Sarı - Kırmızılılar’ın, PSV karşılaşmasından önce yöneticilere "Kimseye boyun eğmeyelim. Çıkıp oynayalım. Zaten milli maç için pazartesi günü toplanacağız. Bu şekilde iki gün tatil yapmış oluruz" dedikleri bildirildi. 
     
Koeman övdü      HOLLANDA Milli Takımı formasını uzun yıllar giyen ve şu an PSV’de yardımcı antrenörlük görevini yapan Erwin Koeman, Galatasaray’ın yüreğiyle kazandığını söyledi. Genç antrenör "Türk futbolunun son dönemdeki çıkışının ana nedeni bu. Her şeyinizi ortaya koyuyorsunuz. PSV’li futbolcular ise maalesef yürekleri ile oynamadılar" diye konuştu. 
     
Bursa - G.Saray      SÜPER Lig’de 11. haftanın açılış maçında bugün Galatasaray, Bursaspor deplasmanında galibiyet arayacak. Atatürk Stadı’nda 20.00’de başlayacak maçı Metin Tokat yönetecek. Ev sahibinde sakat İlhan, Sarı - Kırmızılılar’da ise cezalı Emre, sakat Capone, Perez, B.Bülent oynayamayacak. Müsabakayı DigiTürk naklen yayınlayacak. Galatasaray’ın şu on birle sahaya çıkması bekleniyor Kerem - K.Bülent, Vedat, Fleurquin, Victoria - Suat Sergen , Ayhan, Ergün, Horvath Hasan Şaş - Ümit Karan, Arif. 
     
     



 SPOR 
























</TEXT>
</DOC>
