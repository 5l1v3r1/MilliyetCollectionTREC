<DOC>
<DOCNO> 56532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/guncel/gun01.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya İnsan Hakları Günü'nü "Manisa ayıbı"yla kutladık 
</HEADLINE>
<TEXT>
Elma dersem çık armut dersem kaç 
Manisalı gençlere işkence yapan polis memurları, yeniden ifade vermeleri için Emniyet tarafından 6 aydır aranıyor ama 'bulunamıyor' 
     ERSAN ATAR Ankara 

     Dünya İnsan Hakları Günü nedeniyle, özellikle devletin üst kademelerince verilen mesajlarda, Anayasa'nın 2. maddesindeki "insan haklarına saygı" vurgulanırken, Manisa'daki işkenceci polislere ceza verilmemesi ve işkenceden mahk m olan bakan danışmanının görevini sürdürmesi, bu mesajlarla büyük tezat oluşturdu. "Manisalı Gençler"e işkence yapan polisler hakkındaki yargılama sonunda Yargıtay Ceza Genel Kurulu, işkence suçunun işlendiğini saptadı, ancak İçişleri Bakanlığı'nın aynı görüşte olmadığı ortaya çıktı. 
     
     TANTAN ONLAR SUÇSUZ 
     DSP Bursa Milletvekili Ali Arabacı, dönemin İçişleri Bakanı Sadettin Tantan'a, "Bu polisler için idari soruşturma yapılıp yapılmadığını" sordu. Tantan'ın, cevabının satır arasında ilginç bir bilgi yer aldı. Tantan, dönemin Manisa Emniyet Müdürü Kemal İskender hakkında soruşturma açılmasına gerek olmadığını anlattıktan sonra, suçlu bulunan polislerin idari olarak "suçsuz" olduklarını içeren şu bilgiyi verdi "İşkence yaptıkları iddia edilen diğer 10 görevlimiz hakkındaysa, Manisa İl Polis Disiplin Kurulu'nun 20.06.1999 gün ve 96 38 sayılı kararı ile 'ceza tayinine mahal olmadığına' karar verilmiştir." 
     
     ZAMAN MI KAZANIYORLAR 
     Haklarındaki yargılama halen Manisa Ağır Ceza Mahkemesi'nde devam eden polisler yeniden ifadelerinin alınması için yaklaşık 6 aydır aranıyor, fakat tüm aramalara rağmen bir türlü "bulunamıyor." Polisler hakkında daha önce beraat kararı veren Manisa Ağır Ceza Mahkemesi'nin, Yargıtay Ceza Genel Kurulu'nun "mahk miyet" yönündeki kararına uyup ceza vermekten başka seçeneği kalmadı. Ancak polislerin duruşmaya katılmamaları, "Davayı zamanaşımına uğratmaya mı çalışıyorlar " sorusunu gündeme getirdi. 
     
Tanıdık yüzler de var      Ankara 2. Ağır Ceza Mahkemesi de, 10 yıl süren yargılama sonunda, 4 polis memurunu, Hacettepe Üniversitesi öğrencisi Birtan Altınbaş'a, işkence yaptıkları için mahk m etti. Bu polislerden biri Başbakanlığın bile yakından tanıdığı İbrahim Dedeoğlu’ydu. 
     
     Geçici personelmiş 
     Mahkeme, Dedeoğlu'na 4 yıl 5 ay verdi. Ancak Dedeoğlu'nun, MHP'li Faruk Bal'ın başında bulunduğu Devlet Bakanlığı'ndaki danışmanlık görevi, kesintiye uğramadı. Bal ise "Dedeoğlu danışmanım değil, geçici personel" dedi. 
     



 GÜNCEL 






















</TEXT>
</DOC>
