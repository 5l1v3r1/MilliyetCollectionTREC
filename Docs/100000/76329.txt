<DOC>
<DOCNO> 76329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/yasam/yas02.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Her kitlede panik yapmayın 
</HEADLINE>
<TEXT>

Prof. Dr. İsmet Taşdelen, "Tümör çıktı diye tetkik bile yaptırmadan bir gün sonra ameliyat olmayın. En iyi tedavi kurumunu saptayın" dedi 
     BURSA DHA 

     BURSA’DA, Uludağ Onkoloji Dayanışma Derneği’nin ONKO-DAY düzenlediği toplantıda, meme kanseri ele alındı. Uludağ Üniversitesi Tıp Fakültesi Genel Cerrahi Anabilim Dalı öğretim üyesi Prof. Dr. İsmet Taşdelen, "Tümör ortaya çıktı diye tetkik bile yaptırmadan ameliyat olmak sakıncalıdır" dedi. Taşdelen, üç santimetrenin altındaki kitlelerin çıkarılmasında memenin tamamen alınması yerine değişik yöntemler uygulandığını söyledi. 
     
     Yılda bir mamografi çektirin 
     DOÇ. Dr. Uğur Topal da 40 yaşından sonra her kadının ayda bir elle muayenenin yanı sıra yılda bir kez doktora giderek mamografi çektirmesi gerektiğini kaydederek şöyle dedi "Yılda bir kazak eksik alın, bunun yerine yılda bir kez mamografi yaptırın. Çünkü çok fazla pahalı olmayan bu tetkiki yaptırmak hayatınızı kurtarabilir. Uludağ Üniversitesi’nde mamografi yaptırmanın ücreti sadece 40 milyon lira." 
     



 YAŞAM 






















</TEXT>
</DOC>
