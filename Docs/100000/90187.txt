<DOC>
<DOCNO> 90187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sonspo14.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya - Paraguay maçı Almanya'da reyting rekoru kırdı 
</HEADLINE>
<TEXT>

     17. Dünya Kupası finallerini 
     Almanya'da naklen yayınlayan ARD Televizyonu, dün 2. turda Almanya'nın Paraguay'ı 2-1 yendiği maçta, reyting rekoru kırdı. 
     GFK Televizyon Reyting Kurumu'ndan yapılan açıklamada, karşılaşmanın Almanya saatiyle sabah 08.30'da yayınlanmasına karşın 87.7 reyting aldığı ve bunun bir rekor olduğu bildirildi. 
     Dünkü maçın yaklaşık 18 milyon evde izlendiğini ortaya koyan GFK, bu rakama, karşılaşmayı uydu anteniyle izleyenlerin dahil olmadığını açıkladı. 
     18 milyon evin yanı sıra sabah saatleri olmasına karşın Almanların 
     önemli bir bölümü de karşılaşmayı bar ve kafe gibi toplu bulunulan yerlerde izledi. 
     Yetkililer, Avrupa ve Dünya Kupası maçlarında her zaman reyting açısından rekorlar kırıldığını, ancak bu yılki Dünya Kupası'nda tüm TV reyting rekorlarının altüst olduğunu belirtirlerken, reytinglerin, Almanya'nın kupada daha önce yaptığı Kamerun maçında 77.7, Suudi Arabistan maçında 75.4 ve İrlanda Cumhuriyeti maçında da 73.2 olarak belirlendiğini kaydettiler. 
     





</TEXT>
</DOC>
