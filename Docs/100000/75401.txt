<DOC>
<DOCNO> 75401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/guncel/gun01.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Cheney’yi koruyan ekip 
</HEADLINE>
<TEXT>
PKK’yı bitirdiler, VIP’e terfi ettiler 
Yıllarca dağlarda terör örgütü PKK’yla mücadele eden Özel Harek t timleri, şimdi tehdit altındaki önemli isimlerin güvenliğini sağlıyor... 
     TOLGA ŞARDAN Ankara 

     Emniyet Genel Müdürlüğü bünyesinde PKK ile mücadele amacı ile 1993’te işlevleri genişletilen Özel Harek t timleri, terörde sağlanan başarının ardından VIP koruma görevine ağırlık vermeye başladı. Yıllarca dağlarda PKK’ya yönelik operasyonlara katılan personel, şimdi yüksek tehdit altındaki kişilerin korunmasında’ görev alıyor. Gölbaşı’ndaki özel tesislerinde haftanın yedi günü 8 - 10 saat arası eğitim yapan özel timciler, yedi ayrı grup halinde çalışıyor. 
     
     Yedi yıl tecrübe şart 
     Özel timciler teçhizatlı ve teçhizatsız olarak günde ortalama 5 - 10 kilometre koşarak kondisyon sağlıyor. Aikido ve tekvando eğitimi alan özel timciler atış ve kondisyon ağırlıklı spor eğitimi ile üst düzey VIP koruması için donatılıyor. Ayrıca kaçırma, suikast ve rehine kurtarma operasyonları için de eğitim alıyorlar. Bu timlerde görev alacak personel, en az yedi yıllık özel timciler arasından seçiliyor. Doğu ve Güneydoğu görevini yapmış olma koşulu da aranan özellikler arasında. 
     
     Tüm örgütleri tanıyorlar 
     Timcilerin her birinin devlete yıllık maliyeti ise 5 bin dolara ulaşıyor. Özel timciler son iki yıldır Türkiye’ye gelen yabancı devlet adamlarının korunmasında da önemli görev alıyor. Konuk devlet adamlarının Türkiye’ye gelişinden önce oluşturulan özel VIP koruma timine söz konusu devlet adamının hangi terörist grubun tehdidi altında olduğuna ilişkin bilgi ve eğitim veriliyor. 
     



 GÜNCEL 
























</TEXT>
</DOC>
