<DOC>
<DOCNO> 76983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/soneko06.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasadaki madeni para 1.5 trilyon lira arttı 
</HEADLINE>
<TEXT>

     Darphane, Mart ayında tedavüldeki madeni para miktarını yüzde 3.2 oranında artırdı. Bu artışla tedavüldeki bozuk para tutarı 47.8 trilyon liraya ulaştı. Mart ayında 18 milyon 101 bin adet madeni para tedavüle verildi. 
     Şubat ayında 17 milyon 936.5 bin adet madeni para tedavüle verilmişti. Söz konusu rakamlar adet bazında yüzde 0.9'luk artışı ifade ediyor. 
     Öte yandan, Mart ayında Darphane Şubat ayında olduğu gibi 25 bin liralık madeni para basmadı. 
     6 milyon 212 bin adet 50 bin liralık, 11 milyon 889 bin adet de 
     100 bin liralık madeni parayı piyasaya süren Darphane, toplam 18 
     milyon 101 bin adet bozuk parayı piyasaya vermiş oldu. 
     Öte yandan, Mart ayında tedavüle verilenlerle birlikte tedavüldeki 100 bin liralık miktarı 288 milyon 638.5 bin adede çıktı. 
     Piyasadaki 100 bin liralıkların değeri de 28 trilyon 863 milyar lirayı buldu. 
     Piyasada bulunan 50 bin liralık madeni para miktarı da 12 trilyon 318 milyar liralık bir değer oluşturuluyor. 
     Mart ayında da basılmayan 25 bin liralıkların piyasadaki tutarı da 6 trilyon 645 milyar lira olarak hesaplandı. 
     






</TEXT>
</DOC>
