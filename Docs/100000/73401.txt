<DOC>
<DOCNO> 73401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yazar/zbirand.html </URL>
<DATE> 2002/03/19/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türkiye Irak’ta seyirci kalamaz 
</HEADLINE>
<TEXT>

     Washington 
     - ABD Başkan Yardımcısı D. Cheney bugün Ankara’ya geliyor. Başkan yardımcılarının 
     bu tip gezileri genelde semboliktir. Fazla da ilgi doğurmaz. Ancak bu defa durum çok farklı. 
     Hem Cheney’nin kişiliği, gölge Başkan 
     olarak nitelenmesi, hem de yüklendiği misyon, 
     12 ülkeyi kapsayan geziyi ön plana çıkarttı. 
     Cheney tura başlarken gündeminde öncelikli 
     olarak Irak sorunu vardı. Dolaşacağı ülkelerin liderlerini, Saddam Hüseyin rejiminin neden değiştirilmesi gerektiğine ikna etmeyi planlamıştı. Gündemin ikinci derecedeki konusu da Afganistan idi. 
     Ancak şimdi durum değişti. 
     Filistin-İsrail çatışmasının boyutları öylesine büyüdü ki Cheney’nin gündemindeki sıralamada ön plana Orta Doğu 
     çıktı. İsrail bu savaşı giderek genişletiyor. Amaçları, Arafat’ı pes ettirmek. Diz çökerttikten sonra da barış görüşmelerine başlamak. Ancak Filistinli gruplar boyun eğmiyorlar. İsrail üstlerine 
     yürüdükçe saldırılarını arttırıyorlar. 
     Eğer ABD araya girmez ve İsrail’in sertlikten yana olan Başbakanı Şaron’u frenlemezse, 
     savaşın boyutları daha da büyüyecek. 
     ABD, Şaron’un ileri gittiği görüşünde. Gidişe son verilmezse, Washington hem Afganistan, hem de Irak için ihtiyaç duyduğu Arap desteğini sağlamakta çok zorlanacak. Bundan dolayı da ağırlık İsrail’e kayıyor. 
     Ankara’daki görüşmenin sıralaması da 
     Irak-Orta Doğu ve Afganistan olarak değişti. 
     
Türkiye sıkıştı, ancak fazla seçenek yok      Türkiye’nin Irak’a yönelik bir operasyon yapılmasından dolayı 
     rahatsızlık duyması son derece doğaldır. Zira ne olursa olsun, böyle bir operasyon ekonomide yeni daralmalar yaratacak, 
     dolar kurunu etkileyecek, sonuçta 
     bu ülkeye zarar verecektir. 
     Ayrıca, siyasi açıdan da risk doludur. ABD’nin senaryosu hesaplandığı gibi gerçekleşmez ve 
     Irak’ta bir iç çalkantı başlarsa, bundan en büyük 
     zararı yine Türkiye görecektir. 
     İşte bu nedenlerle, Ankara Washington’un 
     elini tutmaya çalışmaktadır. 
     Ancak Türkiye ne kadar itiraz ederse etsin, 
     Bush yönetiminin politikalarını değiştirebilecek 
     gücü bulunmamaktadır. Dolayısıyla, Ankara 
     "zararın neresinden dönülse k rdır" hesabıyla hareket etmek zorunda kalacaktır. 
     Şimdi gelin, bir de madalyonun öbür tarafına bakalım. Önlenemeyeceğine göre, olası bir harek tın Türkiye’ye sağlayabileceği yararları inceleyelim. 
     Türkiye bu harek ta, İncirlik Üssü’nün kullanılması izni, hava sahasının ABD uçaklarına açılması, gerekiyorsa komuta kontrol merkezinin buraya taşınması ile katkıda bulunacaktır. Türk askerinin 
     fiilen Irak’a girmesi zaten söz konusu değildir. 
     Böyle bir çerçevede iki senaryo ile karşı karşıya kalınacaktır 
     1. İyi senaryo 
     ABD, binlerce askerin katılmasına gerek kalmadan, Saddam’ı içerideki güçler vasıtasıyla düşürmeyi başarır, böylece kan dökülmez ve bir savaş durumuyla karşı karşıya kalınmadan Irak’ta bir nöbet değişimi yaşanır. 
     Ancak önemli olan, Saddam sonrasının iyi hesap edilmesi ve Bağdat’ta kurulacak yeni bir rejimde kimlerin yer alacağının önceden kesinleştirilmesidir. Irak’ı yönetecek yeni düzende Türkmenlerin de yer 
     alıp alamayacaklarının anlaşılması şarttır. 
     2. Kötü senaryo 
     ABD, tüm gücüyle, Irak’a girer ve karşısında Taliban değil, dişli bir Saddam ordusu bulur. Kan gövdeyi götürür, savaş ülkenin her yanına yayılır. Kürtler ve Şiiler göçe zorlanır. Bu durumda da 
     İran ve Türkiye, Kuzey Irak’a müdahale ederler. 
     
Saddam sonrası istikrar gelirse...      Felaket senaryosunu bir yana bırakmak istiyorum. Zira varsayımlar ve komplo teorilerinden başka 
     bir veri yok. Boşa tartışmış oluruz. 
     Ben birinci senaryo gerçekleşirse, bunun Türkiye’ye yararı olup olmayacağına baktığım zaman farklı bir manzarayla karşılaşıyorum. 
     Bugünkü ambargo durumunun devamı Türkiye’nin lehine değildir. Gerilim sürmekte, Irak ile yeterince ticaret yapılamamakta ve karşılıklı güvensizlikten kurtulunamamaktadır. Türkiye ne kadar istese dahi, ABD 
     ve uluslararası ilişkiler nedeniyle 
     Irak’a yaklaşamamaktadır. 
     Saddam yerine başka bir rejimin kurulması ise, yepyeni bir açılımı da beraberinde getirebilir. 
     Bağdat’ta, ülkenin temel akımlarını temsil 
     eden güçlerden oluşturulmuş Türkmenler dahil 
     bir koalisyon, demokratik bir yönetim, 
     Türkiye açısından çok yararlıdır. 
     Ambargolardan kurtulmuş, korkuların 
     kol gezmediği ve zengin bir Irak, Türkiye için 
     bulunmaz bir nimet olur. 
     ABD’yi durduramayacağımıza göre, bari 
     biraz da madalyonun olumlu tarafına bakalım... 
     
     







Saddam yerine asker 


Demokrat Mesut 


Bakan Oral'ın yanıtı 


Bunca kan banyosu yaşanırken, bir de Irak mı .. 


Yalnız kovboy 


Türkiye panik atakta 


Cumhurbaşkanının yetkileri daralsın da... 


Kim kimi ikna edecek 


AB, Türkiye’den ne bekliyor 


İşadamı kapkaççıyı neden vurdu 


Ankara Cheney'ye hazır 


Erkan Mumcu ve Derviş birlikte siyaset yapsalar 


Züğürt Ağa Londra’da bir milyoner yarattı 


Durmuş’un vakfı ilerliyor 


</TEXT>
</DOC>
