<DOC>
<DOCNO> 99544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/spor/spo07.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ATLETİZM MUTLU 
</HEADLINE>
<TEXT>

Gençlik ve Spor Genel Müdürü Kemal Mutlu, atletleri hiç yalnız bırakmıyor, diyar ve sınır tanımadan, yorulmadan bir organizasyondan diğerine koşuyor 
     SEDAT HARDAL 

     GENÇLİK ve Spor Genel Müdürü Kemal Mutlu, Türk atletizminin geleceği ve mutluluğu için seferber oldu. Yakın çevresine sık sık işlerinin yoğunluğu ve genel müdürlükteki nefes aldırmayan trafikten dert yanan Mutlu, atletizm uğruna sağlığını tehlikeye atıyor. 16 - 21 Temmuz tarihleri arasında Jamaika’nın başkenti Kingston’da yapılan Dünya Gençler Atletizm Şampiyonası’na Kafile Başkanı olarak giden Mutlu, gidiş - dönüş 30 saat süren bu yolculuğun yorgunluğunu henüz üzerinden atamadan ayağının tozuyla yine yollara düşüyor. 
     ALMANYA’NIN Münih kentinde 6 - 11 Ağustos tarihleri arasında yapılacak Avrupa Atletizm Şampiyonası’na katılacak kafileye de başkanlık yapacak olan Mutlu, bu hafta sonu yardımcısı Nuri Demirci, Atletizm Federasyonu Başkanı Mehmet Yurdadön, Genel Sekreter Ayhan İnanlı, antrenörler Edip Akarsu, Ertan Hatipoğlu, Yücel Kop ve şampiyonada mücadele edecek 8 sporcu ile yorucu bir yolculuğa daha çıkacak. Genel Müdür Kemal Mutlu’nun diyar ve sınır tanımayan bu atletizm sevgisi spor camiası tarafından taktirle karşılanıyor. 
     



 SPOR 





















</TEXT>
</DOC>
