<DOC>
<DOCNO> 59178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/dunya/adun.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya çıldırırsa 
</HEADLINE>
<TEXT>

Uzmanlar Saddam’ın elindeki kitle imha silahlarını Türkiye dahil birçok ülkeye karşı kullanabileceği uyarısını yapıyor 
     Yasemİn Çongar Washington 

     Afganistan’da Taliban yönetimini yüz gün içinde deviren harekatın başarısı, Washington’da, Irak lideri Saddam Hüseyin’in de benzer bir harekatla, kısa süre içinde devrilebileceğini savunanların "korosunu" giderek genişletirken, bu koroya katılmayanlar, Saddam’ın elindeki kitle imha silahlarını kullanabileceğini hatırlatıyorlar. 
     Irak liderinin kendisini devirmeye yönelik bir harekat sırasında, hedefleri arasında Türkiye de sayılıyor. ABD Dışişleri Bakanı Colin Powell’ın, geçen hafta, Irak ile Afganistan’ın eş tutulmasına karşı yaptığı açıklamalar ardından, dünkü "The Washington Post" gazetesinde yayınlanan bir yorumda da, iki ülkenin siyasi ve askeri gerçeklerinin birbirinden çok farklı olduğu vurgulandı. 
     
     Saddam’ın ordusu Taliban’a benzemez’ 
     Clinton yönetiminin son döneminde, Ulusal Güvenlik Konseyi’nde Türkiye ve bölgesinden sorumlu olarak çalışan ve halen Brookings adlı fikir kuruluşunda görev yapan Phil Gordon ile aynı kurumdan Michael O’Hanlon ortak yazılarında, "Türkiye’nin, Saddam’ın hedefi olabileceği" tezini de işlediler. Gordon ve O’Hanlon, Saddam’ın elinde Taliban’ınkinden çok daha büyük, eğitimli bir ordu olduğunu vurgularken, Saddam’ın kendisine karşı bir harekatta başvurabileceği son çareyi şöyle tanımladılar 
     "Hedefimizin rejim değişikliği olduğunu açıkladığımız anda, Saddam’ın işgalci ABD güçlerine karşı kimyasal ve biyolojik silah kullanmaması için pek fazla nedeni kalmayacaktır. Savaşı biz kazanırız, ancak kayıpların sayısı artar. Saddam, sıkışınca, füzelerini ve kitle imha silahlarını da, İsrail, Kuveyt, Türkiye ve Suudi Arabistan gibi yerlerdeki sivil hedeflere karşı kullanabilir. Avrupa ve Amerika topraklarına biyolojik silah sızdırmayı deneyebilir." 
     
Devrilirse Türkiye zarar görür’      Cenk BAŞLAMIŞ - MOSKOVA 

     Ünlü Rus siyaset bilimci Sergey Markov, Saddam Hüseyin’in devrilmesi halinde Türkiye’nin çok zor durumda kalabileceğini söyledi. Siyasi Araştırmalar Enstitüsü Başkanı olan Markov, Saddam’ın devrilmesi durumunda Iraklı Kürtler’in hemen devlet kuracağını ve Türkiye’deki Kürt asıllıları kışkırtacağını, Şiiler’in de İran’la birleşmeye çalışacağını belirtti. Markov, petrol yataklarını ele geçirme mücadele yaşanacağını ve bölgenin istikarsızlığa sürükleneceği uyarısında bulundu. 
     
Sezer Irak’a müdahaleye karşı      Cumhurbaşkanı Ahmet Necdet Sezer Irak’ın toprak bütünlüğü ve ulusal birliğinin korunmasının önemine dikkat çekti. Sezer, konuğu Katar Emiri Şeyh Hamad Bin Halief El Tani ile Çankaya Köşkü’nde düzenlediği basın toplantısında görüşmelerde Irak konusunun da ele alındığını belirterek şunları söyledi "Türkiye, Irak’ın toprak bütünlüğünün ve ulusal birliğinin korunmasına büyük önem vermektedir. Irak yönetiminin BM ve ulsulararası toplumla işbirliği yapmasının Irak halkının sıkıntılarının sona erdirilmesi için gereklidir." 
     



 DÜNYA 










</TEXT>
</DOC>
