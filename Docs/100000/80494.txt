<DOC>
<DOCNO> 80494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/spor/spo06.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Madalyalara ambargo 
</HEADLINE>
<TEXT>

Avrupa Halter Şampiyonası’nın üçüncü gününde podyuma çıkan sporcularımız fırtına gibi esti. Bayanlar üç altın, üç gümüş, erkekler ise bir gümüş, iki bronz madalya elde etti 
     CEMAL ERSEN 

     ANTALYA’DA devam eden Avrupa Halter Şampiyonası’nın üçüncü gününde 75 kilo bayanlarda üç altın, üç gümüş, 69 kilo erkeklerde bir gümüş, iki bronz madalya kazandık. Bayanlarda Şule Şahbaz koparmada 112.5, silkmede 135, toplamda 247.5’luk dereceleriyle üç altın kazandı. Aynı kategorideki diğer temsilcimiz Aysel Özgür, koparmada 110, silkmede 130, toplamda ise 240 kiloyla üç gümüşe uzandı. 
     AKŞAM seansında erkekler 69 kiloda geçen yılın Dünya Şampiyonu Reyhan Arabacıoğlu, koparmada 150 kiloyla gümüş, toplamda 330 kiloyla bronz elde etti. Diğer haltercimiz Ekrem Celil de, silkmedeki 180 kiloluk kaldırışıyla Avrupa üçüncüsü oldu. Celil, koparmada 8., toplamda da 7. sırada yer aldı. Bu sıklette altın madalyaları 160, 190, 350 kiloluk kaldırışlarıyla Bulgar Boezki kazandı. 
     
Devamı gelsin      81. Erkekler, 15. Bayanlar Avrupa Halter Şampiyonası’nda bugün üç sporcumuz podyuma çıkıp, madalya arayacak. Erkekler 77 kiloda Mehmet Yılmaz ve Yasin Aslan, bayanlarda ise artı 75 kiloda Derya Açıkgöz kürsüde yer bulabilmek için ter dökecek. 
     



 SPOR 


























</TEXT>
</DOC>
