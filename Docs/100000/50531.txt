<DOC>
<DOCNO> 50531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/yazar/civaoglu.html </URL>
<DATE> 2001/11/04/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Aşkın son kullanma tarihi 
</HEADLINE>
<TEXT>

     Aşkın ömrü 3 yıl mı 
     "İlk yıl, 'beni terkedersen kendimi öldürürüm' denir. 
     İkinci yıl, 'beni terkedersen acı çekerim, ama kendimi toparlarım' denir. 
     Üçüncü yıl, 'beni terkedersen şampanya patlatacağım' denir. 
     Aşk, kimyasal olarak 3.yılın sonunda yokolur. 
     ..... 
     İlk yıl eşyalar satın alınır, ikinci yıl eşyaların yerleri değiştirilir, üçüncü yıl eşyalar paylaşılır." 
     Dün, TÜYAP'taki kitap fuarında adeta kuşatılan Fransız yazar Frederic Beigbeder'in AŞKIN ÖMRÜ 3 YILDIR kitabından aldım bu satırları. 
     
Hamburger evliliği      Kitaptan birkaç serpinti daha... 
     "Aşk geçici bir dopamin, noradrenalin, prolaktin, lüliberin ve oksitosin yükselmesiymiş. 
     FEA denen küçük bir molekül neşe, taşkınlık ve keyif duygularını tetikliyormuş. 
     Bu hormanların 3 yıl sonra faaliyetlerine son verdikleri bilimsel olarak kanıtlanmış 
     ..... 
     Bizim kuşakta Mc Donnald's'a gider gibi evleniliyor, sonra zap yapılıyor. 
     Zapping toplumunda, insanların hayat boyu aynı kişiyle yaşamalarını nasıl isteyebilirsiniz... 
     ..... 
     Boşanmalarda neden kimse olmaz 
     Nikahımda bütün arkadaşlarım yanımdaydı. Ama boşandığım gün inanılmayacak kadar yalnızım. 
     Ne sırtımı sıvazlayacak sarhoş arkadaşlarım, ne çiçek, ne çelenk... 
     ..... 
     Boşanmadan sonra eski dostlar gibi birbirinize yanak uzatacaksınız... Sonra 'görüşmemek üzere' ayrılacaksınız. 'Görüşmek üzere' son yalanınız olacak." 
     Bu satırlardaki "3 yıl sınırına" inanmadım. 
     Yanıldım mı 
     Sayfaları çevirmeye devam... 
     Romanın kahramanı Marc, çok severek evlendiği ilk karısından boşanır. 
     Artık onu sevmemektedir. 
     Sonra... Alice'e aşık olur. Alice de kocasından boşanır ve birlikte yaşarlar. 
     "Bu da bitecek mi " kuşkusuyla geçen 3 yıl... 
     
"G" günü      3.yılın son günü, yani "G" günü gelir... 
     Ve sürpriz 
     Alice ile aşkta "G" günü, bitiş değil başlangıçtır. 
     Balear Adaları'ndan birinde... Bilinç altlarındaki "3 yıllık tükeniş taksimetresini" kapatarak 4.yılı kucaklarlar... 
     O hızla Frederic Beigbeder'in ikinci kitabı 3 bin 900 TL'ye daldım. Aslı "99 Franc" 
     TÜYAP Kitap Fuarı'nda iğne atılsa yere düşmeyecek bir kalabalık. 
     Giriş için yağmur altında kuyruk uzanıyor. Hem de bu krizde... 
     Beigbeder, Selim İleri ve Ahmet Oktay'ın Doğan Hızlan yönetimindeki söyleşileri... 
     Konu "Her roman bir otobiyografidir." 
     Beigbeder'in bu iki kitabı da zaten bir bakıma otobiyografi... Doğan Kitap Yayınları 
     
Efkar Karması      Ayrılık sonrası için müzik reçetesi... 
     Beigbeder, "Efkar Karması" adını verdiği bir müzik listesi sunuyor 
     İşte bir kaçı 
     "- Cat Stevens'tan 'Trouble' 10 defa 
     - Joe Dassin'den 'Et si tu n'existais pas' 5 defa 
     - REM'den 'Everybody hurts' 5 defa 
     - Michel Berger'den 'Quelques mots d'amour' yani 'Birkaç aşk sözcüğü' 40 defa ama bu 'aşk' sözcüğünü fazla kullanmayın 
     - Randy Newman'dan 'Living without you' 100 defa 
     - Ludwig van Beethoven'den 'Kreutzer Sonat' 6 bin defa " 
     Efkar Karması'na bizden de öneriler 
     "- Mirkelam'dan 'Unutulmaz' 
     - Sezen'den 'Git' ve 'Kaybolan yıllar' 
     - Ajda Pekkan'dan 'Arkanı dön ve çık' 
     - Candan Erçetin'den 'Unut sevme beni' 
     - Timur Selçuk'dan 'Yollarımız burada ayrılıyor' 
     - Orhan Gencebay'dan 'Ben zaten her acının tiryakisi olmuşum' damardan " 
     Aşkta "son" sarsıntınızın richter ölçeğine göre, kaçar defa dinleyeceğinize siz karar verin 
     
Türk ikonası      Ve Elhamra'da Karşı Sanat tarafından Türkan Şoray'ın sergisi... 
     "Her yaşam bir roman" bağlamında, "Türk ikonası" mesajının verildiği bu sergi, Türkiye insanının "Sultan tutkusu" için hormon salgısının hep süreceğini vurguluyor. 
     Görülmeli... 
     
     







Akrep’lere... 


KKTC, Rumlara teslim edilmez 


Bir beyin fırtınası Türkiye kilitlendi sahaya inmeliyiz 


Aşkın son kullanma tarihi 


Fikriye'nin sırrı 


Öğretmen açığı ve köyler 


Mayorka'da zoraki diyalog 


Aşk yabani bir hayvandır 


Kuşkumuz hala devam ediyor... 


Askeri kazanım ve AB 


Tüketici memnunsa Aria büyür 


İki yanıt 


"Tasarruf Tasarruf " derken.. 


Türkiye için ağlama Arjantin 


Irak bizim için önemli bir pazar 


Derviş sussun BOTAŞ konuşsun 


</TEXT>
</DOC>
