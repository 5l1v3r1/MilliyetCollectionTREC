<DOC>
<DOCNO> 69998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/soneko10.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
2001 yılında ihracat ilk kez 30 milyon doları aştı 
</HEADLINE>
<TEXT>

     Türkiye, geçen yıl, 31 milyar 186.4 milyon dolarlık ihracat, 40 milyar 506.6 milyon dolarlık da ithalat yaptı. Böylece Türkiye ihracatı ilk kez 30 milyar dolarlık sınırı aştı. İhracatta 31 milyar dolar olan program hedefi de geçildi. 
     Kasım 2000 ve Şubat 2001 krizlerinden önce hazırlanan ve 15 Kasım 2000 tarihinde Resmi Gazete'de yayımlanan 2001 Yılı Programı'nda 31 milyar dolar ihracat, 54.5 milyar dolarlık ithalat öngörülmüştü. 21 Şubat 2001'de Türk Lirası'nın dalgalanmaya bırakılmasının ardından yaşanan devalüasyon ithalatta büyük miktarda daralmaya neden olurken, 11 Eylül krizine rağmen ihracatta da program hedefi aşılmış oldu. Türkiye'nin ihracatı 1995 yılında ilk kez 20 milyar doları geçmişti. Devlet İstatistik Enstitüsü DİE , 2001 yılı Aralık ayı ve Ocak-Aralık dönemi geçici dış ticaret verilerini açıkladı. Geçici verilere göre, önceki yıla oranla, Türkiye'nin ihracatı yüzde 12.3 artarken, ithalat yüzde 25.7 azaldı. İthalattaki gerileme ve ihracattaki artışa paralel olarak, dış ticaret açığı yüzde 65.1 daralarak, 9 milyar 320.1 milyon dolara düştü. İhracatın ithalatı karşılama oranı da yüzde 51'den yüzde 77'ye çıktı. İhracatın ithalatı karşılama oranı, 1995 yılından bu yanaki en yüksek düzeyeni ulaştı. 1994 yılında yüzde 77.8, 1995 yılında yüzde 60.6, 1996'da yüzde .2, 1997'de yüzde 54.1, 1998'de yüzde 58.7, 1999'da yüzde 65.4 düzeyindeydi. Türkiye, 2000 yılında, 27 milyar 774.9 milyon dolarlık ihracat, 54 milyar 502.8 milyon dolarlık da ithalat yapmıştı. Aynı yıl, dış ticaret 26 milyar 727.9 milyon dolarlık açık vermişti. DİE verilerine göre, 2001 yılı Aralık ayında, 2 milyar 6.2 milyon dolarlık ihracat, 3 milyar 473 milyon dolarlık da ithalat yapıldı. Önceki yılın Aralık ayına göre, ihracat yüzde 1.9 artarken, ithalat yüzde 21.7 geriledi. Aralık ayında, önceki yılın aynı ayına göre dış ticaret açığı da yüzde 51.9 gerileyerek 936.7 milyon dolara gerilerken, ihracatın ithalatı karşılama oranı yüzde 56.1'den yüzde 73'e çıktı. Geçen yılki ithalat rakamları, büyük depremlerin yaşandığı 1999 yılı ithalatının da altında gerçekleşti. İthalat, 1999'a 40 milyar 671.2 milyon dolar düzeyindeydi. DİE verilerine göre, 2000 ve 2001 yıllarında, Aralık ve Ocak- Aralık dönemleri itibariyle dış ticaretteki gerçekleşmeler, milyon dolar olarak şöyle 
     

2000 2001 Artış 2000 2001 Artış İhracat 2,489.0 2,536.2 1.9 27,774.9 31,186.4 12.3 İthalat 4,437.5 3,473.0 -21.7 54,502.8 40,506.6 -25.7 Açık -1,948.4 -936.7 -51.9 -26,727.9 -9,320.1 -65.1 Oran 56.1 73.0 51.0 77.0      Aralık 
Ocak - Aralık 
     






</TEXT>
</DOC>
