<DOC>
<DOCNO> 51181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/ekonomi/eko06.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben köyü bilirim, Derviş doları’ 
</HEADLINE>
<TEXT>

     SALİHA ÇOLAK Ankara 

     Devlet Bakanı Kemal Derviş’in Köy Hizmetleri Genel Müdürlüğü’nün tasarruf gerekçesiyle lağvedilmesi ve ANAP Lideri Mesut Yılmaz’ın bunu desteklemesiyle başlayan tartışma büyüyor. Derviş’in önerisine sert yanıt veren Köy Hizmetleri’nden Sorumlu Devlet Bakanı Mustafa Yılmaz, "Ben köyü bilirim, o doları bilir. Geldi geleli derdi dolarla" dedi. 
     
     Derviş’ten önce 
     Derviş’i sert bir dille eleştiren Yılmaz’ın çarpıcı sözleri şöyle 
     "Ben 70 binle aldığım işçi sayısını 50 bine düşürdüm. Türkiye’de tek bir babayiğit varsa çıksın beni suçlasın. Biz küçülmeye Derviş yokken başladık. Yüreğimizle başladık. Küçülme hareketi 4.5 yıl önce başladı. O zaman Sayın Derviş yoktu. Geriye tek bir şey kalıyor. Köylüye bu hizmet dursun’ denilecek. Bundan tasarruf sağlanması için işçiye maaş vereceksin, o zaman 2002’de hizmet veremiyorum’ diyeceksin. Aldığın aptes ürküttüğün kurbağa ya değmiyor. Sayın Derviş’in Köy Hizmetleri’ni benim kadar bilmesi beklenemez. Bunları söyleriz, ikna edemezsek onların dediği olur. Sorarsa tabii ki anlatırız, Başbakan Köy Hizmetleri’ni çok sever. Yine de soracağı bir şey varsa söylerim. Hazine k ra geçecek’ diyor ya o hazineci ağzıyla Sayın Derviş. Siyasette Köy Hizmetleri’nin etkin güç olduğunu bilenler başka açıdan yaklaşıyorlar. Köy Hizmetleri, devredilsin’ diyenlerin elinde yıllarca kaldı. Bir gün akıllarına bunları valiliklere devretmek gelmedi mi " 
     
     Derdi dolarla’ 
     "Köy Hizmetleri’ni bilmesi için bunun bir yaşam biçimi olması lazım. Geldi geleli derdi dolarla, Köy Hizmetleri’ni ne bilsin Bir genel müdürlük olmasına rağmen koalisyon pazarlıklarının bir parçası olmuştur. Siyasi amaçlar için de kullanılmıştır." 
     "Ben siyasi olarak kullanan en az biriyim. Bayram Meral’le konuştum. Neler oluyor ’ diye sordu. Ben gelirsem bir gecede kimlerin bin işçiyi Köy Hizmetleri’ne aldığını çıkar Kızılay Meydanı’nda açıklarım’ dedi." 
     



 EKONOMİ 



















</TEXT>
</DOC>
