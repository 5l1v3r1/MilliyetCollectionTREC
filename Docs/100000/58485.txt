<DOC>
<DOCNO> 58485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo14.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü 1 - Çaykur Rizespor 1 maç bitti 
</HEADLINE>
<TEXT>

     Birinci Süper Lig'de Ankaragücü ile Çaykur Rizespor 1-1 berabere kaldı. 
     Birinci Süper Futbol Ligi'nde Çaykur Rizespor, Ankaragücü karşısında deplasmanda ilk yarıyı 1-0 önde tamamladı. 
     Karşılaşmanın ilk yarısında iki takımın özellikle orta sahadaki baskılı oyunu, takımların organize ataklar geliştirmesini engellese de rakip alanda daha fazla görünen Çaykur Rizespor, bulduğu golle devreyi 1-0 önde bitirdi. 
     3. dakikada, sol taraftan son çizgiye kadar inen Ümit Ozan'ın 
     ortasında Kazım topa kafayla vurdu. Kaleci Zafer meşin yuvarlağı kornere tokatladı. 15. dakikada, İsmet'in pasında ceza alanında topla buluşan Adem Dursun, yerden yavaş vurunca kaleci Süleyman topu kontrol etti. 36. dakikada, Ankaragücü yarı alanının ortalarından topu alan Serkan'ın son çizgiye kadar inerek yaptığı ortada Tetteh, ceza alanında meşin yuvarlağı topuğuyla uygun durumdaki Ünal'a bıraktı. Kaleci ile karşı karşıya kalan Ünal, topu Zafer'in solundan Ankaragücü filelerine gönderdi 0-1 45. dakikada, Yılmaz'ın kullandığı serbest vuruşta, Agustine'e çarpan top üst filelerde kaldı. İlk yarı da konuk ekibin 1-0 üstünlüğü ile tamamlandı. Karşılaşmanın ikinci yarısına hızlı başlayan ve baskılı oyunuyla beraberlik golünü de bulan Ankaragücü, son 20 dakikada 10 kişi kalmasına karşın, etkili oyununu sürdürse de sahadan ancak 1 puanla ayrılabildi. İkinci yarıda savunma güvenliğini ön planda tutan Çaykur Rizespor ise ikinci devrenin başında yakaladığı 2. gol şansından başka etkili bir atak geliştiremedi, ancak Ankara'dan 1 puanla ayrılmasını bildi. 46. dakikada Tetteh'in ara pasında topla buluşan Ümit Ozan, kaleciyle karşı karşıya pozisyonda vurdu. Kaleci Zafer'e çarpan top, kornere çıktı. 52. dakikada Ankaragücü'nde, Niyazi'nin yerine Hüseyin x oyuna dahil oldu. 66. dakikada Ankaragücü'nün sağ taraftan kullandığı serbest atışta, Yılmaz topa çok sert vurdu. Kaleci Süleyman'ın elinden seken top, üst direkten döndü. Kennedy, uygun pozisyonda topu ağlara gönderdi 1-1. 68. dakikada Ankaragücü'nden Augustine sarı kart gördü. 70. dakikada Ankaragücü'nden Burak, Ümit Ozan'a arkadan yaptığı faul nedeniyle kırmızı kart görerek oyun dışında kaldı. 75. dakikada Agustine'nin vuruşunda, kaleciden seken topla Kennedy, ceza alanı içinde buluştu. Bu futbolcunun yerden vuruşunda, kaleci Süleyman topu ayaklarıyla kornere gönderdi. 78. dakikada Çaykur Rizespor'da, Tetteh'in yerine Okan x , 79. dakikada da Devran'ın yerine Şener x oyuna dahil oldu. 89. dakikada Çaykur Rizespor'da, Ümit Ozan yerini Zeki'ye bıraktı. Karşılaşma, 1-1'lik beraberlikle sona erdi. 
     






</TEXT>
</DOC>
