<DOC>
<DOCNO> 56182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sondun10.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin hala Tora Bora dağlarında... 
</HEADLINE>
<TEXT>

     Afganistan'ın doğusundaki Tora Bora dağları, bugün bir Amerikan B-52 ağır bombardıman uçağı tarafından ateş altına alındı. 
     Bölgedeki AFP muhabiri, Amerikan uçağının, dağlık Tora Bora bölgesi üzerinde bombardımandan önce uzun uzadıya uçtuğunu, daha sonra yerel saatle 12.50 sularında TSİ 10.20 Usame Bin Ladin'in örgütü El Kaide militanlarının mevzilerinin bulunduğu Melevi bölgesine bombalarını bıraktığını bildirdi. 
     Bombaların art arda patlamasıyla Celalabad kentinin 50 km kadar doğusundaki Melevi'nin üzerini simsiyah duman bulutları kapladı. 
     Şu saatlerde bölgede fazla bir askeri faaliyet görülmediği, sadece dağlardan tek tük silah sesleri geldiği belirtildi. Sabah saatlerinde ise taraflar arasında havan düellosu vardı. 
     Bu arada, adamları Tora Bora'da El Kaide'yle çarpışan komutan Hazret Ali, AFP muhabirine verdiği demeçte, eliyle Tora Bora'yı göstererek, ''Usame Bin Ladin orada...'' dedi. 
     Tora Bora'ya bakan bir tepede konuşan Ali, ''Üç gün önce ele geçirdiğimiz bir tutsak, Bin Ladin'in orada olduğunu ve dağların doruklarına çıktığını söyledi. Öyle tahmin ediyorum, Bin Ladin hala oralarda'' diye konuştu. 
     






</TEXT>
</DOC>
