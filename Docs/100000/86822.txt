<DOC>
<DOCNO> 86822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sonspo28.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Roberto Carlos, Manchester United'ın transfer listesinde... 
</HEADLINE>
<TEXT>

     Real Madrid'de oynayan Brezilya Milli Takımı'nın defans oyuncusu Roberto Carlos, Manchester United Teknik Direktörü Alex Ferguson'un almak istediği futbolcular listesinde bulunduğunu, ancak şampiyon takımından ayrılmak istemediğini, bunda ısrarlı olduğunu bildirdi. 
     Carlos, İspanya'nın günlük spor gazetesi Marca'ya yaptığı açıklamada, Manchester United'ın kendisine ilgisinin yeni olmadığını belirterek, ''Benimle son 2 yıldır görüşüyorlardı. Ferguson bir kez benimle konuştu. Onun istediği gibi bir futbolcu olduğumun farkındayım'' dedi. 
     Real Madrid'de, bu sezonla birlikte 3 kez Şampiyonlar Ligi'nde şampiyonluk yaşayan 29 yaşındaki Roberto Carlos, iki kulübün kendi aralarında konuşup konuşmadıklarını bilmediğini ifade ederek, şöyle devam etti 
     ''Eğer Real'den ayrılırsam başka bir İspanyol takımına gitmem. United, benim için iyi bir fırsat olurdu, ancak çıkan söylentiler ne derece doğru bilmiyorum.'' 
     





</TEXT>
</DOC>
