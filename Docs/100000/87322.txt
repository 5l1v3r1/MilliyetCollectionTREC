<DOC>
<DOCNO> 87322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/spor/spo02.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Herkes kazanacak" 
</HEADLINE>
<TEXT>

Fenerbahçe Başkanı Aziz Yıldırım, hem kulübün, hem de yatırımcının karlı çıkacağı bir model gerçekleştireceklerini, tüm gelirleri yeni projelerde kullanacakları söyledi 
     YALÇIN TÜRK 

     Üyelere çağrı 
     ŞİRKETLEŞME konusunun transferlerin de önüne geçtiği Fenerbahçe’de, Başkan Aziz Yıldırım, aydınlık bir gelecek için üyeleri göreve çağırdı. Yıldırım, çoğunluğun halkı arzı desteklediğini ancak kulübün büyümesini istemeyen küçük bir azınlığın şirketleşmeye karşı çıktığını söyledi, "Her konuda şeffaf olacağız. Üyeler, gelişmeleri yakından takip edecek, kuşkular ortadan kalkacak" dedi. 
     
     Farklı bir çalışma 
     DAHA önce yapılan halka arz girişiminde netlik olmadığını savunan Aziz Yıldırım, "Bu kez farklı bir çalışmayla, gerekli bilgilendirmeler yapıldı. Hedefler belli iş merkezi, sosyal tesislerin yapımı ve stadın bitirilmesi. Bunlar 70 - 80 milyon dolarlık projeler. Şirketleşmede hem kulüp, hem de yatırımcı k rlı çıkacak. Halka arzdan gelen gelirler, kesinlikle k r amaçlı projelere gidecektir" diye konuştu. 
     
     Güven tazeleme 
     SIRF muhalefet yapmak için Fenerbahçe’nin menfaatlerine karşı çıkılamayacağını da sözlerine ekleyen Yıldırım, "Halka arz bir nevi güven tazeleme olacak. Dünya yıldızlarını alıyoruz. Başarı için elinden geleni yapan yönetime Fenerbahçeliler’in yürekten destek vereceğini düşünüyorum. Uygun koşullar olmadığı sürece halka arzı gerçekleştirmeyiz. Sabırla en iyi zamanı bekleriz" ifadelerini kullandı. 
     
     Yüzde 85 kulübe 
     ŞİRKET k rının yüzde 85’inin kulübe dönüş yapacağını kaydeden Aziz Yıldırım profesyonel ve amatör şube giderlerinin buradan sağlanacağını belirtti. Üyelere gönderilen açıklamalarda şirketin cirosunun en fazla yüzde 10’unu borçlanabileceği, 9 kişilik yönetimin kulüp üyelerinden oluşacağı, denetlemenin genel kurul üyesi üç kişi tarafından yapılacağı ve hisse alanların kulüp üyesi sayılmayacağı duyuruldu. 
     
Yeni gençler meydan okuduGelecek yıl Fenerbahçe formasını giyecek olan Tuncay, Mehmet Ayaz ve Volkan kendilerine güveniyorlar 
     YUSUF DURSUN 

     YENİ sezon öncesi flaş transferlerin yanında genç yeteneklere de ağırlık veren Fenerbahçe’nin renklerine bağladığı Tuncay, Volkan ve Mehmet Ayaz başarılı olacaklarını söylediler. Sakaryasporlu Tuncay, tüm takımların peşinde olmasına rağmen Fenerbahçe’ye imza atmasını, "Fatih Terim ekolü yerine ben Dünya kulübü olma yolunda büyük adımlar atan bir takımı tercih ettim" diye değerlendirdi. 
     REKABETİ sevdiğini belirten genç futbolcu, "20 yaşındayım. Ancak hayatı doya doya yaşayamadım. Umuyorum en güzel günlerimi Fenerbahçe’de geçiririm. Korkmuyorum, forma savaşını kazanacağım" dedi. Kaleci Volkan kaleyi kapmak için bütün gücünü ortaya koyacağını söylerken, tekrar yuvaya dönen Mehmet Ayaz kendisine güvenenleri mahçup etmeyeceğini kaydetti. 
     
Fenerbahçe’de tarihi gün      FENERBAHÇE Kulübü’nün olağanüstü genel kurulu bugün yapılacak. Sarı - Lacivertli yönetim, Acıbadem İSTEK Vakfı’nda saat 10.30’da başlayacak tarihi kongrede şirketleşme konusunda üyelerden onay isteyecek. Genel Kurul’da ayrıca Fenerbahçe Üniversitesi’nin kurulması ve yapılması için gereken harcamalar ve Şükrü Saracoğlu Stadı’nın Gençlik ve Spor Genel Müdürlüğü’nden satın alınması konularında da üyelerden yetki istenecek. 
     



 SPOR 




























</TEXT>
</DOC>
