<DOC>
<DOCNO> 98427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/guncel/gun08.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürekli mutluluk insanı sıkar mı 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     İsviçre’de 16 ile 76 yaşları arasında 853 kişiyle yapılan araştırma, halkın arada sırada tekdüze yaşam tarzlarını farklılaştıracak değişik bir şeyle karşılaşırsa daha mutlu olacağını gösterdi. İsviçrelilerin en büyük sıkıntısı, şik yet edecek hiçbir şey bulamamak oldu. Sürekli mutluluk sıkar mı Konuyla ilgili görüşler şöyle 
     
Süreklilik insanı sıkarProf. Kemal Bayülkem Sinir Hastalıkları Uzm. 
     Her şeyin sürekliliği insanı sıkar. Aynı yemeği yemek, aynı melodiyi dinlemek, aynı insanla sürekli birlikte olmak bile insanı sıkar. Dünyada sürekli olarak mutlu olan var mı, öncelikle bunu sormak lazım. Bana göre bu durum insanların kişilik yapısı, eğitim düzeyi, sosyoekonomik durumuyla ve her şeyden önemlisi ruhsal durumuyla çok ilgilidir. Sürekli mutluluğu elde etmiş, hiçbir amacı kalmamış olan insanlar eğer ruhsal yönden de tam sağlıklı durumda değilse, ruhsal bunalıma gidiş kolaylaşır. Çocukluğundan beri huzursuz ortamda yetişmiş, kişilik yapısı tam olarak gelişmemiş, ruh sağlığı tam yerinde olmayan insan da her koşulda mutsuz olur. 
     
İç huzur önemli Uzm. Dr. Mustafa Güveli Psikiyatr 
     Bir kişinin maddi anlamda her şeyinin olması ya da refah düzeyinin belirli düzeye ulaşması, her gün mutlu olması anlamına gelmez. Çünkü bir süre sonra tatminsizlik başlar. Tatmin edilen şeyin yerini sürekli bir başkası alır. Bu da mutsuzluğa yol açar. İnsanların mutluluk 
     değil, tatminsizlik sıkar. Ayrıca insanların 
     iç huzuru da çok önemlidir. Kişi eğer mutlu, 
     huzurlu bir ortamda yetişmiş, ruh durumunda her şeyi yerli yerine oturtmuşsa zaten 
     her şeyden zevk alır ve mutlu olur. Sıkıntı 
     sürekli mutluluktan değil ama 
     tatminsizlikten kaynaklanabilir. 
     
Amaçsız mutlu olunmaz Hüsamettin Güldoğan Psikiyatr 
     Sürekli mutluluk mutsuz eder. Çünkü gerçek mutluluğun ne olduğu ortaya çıkmaz. Mutluluk sürekli değildir. İnsanların ulaşacağı amaç ideal kalmazsa bu onları sıkıntıya sokar. Motivasyonunu düşürür. Sürekli mutlulukla insanlar hayatlarındaki stresi kaldırmış olur. Her stres olumsuz değildir, olumlu stresler de vardır hayatta. Amaçsızlık, idealsizlik insanı mutsuzluğa götürür. Mutluluk zaten sürekli değildir. Kısa kısadır, anlıktır mutluluklar. Önemli olan bu anların sayısını artırmaktır. İnsanların her zaman idealleri, yaşama bağlayan amaçları olmalı. Yoksa mutsuzluk ve sıkıntı kaçınılmazdır. 
     
Mutluluk insanı sıkmazBahadır Bakım Psikiyatr 
     Keşke herkes her zaman mutlu olsa. Mutluluk insanı sıkmaz. İnsanı sıkan yaptıklarına karşılık alamaması, çok fazla beklentili olması ya da gerçekdışı beklentilerinin olmasıdır. Kişinin çevresine uyum sağlayamaması da mutsuzluk getirir. Haz alamamak ya da bir takım şeylerle yetinmemek, kişinin kendisiyle ilgili birşeydir. Mutlu olabilmek için olgunlaşmak gerekir. Kişi kendi duygularını doyuruyor, çevresine bir şeyler veriyorsa mutluluğu yakalayacaktır. Yani mutlululuktan mutsuz olmak ya da sıkılmak gibi bir şey olamaz. 
     Zaten insan her gün mutlu olamaz. Sürekli bahar ya da sürekli gündüz diye bir şey yoksa, sürekli mutluluk da yoktur. 
     



 GÜNCEL 

















</TEXT>
</DOC>
