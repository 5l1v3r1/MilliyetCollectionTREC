<DOC>
<DOCNO> 73400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yazar/yilmaz.html </URL>
<DATE> 2002/03/19/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Durmuş’un vakfı ilerliyor 
</HEADLINE>
<TEXT>

     Bu kadar da vurdumduymaz olunur mu Su firmalarının açtığı hologram zorunluluğu davasını yazmıştım. 
     17 su üreticisinin üye olduğu GEDSUDER ve SUSADER, Danıştay 10. Dairesi’ne, Sağlık Bakanlığı’nın 26.07.2001 tarihli genelgesinin iptali için dava açmıştı. 
     Dava konusu Sağlık Bakanı Osman Durmuş’un Başkanı olduğu Türk Sağlık ve Eğitim Vakfı TÜRKSEV , su üreticilerini, MHP’lilerin kurduğu Hologram Etiket Aksesuar Sanayi şirketinden hologram almaya zorunlu tutmuştu. 
     TÜRKSEV’e bu yolla tanesi 30 bin liradan satılan hologramlar vasıtasıyla, yaklaşık 15 trilyon liralık bir pazar yaratılıyordu. Dava sürüyor... 
     Bakan Durmuş, "Millete hizmet amacımdan kimsenin şüphesi olmasın" diyerek yoluna devam ediyor... 
     
Harçlar da vakfa      Bu vakıf tartışmalı. Neden ve hangi ihtiyaçla kurulmuş, amacı nedir 
     Vakıf, Sağlık Bakanlı’ğının sosyal tesislerinin gelirlerine el koyabiliyor. Vakıftan aktardığı kaynakla Yalova Termal Tesisleri’nde personeli ağırlıyor. 
     Vakıf üyelerinin kitaplarını, sağlık meslek liselerinde okutturuyor. 
     Vah halimize ki, elime gelen son belge de bir TÜRKSEV skandalı 
     "Sağlık Bakanlığı Gündüzlü Sağlık Meslek Liseleri Öğrenci Seçme Ve Yerleştirme Sınavı’na" girmek için başvuruda bulunan öğrencilerden "Kılavuz ve Başvuru Formu Ücreti" ve "Sınav Ücreti" olarak da 8 milyon lira kesiliyor. 
     Bu paraları kim alıyor 
     Durmuş’un vakfı TÜRKSEV. 
     Kendi paraları ile değil, bakanlık kaynaklarından kurdukları vakfı kamusal güçlerini kullanarak besliyorlar, sonra da bu gücü istedikleri gibi dağıtıyorlar. 
     
İstifa edenlere sorun      Vakıf kurulurken aslında amaçlarının "Üyelerini kalkındırmak" olduğunu yazılı olarak beyan etmişlerdi ancak sonradan bu madde üzerinde oynadılar. 
     Vakıf kurulduğunda 4 yönetici usulsüzlük iddiaları ile istifa etti. 
     Dünkü Radikal’de de Hanife Şenyüz yazmış Bakan Durmuş, sağlık hizmetinin iyileştirilmesi için aktarılan fonun 1.5 trilyonunu, teşkilata "sosyal yardım" diye dağıttıktan sonra, Maliye’den izin istedi. Maliye "Bu, Anayasa’ya aykırı" dedi. 
     Sağlık Bakanlığı’na bu yıl başında fonlardan toplam 27 trilyon 431 milyar lira aktarılmış. Durmuş’un elinde daha çok fon var, bakın onlar nerelere gidecek 
     Bütün bunlar olurken, MHP’den çıt çıkmıyor. 
     
Bana göndermeyin      Bakan Durmuş, kaynak yaratırken veya dağıtırken bu kadar rahat ve hukuk dışı olabiliyorsa, cesaret aldığı yüksek bir kapı var demektir. 
     Bakanlıklar eliyle ele geçirilen kamusal güç, siyasi yatırıma dönüşüyor. 
     Kimse rahatsız olmuyor mu 
     Sayın Devlet Bahçeli ne dersiniz 
     Koalisyon her koşulda yürüyecek diye hukuk dışılığa göz yumabilir misiniz 
     Bana artık Sağlık Bakanı Durmuş ile ilgili belge, bilgi göndermeyin. Nasıl olsa bir işe yaramıyor. Sizlere önerim elinde belgesi olan MHP lideri Bahçeli’ye fakslasın 
     
     







Saddam yerine asker 


Demokrat Mesut 


Bakan Oral'ın yanıtı 


Bunca kan banyosu yaşanırken, bir de Irak mı .. 


Yalnız kovboy 


Türkiye panik atakta 


Cumhurbaşkanının yetkileri daralsın da... 


Kim kimi ikna edecek 


AB, Türkiye’den ne bekliyor 


İşadamı kapkaççıyı neden vurdu 


Ankara Cheney'ye hazır 


Erkan Mumcu ve Derviş birlikte siyaset yapsalar 


Züğürt Ağa Londra’da bir milyoner yarattı 


Durmuş’un vakfı ilerliyor 


</TEXT>
</DOC>
