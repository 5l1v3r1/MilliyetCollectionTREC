<DOC>
<DOCNO> 71453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/yazar/tamer.html </URL>
<DATE> 2002/03/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Koç’un Fiat ve Ford’la zor dansı 
</HEADLINE>
<TEXT>

     Aydın Çubukçu, Koç Holding mensubu olduğu kadar, Koç ailesinin de bir ferdi sayılır. Annesi, Sadberk Hanım’la kardeştir. 
     Yıllarca Beko Genel Müdürü olarak görev yaptıktan sonra, Koç üst yönetimindeki son değişikliklerde Tofaş - Fiat Grup Başkanlığı’na atanması şaşkınlık yarattı. Zira tahminler, emekliye ayrılan Hasan Subaşı’nın yerine Çubukçu’nun, Dayanıklı Tüketim Grubu Başkanlığı’na getirileceği yönündeydi. 
     Çubukçu, gelecek yıl 60 yaş sınırı nedeniyle emekli oluyor. Bu son bir yılını da Tofaş’ın İtalyan ortağı Fiat ile çok çetin müzakerelerle geçireceği belirtiliyor. 
     Koç - Ford ilişkisinin, kendileriyle çok benzeri boyutlara ulaşması, İtalyanları rahatsız etmiş. Hatta yılbaşında CEO’luktan ayrılan Temel Atay’ın Ford’a bilgi aktardığı için Tofaş - Fiat Yönetim Komitesi’nden çekilmesini bile talep ediyorlarmış. 
     Fiat’la ilişkilerin bu denli nazik olduğu bir dönemde, pazarlık masasına Çubukçu gibi çok sıkı bir müzakerecinin oturmasında yarar görülmüş. Zira Çubukçu, karşısındakini bezdirip isteğini elde edinceye kadar pes etmeyen çok sabırlı bir müzakereci olarak biliniyor. Dahası müzakerelerde Koç ailesinin çıkarlarını da, en az Koç Holding’in çıkarları kadar gözeteceği biliniyor. 
     Dolayısıyla Çubukçu’nun başkanlığında bir anlamda Tofaş - Fiat ilişkilerinin geleceği de belirlenebilir. 
     Fiat’ın Ford nedeniyle Türkiye’de son dönemde duyduğu rahatsızlığı, Koç Grubu’nca çok ciddi değerlendirilmesi de zorunlu. Biliyorsunuz Amerikan General Motors, Fiat’ın yüzde 20 hissesine ortak ve belli bir takvim içinde çoğunluk hissesini alacak muhtemelen. O zaman da küresel oyunda sıkı rakip olan 2 Amerikan firması GM de, Ford da Koç’un ortağı mı olacak Bu işi bilenlere göre ne GM, ne de Ford bunu kabul eder. Belki de o zamana kadar Koç’un Fiat’la da Ford’la da 50’şerlik eşit oranlı ortak payları değişir. 
     Not Aydın Çubukçu takım tutmazmış. 
     
200 200 trilyon      200 trilyon çay üreticisine, 200 trilyon da çay işçisine... Evet kadroları şişirilmiş Çay - Kur’un 1 yılda işçisine ödediği parayla, aynı süre içinde destekleme alımları için çay üreticisine ödemesi gereken miktar eşit. Çay - Kur’dan sorumlu bakan ANAP’lı Edip Safter Gaydalı bir süre önce "Çay - Kur’da 22 bin kişi çalışıyor. Süresi dolan 6 bin kişi emekliliğe özendirilecek" demişti. Bilgi almak için Çay - Kur’u aradık, ama kayda değer bir şey öğrenemedik. 
     Hoş diğer kamu kuruluşlarında da durum farklı değil ama, TV kanalları arasında dolaşırken bizim oltamıza Çay - Kur takıldı. 
     
Şirketlerin durumu Türkiye’den farksız      Son günlerde ekonominin tıkanıklığı aşıp da büyümeye nasıl geçeceği konusuna kafayı takmış durumdayım ya... 
     Orta büyüklükteki bir bankamızın patronuna sordum 
     "Türkiye nasıl büyeyecek " 
     İlk yanıtı "Bu program Türkiye’nin büyümesi için yapılmamış ki..." oldu. Sonra kendi şirketlerinden birinin ismini vererek "Pekiyi xxxx şirketi nasıl büyüyecek " 
     Şirketlerin durumu, Türkiye’nin durumundan farklı değil ki... Şirketler de dolarla borçlanmışlar, Türkiye de dolarla borçlanmış. Şubat krizinden sonra dolar katlanarak artınca da... 
     Patron bankacımıza göre kendi şirketleri için de Türkiye için de "Tek çözüm yabancı sermaye. Ben yabancı ortak bulup taze kaynak getiremezsem, xxxx şirketim ayakta kalamaz. Türkiye yabancı sermayeyi çekemezse kısır döngüyü kırıp da büyüyemeye geçemez." 
     Bankacımız şirketi batmasın diye ne yapıp edip yabancı sermayeyi bulur. Yoksa bizi yönetenler, Türkiye batsın diye mi yıllardır yabancı sermayenin önünü kesip duruyorlar 
     
     







İşimiz AB'ye mi kaldı 


Eğer soysaydım 


Tıkanma noktaları 


Önce ekmek sonra Afganistan 


AB "öcü" olmasın 


Kariyer günleri ve mühendisler 


Hangisi tercih edilmeli 


Akademide alternatif tartışması 


Biz erkekler bir günlüğüne kenara çekildik 


AB kapışmalarının sonu gelir mi 


Siyasette alavere dalavere... 


Kuleli Sokak notları 


Koç’un Fiat ve Ford’la zor dansı 


Uzun çoraplı kızlar 


Halk markasız mala, semt pazarlarına yöneldi 


</TEXT>
</DOC>
