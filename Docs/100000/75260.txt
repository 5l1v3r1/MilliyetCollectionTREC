<DOC>
<DOCNO> 75260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yazar/temelkuran.html </URL>
<DATE> 2002/03/29/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Matematik iyi. Gözler pekiyi 
</HEADLINE>
<TEXT>

     DİYARBAKIR 

     Eğitsel kollar şeması, ünite köşesi, mevsimler panosu, "Pamuk Pirenses, Fereli Köyün Kavalcısı", kütüphanenin kapağında, yazısı en güzel olana yazdırılmış kitap listesi... Elbette yine, yeniden, buraların gözleri yüzlerinden taşan, elleri ayaz çatlağı, esmer bahtlı, akıllı çocukları... Onların o cılız, o şahane hallerini nasıl yazmalı 
     Belki de onlara yazmalı 
     Sevgili Diyarbakır çocukları, 
     Yahu bu benim gözlerim niye size bakınca doluveriyor 
     Siz gülüverince durum neden beterleşiyor 
     Sizin kocaman gözlerinizin cılız hallerinizle inatlaşmasında bu ülkenin ne şahane ve ne hüzünlü olduğunu anlatan bir şey mi var Gülüşünüzün hakkı yenmişliğinizden haberdar olmaması mıdır ya da Sokakta yaşadığınız hayatla Hayat Bilgisi dersi ünite konuları arasındaki uzun mesafe midir, nedir 
     Devlet Bakanı Hasan Gemici ile geldik size. "Okul Sütü Programı" gereğince süt içirmeye. Bakan amca "Bir-ki, üç " dedi, süt içme yarışı yaptınız. 
     Sorular sordu size 
     "Süt içiyor musunuz " 
     "Eve - et " 
     "Atatürk'ü seviyor musunuz " 
     "Eve - et " 
     
     Sınıfça uzattığınız evet'leriniz arasında Resul'le konuştuk biraz. Arkadaşı elinden ikinci kutu sütü almıştı tam 
     "Bi' tane alacaksın o'lum " 
     Ablasına götürecekmiş meğer. Okulu bırakmış. "Çok zayıf o" dedi. Tam o sırada beyaz yakasının içinde boynu ipinceydi. Elinden sütü alan arkadaşı gibi o da köyden gelmişti. Köyün adını sorunca, "Unutmuşum" dedi. 
     
     Bakan amcanız söyledi, 200 mililitrelik süt için okula daha çok geliyormuşsunuz. O da sevinmiş ve şimdi 1 milyon çocuğa süt içiren programı halkın bağışlarına açmaya karar vermiş. Böylece daha çok çocuk süt içecek. Kemikleriniz gelişecek, kısa boylu kalmayacaksınız, daha az hasta olacaksınız. Pekiyi Yıldızlısından... 
     
     Kocaman gözlü Diyarbakır çocukları, 
     Yüzünüzde sizin, haberdar olmadığınız bir bilgi var büyük bir bilgi. Bu topraklarda doğmuş olmakla ilgili. Süt için sevinseniz de, evet'leri neşeyle uzatsanız da, çok, en çok gülseniz de geçmeyen acı bir bilgi. Bu, "Pamuk Prens"i okuyup sonra yağmurda simit satmakla ilgili Bu yüzden işte "matematik iyi, kuşlar pekiyi". Gözleriniz ise... Onlara yıldızlar, aydedeler... Bana sorarsanız bütün gökyüzü. 
     
     







Sosyal bilimleri savunmak 


Yaşasın adalet 


Ecevit Geri dönüş yok 


Halkla liderler arasındaki güven bunalımı... 


Bizim siyahlar 


Vakıf üniversiteleri 3 


Ama'lar, sonra da döviz alım ihaleleri 


Arap barış taarruzu 


Sorun özerklikte değil, siyasette... 


Futbol şikeden nasıl kurtulur 


Villayı soran altını da sorsa... 


Gençleri vuran işsizlik 


Koç'ta yeni CEO ile yeni dönem 


Matematik iyi. Gözler pekiyi 


ABD’de sigara savaşı 


</TEXT>
</DOC>
