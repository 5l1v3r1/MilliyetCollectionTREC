<DOC>
<DOCNO> 85839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/yazar/altan.html </URL>
<DATE> 2002/05/24/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
"Annene sor bakalım, ateşimi geçirecek bir ev ilacı biliyor mu " 
</HEADLINE>
<TEXT>

     Önce Can Dündar’ın dünkü yazısından, Gazi’nin hastalığıyla ilgili bazı bilmediğimiz gerçekleri yansıtan bir alıntı 
     "Atatürk, bir dünya harbi yaklaşırken yatalak hale geldiği haberinin Türkiye’ye zarar vereceği endişesiyle hastalığının gizlenmesini istiyor, güç gösterisi için uzun, yorucu seyahatlere kalkışıyordu. 
     Hekimler engelleyemedi. 
     Atatürk onlara güveniyor muydu 
     Sanmam. 
     Ölmeden 4 ay önce Savarona’da ateşler içinde yatarken Kılıç Ali’ye Annene sor bakalım, ateşimi geçirecek bir ev ilacı biliyor mu’ diyor, Kılıç Ali’nin annesinin gönderdiği gül sirkesine doktorlardan çok güveniyordu." 
     
     Kılıç Ali’nin annesinin gönderdiği gül sirkesine, kendi doktorlarından daha çok güvenen Gazi... 
     Oysa yönetilen halk yığınlarına, Gazi’nin kendi hastalığıyla ilgili olarak, buram buram "şoven" kokulu bir istekte bulunduğu yansıtılmıştı 
     - Beni Türk doktorlarına emanet ediniz. 
     15 yıllık bir iktidardan sonra, 57 yaşında hayatının son parantezini kapatmak üzere olan Gazi’nin tıp alanında da ırkçılık propagandasını sürdürmeyi ön plana çıkarması, akla ne kadar yatkındı Tanrı aşkına 
     Ünlü bir halk sözü vardır, biliyorsunuz 
     - Şeyhin kendisi uçmaz, müritleri uçurur... 
     
     Siyaset, artık modası da yavaş yavaş geçmekte olan, ikinci sınıf bir uğraştır insanlık tarihinde. 
     Edison, insanlığa armağan ettiği elektriği geri alsa Graham Bell telefonu Marconi de kısa dalga iletişimini... 
     Bir anda yeniden ortaçağda buluruz kendimizi. 
     Napoleon, yahut Bismarck, yahut Roosevelt, yahut Şemseddin Günaltay neleri geri alırlarsa, eşdeğer bir felakete uğrar ki insanlık 
     
     Uzaktan uzağa, siyasal hırslarla ağzı köpüklenen bazı genç insanları gördükçe tuhaf bir iç burkulmasıyla, "yazık" sözcüğü dökülüyor dudaklarımdan... 
     Çünkü biliyorum ki, 20 yıl içinde çoğu ziyan olup gidecek. 
     Neden mi ziyan olup gidecek 
     Gitgide daha da hızlanmakta olan "evrensel değişim"in, bilincinde olmadıklarından ötürü ziyan olup gidecek... 
     
     19. yüzyılın posta arabaları ne oldu, arabacıları ne oldu 
     50 yıl önce günde kaç telgraf çekiliyordu, şimdi kaç telgraf çekiliyor 
     1495’ten bu yana Avrupa’dan Amerika’ya gitme süresi, kaç günden kaç saate indi 
     Sürüp gelen evrensel bir değişimin, büsbütün hızlanacağı bir döneme doğru gidiyor insanlık... 
     
     Enerji kaynakları ve çeşit çeşit mal üretiminde kullanılan teknik aletler yeni buluş ve katkılarla değişip durur ve üretimi de, durmadan artırırken "ekonominin kriterleri" hep aynı yerde mi duruyor 
     Yerel siyasetçiler, yüzde kaç oranında müdahale edebiliyorlar evrensel ekonomiye 
     Ve bir soru daha 
     - Ekonominin kendine özgü kuralları mı biçimlendiriyor siyasetçileri, yoksa siyasetçilerin iradesi mi biçimlendiriyor ekonomiyi 
     
     5 milyar yoksulu var yeryüzünün ve yılda silahlanmaya harcanan para 900 milyar dolar. 
     "Ulus - devlet" modelinin yerel siyasetçileri, kendi iktidarlarını pekiştirmek için, silah alımlarına onca para harcarken en büyük "düşman" olan iç yoksulluklara pek de bir çare bulamadılar. 
     Globalleşme süreciyle bütünleşmeden de, yerel yoksulluklara pek bir çare yaratılamayacağı anlaşılıyor. 
     Globalleşme süreci ise, ancak yerel siyasetlerde kendine "paye bulan" mesleksiz "pozör" takımını tehdit ediyor. "Değersiz önemliler" dönemi sonuna yaklaşırken "önemsiz değerliler"in yücelmeye başladığı bir döneme geçiliyor. 
     Mezarı bile olmayan Mozart, acaba günümüzde yaşasaydı, "hayat standartı" ne düzeyde olacaktı örneğin 
     Bu tür konu ve sorunları, beyinselliğin global bahçelerinde berraklaştırmadan yerel bir siyaset hırsıyla ağzı köpüklenen genç bir insanı görünce, yüreğiniz azıcık burkulmaz mı 
     
     Gazi, Kılıç Ali’ye 
     - Annene sor bakalım, ateşimi geçirecek bir ev ilacı biliyor mu, diye sormuştu. 
     Ve yerel politikacılar, Gazi’nin ağzından şu sözü yaymışlardı halk yığınlarına 
     - Beni Türk hekimlerine emanet ediniz... 
     Böyle bir çarpıtmacılığa, genç bir insan neden özenmeli ki, evrensel bir meslek sahibi olmak dururken 
     
     







Çağdaşlaşma 


"Annene sor bakalım, ateşimi geçirecek bir ev ilacı biliyor mu " 


Çadır yaşamı... 


AB düğümü 


Manisa denenmemişi deneyecek mi 


Çankaya - AB hattı 


İnönü Üniversitesi kabuk değiştiriyor 


Japonlar bankacılıkta küme düştü 


Liderler arasında uyum yeter mi 


Cannes ellerinde sazım çalınır 


Komplo skandalında neler oluyor 


"Ararat" filmi ve şehit tıbbiyeliler 


Sezer’den AB zirvesi 


Bir koltukta 50 yıl 


Sizde "vatan haini" bir hal var 


İstikrarsızlık risk primi’ni yükseltir 


</TEXT>
</DOC>
