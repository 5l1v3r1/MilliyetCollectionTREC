<DOC>
<DOCNO> 59446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sondun10.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzüklerin Efendisi'nin Sam'ı "Hobbit olmak kolay değil" 
</HEADLINE>
<TEXT>

     İngiliz yazar J.R.R. Tolkien'in ünlü ''Yüzüklerin Efendisi'' üçlemesinin, ''Yüzük Kardeşliği'' isimli aynı adlı kitabından uyarlanan filminde önemli karakterlerden ''Sam''ı canlandıran Sean Astin, ''Hobbit olmak kolay değildi'' dedi. 
     ''Frodo''nun arkaşı Sam rolünde bir ''hobbit''i canlandıran aktör, filmin Yeni Zelanda'daki çekimlerinde ayaklarına giymek zorunda olduğu kıllı protez ayakların kendisine zor anlar yaşattığını kaydetti. 
     Filmdeki midilli atının bir gün çıplak ayağına basmasıyla ayak parmaklarının üçünde yırtılma meydana geldiğini anlatan Astin, rolü için aldığı kiloları vermesinin de zor olduğunu ifade etti. 
     ''Yüzük Kardeşliği'' filminin, gösterime girdiği 19 Aralık'tan bu yana toplam 94 milyon dolar hasılat yaptığı belirtilirken, ünlü üçlemenin diğer iki filminin de 2002 ve 2003'de beyaz perdede izlenebileceği kaydediliyor. 
     






</TEXT>
</DOC>
