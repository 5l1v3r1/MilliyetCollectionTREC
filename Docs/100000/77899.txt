<DOC>
<DOCNO> 77899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/siyaset/siy03.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutlular’a beraat, Tayyip’e umut 
</HEADLINE>
<TEXT>

Yeni Asya gazetesinin sahibi, 312’deki değişiklik nedeniyle beraat ederken, AKP lideri Erdoğan, Karatepe kararını beklemeye başladı 
     ERSAN ATAR Ankara 

     Türk Ceza Kanunu’nun 312. maddesinden mahk m olan Yeni Asya gazetesinin sahibi Mehmet Kutlular, yeniden yapılan yargılamada, yasa maddesindeki değişiklik nedeniyle beraat etti. Ankara DGM’nin verdiği karar, aynı maddeden hüküm giyen AKP lideri Recep Tayyip Erdoğan’ı umutlandırdı. 
     Kutlular, 1999’daki Saidi Nursi’yi anma töreninde, 17 Ağustos depreminin "ilahi ikaz" olduğunu söyledi. Açılan davada, DGM, Kutlular’ı, 2 yıl 1 gün hapis cezasına mahk m etti. Yasa maddesinin değişmesinden sonra yeniden yargılamanın son duruşması dün yapıldı. Savcı Ömer Süha Aldan, bir önceki duruşmadan Kutlular lehine görüş bildiren Savcı Hakan Kızılarslan’dan farklı olarak Kutlular’ın 312. maddedeki değişiklikten yararlanamayacağını belirtti. Başkan Orhan Karadeniz duruşma sonunda, Kutlular hakkında beraat kararı verildiğini açıkladı. 
     Yargıtay çevrelerinde de Erdoğan’ın durumunun Kutlular ile değil, yine 312’den mahk m olup cezasının infazı tamamlanan eski Kayseri Belediye Başkanı Şükrü Karatepe ile benzerlik gösterdiği değerlendirmeleri yapıldı. 
     



 SİYASET 












</TEXT>
</DOC>
