<DOC>
<DOCNO> 52530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/ekonomi/eko07.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş belediyelere el attı 
</HEADLINE>
<TEXT>

Bakan Derviş, bütçelerine bakmadan borçlanan belediyelerin kamu bankaları gibi düzene sokulmasını istedi 
     ELÇİN ERGÜN Ankara 

     Devlet Bakanı Kemal Derviş, Bakanlar Kurulu’nda belediyelerin para politikasını eleştirdi. 
     Derviş, belediyelerin kamu bankaları gibi borç batağı içinde olduğunu söyleyerek, "Belediyeler kafalarına göre hareket ediyor. Bütçelerine bakmadan birçok işlere girişmiş, borçlanmışlar. Belediyelerin kamu bankaları gibi düzene sokulması lazım" dedi. 
     Bakanlar Kurulu dün 40 dakika süren bir toplantı yaptı. Toplantıda Bayındırlık Bakanı Abdülkadir Akcan ayrıntılı bir konuşma yaparak, İller Bankası’nın finansman sıkıntısı içerisinde olduğunu belirterek, "Özellikle Marmara’daki depremler sonrasında yapılması gerekli binaların bitirilmesi yönünde sıkıntı içerisindeyiz. Bu konuda Maliye Bakanlığı’nın tahsis ettiği ödeneklerin nakde çevrilmesi konusunda Hazine ile karşılaşan sorunların biran önce bitirilmesini istiyoruz" dedi. 
     Maliye Bakanı Sümer Oral da ilgili ödeneklerin Maliye tarafından verildiğini ancak buradaki sorunun nakit planlamasından kaynaklandığını söyledi. Başbakan Bülent Ecevit’in ilgili müsteşarların bir araya gelmesi yönündeki talimatı ile dün finansman sorunun çözülmesi çalışmalarına başlandı. 
     
Mezar - ı Şerif Kararnamesi      Bakanlar Kurulu’nda Taliban yönetimi nedeniyle Afganistan’da kapatılan Mezar - ı Şerif Başkonsolosluğu’nun açılmasına ilişkin kararnamenin imzaları tamamlanarak Köşk’e gönderildi. 
     



 EKONOMİ 




















</TEXT>
</DOC>
