<DOC>
<DOCNO> 61345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yasam/yas04.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da Rusya’nın Nostradamus’u 
</HEADLINE>
<TEXT>

11 Eylül’ü önceden gören’ kadrolu eski Rus astoroloğu Buzinov, şimdi de Dünya Savaşı 2008’de çıkacak’ diyor.. 
     DIŞ HABERLER SERVİSİ 

     Önce, dünya tarihinin en keskin virajlarından biri olarak kayıtlara geçen, Dünya Ticaret Merkezi’nin New York’taki ikiz kulelerini yerlebir edip binlerce cana malolan 11 Eylül saldırılarını gördü, şimdi de mart ve nisanda yeni bir terörizm dalgasının geldiğini söylüyor. Ve bunlar birşey değil’ deyip, 2008’de Dünya Savaşı çıkacağını öne sürüyor. 
     Tüm bu iddiaları gündeme getiren kişi, "Rusya’nın Nostradamus’u" olarak adlandırılan Alexander Buzinov. Rusya Savunma Bakanlığı’na bağlı faaliyet gösterirken ani bir kararla dağıtılan Uzay ve Astrolojik Tahmin Laboratuvarı eski yöneticisi Buzinov, tüm bu iddialarını Pravda gazetesine verdiği özel röportajda dile getirdi. 
     
     Sadece bir yıl rahatız 
     Rus Nostradamus Buzinov’a göre, 1 - 15 Şubat, 15 - 31 Mart ve 1 - 10 Mayıs tarihleri, 2002 yılında Usame Bin Ladin’in en tehlikeli dönemi olacak. 
     Ladin’in bu şubat ya da mart aylarında öldürülmemesi durumunda, ancak 2006 veya 2008’de ele geçirilebileceğini ileri süren Buzinov, önümüzdeki aylarda 11 Eylül’e benzer iki saldırı daha gerçekleştirileceğini de iddia ediyor. İlk saldırının mart ya da nisanda bir endüstri kompleksi, bir yolcu uçağı ya da savaş gemisine yapılacağını söyleyen ünlü Rus astrolog, yine nisan veya mayıs ayında da bir lidere suikast girişiminde bulunulacağını görmüş’. 
     Buzinav’un en ürkütücü iddiası ise, bundan altı yıl sonrası için. 2008’de en az iki yıl sürecek Üçüncü Dünya Savaşı’nın çıkacağını ileri süren Buzinov, kendisini de falcı değil safkan astrolog’ olarak tanımlıyor ve ekliyor 
     "Yakın gelecekte dünya için en zorlu yıllar 2003 ve 2008 olacak..." 
     



 YAŞAM 





















</TEXT>
</DOC>
