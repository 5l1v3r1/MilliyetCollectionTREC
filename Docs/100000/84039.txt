<DOC>
<DOCNO> 84039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/spor/aspo.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baliç harekatı 
</HEADLINE>
<TEXT>

Fatih Terim ikinci bombasını Boşnak futbolcu ile patlatmaya hazırlanıyor. Terim, "Kefen giyerim, Fenerbahçe formasından başka forma giymem" sözü nedeniyle camiadan tepki alan yıldız oyuncunun transferi için yönetimi yumuşatmaya çalışıyor 
     HALİL ÖZER 

     Olumlu yanıt aldı 
     GALATASARAY Teknik Direktörü Fatih Terim, ikinci bombasını Fenerbahçe’nin eski yıldızı Balic’i alarak patlatmaya hazırlanıyor. Tecrübeli teknik adamın ısrarla istediği Boşnak futbolcuyla görüştüğü, Balic’in de bu transfere sıcak baktığı öğrenildi. Terim’in "Kefen giyerim, Fenerbahçe formasından başka forma giymem" sözü nedeniyle Galatasaray camiasından tepki alan yıldız oyuncunun alınması için yönetimi yumuşatmaya çalıştığı da belirtildi. 
     
     Nanni sırada 
     BALİC’İN senelik iki milyon dolarlık ücreti Sarı - Kırmızılılar’ı düşündürürken, Boşnak futbolcu, Türkiye’de bir takımla temasta olduğunu söyledi ancak isim vermekten kaçındı. Bu arada santrfor arayışlarını sürdüren Galatasaray, Arjantin’in Velez Sarsfield takımında oynayan Roberto Nanni’yi de takibe aldı. Arjantin’de geleceğin yıldızı olarak gösterilen 20 yaşındaki genç oyuncunun bir kez A Milli olduğu, bu sezon 12 gol attığı ifade edildi. 
     
Balic’in karnesi Sezon Takım Maç Gol 1995 - 96 Bursaspor 27 9 1996 - 97 Bursaspor 31 21 1997 - 98 Bursaspor 29 12 1998 - 99 Fenerbahçe 30 18 1999 - 00 Real Madrid 11 1 2000 - 01 Fenerbahçe 27 5 2001 - 02 Real Madrid 0 0 2001 - 02 R.Vallecano 10 1      
     
Mondi yuvada kaldıSarı - Kırmızılılar, Beşiktaş’ın da gözünü diktiği Kolombiyalı kaleci ile dört yıllık sözleşme yaptı 
     ERHAN TELLİ 

     GALATASARAY, Beşiktaş’ın da ısrarla istediği kaleci Mondragon ile dün dört yıllık sözleşme imzaladı. Önceki gün Siyah - Beyazlı kulüple de masaya oturan Kolombiyalı kalecinin menajeri Lui ile Florya’da saatlerce pazarlık yapan Sarı - Kırmızılı yöneticiler sonunda anlaşmaya vardılar. Görüşmelere Başkan Özhan Canaydın da katılırken, Mondragon’un bonservisi için Metz kulübü ile pazarlıkların hafta sonuna kadar tamamlanacağı öğrenildi. 
     ÖĞLEN saatlerinde yöneticilerle bir araya gelen Mondragon akşamüstü detayları görüşmek için tekrar Florya’ya geldi. "Biran önce anlaşma yapın da ben de tatile gideyim" diyen Kolombiyalı kaleciyi yöneticiler ve Fatih Terim, ikna ettiler, ardından son yılı opsiyonlu dört yıllık sözleşme imzaladılar. Mondragon’un ilk yıl 750 bin, ikinci yıl 850 bin, üçüncü yıl ise bir milyon dolar alacağı belirtildi. 
     BEŞİKTAŞLI yöneticiler de Florya’daki gelişmeleri yakından izlediler. Galatasaray’ın anlaşma sağlayamaması halinde hemen devreye girmeye hazır olan Siyah - Beyazlılar’ın umudu boşa çıktı. Mondragon imza attıktan sonra yaptığı açıklamada, "Galatasaray’da kaldığım için mutluyum. Bonservis sorunumun çözülecek olması beni çok rahatlattı. Bu yıl daha büyük başarılara imza atacağız" diye konuştu. 
     



 SPOR 































</TEXT>
</DOC>
