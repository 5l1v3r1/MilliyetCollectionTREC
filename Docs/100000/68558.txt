<DOC>
<DOCNO> 68558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/guncel/gun02.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım Bakanı Gökalp, hac-kurban polemiğine noktayı koydu 
</HEADLINE>
<TEXT>
Hacda kesilen orada kalacak ’ 
Gökalp "Bulaşıcı Hastalıklar Örgütü kuralları gereği hacda kesilen kurbanlar Türkiye’ye getirilemez" dedi 
     ANKARA Milliyet 

     Diyanet İşleri Başkanlığı, Türk hacıların Suudi Arabistan’da kesecekleri kurbanların İslam Kalkınma Bankası aracılığıyla Türkiye’ye getirileceğini açıklamasına karşın, Tarım ve Köyişleri Bakanlığı, bu ülkede görülen hayvan hastalıkları nedeniyle etlerin yurda sokulmayacağını belirtti. Tarım Bakanı Hüsnü Yusuf Gökalp, "O etlerin getirilmesi konusunda, Türkiye olarak üyesi olduğumuz Uluslararası Bulaşıcı Hastalıklar Örgütü kuralları geçerli" açıklamasını yaptı. 
     Türk hacılarca kesilen kurbanların geçmiş yıllarda Türkmenistan, Bosna ve Irak gibi ülkelere gönderildiğinin anımsatılması üzerine Gökalp, diğer ülkeler konusunda yetki sahibi olmadığını kaydetti. 
     
     Şap ve humma yaygın 
     Bulaşıcı Hastalıklar Örgütü’nün Suudi Arabistan raporuna göre, bölgedeki hayvanların çoğunda, 2000 yılından beri "SAT2" türü şap ve "Rift Vadisi Humması" hastalıkları görülüyor. 
     
Kararnameyi imzalamayacak      26 Nisan 2001’de Resmi Gazete’de yayımlanan Hayvan Sağlığı ve Zabıtası Kanunu’na göre hastalık görülen bir ülkedeki etlerin Türkiye’ye sokulması yasak. Bu nedenle Suudi Arabistan’dan et getirilmesini öngören Bakanlar Kurulu Kararnamesi’ni Gökalp imzalamayacak. Türk hacılarca kesilmesi beklenen 35 bin kurbandan yaklaşık 700 ton et elde edilecek. 
     
Hacılar Arafat yolunda      Hac farizasını yerine getirmek üzere kutsal topraklarda bulunan 2 milyonu aşkın Müslüman, bugün Arafat’a hareket ediyor. Tevriye günü diye anılan bugün sabah namazını kıldıktan sonra ihramlı olarak yola çıkacak hacı adaylarının nakilleri yarın sabaha kadar sürecek. Bu arada, bayramın ilk günü şeytan taşlayacak hacı adaylarından bazıları, iki gün önceden Mina’daki Akabe Cemresi’ne uğrayıp meraklarını giderdiler, bazıları ise taşlama talimi yaptı üstte . 
     



 GÜNCEL 




















</TEXT>
</DOC>
