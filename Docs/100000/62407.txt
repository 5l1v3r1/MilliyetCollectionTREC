<DOC>
<DOCNO> 62407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sonspo05.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen yarın Polonya'nın Wroclaw takımıyla karşılaşacak 
</HEADLINE>
<TEXT>

     Basketbolda Erkekler Avrupa Ligi A Grubu'nda Efes Pilsen, yarın Polonya'nın Idea Slask Wroclaw takımıyla karşı karşıya gelecek. 
     Efes Pilsen ile Idea Slask Wroclaw arasındaki maç saat 19.30'da Abdi İpekçi Spor Salonu'nda yapılacak. 
     Lacivert-beyazlılar, deplasmanda Polonya ekibiyle yaptığı ilk maçı 79-74 kazanmıştı. 
     Efes Pilsen, ligde 10 maçta 5 galibiyet, 5 yenilgi ile dördüncü sırada yer alırken, Idea Slask Wroclaw 10 karşılaşmada 2 galibiyet, 8 yenilgiyle yedinci sırada bulunuyor. 
     Efes Pilsen Antrenörü Oktay Mahmuti, takım olarak maça hazır olduklarını ve Idea Slask Wroclaw'ı yeneceklerini söyledi. 
     Mahmuti, deplasmandaki ilk maçtan galip ayrılmasını bildiklerini belirterek, ''Kendi sahamızda oynamanın avantajlarını kullanacağız. 
     Taraftarlarımızın desteği ile bu maçtan da galip ayrılacağımızı düşünüyorum'' dedi. 
     






</TEXT>
</DOC>
