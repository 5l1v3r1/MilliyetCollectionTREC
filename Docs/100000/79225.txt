<DOC>
<DOCNO> 79225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/yasam/yas02.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Maskeli polisin borç’ soygunu 
</HEADLINE>
<TEXT>

Uçan kuşa borcu olan polis, özel bir finans kurumunu soydu ama bacağından vurulunca 700 metre kaçabildi 
     ISPARTA DHA 

     Isparta’da polis memuru Hüseyin Alptekin 38 , özel finans kurumu Kuveyt Türk’ü soymayı başarsa da, meslektaşlarından kaçmayı başaramadı. 
     Aksu İlçesi Emniyet Amirliği’nde görevli 17 yıllık polis memuru Alptekin, dün saat 11.50 sıralarında Cumhuriyet Caddesi’ndeki Kuveyt Türk adlı özel finans kurumuna girdi. Başına kar maskesi geçiren Alptekin, vezneden, 28 milyar lira tutarında döviz ve Türk Lirası’nı poşete koyup yaya olarak kaçmaya başladı. 
     Ancak özel güvenlik görevlisi Mustafa Yılmaz, tabancayla ateş ederek soyguncu polisi sol bacağından yaraladı. Kaçmaya çalışan Alptekin, 700 metre kadar uzaklaşabildi ve alarm üzerine olay yerine gelen polis meslektaşları tarafından yakalandı. Tedavisi sonrası ifadesi için Isparta Emniyet Müdürlüğü’ne götürülen Alptekin’in amirlerinden 5 gün evlilik izni aldığı belirlendi. Alptekin’in arkadaşları da, "Hüseyin’in uçan kuşa borcu vardı. Toplam borcu 25 milyar lira civarındaydı" dediler. 
     



 YAŞAM 














</TEXT>
</DOC>
