<DOC>
<DOCNO> 59261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sondun02.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin eski Ekonomi Bakanı Cavallo hatasını kabul etti 
</HEADLINE>
<TEXT>

     Arjantin'de yaşanan halk ayaklanması üzerine istifa eden ekonomi bakanı Domingo Cavallo, hatalı olduğunu kabul etti ve ''hikayesinin kendi yargıcı'' olacağını söyledi. 
     Harvard mezunu eski bakan, Arjantin televizyonunda yayınlanan bir programa katıldı. Dünyanın en ünlü ve yaratıcı ekonomistleri arasında yer alan ve devlet başkanlığı planları kuran Cavollo, ''şimdi dinleneceğini ve anılarını yazacağını'' belirtti. 
     Cavollo, ''Arjantin'nin sorunlarını çözebilmek için bütün ruhum, yeteneğim ve gücümle çalıştım. Belli ki başaramadım. Dinleneceğim, çünkü çok gergin bir dönemden geçtiğim çok açık'' dedi. 
     Noel tatili için Arjantin'in güney kesimlerine giden Cavallo, Fernando de la Rau'nun devlet başkanlığından istifasına da neden olan halk ayaklanmasından sonra, mahkeme emri nedeniyle ülke dışına çıkamıyor. 
     De la Rau ise istifasından sonra kamuoyunda görünmemeye çalışıyor. 
     






</TEXT>
</DOC>
