<DOC>
<DOCNO> 58347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sontur04.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller "Türkiye, IMF'ye en fazla borcu olan ülkedir" 
</HEADLINE>
<TEXT>

     DYP Genel Başkanı Tansu Çiller, Türkiye'nin, IMF'ye en fazla borcu bulunan ülke olduğunu savundu. 
     DYP Basın Müşavirliği'nden yapılan açıklamaya göre, Çiller, Arjantin'de yaşanan son olaylarla ilgili şunları kaydetti 
     "Türkiye, IMF'ye en fazla borcu olan ülkedir. Arjantin'de kur değişikliği olmuyor, ama onlarda enflasyon yüzde 5. Türkiye'de üretilmiyor ve gençlerimiz işsiz. Kentlerde oturan gençlerin halen yüzde 40'lara varan bölümü işsizlik yaşıyor. Hiç kimse 'Biz başardık' demesin ve hiç kimse unutmasın ki, bu fakirleştirilen halk daha fazla vergi ödüyor ve ödeyecek. 
     Dünyanın en dipteki ülkelerinden biri olmak yeteri kadar utandırıcıdır. Türkiye'ye 'en dipteki bir ülke' olarak işaret edilmesi, Türkiye biraz daha iyi olsa dahi, büyük Türkiye'ye yakışmayan bir utançtır." 
     






</TEXT>
</DOC>
