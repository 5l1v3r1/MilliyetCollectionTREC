<DOC>
<DOCNO> 99816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/son/sondun05.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilter'de lejyoner hastalığı can aldı. 
</HEADLINE>
<TEXT>

     İngiltere'nin Cumbria bölgesinde ortaya çıkan lejyoner hastalığı salgınının, 89 yaşındaki bir kişinin ölümüne yol açtığı açıklandı. 
     Cumbria bölgesindeki Barrow-in-Furness adlı kentte şu ana kadar kesinleşmiş 19 lejyoner hastalığı vakası bulunduğunu belirten yetkililer, durumu kuşkulu 11 kişiyle ilgili olarak yapılan testlerin de sonuçlarının beklendiğine dikkat çekiyor. 
     Furness'deki General Hastanesi'nden yapılan açıklamada, hastalığın ilerleme hızıyla ilgili tahminlerde de bulunulurken, 15 gün içinde salgınla ilgili 130'a yakın yeni başvuru beklendiği, 15 ile 20 arasında hastanın yaşamını yitirebileceği ifade edildi. 
     Sağlık Bakanlığı'nın, hastalığın kaynağının belirlenmesi için acil soruşturma başlatacağı belirtilirken, salgının büyük olasılıkla su ya da havalandırma sistemleri yoluyla yayıldığı tahminleri de yapılıyor. 
     Soruşturmayı yürüten Dr. Nigel Calvert, ortaya çıkan salgının şu ana kadar İngiltere'de görülenlerin en büyüğü olduğunu ifade ederek, hastalarla görüşüldüğünü ve hastalığın kaynağını bulmaya çalıştıklarını söyledi. 
     Şu ana kadar yaptıkları ilk belirlemenin, bütün hastaların belediye sarayının bulunduğu dar bir bölgede yaşadığını ortaya koyduğunu ifade eden Calvert, öncelikli hedefin, hastalığın kaynağını bulup bu kaynağı etkisiz hale getirmek ve salgının büyümesini önlemek olduğunu belirtti. 
     





</TEXT>
</DOC>
