<DOC>
<DOCNO> 66126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/guncel/gun09.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Karneler velilere 
     İzmir İl Milli Eğitim Müdürü Behçet Yavuz, Türkiye’de ilk kez başlatacakları uygulamayla karneleri çocuklara değil, velilerine vereceklerini söyledi. Velileri cuma günü karne almaya beklediklerini belirten Yavuz, "Aileleri bilinçlendireceğiz. Ayrıca Alo Karnem hattı kurduk" dedi. 
     
     Astsubay yüksekokulu 
     TBMM’ye verilen yeni yasa tasarısına göre, TSK bundan sonra astsubaylarını meslek yüksekokullarında eğitecek. Kara, Deniz, Hava Kuvvet Komutanlıkları, Jandarma Genel Komutanlığı, Sahil Güvenlik Komutan-lığı ve GATA bünyesinde astsubay meslek yüksekokulu kurulmasını öngören yasa tasarısı, dün TBMM Başkanlığı’na sunuldu. 
     
     İstanbul’u sis vurdu 
     İstanbul’da önceki gece yarısından itibaren etkili olan yoğun sis hayatı adeta felç etti. Karayollarında uzun kuyruklar oluşurken, çok sayıda trafik kazası meydana geldi. Deniz ulaşımında da aksaklıklar meydana gelirken, yoğun sis nedeniyle iç ve dış hatlardaki bazı uçak seferlerinde de rötarlar yaşandı. 
     
     Meclis’e Ağar’a dokun faksı 
     Sürekli Aydınlık İçin 1 Dakika Karanlık eyleminin 5. yıldönümünde, "Aydınlık İçin Yurttaş Girişimi" katılımcıları, TBMM’ye faks çekerek milletvekilleri Mehmet Ağar ve Sedat Bucak’ın dokunulmazlıkla-rının kaldırılmasını istedi. 
     
     Babasını bıçakladı 
     Beşiktaş’ta tartıştığı babasını bıçaklayarak öldüren bir genç, gözaltına alındı. Uzuncaova Caddesi Günaydın Apartmanı 105 3 nolu evde yalnız oturan baba Ruşen Özinal ile oğlu Buğra Özinal arasında dün akşam tartışma çıktı. Tartışma sonucu Buğra Özinal, eline geçirdiği bıçağı babasına rastgele sapladı. Baba Ruşen Özinal olay yerinde ölürken, oğlu gözaltına alındı. 
     
     Melek fidye için kaçırıldı 
     İzmir Karşıyaka’da Melek Kalkan 3 , kimliği belirsiz kişiler tarafından kaçırıldı. Evi telefonla arayan şahıslar, 20 milyar lira gönderildiği takdirde Kalkan’ı serbest bırakacaklarını söyledi. Melek’in babasının DSİ’de çalıştığı öğrenildi. 
     



 GÜNCEL 


















</TEXT>
</DOC>
