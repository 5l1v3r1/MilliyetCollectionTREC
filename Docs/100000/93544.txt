<DOC>
<DOCNO> 93544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sontur13.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
The Times "Ecevit koalisyonu bozmadan çekilmeli" 
</HEADLINE>
<TEXT>

     Başbakan Bülent Ecevit'in sağlık durumu ve koalisyonun geleceği Batı basınını meşgül etmeyi sürdürüyor. 
     The Times Gazetesi, Türkiye'de hemen çözümlenmesi gereken sorunun Ecevit'in koalisyonu bozmadan nasıl çekilebileceği olduğunu belirtirken "En iyi çözüm, koalisyonun toparlanarak sorumluluğunu üstlenebilecek yeni bir lider bulmasıdır" diye yazdı. 
     İngiliz The Times gazetesinin Dış Politika Editörü Bronwen Maddox, "Ecevit, Türkiye'yi Bir Kavşağa Doğru Sürüklüyor" başlıklı yazısında "Türkiye konusunda ne kadar merak etmeliyiz ve rahatsız olan Başbakan Ecevit şimdi mi çekilmeli mi " sorularına yanıt aradı. 
     Maddox, Türkiye için "ekonominin çöktüğü ve İslamcı partilerinin iktidarı ele geçirmek için fırsat kolladıklarına" yönelik karanlık senaryolar üretildiğini ancak, bu kadar karamsarlığa henüz gerek olmadığını belirtti. Son dönemde yaşanan canlanmanın ve Türkiye'nin AB kapılarından girmesini sağlayacak modernizasyon çabası konusunda soru işaretleri bulunduğunu kaydeden Maddox, buna karşın Türkiye'de hemem çözümlenmesi gereken sorunun Başbakan Ecevit'in koalisyonu bozmadan iktidardan nasıl çekilebiceği olduğunu kaydetti. 
     Başbakan Ecevit'in ülkeyi gelecek seçimlere kadar yönetebileceğini düşünmenin artık mümkün olmadığı savunulan yazıda sorunun bu geri çekilmenin "koreografi"si olduğunu belirtti. Erken seçim çağrısı yapılmasının en iyi seçenek olmadığı kaydedilen yazıda erken seçim yapılmsı halinde AKP'nin iktidara gelmesi olasılığının bulunduğuna dikkat çekerken en iyi çözümün DSP liderliğindeki koalisyonun toparlanarak sorumluluğu üstlenebilecek yeni bir lider bulması olduğunu öne sürdü. 
     The Times Editörü, Türkiye'nin uluslararası destekçilerinin sağlayabildikleri en iyi katkıyı yaptıklarını, IMF'nin Türkiye'ye 11 milyar dolarlık bir kredi sağladığını, kredinin son dilimini serbest bırakırken de Türkiye'de durumun beklenebildiği kadar iyi olduğunu da belirttiğini kaydederek "O adım olmadan Türkiye'nin yakın geleceği çok daha karanlık görünürdü" görüşünü savundu. 
     





</TEXT>
</DOC>
