<DOC>
<DOCNO> 51919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sonspo19.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Düren "Açıklama kurulun tarasızlığını yitirdiğini gösteriyor" 
</HEADLINE>
<TEXT>

     Beşiktaş'ta, 10 Kasım Pazar günü yapılan divan kurulu toplantısında, yönetim kuruluyla divan başkanlık kurulu arasında başlayan tartışma sürüyor. 
     Beşiktaş Kulübü İletişim Komitesi Başkanı Mete Düren, divan başkanlık kurulunun sert açıklamasına yanıt verdi. 
     Düren, ''Divan başkanlık kurulunun yapmış olduğu açıklama, 1 gün önce divan kurulunun tarafsızlığını yitirdiği konusundaki kanılarımızı teyit eder durumdadır'' dedi. 
     Bu tür tartışmaların Beşiktaş'a zarar verdiği görüşünde olduklarını vurgulayan Düren, ''Beşiktaş Kulübü Yönetim Kurulu, bundan böyle camianın bütünlüğüne zarar verici tartışmalara son verilmesinin, kulübümüzle ilgili konuların yalnızca kongre platformunda tartışılmasının, Beşiktaş gelenek ve göreneklerine daha uygun olduğu görüşündedir'' diye konuştu. 
     






</TEXT>
</DOC>
