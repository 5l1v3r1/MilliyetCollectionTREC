<DOC>
<DOCNO> 71792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/yazar/theper.html </URL>
<DATE> 2002/03/10/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Vergiyi siz vermeyeceksiniz 
</HEADLINE>
<TEXT>

     Babama ait bir dairenin intifa hakkı babamda kaldı, ben ve kardeşime çıplak mülkiyetini devretti. Bu durumda babam mı beyanname verecek yoksa kardeşimle ben mi Şu anda benim oturmakta olduğum dairenin kat mülkiyeti veya kat irtifakı tapusu yok. Apartmanımız bu durumda, elimizde arsa tapusu var. Biz deprem sigortası yaptıracak mıyız 
     S. B. - İstanbul 
     
     Bir gayrimenkulün beyannamesini ve varsa vergisini intifa hakkı sahibi verir. Bu nedenle beyanname verme ve varsa vergisi ödeme mükellefiyeti babanıza aittir. 
     Zorunlu deprem sigortasına gelince 
     Binanızda arsa tapusu bulunduğunu yazıyorsunuz. Ben, arsa tapusu sahibiyim diyenlere şunu hatırlatıyorum. Kat irtifak tapularında da gayrimenkulün cinsi olarak "arsa" yazıyor. Bu ibare de yanıltıcı oluyor. Son günlerde tapu senetlerine bir hane ilavesi ile açıklık getirildi ama eski tapu senetlerinde halen açıklık yok . Şayet cinsi olarak arsa yazıyor ama buna mukabil tapu senedinin altında "kat irtifakı kurulmakla... No.lu bağımsız bölüm ... kişi adına tescil edilmiştir" yazıyorsa binanızda kat irtifakı kurulmuştur ve zorunlu deprem sigortası yaptıracaksınız. 
     Ancak binanız projesiz yapılmış ve bu nedenle sizin elinizde halen gerçekten arsa tapusu varsa zorunlu deprem sigortası yaptırmayacaksınız, çünkü bu hususla ilgili KHK'nin 15. maddesinde 
     "Binanın ve her bağımsız bölümün projeye aykırı olarak ve taşıyıcı sistemi etkileyici şekilde tadil edilmesi veya zayıflatılmasına neden olan veya buna imkan veren malik, meydana gelen zararın bu nedenle ortaya çıktığı veya arttığı tutar kadar tazminat alma hakkını kaybeder." 
     Demektedir. Yani projeye aykırılık tazminat ödememe nedeni ise projesi bulunmayan binanın tazminat alma hakkı hiç yoktur. Öyleyse sigorta ettirmenin de hukuki yararı yoktur. 
     







Seri ilanlar... 


Batılılara rağmen batılılaşma 


Barış iyi de ekmek yok 


Top dikişleri 


Bir miras hikayesi 


En son ne zaman tiyatroya gittiniz 


Adam ol ve ardımdan gelme 


Smokin giyen kaymakam... 


Akıl oyunları 


Hipermarketlere kriz dersleri 


Avrupa Derdime bir çare 


Vergiyi siz vermeyeceksiniz 


"Sağlam taşa basınız " 


Kuvvacı’lar ateşle oynamaya niyetli 


Kaymakamın smokini medeniyettir’ 


Ermenistan Kadınlar Dostluk 


</TEXT>
</DOC>
