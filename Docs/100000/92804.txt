<DOC>
<DOCNO> 92804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/yazar/cemal.html </URL>
<DATE> 2002/06/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Güçlü hükümet seçimden nasıl çıkar 
</HEADLINE>
<TEXT>

     İş ve finans dünyasını yakın takipte tutan bir dost dün sabah "Milli gelirimiz 200 milyar dolardı. Son krizle 150 milyar dolara indi. 100 milyar dolara indirdikten sonra mı aklımız başımıza gelecek " diye yakınıyordu. 
     Karamsarlık 
     Ne yazık ki öyle. 
     Önde gelen bir işadamıyla önceki gün sohbet ederken şöyle diyordu 
     "Bir sille daha yiyip ekonominin dümdüz olmasını mı bekliyoruz " 
     Bir başka işadamının dün sabahki sözleri 
     "Geçen gün Sanayi Odası’nda Sakıp Sabancı, Sürünüyoruz sürünüyoruz ’ diye bağırıyordu. Koç Grubu’nun, Anadolu’yu çok iyi bilen yöneticilerinden Cengiz Solakoğlu, Yeni bir kriz kapıda ’ diye uyarıyordu. Hiç kimsede hal kalmadı." 
     Peki ya çare 
     İşadamının yanıtı 
     "Çare siyasette Çare, yeni bir hükümet..." 
     Peki, bu yol nasıl açılacak 
     Ecevit koltuğunda oturuyor. 
     Sağlık durumu malum. 
     Seçim tarihi için 2004’ü veriyor Başbakan Ecevit. Arada bir dili sürçse de Erken seçim yok ’ diyor. 
     Yılmaz’la Bahçeli de aynı havada. 
     İyi, güzel. 
     Sayın Ecevit Başbakanlık koltuğunda oturmaya devam ediyor diye, koalisyon ortakları erken seçim sözünü ağızlarına almıyorlar diye işler iyiye mi gidiyor 
     Hayır, tam tersine... 
     Siyasal belirsizlik derinleşiyor. 
     Ekonomik göstergeler kötü. 
     Siyasete güven duyulmadığı için ekonomiyle ilgili beklentiler de düzelmiyor. 
     Peki, hemen seçime mi 
     Erken seçim işleri düzeltir mi 
     Belli değil bu da. 
     Bunun adı çıkmaz mı 
     Tam manasıyla öyle. 
     Yani diyorsun ki 
     Seçimsiz de olmuyor, seçimle de 
     Düğüm burada. 
     Çıkmaz burada yatıyor. 
     Öncelik, siyasetin bu düğümü çözmesidir. Bu düğüm çözülmeden Türkiye’de işler düzelme yoluna giremez. 
     Düğüm nasıl çözülür 
     Tabii seçimle... 
     Siyaset eğer seçim halinde sandıktan güçlü bir hükümet çıkabileceğine ilişkin bir umudu şimdiden verebilirse, ekonomiyle ilgili beklentiler iyileşmeye başlar. 
     Ya da seçim yapılır ve sandıktan güçlü, yönetebilir bir hükümet çıkarsa, iyiye gidiş yolu açılır. 
     Ama bunun için de halkın önüne isabetli bir tercih için nasıl bir siyasal alternatif koyacağını bilmen lazım. 
     Bu da yetmeyebilir. 
     Seçim sistemini değiştirmen, seçim ittifaklarını da mümkün kılabilecek değişiklikleri yapman gerekebilir. 
     Mümkün mü bütün bunlar 
     İsabetli tercihler, akıllı oluşumlar, seçim sisteminde makul değişiklikler... 
     Kolay gözükmüyor. 
     Siyaset kurumuna bakınca, siyasete yön verebilecek, onu etkileyebilecek güç odaklarına bakınca, kafa karışıklığı, kararsızlık, hatta çaresizlik dikkati çekiyor. 
     Yani çıkmaz derin 
     O zaman 
     Türk siyasetinde iş yine olacağına varabilir. Bunun örnekleri yakın siyasal tarihimizde az değil. Paldır küldür seçime gideriz. Üçlü yerine beşli koalisyonlar sahneye çıkabilir. Ve tam dibe vurup iyice sefilleri oynadıktan sonra çıkış yolunu arayabiliriz. 
     Ne diyelim 
     İnşallah buralara gelmeden, bir mucize gerçekleşir siyaset meydanında... 
     Ve sorumuz 
     İnat etmeyi, bakalım, Ecevit ailesi daha ne kadar sürdürecek .. 
     
     







Avrupa ve halk 


Gelin, dalgamızı geçelim... 


Koç Müzesi... 


TESEV’in araştırması 


Biz boşuna mı çalışıyoruz 


Güçlü hükümet seçimden nasıl çıkar 


Firavunlar yok 


Öğrenciler hata yapmayagörsün 


Hayat avuçlarımızın içinde... 


Yılın ilk yarısı 


Devletin malına sahip çıkmak... 


Ankara takvim vermeli 


Karamehmet neden para koymadı 2 


Suyumuzu niye kestiler 


Dolar çökmese 1.743.000 lira idi 


</TEXT>
</DOC>
