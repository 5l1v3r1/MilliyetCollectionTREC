<DOC>
<DOCNO> 94820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yazar/cemal.html </URL>
<DATE> 2002/07/10/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Cem, Derviş, Özkan... Ve oyun planı 
</HEADLINE>
<TEXT>

     Siyaset kulisinin yakın takipte tuttuğu iki kritik isim malum İsmail Cem’le Kemal Derviş, Dışişleri ve Hazine bakanları. 
     Ne yapacaklar 
     Aralarında bir oyun planı var mı 
     Özkan’ın da dahil olduğu bir oyun planı. 
     Yanıtlar önemli. 
     Çünkü Cem’le Derviş’in izleyecekleri yol yakın gelecekte siyaset sahnesindeki gelişmeleri fazlasıyla yönlendirip şekillendirecek. 
     Şurası kesin 
     Özkan gibi Cem’le Derviş’e de Ecevit’li DSP’de artık herhangi bir gelecek kalmadı. 
     Şimdi bu ikili arasında diyalog kanalları işliyor. Zaman zaman konuşuyorlar. Ayrıca, birlikte hareket edebileceklerinin işaretlerini bir süredir veriyorlar. 
     Birbirlerini takdir eden, birbirleri hakkında saygılı bir dille konuşan bu ikilinin siyasete bakışları da uyumlu. 
     İkisi de merkezde, merkez solda... 
     Bu arada Derviş yalnız kendisinin değil, Cem’in de iç ve dış piyasalarla Batı dünyasında ekonomik programa bağlanan güven konusunda önem taşıdığının farkında... 
     Hüsamettin Özkan depremine kadar her ikisinde ağır basan bir eğilim vardı 
     DSP’de kalmak... 
     Ama şunu da görüyorlardı 
     Bundan sonraki seçimlere Ecevit’le girecek DSP’nin herhangi bir başarı şansı yoktur. 
     Ecevit’li DSP’nin sandıktan çıkmasının, yüzde 10 barajını geçmesinin imkansız olduğunu nabzı tutan her gözlemci gibi Cem’le Derviş de görüyordu. 
     Bu durumda ne olacaktı 
     Ecevit, Cem’le Derviş’e kapıyı açabilir miydi Kendisini partinin tepesine, onursal bir konuma çekerek, DSP’yi Cem - Özkan - Derviş üçlüsüne bırakabilir miydi 
     Tabii Cem’le Derviş biliyordu, bunun kolay olmadığını. Çünkü bu açıdan bir de Rahşan Ecevit faktörü vardı. 
     Bunun da farkındaydılar. 
     Ancak, Cem’le Derviş’te DSP’nin yine de en doğru siyasal alternatif olduğu görüşü yakın zamana kadar ağır basmıştı. 
     Peki, bu alternatif hala geçerli mi 
     Hüsamettin Özkan’ın başlattığı istifa dalgasıyla birlikte Cem’le Derviş açısından DSP alternatifinin kaldığı söylenebilir mi 
     Hayır. 
     Ayrıca, Cem’e de Derviş’e de sıcak bakmadığı bilinen, hem dış politikada hem ekonomideki görüşleriyle bu ikiliden farklı çizgide olan ve anti - AB eğilimleri ağır basan Şükrü Sina Gürel’in dün Ecevit tarafından Özkan’ın yerine Başbakan yardımcılığına atanması da böyle bir ihtimalin artık pek kalmadığının yeni bir işaretidir. 
     ANAP lideri ve Başbakan Yardımcısı Mesut Yılmaz açısından da Ecevit’in Şükrü Sina Gürel ataması ilginç 
     Şimdi ne olabilir 
     CHP mi 
     Derviş’in CHP hakkında hem olumlu bir havası, hem de devam eden tereddütleri var. Buna karşılık Cem için Baykal’lı CHP diye bir alternatif yok. 
     Özkan’la yeni parti mi .. 
     Bu ihtimal gündemde... 
     Cem - Özkan - Derviş üçlüsü eğer yeni yüzler’le birlikte yeni bir partiyle siyaset sahnesine çıkabilirse, yeni bir umut kaynağı doğabilir, siyasetin önü açılabilir. 
     Ama biraz beklemek lazım. 
     Cem’in, Derviş’in bir süre Ecevit’i bekleyerek, biraz zamana oynayarak, eski deyişle teenni ile hareket etmeleri normaldir. 
     Ayrıca, Derviş’in erken seçime giden bir Türkiye’de bir süre daha Hazine muslukları’nın başında oturmayı, yani ekonomik programa nezaret etmeyi bir süre daha tercih edeceği söylenebilir. 
     Ancak, Cem - Derviş ikilisinin işi çok fazla uzatmaları da ne kadar doğru olur, bir soru işareti... Bu açıdan Özkan kampında bazı sabırsızlık işaretleri görülüyor. 
     Kısacası 
     Cem’le Derviş’e Ecevit’li DSP’de bir gelecek kaldığını sanmıyorum. Ama bu ikilinin Özkan’ın başlattığı istifa dalgasının içine de cuup diye atlamaları gerçekçi bir beklenti değil. 
     Belki de bir oyun planı var, Cem - Derviş - Özkan üçgeninde, kim bilir. 
     
     Hükümet mi 
     Henüz istifa yok. 
     Bu, sizin klasik deyişinizle, içinize nasıl siniyor Sayın Ecevit Partiniz artık azınlıkta .. 
     Yakışmıyor 
     
     







Nereye .. 


Kıs kıs gülün, kah kah keh keh... 


Radikal Bakan 


Ecevit Bahçeli dostça yaklaştı 


Bulanık suda balık avlamak 


Cem, Derviş, Özkan... Ve oyun planı 


DSP'den bir çığ kopar 


Türkiye nereye gidiyor 


Kredibilite, çıkış ve umut arayışları 


Köprü, baraj, tiyatro 


Dış politika zorlanıyor 


Bir dünya yarattım, yalnız ikimiz için 


Çözümsüzlüğün "çözümü" 


Seçim, vefa ve nankör... 


Ecevit ve Özkan Caz Vapuru’na giremediler 


BSG Evi’nde neler oluyor 


Hazine borç bulup borç ödemekten perişan 


</TEXT>
</DOC>
