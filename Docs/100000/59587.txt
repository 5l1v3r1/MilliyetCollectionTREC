<DOC>
<DOCNO> 59587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/yasam/yas01.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başka bir arzunuz 
</HEADLINE>
<TEXT>

Dünyanın en büyük, güvenli, lüks ve eğlenceli gemileri, okyanusları size taşıyor.. Artık onlara ulaşmak, bir telefon uzaklıkta... 
     

     Türkiye’nin genç ve dinamik nüfusu, dünyanın nimetlerini ülkemize çekmeyi sürdürüyor. Bunlardan biri de, yakın zamana kadar sadece Aşk gemisi’ dizisinde görebildiğimiz, dev yolcu gemileri.. 
     Miami, Londra, Zürih ve artık İstanbul.. Dünyanın en güvenli, lüks ve eğlenceli gemileriyle cennet güzellikler arasında beş yıldızlı tatil imkanı sunan The Cruise Line şirketi, İstanbul’da da bir ortaklık kurdu. Böylece Tahiti, Karayipler, Güney Amerika, Uzakdoğu, Avustralya, Ege, Akdeniz ve hatta Antartika’nın sadece belgeseller ile fotoğraflarda görebileceğiniz güzellikleri, Türkiye’nin de ayağına geldi. 2.500 dolardan başlayan fiyatlarla sadece bir rota seçerek çıkacağınız bu gezilerden birini, dünyanın denizlerdeki en büyük yolcu gemisi ile de yapabilirsiniz. 
     
Gemilerde yok, yok      Karayipler turunu yapan Voyager of The Seas’ adlı dev gemi, ebatları ve imkanları ile parmak ısırtıyor. Denizden en yüksek noktası neredeyse yüz metre olan bu gemide, panaromic barlardan bin 500 kişilik bir gösteri salonuna’, casinolardan buz pateni pistine, güzellik salonlarına kadar karada bile bulamayacağınız imkanlar mevcut. Üstelik şirket yetkililerine göre böyle bir gezi, yurtiçi ya da dışında yapabileceğiniz kaliteli bir tatilden daha pahalı değil.. Kısacası, artık okyanuslar da Türkler’i bekliyor... 
     


 YAŞAM 



















</TEXT>
</DOC>
