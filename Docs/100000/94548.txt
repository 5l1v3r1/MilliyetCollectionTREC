<DOC>
<DOCNO> 94548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/guncel/gun12.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Güreşçi tesisinde tek güreşçi yok 
</HEADLINE>
<TEXT>

     GÜNSELİ ÖNAL Ankara 

     Yıllarca Güreş Federasyonu Başkanlığı yapan Ahmet Ayık, başkanı olduğu Güreş Vakfı’na devletten alınan yardımlarla yaptırılan lüks tesisi güreşçilere kullandırtmıyor. 
     Ayık, Güreş Federasyonu Başkanlığı’nı kongrede kaybettikten sonra, Güreş Vakfı’nın "güreşçilerin kampı" için yaptırdığı İncek’deki lüks tesisi Angora Şirketler Topluluğu’na yıllığı 400 milyar liraya kiraladı. Ayık, konuyla ilgili spordan sorumlu Devlet Bakanı Fikret Ünlü’nün odasında karşılaştığı DSP İstanbul milletvekilleri Ahmet Güzel ve Fadlı Ağaoğlu ile tartıştı. DSP’liler Ayık’a tepki göstererek şunları söyledi "Bu tesisler milli güreşçilerin veya gelecek vaat eden gençlerin eğitimi amacıyla federasyonun devletten sağladığı paralarla yapıldı. Şimdi federasyona kullandırtmayıp özel sektöre kiralamanız doğru değil. Bu vakıf da, Türkiye Güreş Federasyonu’nun güreşte yapamadığı veya yaptıramadığı işler için kuruldu. Amacı, Türk güreşini bir yere getirmek. Siz başkanlık yaparken bu amaç doğrultusunda kamudan bu vakfa para aktarttınız. Ama artık bu vakıf, imk nlarını Güreş Federasyonu’nun istekleri doğrultusunda kullanmıyor, k r amacı güden bir şirket gibi davranıyor." 
     Milletvekillerinin kira bedelinin yarısının federasyona verilmesi isteği ise Ayık tarafından reddedildi. 
     
     



 GÜNCEL 

















</TEXT>
</DOC>
