<DOC>
<DOCNO> 53699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/yasam/yas01.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yollar atari’ oto dolacak 
</HEADLINE>
<TEXT>

     DIŞ HABERLER SERVİSİ 

     Otomobil icat edildiğinde, tekerlekleri kontrol etmek için uzun demir çubuklar kullanılıyordu. Daha sonra, yuvarlak direksiyonlar sürücülerle buluştu. Şimdi ise atari oynar gibi otomobil kullanmayı sağlayacak joystick’lerin, direksiyonların yerini alması yönündeki çalışmalara hız verildi. 
     Son yıllarda Saab, General Motors Bertone, Daimler Chrysler ve Honda gibi dev otomotiv şirketlerinin başı çektiği projelerle ön plana çıkan joystick’ sistemi sayesinde sürücüler ellerindeki kumanda kolunu kullanarak, küçük hareketlerle bir otomobili kolayca yönlendirebilecekler. 
     Bu kumanda kolu sayesinde gaz, fren ve debriyaj pedalları da tarihe karışacak. Çünkü bu pedallarının işlevleri, joystick üzerindeki düğmelerle yürütülecek. 
     



 YAŞAM 















</TEXT>
</DOC>
