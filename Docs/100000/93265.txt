<DOC>
<DOCNO> 93265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/yazar/sazak.html </URL>
<DATE> 2002/07/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ulusal başarı çıtası 
</HEADLINE>
<TEXT>

     Futbolda dünya üçüncüsü olan A Milli Takım’ın dönüşü muhteşem oldu. Gruptan çıkmanın başarı’ sayıldığı ilk maçların aksine Japonya, Güney Kore gibi ev sahibi takımları devirerek elde edilen görkemli sonuç milyonları kesmedi. 
     Aklımız kupada kaldı 
     Yerli yabancı spor otoritelerini birleştiği görüş, Türkiye Brezilya’yı aşabilseydi, 2002 kupasını eve getirebilirdi. 
     Siyaseti, nelerin olmayacağını gösterme sanatı’ olarak uygulayan ülke yöneticileri sporcularımızdan ders almalı. Onlar, takım ruhu’, sıkı çalışma’, hedefe kilitlenme’ gibi özellikleri sahaya yansıtarak nelerin olacağını’ gösterdiler. 
     Taksim Meydanı 1970’lerden bu yana böyle bir coşku yaşamamıştı. 
     1973 ve 1977 CHP mitingleri, kimi provokatörlerce kana bulanan’ 1 Mayıs bayramlarından bu yana Taksim siyasete kapalı, zaten o meydanları dolduracak kitlesel önderlerden de yoksunuz. 
     1974 Kıbrıs Barış Harekatı’ndan bu yana Türkiye ilk kez böylesine geniş katılımlı birlikteliğe sahne oluyor. 
     Çünkü toplum futbol dışı alanlarda başarıya aç. 
     Dünya Kupası rüzgarı yakında diner. Sonra ne olacak 
     İşte, 2002 yılının ilk çeyreğindeki büyüme rakamları açıklandı. 
     Türkiye binde 7 büyüdü diye bayram yapılıyor 
     2001’de savaş yıllarındaki felaket tablosuna dönen, ekonomisi yüzde 9.4 küçülen Türkiye’de ekside giden büyüme rakamları sıfırlandı ve sürpriz’ biçimde binde 7 büyüdü diye seviniyoruz 
     Yazık bu ülkeye... 
     Ülkenin ulusal gelir toplamı 150 milyar dolara, kişi başına geliri 2100 dolara inmiş, krizde işini kaybeden 2.5 milyonun yüzde 25’i gençlerden oluşuyor. Türkiye yılda yüzde 7’nin üzerinde büyüme sağlayabilirse 10 yıl sonra Yunanistan’ın bugünkü düzeyine erişecek. 
     Binde 7 büyüme yüzde 1’e, 3’e çıksa ne değişecek 
     Can çekişen bir hükümet. 
     Kapalı Meclis... 
     İdam sorununu çözemediği için AB liginden uzaklaşan Türkiye. 
     Böyle nereye gidilecek 
     Milli Takım’ın başarısından asıl Ankara ders çıkarmalı. 
     Sağlam bir altyapı, uyum ve motivasyon, Galatasaray’ın Avrupa liglerindeki başarısı dahil 2000’lerin özgüveni üzerine inşa edilmiş A Milli ruhuna bu hükümetin sahip olduğu söylenebilir mi 
     Bu koalisyonu 1999’daki Apo rüzgarı’ oluşturdu. 
     Böyle giderse koalisyonun sonunu da Apo getirecek 
     MHP’li Meclis Başkanvekili Murat Sökmenoğlu, dünkü liderler zirvesi öncesinde anadil ve eğitim’de ısrar halinde MHP’nin koalisyonda kalmayacağının sinyalini verdi. Eskiden bu tür açıklamaların piyasalar üzerindeki etkisini önemserdi Sökmenoğlu, anlaşılan geçirdiği by pass’ huyunu değiştirmiş AB’den umudu kesmiş 
     Oysa toplumun eve dönen’ millilere desteği başarı çıtasını küresel ölçeğe taşıdıkları içindir. 
     Bunu görmeyen kadroların seçimde tasfiyesi kaçınılmaz 
     
     







Evveliyatı... 


Zirvenin sonuçları 


Umudu gitgide tüketen siyaset oyunu... 


Ayaklarda öpücükle 


Sadece kupa kazanmadık 


Çok az zaman kaldı 


Maç bitti, şimdi gerçekler... 


Ulusal başarı çıtası 


Şenol Güneş’e naçizane birkaç taktik 


Bankaların bonfilesi satılıyor derisi kalıyor 


Siyasetin yeni tarlası 


</TEXT>
</DOC>
