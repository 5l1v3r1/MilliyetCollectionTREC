<DOC>
<DOCNO> 71546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sontur11.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller "Türkiye AB'yi sahiplenmeye devam edecektir 
</HEADLINE>
<TEXT>

     DYP Genel Başkanı Tansu Çiller, Milli Güvenlik Kurulu MGK Genel Sekreteri Orgeneral Tuncer Kılınç'ın Avrupa Birliği AB ile ilgili sözlerine ilişkin olarak, ''Türkiye hem bölünmez bütünlüğüne, hem üniter yapısına sahip çıkacaktır, hem de çağdaşlaşma projesi olan AB'ı sahiplenmeye devam edecektir'' dedi. 
     CHP Genel Başkanı Deniz Baykal da aynı sözlere ilişkin olarak ''Geçerli olabilecek bir yaklaşım olarak görmüyorum'' değerlendirmesinde bulundu. 
     Çiller ve Baykal, Türk Metal Sendikası'nın düzenlediği 8. Kadın İşçiler Büyük Kurultayı'ndan ayrılırken gazetecilerin sorularını yanıtladılar. 
     Tansu Çiller, MGK Genel Sekreteri Orgeneral Tuncer Kılınç'ın AB'la ilgili sözlerini hatırlatıp, ''Bir askerin İran telaffuzunu nasıl değerlendiriyorsunuz '' diye sorması üzerine, Türkiye'nin büyük devlet gibi çok yönlü siyaset gütmek mecburiyetinde olduğunu ve bunu yaptığını söyledi. 
     ''Türkiye, bugün AB'a giden yolda ortaya konan üslupta, onurlu bir duruştan uzaklaşır bir görüntü vermektedir'' diyen Çiller, ''Bu ortam bir çok kişi ve milletimizi rahatsız etmiştir. AB mı bölünme mi 
     gibi bir tercih olmamalıdır. Türkiye, hem bölünmez bütünlüğüne, hem üniter yapısına sahip çıkacaktır, hem de çağdaşlaşma projesi olan AB'ı sahiplenmeye devam edecektir'' değerlendirmesinde bulundu. Çiller, şunları söyledi ''PKK'nın terör örgütü ilan edilmediği bir ortamda af anlamına gelecek bir idam meselesini Türkiye'nin gündemine durup dururken bırakırsanız, bu tartışmaları körüklemiş olursunuz. Türkiye, yolundan şaşmamalı, kendine güvenmeli. Ancak ilk önce Türkiye ekonomisi düzeltmeli. Türkiye'nin bütünleştirici, büyük devlet politikasına ihtiyacı vardır. Bunun içinde komşuları vardır, Rusya vardır, İran vardır. Bunun içinde ABD bir müttefik olarak daima olacaktır ve Türkiye onurlu süreçle AB'da yer alacaktır.'' ''İran ve Rusya AB'a alternatif olabilir mi '' sorusu üzerine ise Çiller, ''AB'a tam üye müracaatını yaptığımız zaman hem askerle Irak'taydık, İran'la doğalgaz projesini müzakerelerini yürütüyorduk. Hem de Rusya ile Kafkasya'da işbirliği çerçevesinde projeleri ortaya koyabiliyorduk'' dedi. 
     






</TEXT>
</DOC>
