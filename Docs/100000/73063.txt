<DOC>
<DOCNO> 73063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/spor/ydemirkol.html </URL>
<DATE> 2002/03/17/ </DATE>
<TIME>  </TIME>
<AUTHOR> MEHMET DEMİRKOL  </AUTHOR>
<HEADLINE>
Sorular 
</HEADLINE>
<TEXT>

     Polisin vahşi tavırlarını, Capello’nun "saçömalıklarını bir kenara bırakın. Davranılması gereken şekilde muamele görenin Galatasaraylılar olduğunda hemfikiriz. Hiçbirimizin kuşkusu yok. 
     Ama bu olayda üstünde durulası başka önemli noktalar da var. Ve şu ana kadar tartışılmadan kesin yargılarla üstü kapatılan. 
     Roma maçından sonrasındaki olayların çıkış noktasında iki isim var Lima ve Batistuta. Bu oyuncuların kavganın fitilini yakan isimler olduğu açık. Ama yargıya varmadan önce bu iki oyuncuyu iyi tanımak ufkumuzu açabilir. Çünkü bu tip olaylardan uzak isimler ikisi de. Lima saf bir Amazon çocuğu. Batılı anlamda eğitimli değil ama insanlığından kimsenin şüphesi yok. Böylesine zıvanadan çıkmış olması şaşırtıcı değil mi Peki biz Lima’yı nasıl tanırdık Bir deplasmanda kafasına taş gelmiş, hastaneye kaldırılmıştı. Gaziantepspor oyuncu değiştirme haklarını doldurduğu için maçı 10 kişi tamamlamıştı. Lima ağzını açmış mıydı Hayır... 
     Şimdi Olimpiyat Stadı’ndaki sahneyi aklınıza getirin. Sizce Lima yenilgiyi hazmedemediği için mi kontrolünü kaybetti Yoksa dediği gibi ırkçı hakaretlere mi maruz kaldı Türkiye’de Afrikalılar’a karşı ırkçı sözlü saldırılar yapılıyor mu Oray Eğin. Radikal Futbol’da geçtiğimiz aylarda "Siyah Türkler" başlıklı bir yazı yazmış ve sanılanın aksine Türkiye’de oynayan Afrika kökenli futbolculara karşı ırkçı bir tutum olduğunu belirtmişti. Hatta bu konuda tartışmıştık. Yoksa haklı mı Hayır mı Lima hazımsız mı Peki... Çıldırması kaybetmekle alakalı. Peki Emre’ye yumruk atan ve şaşkınlıkla seyrettiğim Batistuta. Onu delirten ne Biline... Batistuta futbol seyretmez, oynamadığı hiçbir maçla ilgilenmez. Sebebi ise stadlarda olup bitenler. Futboldan soğumuş. "Bıraktığım gün futbol tamamen hayatımdan çıkacak" diyen bir fanatizm bıkkını. Fiorentinallar Edmundo’nun takımdan ayrılmasından sorumlu tuttukları Rui Costa’nın evine saldırıp, bahçesindeki ağaçları yaktıklarında "Sadece üzülmeli taraftarlar" diyordu. "İstemedikleri bir şey olduğunda, bir yenilgi, bir transfer kaçan bir şampiyonluk. Sadece üzülmeliler. Biz sahada sadece üzülüyoruz. Fazlası değil". Bunu diyen feylezofun Emre’ye attığı yumruğu anlamakta güçlük çekmiyor musunuz Evet o Afrika kökenli değil. Ama o da o sahada. Kimseyi suçlamıyorum. Soru soruyorum ve bu soruların sorulması gerektiğini düşünüyorum. Kevin Campbell olayında sormadık. Şimdi sormalıyız. 
     



 SPOR 


























</TEXT>
</DOC>
