<DOC>
<DOCNO> 89318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/guncel/gun01.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevi kavgasına müebbet hapis... 
</HEADLINE>
<TEXT>

İTÜ öğrencisi Murat Özten, yattığı cezaevinde bir mahk mla kavga edince müebbet hapis cezası aldı 
     SEMRA KARDEŞOĞLU İstanbul 

     Şaban Murat Özten’in hik yesi öyle herkesin başına gelecek türden değil. Elbistan Cezaevi’nde yatan Özten, diğer bir mahk mla kavga edince, "anayasal düzeni değiştirmek suçu"ndan önce idama, sonra da müebbet hapis cezasına çarptırıldı. 
     
     Tam çıkacaktı... 
     İTÜ İnşaat Mühendisliği’nde okuyan Murat, okulda öğrenci eylemlerine katılıp gözaltına alınınca, ikinci sınıfta okuldan uzaklaştırıldı. Sonraki gelişmeleri anne Halime Özten anlatıyor "Murat 1995 yılında örgüt üyesi olmak suçundan Malatya’da yakalandı ve 18 yıl hapis cezasına çarptırıldı. Cezası 13.5 yıla indirildi. Cezaevinden çıkacağı günü sayıyorduk ki, 1999’daki olayla hem oğlumun hem de bizim hayatımız karardı." 
     Halime Özten, oğlunun idama nasıl mahk m edildiğini şöyle anlattı "Elbistan’da örgütün hakkında infaz emri verdiği Kazım Adalı Keleş kalıyordu. Keleş’in onayıyla aynı havalandırmayı kullandılar. 10 Haziran 1999’da koğuşuna satranç oynamak üzere gelen Keleş ile kavga edince, hayatı değişti." 
     
     Avukatın iddiası 
     Özten’in avukatı Bedri Timur, müvekkilinin ilk ifadesinde, olayın basit bir kavga olduğunu belirttiğini vurgulayarak, şöyle dedi "Ama gönderildiği Malatya Cezaevi’nde, Keleş’e saldırısını örgüt adına yaptığını belirten bir ifade gönderdi. Bunu özgür iradesiyle yapmadı. Sincan Cezaevi’ne sevk edilince de ikinci ifadesini İçinde bulunduğu koşullar nedeniyle’ verdiğini bildirdi. DGM, Özten’in ikinci ifadesini dikkate aldı. Ve Anayasal düzeni değiştirmeye kalkışmak suçundan önce idam, ardından müebbet hapse mahk m etti." 
     



 GÜNCEL 
















</TEXT>
</DOC>
