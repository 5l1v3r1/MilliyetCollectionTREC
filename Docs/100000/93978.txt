<DOC>
<DOCNO> 93978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sontur21.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylemci Greenpeace üyeleri serbest bırakıldı... 
</HEADLINE>
<TEXT>

     Yunan bandıralı petrol tankerinde eylem yapan ve gözlem altına alınan 12 Greenpeace üyesi, sevk edildikleri savcılıktan serbest kaldı. 
     Sahil Güvenlik Komutanlığı ekiplerince gözaltına alındıktan sonra Zekeriyaköy Jandarma Karakolu'na teslim edilen Ziya Çobanoğlu, Kıvılcım İlhan, Onursal Yazman, Serkan Dadak, Özay Özer, Onur Topaloğlu, Barış Salduz, Çağlar Çakmak, Fransa uyruklu Alain Combemorel, Panamalı Francisco Modest ve Mir Rodriguez Lombardo ile İspanyol Raquell Ruido Rodriguaz'in buradaki işlemleri tamamlandı. 
     Daha sonra Sarıyer Adliyesi'ne sevk edilen 12 eylemci, Cumhuriyet Savcısı Fazıl Arslanalp tarafından sorgulandı. 
     Eylemciler, savcılık sorgularının ardından, mahkemeye sevk edilmelerine gerek görülmeyerek serbest bırakıldı. 
     





</TEXT>
</DOC>
