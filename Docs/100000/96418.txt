<DOC>
<DOCNO> 96418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/astro/index.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçekçi olmak zor 
</HEADLINE>
<TEXT>

Bugün Güneş Jüpiter’le birleşmeye başlarken iyimserleşebiliriz ama gerçekçi olmak gerekiyor. Yeteri kadar inceleme yapmamak hatalara neden olabilir. Koç’lar özellikle ortaklaşa konularda, parasal açıdan kontrollü olmak zorunda. İlişkilerde güven önemli. Boğa’lar inatlarının kurbanı olabilirler. Yakın ilişkilerde daha esnek olmak gerekiyor. İlişkilerde aldanma ya da hayal kırıklığı söz konusu olabilir. İkizler günlük işlerinde dikkatli olmalı. Yeterince önem vermedikleri konularda yanılma tehlikesi var. İş ortamında verimli olmak zor olabilir. Dağınıklık hakim. Yengeç’ler çok rahat hareket ediyorlar ama zevklerde aşırıya kaçmamalılar. Duygusal konularda da kendilerini gerçeklerden uzaklaştırabilirler. Yine de şanslılar. Aslan’lar da önlemci olmalılar. Olayları çok iyi değerlendirmeden hareket etmek gecikmelere yol açabilir. Bu durum ev hayatına da ilişkin olabilir. Başak’lar her söylenene inanmamalı ve olayları detaylı biçimde görmeli. Yakın çevredeki hareketlilik öne çıkarken planlı olmak gerekiyor. Terazi’ler iş ortamında şanslılar ama üstleri ile ilişkilere önem vermeliler. Parasal konularda özenli olmaları gerekiyor. Yanlış harcamalar yapabilirler. Akrep’ler burçlarındaki Ay’la birlikte öne çıkmaya ve kendilerini göstermeye hazırlar. Bununla birlikte duygusal konularda gözü kapalılık problem yaratabilir. Kararlı olmaya bakmalılar. Yay’lar beklemede kalmalılar. Aşırı beklentiler ya da aceleci davranışlar sıkıntı getirebilir. Akılcı olmakta zorlanabilirler. Oğlak’lar geleceğe yönelik planlar yaparken çok daha planlı olmalılar. Elde olmayan nedenler ya da yanlış tavsiyeler yüzünden huzursuzluk çekebilirler. Kova’lar iş hayatında kritik bir gündeler. Üstleri ile ilişkilerde belirsiz ya da yanlış anlamalar zorluklar getirebilir. Düşüncelerini daha net biçimde anlatmaya özen göstermeliler. Balık’lar biraz daha gevşek davranabilirler. Yolculuklar, hareket ve iletişim öne çıkmakta. Şanslılar ama abartıya kaçmamalılar. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
