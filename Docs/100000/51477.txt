<DOC>
<DOCNO> 51477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sonspo07.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Milano'da Türk kalmıyor...Okan ve Emre Udinese yolunda... 
</HEADLINE>
<TEXT>

     İtalyan spor gazetesi Tutto Sport, Udinese'de oynayan Gargo'nun alınması için FC Inter'in Emre ve Okan'ı önermeye hazır olduğunu ileri sürdü. 
     Emre Belözoğlu ve Okan Buruk'un da Hakan Şükür gibi satış listesine konulduğunu öne süren Tutto Sport, teknik direktör Hector Cuper'in sistemine bir türlü Türk futbolcuların uyum sağlayamadığını savundu. 
     Udinese'de oynayan Ganalı savunma oyuncusu Gargo'nun, Cuper'in isteğiyle Ocak ayında transfer sezonunun yeniden başlamasıyla alınmasının gündemde olduğu ifade edilen haberde, FC Inter Kulübü Başkanı Massimo Moratti'nin, Udinese'ye Emre ve Okan'ı önerebileceği ileri sürüldü. 
     Gazetede yer alan haberde, uzun zamadır kadro dışı olan Hakan Şükür'ün büyük olasılıkla bir İngiliz takımına gideceği ve bu konuda FC Liverpool ile görüşmelerin sürdüğü belirtildi. 
     FC Inter'in, savunmasını güçlendirmek için ayrıca Celta De Vigo'dan Juanfran'ı da izlediği kaydedildi. 
     






</TEXT>
</DOC>
