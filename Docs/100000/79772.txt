<DOC>
<DOCNO> 79772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sondun33.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinlilere göre Şaron'un planı Arafat'ı öldürmek 
</HEADLINE>
<TEXT>

     Filistin Enformasyon Bakanı Yaser Abdrabbo, ''İsrail Başbakanı Ariel Şaron'un hazırladığı planın bir sonraki aşaması, Başkan Yaser Arafat'ı öldürmek...'' dedi. 
     Arafat'ın kuşatma altında tutulduğu Ramallah'ta Batı Şeria 
     gazetecilerle konuşan Abdrabbo, ''Bütün ülkelere mesajlar yollayarak, Şaron planının bundan sonraki aşamasında Arafat'ın öldürülmesinin öngörüldüğünü bildirdik'' dedi. Abdrabbo, karargahta temiz hava ve su bulunmadığını, bunun da Arafat ve çevresindekilerin sağlığını tehdit ettiğini de belirtti. Şaron, İsrail operasyonlarının ilk aşamasının bittiğini dün açıklamıştı. İsrail gazeteleri de, bugünkü sayılarında, güvenlik güçlerinin, Arafat'ın bir avuç güvenlik elemanıyla sığındığı karargaha nasıl girilebileceğini araştırdıklarını yazdılar. Bu arada, İsrail askerleri, Batı Şeria'da bugün bir Filistinliyi daha öldürdüler. Filistin kaynaklarına göre, Filistinli, Nablus yakınlarındaki köyüne dönerken İsrail askerlerinin ateşiyle vuruldu. 
     





</TEXT>
</DOC>
