<DOC>
<DOCNO> 70102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/ekonomi/eko08.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu Devlet üretenden neredeyse haraç alıyor 
</HEADLINE>
<TEXT>

     Zorlu Holding Yönetim Kurulu Başkanı Ahmet Nazif Zorlu, "Devlet iş yapandan, neredeyse haraç alıyor. Fabrika kuruyorsun, üretime geçmeden seni çökertiyor" dedi. 
     Berlin’de katıldığı fuarda grubun hedefleri hakkında bilgi veren Zorlu, 2002 yılında tekstil, elektronik ve beyaz eşya satışında 1.1 milyar dolarlık ihracat hedeflediklerini söyledi. 
     Grubun lokomotifi Vestel’in, geçen yedi yıl içinde üretimini ve cirosunu 20’ye katladığını belirten Zorlu, dünyaya açık 107 ülkeye ihracat yaptıklarını söyledi. Zorlu, "Üretim olmayan yerde tüketim olmaz. Biz ne yapmışız, üretmeden tüketmişiz. Üretim yapmadan tüketim için çaba sarf ettik" dedi. 
     Türkiye’deki devletçilik zihniyeti ile bir yere varılamayacağını kaydeden Zorlu, yatırımcıya dünyanın her yerinde kapılar sonuna kadar açılırken, Türkiye’de bürokratik engeller yüzünden ekonominin neredeyse durma noktasına geldiğini belirtti. Zorlu, "Devlet önce iş yapandan, neredeyse haraç alıyor. Fabrika kurmak istiyorsun, arsasının vergisini istiyor. KDV’sini, mutasarrıf vergisini alıyor. Daha üretim yapmamışsın, seni çökertiyor. Önce bir kaç yıl muaf tut ki cazip olsun. KDV’sini aldığı zaman da 5 senede geri veriyor. Türkiye’nin sıkıntısı bu. Kalkınma anında popülist politikalar izlenmeseydi, ülkemiz rüzg rı arkasına almış, pupa yelken gidiyor olacaktı" şeklinde konuştu. 
     



 EKONOMİ 





















</TEXT>
</DOC>
