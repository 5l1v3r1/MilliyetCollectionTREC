<DOC>
<DOCNO> 93666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun19.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Julia Roberts evlendi 
</HEADLINE>
<TEXT>

     Oscar ödüllü ünlü sinema yıldızı Julia Roberts, kameraman Daniel Moder ile evlendi. 
     ''Kaçak Gelin'' ve ''En İyi Arkadaşım Evleniyor'' filmlerinin yıldızı Roberts, daha önce şarkıcı Lyle Lovett ile kısa süren bir evlilik yapmıştı. 
     Julia Roberts ve Daniel Moder'in, New Mexico'da gece yarısı düzenlenen törenle evlendiklerini belirten menajer Marcy Engelman, tören, Roberts'ın gelinliği ve davetli listesi hakkında bilgi vermedi. 
     Roberts'ın, Taos dışındaki arazisinde öğle saatlerinde büyük bir beyaz çadır görülürken, kente muhabirlerin akın ettiği ve bazılarının Roberts'ın evinin kapısı dışında kamp kurdukları gözlendi. 
     ''Özel Bir Kadın'' filmiyle şöhreti yakalayan Julia Roberts, 100 milyon dolar hasılatlı ''Notting Hill'' ve 2001 yılında Oscar ödülü aldığı ''Erin Brockovich'' filmlerinde de başrol oynamıştı. 
     

     
</TEXT>
</DOC>
