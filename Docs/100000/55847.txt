<DOC>
<DOCNO> 55847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/soneko06.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Arjantin'e taze para vermeyi kabul etmedi 
</HEADLINE>
<TEXT>

     Uluslararası Para Fonu IMF , mali çöküşün eşiğindeki Arjantin'in istediği 1.3 milyar dolarlık acil krediye yeşil ışık yakmadı. 
     IMF'nin 24 kişilik İcra Direktörleri Kurulu'nun, Arjantin'e giden IMF heyetinin iki haftalık incelemelerden sonra hazırladığı raporu incelemek için dün gece yaptığı gayri resmi toplantı sonrasında, şu an için söz konusu kredinin onaylanamayacağı bildirildi. 
     Bu arada IMF'nin, Arjantin'in 123 milyar dolara ulaşan dış borçlarını ödemeye devam edebilmek için acil ihtiyaç duyduğu söz konusu taze krediyi onaylamamasının, bu ülkenin içinde bulunduğu krizi derinleştireceği bildiriliyor. 
     
     İç kaynaklara yönelecek 
     Arjantin'in bu ay içinde 900 milyon dolar dış borç ödemesi yapmak zorunda olduğunu ve bunun için IMF'den istediği 1.3 milyar dolarlık krediye güvendiğini hatırlatan gözlemciler, IMF'nin red kararı üzerine, Buenos Aires'in bu ödemeyi yapmak için emeklilik fonlarıyla devlet tahvili almak gibi ''iç kaynaklara'' yönelmek zorunda kalacağını belirtiyor. 
     Gözlemciler, Aralık ayındaki ödemelerin yapılabilmesi durumunda bile Arjantin'in dertlerinin bitmeyeceği ve bunun sadece biraz zaman kazanmaktan öteye gitmeyeceğine dikkat çekiyorlar. Ülkenin dış borç taksitlerini düzenli olarak ödeyebilmek için Nisan ayına dek 8 milyar dolar bulması gerekiyor. 
     Pek çok gözlemci, Arjantin'in ödemelerini yapamaz hale gelmesinin an meselesi olduğunu düşünüyor. 
     Bağımsız gözlemciler, Arjantin'in içine girdiği mali kıskaçtan kurtulabilmek için devalüasyona gitmek ya da ABD Dolarını ulusal para olarak kabul etmesinden başka çaresi kalmadığını savunuyor. 
     Arjantin hükümeti ise enflasyonu önlemek için on yıldır uyguladığı ulusal para Peso'nun bire bir oranında ABD Dolarına eşitlenmesi ve bu iki paranın da yan yana kullanılmasına dayanan mevcut parasal sistemi değiştirmeye gönülsüz davranıyor. 
     Enflasyon konusunda 1970'ler ve 80'lerde acı deneyimler yaşayan ülkenin yetkilileri, enflasyonun yeniden azmasına yol açabileceği için, devalüasyona ya da ulusal para olarak ABD Dolarını 
     






</TEXT>
</DOC>
