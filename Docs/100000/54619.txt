<DOC>
<DOCNO> 54619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/ekonomi/eko07.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı 10 sene daha böyle gitmesin 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, "Kıbrıs konusunda TUSİAD Başkanı’nın yanındayım" dedi. Sabancı, konuyla ilgili olarak şu açıklamayı yaptı 
     "Bizim pencereyle reçeteler yazmayın. Oturup konuşmalıyız. Kıbrıs vazgeçemeyeceğimiz bir yer. Ancak 65 milyonun mutluluğu da önemli. Ben işadamları penceresinden diyorumki, kan akıyor kollardan şakır şakır yıllardır, kaynak gidiyor. Bizim pencere diyor ki, aman biraz daha dikkatli olalım. Böyle on sene daha gitmesin." 
     İKV Başkanı Meral Gezgin Eriş ise "en iyisi orta yol" diyerek, şu açıklamayı yaptı "Türkiye’nin AB mi, Kıbrıs mı ’ diye bir sorusu yoktur. AB de, Kıbrıs da vazgeçilmezdir. Bu konuda orta yol, Türkiye AB’ye tam üye olur. Kıbrıs da AB’de kendi sorunlarını çözerek yerini alır. Belki de orta yol, doğru yol değil, tek yoldur." 
     İSO Meclis Başkanı Hüsamettin Kavi ise 27 yıldır çözüm üretilemediğini belirterek, şunları söyledi "Bazı konular artık sadece siyasetin temsilcileri ile sınırlı kalmıyor. AB ve Amerika, çözüm getirecek gerçeklilikle konuya bugüne kadar yaklaşamamış. Ne olursa olsun bir çözüm olsun yerine, sürdürülebilir bir çözüm gerekli." 
     



 EKONOMİ 
















</TEXT>
</DOC>
