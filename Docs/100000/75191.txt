<DOC>
<DOCNO> 75191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/guncel/gun04.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aranan kan ancak parayla bulunacak 
</HEADLINE>
<TEXT>

Sağlık ve Maliye Bakanlığı kanın ünitesine 100’den fazla zam yaptı. Kan merkezinde artık kredi kartı geçiyor 
     AYŞEGÜL AYDOĞAN İstanbul 

     Kan bağışının azlığı nedeniyle ihtiyacı olan vatandaşların ve kan merkezlerinin kronikleşen sorunu olan "kan sıkıntısı"na bir yenisi eklendi. Birkaç hafta öncesine kadar Kızılay Kan Merkezleri’nde 35 milyon liraya satılan bir ünite kana çok büyük oranda zam yapıldı. Şimdi bir ünite kanın bedeli 76 - 83 milyon lira arasında değişiyor. 
     Zam oranını Sağlık ve Maliye Bakanlığı’nın birlikte belirlediği bildirildi. Kan stokları Çapa Kızılay Kan Merkezi’nde doluluk oranlarına ulaştı ancak vatandaş bu kez de bu kadar yüksek miktarı nasıl ödeyeceğini düşünüyor. Çapa Kan Merkezi’ne üzerinde nakit para bulunmayan vatandaşlar için kredi kartı makinesi konuldu. 
     Geçmiş dönemlerde kan stokları konusunda sıkıntı çeken Çapa Kızılay Kan Merkezi’nde halen 2 bin kan bulunuyor. Merkez Müdürü Dr. Duru Malyalı’ya göre bu iyi bir sayı. Ancak yeni belirlenen kan fiyatlarında son artış, vatandaşın bu kanları almasını zorlaştırıyor. Ancak, hastası beklerken, vatandaş paranın hesabını yapmıyor, mutlaka bir yerden para bularak kanı alıyor. 
     
Kana kan insani değil      Dr. Duru Malyalı, "kana kan" olarak bilinen kan alabilmek için 2 - 3 kişinin kan verme zorunluluğunu "insani olmadığı" gerekçesiyle kaldırdıkların belirterek, "Bu durum çeşitli sıkıntılar yaratıyordu. Kan bağışlayan kişinin yakınları, kendi ihtiyaçları olduğu zaman kan bulamayınca Verirken iyiydi, şimdi biz bulamıyoruz’ davranışına gidiyor" diye konuştu. 
     



 GÜNCEL 


















</TEXT>
</DOC>
