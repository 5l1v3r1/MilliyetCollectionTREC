<DOC>
<DOCNO> 60688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yazar/akyol.html </URL>
<DATE> 2002/01/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine üniversite 
</HEADLINE>
<TEXT>

     İSTANBUL Üniversitesi'nde bir İnsan Hakları Uygulama ve Araştırma Merkezi vardır. Merkezin müdürü saygın Anayasa hukukçusu Prof. Bülent Tanör'dü... 
     Biliyorsunuz Alemdaroğlu'nun hışmına uğramıştı... 
     Merkezin yeni müdürü için 27 Aralık'ta seçim yapıldı. Müdürlüğe aday olan iki akademisyenden Oktay Uygun 42 oy aldı... Berrin Ergin 11 oy aldı... 
     Ve Rektör Alemdaroğlu, oyların beşte dördünü alan Uygun'u değil Ergin'i müdürlüğe tayin etti. 
     Kendisi, dört yıldır olağanüstü uygulamalarla şekillendirdiği Üniversite'deki rektörlük seçimlerinde birinci gelince Alemdaroğlu müthiş bir lobi faaliyetine girişmiş ve elinin erdiği, sözünün yettiği her yerde "kim birinciyse, o utansın" diye kampanya yürütmüştü. 
     Cumhurbaşkanı Sayın Sezer de, öyle yapmıştı. 
     Ama konu, üniversite içinde bir seçime gelince, Alemdaroğlu "seçim" ilkesini rafa kaldırdı, pek sevdiği "dediğim dedik" 'umde'sini uyguladı... 
     
     ÖNCE şunu belirteyim Ben üniversite yönetimlerinin seçimle belirlenmesine karşıyım. Ya mütevelli heyet sisteminden veya bağımsız bir akademik kurulun rektörleri atamasından yanayım... 
     Ama siz işinize geldiğinde seçimleri, işinize gelmediğinde seçimlerin geçersizliğini savunursanız, buna prensip denilmez, "otarşi" denilir 
     Alemdaroğlu'nun seçilmesi ve Cumhurbaşkanı tarafından da "birinci olduğu" gerekçesiyle atanması için kampanya yürütmüş olanlar bakalım bu olay hakkında ne diyecekler Bence bir şey demeyecekler... 
     Susacaklar... 
     "İntihal vakası" konusunda sustukları gibi... 
     Bilimsel bir kurumda seçim meselesine futbol takımı taraftarlığı veya ideolojik partizanlık gibi bakılırsa, akademik hayatın bundan nasıl zarar göreceğinin örneklerinden biri, işte İÜ'de yaşanıyor... 
     İntihal vakasının üstü örtülerek... Akademisyen kıyımları yapılarak... Ve nihayet seçim kavramı konusunda kötü örnek olunarak... 
     
     YÖK neden intihal olayı konusunda açıklama yapmıyor 
     "Laparoskopik Cerrahi" adlı kitapta Alemdaroğlu'nun yazdığı bölümlerdeki metin ve resimlerde intihal var mı, yok mu 
     Varsa, yapılan işlem nedir 
     Yoksa 'alıntılar' hangi sebeple "intihal" sayılmamıştır 
     YÖK kamuoyuna açıklama yapmalıdır ki, akademik hayatımızda "intihal"in ölçüleri belli olsun, intihal vakaları önlensin veya kimse mesnetsiz intihal suçlamalarına maruz kalmasın 
     YÖK bu konuda kamuoyuna açıklama yapmazsa, yarın akademik tarihimiz yazıldığında, YÖK'ün bu suskunluğu tarihe geçecektir... 
     YÖK üyeleri bu büyük vebali içlerine sindirebilecek mi 
     Alemdaroğlu da şimdi İnsan Hakları Uygulama ve Araştırma Merkezi Müdürlüğü konusunda ve rektörlük seçimi konusunda neden farklı usulleri savunduğunu kamuoyuna izah etmelidir 
     "Yetkim var" diyecek. Evet yetkisi var. Ama Cumhurbaşkanı'nın da mesela 19 Mayıs Üniversitesi'nde yaptığı gibi, "birinci adayı seçmeme" yetkisi vardı o zaman niye "yetki"yi değil "seçim"i savunmuştunuz 
     Üniversite kavramına yazık oluyor... 
     
     







Yine üniversite 


Denetim mavalı 


Çakan Mutlaka inecek 


Bankacılık sloganlarla, kahvehane üslubuyla kurtulmaz 


"MİT manzaralı daire" 


Kar altında kayıkçı kavgası 


Arjantin'de son tango... 


Yan yana olun ama fazla sokulmayın 


Maliye Tarkan’ın peşinde... 


Bunlar da haber mi 


Adalet Bakanı 'evet' derse 


Sermaye konacak bankanın, off - shore iştirakine dikkat 


Yeni yıla yeni kanun 


Bir Başbakanın Amerika gezisi 


Tütün ekicisi ne yapacağını bilemiyor’ 


</TEXT>
</DOC>
