<DOC>
<DOCNO> 95755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/yasam/ayas.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahici mafyaya rol’ sökmedi .. 
</HEADLINE>
<TEXT>

New York mafyasının, filmlerinde mafya ve benzeri kötü adamlara derslerini veren’ oyuncu Steven Seagal’den 700 bin dolar haraç aldığı ortaya çıktı 
     O, korkusuz dövüşçü, yenilmez savaşçı, adalet savunucusu, kötülerin düşmanı, iyilerin dostudur öyle kolay kolay da pes etmez... Tabii bunların yalnızca filmlerde olduğu yeni ortaya çıktı. Mafyayla savaştığı filmleriyle Türkiye’de de pek çok kişinin tanıdığı oyuncu Steven Seagal’in tehditlere karşı New York mafyasına 700 bin dolar haraç verdiği anlaşıldı. 
     
Çok korkuttular      Aktörün, New York’un Brooklyn kesimindeki ünlü lokantalarından biri olan Gage Tollner’a götürülerek, Gambino mafyası üyelerinden Anthony Ciccone ve Primo Cassarino tarafından tehdit edildiği ve korkarak parayı vermeyi kabul ettiği açıklandı. 
     Daha sonra olaya el koyan polis, mafya üyelerinin sürekli gittiği New York’taki Brioso lokantasına yerleştirdiği dinleme cihazlarıyla son derece ilginç bilgi ve muhabbetlere’ ulaştı 
     
Dalga konusu oldu      Ciccone ve Cassarino’nun aralarındaki bir konuşmada, 1.90 boyundaki iri yarı Seagal’i, filmlerdeki gibi sarstıklarını ve korkutarak parayı vermeye razı ettiklerini gülerek anlattıkları kayda alındı. Aktörün parasını alan mafyanın Peter Gotti’nin denetiminde olduğu, Seagal’in prodüktörü Julius Nasso’nun da Gambino ailesiyle ortak çalıştığı ifade edildi. Nasso’nun Seagal hakkında mafyaya önemli bilgiler verdiği sanılıyor. Ancak Nasso, ifadesinde "Söylenenlerin gerçekle ilgisi bulunmadığını" savundu ve "Seagal’in kendisine 500 bin dolar borcu olduğunu" öne sürdü. 
     



 YAŞAM 





















</TEXT>
</DOC>
