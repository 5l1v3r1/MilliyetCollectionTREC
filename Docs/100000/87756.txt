<DOC>
<DOCNO> 87756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/ekonomi/eko03.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar maça kilitlendi 
</HEADLINE>
<TEXT>

     EKONOMİ SERVİSİ 

     Borsa, kapalıçarşı, bankalar ve aracı kurumlarda Türkiye - Brezilya maçı saatinde hayat adeta durdu. İMKB’de 135.2 trilyon lira ile yılın en düşük işlem hacmi gerçekleşti. 
     İMKB çalışanları birinci seans bittikten sonra başlayan ve ikinci seanstan önce biten milli maçı konferans salonundaki dev ekrandan izledi. Maçın ilk yarısının 1 - 0 Türkiye’nin lehine kapandığı saatlarde borsa yüzde 2.17 düşüşte, dolar 1 milyon 462 bin lira ve faiz yüzde 64.8 düzeyinde bulunuyordu. 
     Döviz, Londra’daki piyasaların dün ve bugün tatil olmasının yanı sıra Türkiye - Brezilya maçı nedeniyle oldukça durgun bir seyir izledi. Maçın yenilgiyle sonuçlanmasından sonra borsada ikinci seans alım yönünde toparlandı ve günü 0.9’luk kayıpla 10.316 puandan kapattı. 
     Ancak enflasyon rakamlarının beklenenin oldukça altında gelmesi doları 1 milyon 454 bin liraya, bono faizini de yüzde 63’e indirdi. 
     



 EKONOMİ 

















</TEXT>
</DOC>
