<DOC>
<DOCNO> 69461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sonspo18.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ameliyat olan Murat Sözkesen en az 4 ay sahalardan uzak kalacak 
</HEADLINE>
<TEXT>

     Galatasaray'da Liverpool maçında sakatlanan Murat Sözkesen, çapraz bağlarından ameliyat oldu. 
     Carousel Acıbadem Hastanesi'nde Prof. Dr. Burhan Uslu tarafından gerçekleştirilen operasyonun başarılı geçtiği belirtilirken, genç futbolcunun yeniden sahalara dönmesinin ise en az 4 ay alacağı açıklandı. 
     Burhan Uslu, bu tür sakatlıkların aşırı yorgunluk ve bozuk zeminden kaynaklandığını ifade ederken, Murat'ın tedavisine ise yarından itibaren başlanacağını söyledi. 
     Uslu, Galatasaray Futbol Şubesi Üyesi Abdürrahim Albayrak'ın, ''Tedavisinin devamı için ABD'ye gönderebiliriz'' açıklamasıyla ilgili olarak da ''Böyle bir şeye gerek yok. Bizim buradaki arkadaşlarımız da rehabilitasyon döneminin en iyi şekilde geçmesini sağlarlar'' dedi. 
     Murat Sözkesen'i hastanede ağabeyi Mesut Sözkesen ve menajeri Faruk Güler de yalnız bırakmadı. 
     






</TEXT>
</DOC>
