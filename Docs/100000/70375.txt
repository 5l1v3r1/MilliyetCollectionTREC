<DOC>
<DOCNO> 70375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yazar/okur.html </URL>
<DATE> 2002/03/02/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Borsa kültürü 
</HEADLINE>
<TEXT>

     Yeni para girişi yok, yeni katılımcı yok, beklenti de yok... O yüzden borsada "hareket yok" diyorlar. 
     Ama biz, işlem hacmini gösterge olarak alıyoruz. Peki, bu şartlar altında bu işlem hacmi nasıl gerçekleşiyor diye bize sormaz mısınız 
     Madem ki yabancı yok, madem ki yatırımcı yok, o halde kim ne yapıyor, bu işlemleri kim gerçekleştiriyor Diyeceksiniz ki oyuncular boş mu duracak, onların peşine takılmış gömlekçiler parasız mı kalacak, açıkgöz açıkçılar takla mı atacak... 
     Kime sorarsanız, 365 yasaklıdan söz ediyor. Herkes korku içinde borsa kültürü oluşmadan polisiye önlemlerle "piyasa terbiye edilmez" düşüncesini taşıyor. Ve bu şartlar altında 5 - 6 oyuncunun en az 100 farklı yabancı isimle işlem yaptığını iddia ediyor. Ve daha önemlisi ağız birliği etmişçesine herkes" denetimsizlikten" dem vuruyor. Tablo böyle olunca biz de şu işlem hacmi konusuna takılıyoruz. 
     
Saadet zinciri      Öncelikle şunu iyi bilin Sakın, "saadet zinciri" sadece "taksitli mal satış kampanyalarında olur" diye düşünmeyin, borsada kurulan saadet halkasını da aynen Titanic zinciri gibi iyi izleyin. Çünkü bu halkayı görememek, endeksle ilgili yön konusunda da sizi yanlışa düşürür. Oyun kurgusunun kurbanı eder, unutmayın. 
     Efendim, yıllardır yerleşmiş borsa kültüründe oyuncunun kültürü "parayı getir, kağıdı götür" biçiminde şekillendi gitti. Hatta bu kurguda işlem yapan borsanın en büyük kurumlarından birinin sahibi olan Dündar Altay, faturayı "ağır" bir bedelle ödedi. Şirketi gitti. Konu hassas... Şimdi piyasada para yok. O yüzden kafalarda "takas avantajı" kurgusu üzerinde planlar kuruldu. Stratejiler geliştirildi. Takas T 2. Ama bizim uyanıklar, T 2 yerine T 1 ve T 0 sistemini kurdular. Üstelik fiktif işlemlerde de ünlü P tuşunu devreye sokarak faiz ve komisyon yükünden kurtuldular. Size P tuşunu anlatalım. Büyük oyunculara açılan tuş, komisyonsuz, faizsiz işlem tuşu işte... 
     Diyelim ki 10 milyar lira paranız var. Siz gidip A kurumundan 100 milyarlık alım yapıyorsunuz. Parayı 2 gün sonra ödeyeceksiniz, ama para yok. O halde adres belli. 
     B kurumuna gidip, ertesi gün buradan satış yapıyorsunuz. Hepsini satamadınızsa B kurumu A kurumuna virman yapıp işi kurtaracak. Siz, para ve kağıt olarak fonlanacak, bu kurumlara faiz ödeyecek ve işlem hacmini gerçekleştireceksiniz. Sonuçta aracı kurumlar da, banka menkul kıymet şirketleri de para kazanacak. Ya oyun kurgusunu biri bozmaya kalkışırsa ne olacak O zaman para kazanayım derken zararlar büyüyecek. 
     
Denetimi yok mu      İşte endeks 7 bin seviyesinden 13 bin 500 seviyelerine parasız pulsuz bu gayretle geldi. Şimdi diyeceksiniz ki ne var bunda Bu piyasanın işlem hacmine ihtiyacı var. Bundan normal daha ne olabilir 
     Kabul, bu piyasanın paraya ihtiyacı var ama bu işleyen çark piyasanın ahlakını iyice yozlaştırır. Amaç, piyasa kültürünü yaratmak ve doğru sistemi kurmak değil mi 
     Takas süresi T 2 diye açıklanmıyor mu 
     O vakit bir yerlerde yanlışı aramak bize düşer. İşlem derinliği sağlamada takas ile ilgili düzenleme yapılacaksa buna karşı çıkmak mümkün olmaz. Ancak sistem belli iken piyasayı kurumsallaştırma yönünde adım atmak yerine bazı kurumlar para kazanacak diye bu sisteme göz yummak da yanlışlığın dik alası olur. 
     
     







Haçlı Avrupa 


Memet nöbete 


Diğer idam cezaları 


Kadınlar ne ister 


Ağzımızla kuş tutsak edebiyatı yerine... 


3 "S"... 3 "Ç". 


Peki sonra ne oldu Ali Kemal'e .. 


Zirvedekilerden gelecek için öneriler 


Her yerde Amerika 


Kimse kusura bakmasın, kendimi eleştiriyorum 


Borsa kültürü 


"Komünist " serbest, parti yasak... 


Demirel ve Çiller'in seçim takvimi 


IMF rüzgarı sürerken, AB trenine binmek 


Papaza kızıp oruç bozmak 


Resneli Niyazi, Cemgil, Gezmiş ve Küçük 


</TEXT>
</DOC>
