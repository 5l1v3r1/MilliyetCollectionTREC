<DOC>
<DOCNO> 57229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sonspo14.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Pepsi ayın futbolcusu ödülü Sergen'in... 
</HEADLINE>
<TEXT>

     Galatasaraylı milli futbolcu Sergen Yalçın, ''Pepsi Ayın Futbolcusu'' plaketini Polat Renaissance Otel'de düzenlenen törenle aldı. 
     Kanal D televizyonunda yayınlanan 3. Devre programında seyircilerin oylarıyla belirlenen ayın futbolcusu sıralamasında, Kasım ayında ilk sırayı alan sarı-kırımızılı futbolcu, plaketini Pepsi Pazarlama Müdürü Togan Deryal'ın elinden aldı. 
     Sergen ayrıca, oyunu kendi adına kullanan izleyiciler arasında yapılan oylamayla bir Fiat Palio kazanan Tarık Uluç'a da arabanın anahtarını teslim etti. 
     Öte yandan, tören sonrası basın mensuplarının sorularını yanıtlayan deneyimli futbolcu, sakatlığının tamamıyla geçtiğini ve Kocaelispor karşısında forma giyebilecek durumda olduğunu kaydederken, Galatasaray Kulübü yönetiminin son dönemdeki kararlarıyla ilgili soruları ise yanıtlamaktan kaçındı. Sergen, ''Biz sadece Galatasaray'ın puan kazanması için elimizden gelen mücadelemizi yaparız. Bizim işimiz bu. Diğer olaylar yönetimin takdiridir'' diye konuştu. 
     






</TEXT>
</DOC>
