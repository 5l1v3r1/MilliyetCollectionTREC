<DOC>
<DOCNO> 73947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/spor/spo15.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Kupa finali Bursa’da      BEŞİKTAŞ ile Kocaeli arasındaki Türkiye Kupası finali Bursa’da yapılacak. İzmir’de toplanan Futbol Federasyonu Yönetim Kurulu, 3 Nisan’daki maçın 20.30’da oynanacağını açıkladı. Shell ve Efes Pilsen sponsorluk kapsamına alınırken, Tarkan’ın seslendireceği bir klip hazırlanması kararlaştırıldı. 2.Lig’den Kırklareli, Kütahya maçındaki olaylar nedeniyle hükmen mağlup sayıldı ve 3 puanı silindi. 3. Lig’deki Yüksekova Cilospor da mahalli kümeye indirildi. 
     
Haftanın hakemleri Samsun - Kocaeli Muhittin Boşat Y.Yozgat - Diyarbakır Erol Ersoy Galatasaray - Bursa Mustafa Çulcu Denizli - Trabzon Kuddusi Müftüoğlu Ç.Rize - Beşiktaş Bülent Uzun Antalya - Göztepe Murat Ilgaz Malatya - G.Birliği Musa Eryılmaz Ankaragücü - İstanbulspor Sabit Hacıömeroğlu      
     
Milan devam      İTALYAN Milan, UEFA Kupası çeyrek finalinde İsrail’den Hapoel Tel Aviv’i 1 - 0 yenilginin rövanşında evinde 2 - 0 mağlup ederek, yarı finale yükseldi. Goller beşinci dakikada Rui Costa ve 45. dakikada Gerson’dan kendi kalesine geldi. 0 - 0’ın rövanşında Alman Borussia Dortmund, Çek Liberec’i sahasında 4 - 0’la geçerek son dörde adını yazdırdı. Valencia’yı deplasmanda 1 - 0 yenen Okan ve Emre’siz Inter ile PSV’yi penaltılarda 5 - 4 saf dışı bırakan Feyenoord yarı finale çıkan diğer takımlar oldular. 
     
Yüzmede rekor      ABD’Lİ yüzücü Aaron Peirsol, 200 metre sırtüstünde 1.55.15’lik derecesiyle Dünya rekoru kırdı. Minneapolis kentindeki ABD Şampiyonası’nda yarışan 18 yaşındaki Piersol, daha önce 1.55.87 ile ABD’li Olimpiyat Şampiyonu Lenny Krayzelburg’a ait rekoru tarihe gömdü. 
     
Hoşgeldin Spor Türk      OLİMPİK sporlara kucak açan Spor Türk yayın hayatına başladı. 24 sayfadan oluşan gazete zengin içeriği ile beğeni topladı. Spor Türk’ün İmtiyaz Sahibi ve Genel Yönetmeni Ömer Altay, "Yayın rotamız olimpizm olacaktır. Çok sesli bir gazete ile tüm olimpik spor dallarına kucak açıyoruz" dedi. 
     



 SPOR 


























</TEXT>
</DOC>
