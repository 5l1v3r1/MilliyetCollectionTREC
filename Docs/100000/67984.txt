<DOC>
<DOCNO> 67984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sondun04.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşama futbol ile tutunmak... 
</HEADLINE>
<TEXT>

     Afganistan silah seslerinden daha yeni yeni kurtuluyor. Ülkede işlerin normale döndüğünü göstermek için kitleleri buluşturan en etkili silaha yönelindi "Futbol" Afganistan'daki Uluslararası Güvenlik Destek gücü ile Kabil karması Kabil'in tek futbol stadyumunda karşı karşıya geldi. 
     Ancak maç haberinin duyulmasıyla Kabil öyle bir hareketlendi ki organizasyonu yapanlar bile pişman oldu. 
     Yaklaşık 15 bin kişi alan köhnemiş, duvarları yer yer yıkılmış stadyuma onbinlerce kişi adeta hücum etti. Askerler stadın önünde toplanan kalabalıkları tüfeklerle, köpekler, demir çubuklarla dağıtmaya çalıştı. 
     İçeri girmek isteyenler duvarlara tırmandı, stadyuma giremeyenlerin sayısı girenlerden daha fazla idi... 
     Olaylar yüzünden maç gecikmeli olarak başlayabildi. Üstelik ilk golü Afgan karması attı. Tribünlerde soluğunu tutmuş maçı izleyen Afganlar büyük sevgi gösterilerine başladı. Ancak maç Uluslararası Destek Gücü askerlerinin 3-1 galibiyeti ile bitti. 
     Bu sıradan bir maçtı. Ancak sıradışı yorumlara da zemin hazırlıyordu. Kitleleri peşinden sürükleyen futbolun, kitapta dendiği gibi "futbol asla sadece futbol değildir"in yeni bir kanıtı oldu. 
     

     Maçın öyküsünü fotoğraflarla izlemek için tıklayın... 







</TEXT>
</DOC>
