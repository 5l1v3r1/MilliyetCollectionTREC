<DOC>
<DOCNO> 62230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sonspo05.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet son çeyrekte ortaya çıktı...Kings bir galibiyet daha aldı 
</HEADLINE>
<TEXT>

     ABD Profesyonel Basktebol Ligi NBA'de Hidayet Türkoğlu'nun 10 sayı attığı maçta, Batı Konferansı Pasifik Grubu ikincisi Sacramento Kings, aynı grupta dördüncü sırada yeralan Phoenix Suns'ı 103-100 yenerek üst üste 8. galibiyetini aldı. 
     Sacramento'daki karşılaşmada, oyuna sonradan giren ve 26 dakika oynayan Hidayet, 5 şuttan 1'ini değerlendirdi, 8 faul atışında da 7 kez topu çemberden geçirerek, 10 sayı attı. Hidayet, ayrıca bütünü savunmadan olmak üzere 4 ribaund aldı, 3 asist yaptı, 2 de top çaldı. 
     Hidayet, tek üç sayılık basketini 3. çeyregin son saniyesinde atarken diğer yedi sayısının tamamını da son çeyrekte kaydederek galibiyette önemli rol oynadı. 
     Takımda Chris Webber 28 sayı, 13 ribaund, 7 asistle en başarılı isim oldu. 
     Arco Arena'da üst üste 13. galibiyetine ulaşan Kings, bu sonuçla aynı zamanda şu ana kadar 21 maçın 20'sini kazanarak evinde en iyi seriyi yakalayan takım oldu. 
     Son 7 maçta 6. yenilgisine uğrayan Suns'da ise Stephon Marbury 33 sayı, Penny Hardaway 11 sayı, 11 ribaund, 9 asist üretti. Yedek oyuncu Rodney Rogers ise 24 sayı, 8 ribaundla başarılı bir maç çıkardı. 
     Günün diğer maçlarında Los Angeles Clippers, deplasmanda Toronto Raptors'ı 79-72, Portland Trail Blazers da evinde Cleveland Cavaliers'ı 96-64 yendi. 
     






</TEXT>
</DOC>
