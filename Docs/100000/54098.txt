<DOC>
<DOCNO> 54098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/guncel/gun01.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
K bil TV’yi, TRT ayağa kaldıracak 
</HEADLINE>
<TEXT>

K bil TV’nin yardım talebini değerlendiren TRT, teknik yardım ve program desteği için prensip kararı aldı... 
     ANKARA Milliyet 

     Taliban tarafından 6 yıl önce kapatılan K bil Televizyonu ve Radyosu Genel Müdürü Muhammed Alem İzzetyar'ın yardım isteğine yanıt, doğrudan TRT Genel Müdürü Yücel Yener'den geldi. Yener, yardım konusunda TRT'nin prensip kararı aldığını belirterek, TRT'nin bölgedeki muhabirinin Afganlı yöneticilerle görüşme yapacağını söyledi. Görüşmelerin temelini teknik yardım ve program desteği konusunun oluşturacağını kaydeden Yener, "Kamera, montaj seti ve çekim bantı gibi aktüel hizmetlerde kullanılacak teknik yardım istiyorlar. En kısa zamanda yardım edilecek" diye konuştu. 
     
     Daha önce de yapıldı 
     Yener, Taliban yönetimi öncesinde de TRT ile K bil TV arasında işbirliği yapıldığını belirterek, "Taliban öncesinde K bil TV'ye yurt dışından, ajanslardan haberler toparlayıp gönderiyorduk. Taliban'la birlikte haber akışı kesintiye uğradı. Bu yönde de talepleri var. Yardım kapsamında eskisi gibi yine dünya ajanslarından haberler göndereceğiz" dedi. 
     



 GÜNCEL 












</TEXT>
</DOC>
