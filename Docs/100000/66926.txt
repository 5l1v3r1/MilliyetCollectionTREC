<DOC>
<DOCNO> 66926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sondun09.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Brad Pitt'i oynayacak aktör aranıyor.. 
</HEADLINE>
<TEXT>

     Hollywood'da şu günlerde alışılmadık bir film projesi konuşuluyor. Brad Pitt'e aşık bir genç kızın hikayesini anlatacak film için aktöre teklif götüren yapımcılar, eğer sanatçı kabul etmezse başka bir oyuncuya Pitt'i canlandırmasını önerecek. 
     Adı "Brad Pitt Kız Arkadaşımı İstiyor-Brad Pitt Wants My Girlfriend" olan film, Kanada'ya yolculuğa çıkan bir çiftin ünlü aktöre rastlayınca değişen hayatını konu alıyor. Pitt'in kendisine aşık olan kızı beğenmesi üzerine genç adamın sevgilisini kazanma mücadelesini işleyecek film için tanınmış oyuncunun kararı bekleniyor. 
     Brad Pitt'in, eşi Jennifer Aniston'ın itirazından çekinmesi halinde yönetmen Les Firestein diğer adayları düşünecek. Firestein, beyazperdenin ünlü isimleri George Clooney, Keanu Reeves ve David Duchovny ile U-2 topluluğunun solisti Bono Vox ile rock şarkıcısı Lenny Kravitz'i aday listesine koydu. 
     






</TEXT>
</DOC>
