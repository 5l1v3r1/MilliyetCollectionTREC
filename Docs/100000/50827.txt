<DOC>
<DOCNO> 50827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/spor/bana.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     ABDULLAH Fenerbahçe 
     Fenerbahçe’nin orta sahadaki yeni maestrosu oldu. Oyunda yön değiştiren akıllı pasları, ikili mücadeleden kaçmayan savaşçı yapısı, arkadaşlarına şevk ve güven verdi, ateşledi. Çabukluğu, tekniği ve oyun zekasıyla parladı. Alkışları emeği ile topladı. 
     
     BOUAZİZİ Bursaspor 
     Tunuslu gösterişsiz oynuyor. Ama sakin ve güven verici bir savunma anlayışıyla mücadele ediyor. Galatasaray’ın forvetlerini başarıyla durdurdu, defansın göbeğini maç boyunca kontrolünde tuttu. Zaman zaman hücuma da katılarak futboluna güzellikler ekledi. 
     
     STAVRUM Beşiktaş 
     Adı üzerinde yoğun tartışmalar yaşandı. Kimine göre Beşiktaş’ın aradığı santrfor değildi. Kimine göre de takımda mutlaka yer bulmalıydı. Norveçli tüm eleştirilere kulağını tıkadı, Rizespor karşısında attığı gollerle kendini savunanları haklı çıkardı. 
     
     MURAT SÖZKESEN Bursaspor 
     Son haftalarda karmanın değişmez isimlerinden biri oldu. Pres, yardımlaşma, alan boşaltma... Her iki ayakla isabetli şut ve goller... Murat’ın futbolu giderek büyüyor. Galatasaray’ı da sarstı, salladı ve en sonunda da yıktı. İki de güzel gol çaktı 
     
     HAFTANIN KARMASI 

</TEXT>
</DOC>
