<DOC>
<DOCNO> 68509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sonspo16.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Asper - Myhre rekabeti idmanda da devam ediyor 
</HEADLINE>
<TEXT>

     Beşiktaş, Kocaelispor maçı hazırlıklarını, bugün Ümraniye Tesisleri'nde yaptığı antrenmanla sürdürdü. 
     Antrenör Roland Koch yönetiminde gerçekleştirilen idmanda, siyah-beyazlı futbolcular kondisyon çalışmasının ardından çift kale maç yaptı. 
     Antrenman maçında kaleci Asper, kurtarışları ve performansıyla beğeni toplarken, Ankaragücü maçında yediği hatalı golün etkisinden henüz kurtalamadığı gözlenen Thomas Mhyre ise vasat bir görüntü çizip, sürekli hatalı goller yedi. 
     Antrenmana, dün ağabeyi vefat eden İbrahim ile Ankara'ya giden Ali Eren katılmazken, sakatlığı nedeniyle dünkü idmanda yer almayan Ahmet Dursun ise takımla birlikte çalıştı. 
     Beşiktaş, yarın basına kapalı olarak gerçekleştireceği idmanla, Kocaelispor maçı hazırlıklarını sürdürecek. 
     






</TEXT>
</DOC>
