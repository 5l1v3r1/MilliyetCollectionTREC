<DOC>
<DOCNO> 99940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sondun01.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de otobüs'e intihar saldırısı 10 ölü, 37 yaralı... 
</HEADLINE>
<TEXT>

     İsrail'in kuzeyinde sefer yapan bir otobüse intihar saldırısı düzenlendi. Sabah saatlerinde meydana gelen olayda en az 10 kişi hayatını kaybetti. 11'si ağır olmak üzere 37 kişi yaralandı. Patlamanın sorumlulğunu Hamas üstlendi. 
     Olay, Yukarı Celile'de Safed bölgesinde Musevilerin kutsal saydığı Haham Şimeon Bar Yohay'ın mezarı yakınlarında meydana geldi. Otobüsün, Hayfa-Safed seferi yaparken havaya uçtuğu açıklandı. 
     Hamas'ın askeri kanadı İzzeddin El Kassam, İsrail'in Safed kenti yakınlarında düzenlenen saldırının ''tüm sorumluluğunu'' üslendiğini açıkladı. 
     Hamas tarafından yapılan yazılı açıklamada, saldırı ''kahramanca bir eylem'' olarak nitelendi ve eylemin bir intihar bombacısı tarafından düzenlendiği belirtildi. 
     Açıklamada, saldırının, 22 Temmuz'da, aralarında 9 çocuğun bulunduğu 14 kişiyle birlikte, İsrail operasyonunda öldürülen Hamas komutanlarından Salih Şehada'nın intikamı amacıyla düzenlendiği belirtildi. 
     





</TEXT>
</DOC>
