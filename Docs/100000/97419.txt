<DOC>
<DOCNO> 97419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/siyaset/siy02.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AB yasaları sonra çıkabilir 
</HEADLINE>
<TEXT>

Meclis toplandığında, önce erken seçim kararı alınması gerektiğini söyleyen Çiller, "AB bayraktarlığı yapanlar, barajın altında kalmaktan korkuyor" dedi 
     ANKARA Milliyet 

     DYP lideri Tansu Çiller de MHP lideri Devlet Bahçeli ile ağız birliği yaptı. Meclis’in olağanüstü toplanması durumunda öncelikle seçim kararı almasını isteyen Çiller, bu karardan sonra AB yasaları ve seçim yasalarının paket halinde ele alınabileceğini söyledi. Seçim ve Siyasi partiler Yasası’nın değiştirilmesi amacıyla bugün liderler turuna çıkacağını söyleyen Çiller, liderlerden kendilerine verilen sözlerin yerine getirilmesini isteyeceğini dile getirdi. Dün Meclis’in toplanamamasıyla "maskelerin düştüğünü ve gerçek yüzlerin ortaya çıktığını" savunan Çiller, "Kimileri AB bayraktarlığını yüzde 10 barajının altına düşmemek için yapmıştır" dedi. 
     
     Maskeyle yeni oluyorlar’ 
     Yeni Türkiye lideri İsmail Cem’i de eleştiren Çiller, şöyle konuştu "Eskinin fotoğrafıyla yeniyim diye ortaya çıkanlar, Ankara sürecini tamamladıklarını söylüyorlar. Ne yaptılar, nasıl tedbir aldılar, bu belli değil. Kimileri yüzlerini boyayarak, kimileri de yüzlerine maske takarak biz yeniyiz diyorlar." 
     



 SİYASET 












</TEXT>
</DOC>
