<DOC>
<DOCNO> 78145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/yasam/yas05.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir güzel kadınla yetinemeyince... 
</HEADLINE>
<TEXT>

Güzellik kraliçesi eşini, elçilik binası da dahil birçok mekanda bir fotomodelle aldatan İsviçre’nin Berlin büyükelçisi hem işinden, hem de saygınlığından oldu 
     DIŞ HABERLER SERVİSİ 

     İsviçre’nin Berlin Büyükelçisi Thomas Borer, eski bir fotomodelle ilişkisi olduğu ortaya çıkınca görevinden geri çekildi. Teksaslı eski bir güzellik kraliçesiyle evli olmasına karşın çapkınlığı da elden bırakmayan’ Borer’in hamile eşi Shawne Fielding ise skandal yüzünden bebeğini düşürdü. Borer’in, İsviçre Büyükelçiliği konutunda Djamile Rowe adlı fotomodelle ilişkisi fotoğraflarla da belgelendi. Bunun üzerine "Berlin’deki görevini etkin bir şekilde yerine getiremediği" gerekçesiyle İsviçre Dışişleri tarafından geri çekildi ve başkent Bern’e dönmesi için nisan ayı sonuna kadar süre tanındı. 
     
     Yatağa bağlamak istedi’ 
     Alman Bild gazetesine konuşan fotomodel ise şunları söyledi "Borer benden çok etkilendi ve her an peşimde koşarak birlikte olmak istedi. Büyükelçilik konutunda ve otomobilinde de birlikte olduk. Beni giyinirken izlemeyi çok seviyordu. Cinsel ilişki sırasında da kendisiyle konuşmamı istiyordu. Bir seferinde kravatı ile beni yatağa da bağlamak istedi." 
     



 YAŞAM 













</TEXT>
</DOC>
