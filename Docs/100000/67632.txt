<DOC>
<DOCNO> 67632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/soneko18.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, 174 gün vadeli bonoların satışına başladı 
</HEADLINE>
<TEXT>

     Hazine tarafından halka arz yoluyla 174 gün vadeli bono satışına başlandı. Bonolar, bugün ve yarın satışta 
     kalacak. 
     Halka arzda, ihraç tarihi bugün olan ve geri ödemesi 7 Ağustos 2002'de yapılacak senetlerin dönem faizi yüzde 28, yıllık basit faizi 
     yüzde 58.57, yıllık bileşik faizi ise yüzde 67,60 olarak öngörüldü. 
     Satış fiyatı, her 100.000 lira nominal değerli senet için bugün 78,125 lira ve yarın da 78,223 lira olacak. 
     En düşük 50 milyon lira ve katları şeklinde ihraç edilecek olan Hazine bonoları 14-15 Şubat tarihlerinde 2 gün süresince satışa sunulacak. 
     Ancak yeterli miktarda satış yapılması durumunda, bugün Hazine tarafından ilan edilmek üzere yarın satış yapılmayabilecek. 
     Halka arza aracılık edecek bankalar ve aracı kurumların tüm şubelerinden satış yapılacak. 
     14-15 Şubat 2002 tarihlerinde halka arz edilecek olan bonolar 
     banka ve aracı kurumlardan yukarıda belirtilen fiyatlardan satın alınacak olup yatırımcılar tarafından ayrıca bir komisyon ödemesi söz konusu olmayacak. Satışa aracılık edecek özel ve kamu bankaları ile aracı kurumlara sattıkları net miktar üzerinden binde 1 yüzde 01 oranında komisyon ödenecek. Senetler hamiline ait olacak. Hazine aksine bir duyuruda bulunulmadığı sürece, senetler erken itfaya tabi tutulmayacak. Ödenmeleri gerektiği tarihten itibaren faizler 5 yıl, anaparalar ise 10 yıl sonra Hazine lehine zaman aşımına uğrayacak. 
     
     Aracılık edecek kurumlar 
     174 gün vadeli bononun halka arzına aracılık edecek bankalar 
     şöyle 
     Merkez Bankası şubeleri, Akbank, Alternatifbank, Anadolubank, BNP AK Dresdner Bank, Citibank, Denizbank, Dışbank, Fibabank, Finansbank, HSBC Bank, Koçbank, Nurol Yatırım Bankası, Oyakbank, Pamukbank, Şekerbank, Sınai Yatırım Bankası, Ziraat Bankası, T. Ekonomi Bankası, Garanti Bankası, Halkbank, T. İş Bankası, T. Kalkınma Bankası, T. 
     Sınai Kalkınma Bankası, Vakıfbank, TAİB Yatırım Bank, Tekfenbank, Tekstilbank, Turkish Bank, Yapı Kredi Bankası. 
     Hazine bonosunun halka arzına aracılık edecek aracı kurumlar da şöyle 
     Ak Yatırım Menkul Değ., Alfa Menkul Değ., Alternatif Yatırım, Ata Yatırım Men. Kıy., Eczacıbaşı Menkul Değ., Finans Yat. Menkul Değ., Halk Yatırım, İş Yatırım ve Menkul Değ., TEB Yatırım Men. Değ., Yapı Kredi Yat. Menkul Değerler, Yatırım Finansman Men. Değ. A.Ş. 
     






</TEXT>
</DOC>
