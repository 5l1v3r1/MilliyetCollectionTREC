<DOC>
<DOCNO> 93303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/soneko17.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Akcan "Dünya Bankası ve IMF'ye ihtiyacımız var" 
</HEADLINE>
<TEXT>

     Bayındırlık ve İskan Bakanı Abdülkadir Akcan, ''Ekonomik istikrar programında başarıya ulaşmak için Dünya Bankası'na ve IMF'nın desteğine ihtiyacımız var'' dedi. 
     Ziyaret, temel atma ve incelemelerde bulunmak üzere Karabük'e gelen Bakan Akcan, Vali Nafiz Kayalı'dan brifing aldı. 
     Akcan, hükümet olarak Karabük Demir ve Çelik Fabrikaları KARDEMİR A.Ş konusunun üzerine gittiklerini ve istenilen düzeyde sonuç alacaklarına inandıklarını söyledi. 
     Hükümetin ekonomik istikrar programı düzenlediğini, bunun da bir ayağının kamuda tasarruf olduğuna dikkati çeken Akcan, şunları kaydetti 
     ''Hükümetin uyguladığı ekonomik istikrar programı var. Bunda başarıya ulaşmak için Dünya Bankası ve IMF'nın desteğine ihtiyacımız var. Karşılıklı anlaşmalar uyarınca IMF'ye verilen niyet mektubu çerçevesinde, KARDEMİR'e istenilen düzeyde müdahale niyet mektupları ve sözleşmeleri ile ters düşen konumdadır. Özelleştirilmiş ve A.Ş konumunu almış bu şirkete müdahale etmemiz bizden beklenmemelidir deyip bir kenara geçemeyiz. İster şahıs, isterse KARDEMİR örneğinde olduğu gibi işçi şirketi olsun, biz bu konunun öneminde olan hükümetiz. KARDEMİR probleminin çözümünde, Karabüklülerin isteği doğrultusunda tavır sergileyeceğim. KARDEMİR, bizim milli şirketimizdir. Bu fabrikanın gözden çıkması, Karabük'ü 81 il içinde mütalaa etmemek demektir.'' 
     





</TEXT>
</DOC>
