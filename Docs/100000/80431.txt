<DOC>
<DOCNO> 80431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur25.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Anzakları güneş çarptı... 
</HEADLINE>
<TEXT>

     Çanakkale Kara Savaşlarının 87. yıldönümü kapsamında Anzak Koyu'nda düzenlenen ''Şafak Ayini''ne katılan yabancı turistlerden yaklaşık yüz kişiye, güneş çarpması ve yüksek tansiyon şikayetiyle tören alanında tıbbi müdahale yapıldı. 
     Çanakkale İl Sağlık Müdürlüğü'nün tören mevkiinde oluşturduğu 5 doktor ve sağlık memurlarının bulunduğu 112 Acil Servis ekipleri, törenden sonra güzel ve güneşli havadan yararlanmak için bölgeden ayrılmayan, ancak güneş çarpması ve yüksek tansiyon şikayetleri bulunan, özellikle yaşlı kişilere müdahale ederek tedavilerini sağladı. 
     Bu arada, tansiyonu aşırı yükseldiği için Anzak Koyu'ndaki sağlık ekipleri tarafından ilk müdahalesi yapılan Avustralyalı Janette Smith 60 daha sonra, ambulansla Çanakkale Devlet Hastanesi'ne kaldırılarak Acil Servis'te müşahade altına alındı. Yetkililer, Smith'in sağlık durumunun iyi olduğunu kaydettiler. 
     





</TEXT>
</DOC>
