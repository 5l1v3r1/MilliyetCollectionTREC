<DOC>
<DOCNO> 92419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sondun36.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Türk ikizler Echo müzik ödülüne layık görüldü 
</HEADLINE>
<TEXT>

     Almanya'da küçük yaşlarda müziğe başlayan Ferhan ile Ferzan Önder adlı ikiz kardeşler, Almanya'nın en büyük müzik ödüllerinden biri olan Echo müzik ödülüne layık görüldü. 
     Frankfurt Hilton Oteli'nde düzenlenen tanıtım toplantısına katılan Türk kardeşler, özellikle babalarının müzikle uğraşmasının kendilerini etkilediğini ve ailelerinin desteğiyle bugüne geldiklerini söylediler. 
     Önder kardeşler, ''Bu ödülü almaktan gurur duyoruz. Özellikle bir Türk olarak, Almanya gibi bir ülkede bu kadar önemli bir ödülü almaktan büyük sevinç duyuyoruz. Başarılarımız devam edecek, bizi desteklemeye ve dinlemeye devam edin'' dediler. 
     Echo ödüllerini açıklayan Werner Hay ile Anca Monica Pandela, bu ödülü başarılı Türk sanatçılara vermekten mutluluk duyduklarını, kardeşlerin gelecekte de başarılı olacaklarına kesin gözüyle baktıklarını belirttiler. 
     Resmi ödül töreni, 13 Ekim'de Frankfurt kentindeki Alte Oper salonunda yapılacak. Echo ödülü, Almanya'daki başarılı sanatçılara 1994 yılından bu yana 20 farklı kategoride veriliyor. 
     





</TEXT>
</DOC>
