<DOC>
<DOCNO> 60135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/yasam/yas02.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm dünya barış’ istedi 
</HEADLINE>
<TEXT>

Dans, müzik, içki, öpüşmeler, havai fişekler, birbirinden ilginç gösteriler. Yeni yıla bu manzarayla giren binlerce kişinin 2002’den dileği barış’tı... 
     DIŞ HABERLER SERVİSİ 

     Bütün dünyada 2002 havai fişekler, partiler ve konserler eşliğinde büyük bir coşkuyla karşılanırken, insanların genel dileği, yeni yılın barış ve refah içinde geçmesi yönündeydi... 11 Eylül saldırılarıyla sarsılan New York’ta yüz binlerce kişi, yeni yılı Times Meydanı’nda çılgınca eğlenerek karşıladı. Moskova’da, Kızıl Meydan’da toplanan binlerce kişi, havai fişekler eşliğinde alkol duvarını aştı. Dondurucu soğukta timsah yürüyüşü yapanlar bile oldu. Fransa’da 200 araç vandallar tarafından ateşe verildi. Yeni yılın en şiddetli kutlandığı yer olan Strasbourg’da gençlerle polis çatıştı, 3 polis ve 1 genç yaralandı, 49 araç tahrip edildi bir patlamada da 8 kişi yaralandı. Avustralya’da 1 milyon kişi, başkent Sydney’deki yeni yıl kutlamalarına akın etti. İskoçya’da da on binlerce kişi, Edinburg kalesindeki rock’n roll gruplarının konserlerini ve havai fişek gösterilerini izledi. 
     
     UFO da kutladı 
     Hong Kong’un Times Meydanı’ndaki binlerce kişi de, yeni yılın geri sayımı için toplanıp canlı müzik dinledi. Havai fişekler ve kurşunlar sonucu 3 kişi öldü, 500 kişi yaralandı. Ürdün’ün başkenti Amman’da yeni yıla girilmeden birkaç saat önce gökyüzü, bir UFO’dan geldiği iddia edilen güçlü ışıkla aydınlandı. 
     



 YAŞAM 


















</TEXT>
</DOC>
