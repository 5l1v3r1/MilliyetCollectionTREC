<DOC>
<DOCNO> 90597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sontur15.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay seçimlerinin ilk üç turunda adaylar yeterli oyu alamadı 
</HEADLINE>
<TEXT>

     Sami Selçuk'un yaş haddinden emekliye ayrılmasıyla boşalan Yargıtay Başkanlığı için yapılan seçimlerin ilk üç turunda adaylardan hiçbiri yeterli oyu alamadı. Seçimlere, üçüncü turda en çok oyu alan 1. Hukuk Dairesi Başkanı Eraslan Özkaya ve Yargıtay Başkanvekili Mater Kaban arasında devam edilecek. 
     Yargıtay Genel Kurulu'nda yapılan seçimlerin üçüncü turuna geçildiğinde ikinci turda 15 oy alan 20. Hukuk Dairesi Başkanı Ferruh Akbaşoğlu da adaylıktan çekildi. 
     Yargıtay Kanunu'na göre, üçüncü tur oylama sonucunda en çok oyu alan 2 aday arasında yarışa devam edilecek. Buna göre, 80 üyenin oyunu alan Erarslan Özkaya ile 55 üyenin oyunu alan Mater Kaban, bundan sonraki turlarda Başkanlık için yarışacak. 
     Üçüncü turda diğer adaylar 16. Hukuk Dairesi Başkanı Osman Arslan 51, 3. Hukuk Dairesi Başkanı Nihat Yavuz ise 49 oyda kaldı. Üçüncü 
     turda 2 geçersiz, 2 de boş oy çıktı. 
     Yargıtay Başkanı seçilmek için 250 üyenin en az 126'sının oyunu almak gerekiyor. 
     





</TEXT>
</DOC>
