<DOC>
<DOCNO> 99571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/yazar/guclu.html </URL>
<DATE> 2002/08/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hangi üniversite Devlet mi, özel mi 
</HEADLINE>
<TEXT>

     Üniversite tercihleri başladı. Adayların da velilerin de kafası h l karmakarışık. Puanı düşük olanlar sıkıntılı da çok yüksek olanlar farklı mı Kesinlikle hayır. İlk bine, beş bine girenler de h l karar verebilmiş değiller. 
     Meslek konusunda karar verenler üniversite tercihi konusunda kararsız. Öğrenim görmek istedikleri kent konusunda karar verenler ise özellikle Ankara, İstanbul, İzmir’de hangi üniversite konusuna kafalarını fena halde takmış durumdalar. 
     Şimdi bu kafa karışıklığına bir de özel üniversiteler eklendi. Yüksek puanlı adaylara sunulan burs olanaklarını fazlasıyla ciddiye alanların yanı sıra devlet üniversitelerinde sıradan bir bölümde okumaktansa bastırır parayı en popüler bölümlerde okurum diyenlerin sayısı da her geçen gün artıyor. 
     Bu yılki yeni trendlerden birisi de Anadolu’daki üniversitelerin de ciddi bir şekilde biz de varız deyip iyi öğrenci kapma yarışına girmeleri. Eğitim-öğretim kalitelerinin yanı sıra, kampüs, barınma ve burs olanakları büyük kent üniversitelerini çok gerilerde bıraktı. Bu çerçeveden bakıldığında Anadolu’dan büyük kentlere yoğunlaşan öğrenci akınının hızı kesildiği gibi tam tersine yani büyük kentlerden Anadolu üniversitelerine ciddi bir yönelim söz konusu... 
     Ayrıca bir de ilan, reklam ve yayın yarışı başladı ki sormayın. Ekonomik gücü olan özeller gazetelere çarşaf çarşaf ilan verirken, en acil harcamalarına bile kaynak bulamayan devlet üniversiteleri olup biteni sadece izlemekle yetiniyorlar. Hele bir de medya gruplarına yakınlıkları bulunan bazı üniversitelerin öne çıkması kafaları iyice karıştırıyor. 
     Biz bu konuda hep objektif olduk. Kimin ne söylediğine, kime yakın olduğuna değil ortaya koydukları performansa baktık. Bakmaya da devam edeceğiz... 
     İşte bu çerçeveden bakıldığında tercih sıralamalarına artık son şeklinin verildiği şu günlerde veli, öğrenci ve üniversite yönetimlerine bazı uyarılarımız olacak. İşte onlardan bazıları 
     
     Görmeden karar vermeyin 

</TEXT>
</DOC>
