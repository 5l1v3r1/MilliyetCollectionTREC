<DOC>
<DOCNO> 92361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/yasam/ayas.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçaklara 2 bin dolara mavi tur’ 
</HEADLINE>
<TEXT>

Yunanistan’a kaçmak isteyen 23 kişi ve onları dolaştırıp duran sandal sahibi, dolandırıldıklarını anlayan kaçakların kendilerini ihbarıyla ele geçti 
     YAŞAR ANTER Bodrum DHA 

     Bodrum’dan yasadışı yollarla Yunanistan’a kaçmak isteyen biri kadın 23 Iraklı, Türk sahillerinde 7 saat dolaştırılınca, kendi kendilerini ihbar etti. 
     Iraklı kaçaklar Yunanistan’ın İstanköy Kos Adası’na geçmek için İstanbul’da kişi başına 2’şer bin dolar yaklaşık 3.5 milyar lira verdikleri insan tacirleri tarafından, önceki gece otobüsle Bodrum’un Yalı beldesine getirildi. Kaçaklar saat 23.00 sıralarında Datçalı kaptan Kadir Uzun’un 52 Bodrum Limanı’na kayıtlı 8 metrelik Yunus Reis’ isimli balıkçı teknesine bindirildi. 
     
     Hapisten korktum’ 
     Uzun yönetimindeki tekneyle denize açılan kaçaklar 7 saat boyunca Gökova, Orak Adası, Kara Ada, Tavşan Burnu ve Bodrum sahillerinde dolaştırıldı. 
     Sadece 3 mil uzaklıktaki İstanköy Kos Adası’na götürülmeyip Türk kıyılarında gezintiye çıkarıldıklarını anlayan kaçaklar önce kaptan Uzun’la tartıştı, ardından da cep telefonuyla İstanbul’daki tanıdıklarını arayarak ihbar edilmesini istedi. Gelen ihbar üzerine Bodrum Sahil Güvenlik Komutanlığı ekipleri, 23 Iraklı ile kaptan Uzun’u yakalayıp limana getirildi. 
     Evli ve iki çocuk babası kaptan Uzun "Her kaçak için 100’er dolar aldım. Parasız kaldığım için bu işi yaptım. Ancak denize açıldıktan sonra Yunan sularında yakalanıp hapse atılmaktan korktum" diye konuştu. 
     



 YAŞAM 















</TEXT>
</DOC>
