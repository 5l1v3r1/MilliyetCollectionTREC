<DOC>
<DOCNO> 65521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/yasam/yas01.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk tuzağı’ üç mühedisi yuttu 
</HEADLINE>
<TEXT>

Sevgilisiyle ilişkiye giren mühendisi bıçaklayarak öldüren gözü dönmüş katil, cinayete şahit oldular diye iki mühendisi daha pisi pisine öldürdü... 
     FATMA HATUN ALAGÖZ HAKAN KARABAY - Bursa DHA 

     Bursa’da sevgilisinin kendisini bir mühendisle aldattığını öğrenen Adem Güney dehşet saçtı. Bir arkadaşı ve tehditle ikna ettiği sevgilisiyle birlikte tuzak kuran Güney, tapu ve kadastro mühendisi Lütfullah Ahmet Erdin ve iki arkadaşını katletti. 
     Gümüşçeken caddesinde bürosu bulunan mühendis Lütfullah Erdin’in sevgilisi Figen Yıldırım’la 20 ilişkisi olduğunu öğrenen Güney, genç kızı tehdit ettikten sonra, arkadaşı Şahin Korkmaz’la bir intikam planı’ hazırladı. 
     
Yok yere öldüler      Yıldırım, bürosunda ortağı Efkan Açıcı’yla oturan Lütfullah Erdin’i arayarak buluşmak istediğini söyleyince, "Ben gelemem, sen büroya gel" yanıtını aldı. Bu konuşmanın ardından Erdin, büroya ziyarete gelecek makine mühendisi arkadaşı Bülent Kepçeli’yi arayarak Figen Yıldırım’ı bürosuna getirmesini istedi. 
     Ancak, buluşma noktası olana Yüksek İhtisas Hastanesi kavşağına geldiğinden Yıldırım’ın yanı sıra araca Adem Güney ve Şahin Korkmaz da bindi. Aracı eski Gemlik yolunda boş bir arazide durduran zanlılar, Kepçeli’yi 21 yerinden bıçaklayarak öldürdükten sonra büroya gittiler. 
     Katiller büroda bekleyen Lütfullah Erdin’i 17, Efkan Açıcı’yı da 7 yerinden bıçaklayarak öldürdükten sonra kaçtılar. 
     
Tedavi olurken yakalandılar      Olayın öğrenilmesinin ardından harekete geçen polis ekipleri, bir ihbar üzerine Figen Yıldırım ve Adem Güney’i, ellerindeki kesikleri tedavi ettirmek için gittikleri Yavuz Selim mahallesindeki Özel Yavuz Selim Polikliniği’nde ele geçirdi. Ekipler, Güney’in arkadaşı poliklinik sahibi Erdal Gelintaş’ı 24 da gözaltına alırken, suç aleti bıçak bulunamadı. 
     Güney ilk ifadesinde, Erdin’in sevgilisiyle ilişkiye girmesini hazmedemediğini belirterek, "Ama diğer iki mühendis günahsızdı. İz bırakmamak için onları da öldürdük" dedi. Güney’in ifadesi üzerine Gemlik yolunda yapılan aramalar sonucu Kepçeli’nin cesedi dün bulunurken, olaydan sonra kaçan Şahin Korkmaz’ın arandığı kaydedildi. 
     



 YAŞAM 





















</TEXT>
</DOC>
