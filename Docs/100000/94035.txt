<DOC>
<DOCNO> 94035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/siyaset/siy06.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’den tarihi AB çağrısı 
</HEADLINE>
<TEXT>
Şartsız getirin destekleyelim 
     İSTANBUL Milliyet 

     DYP Genel Başkanı Tansu Çiller, hükümete çağrıda bulunarak, "Şartsız olarak getirin Kopenhag Kriterleri’nin tümünü destekleyelim" dedi. 
     Çiller, DYP İstanbul İl Başkanlığı’nda düzenlediği basın toplantısında, Almanya’ya yaptığı son seyahatinde Avrupa’da Türkiye’nin görüntüsünün gerçekten üzücü olduğunu gördüğünü belirterek şöyle devam etti 
     "Bugün diyorum ki, şartsız olarak getirin Kopenhag Kriterleri’nin tümünü, destekleyelim. Bunu hükümet yıkılsın veya yıkılmasın, bu hükümetle devam edin veya etmeyin, bununla birlikte seçime gidiyoruz deyin ya da demeyin... Her şeyi bir tarafa bırakıyoruz. Bütün görüşlerimizden vazgeçmiş değiliz, ama bu görüşlerimizin hiçbirini AB yolunda bir şart olarak koymuyoruz. Gelin, tekliflerinizi hükümet olarak getirin. Getiremiyorsanız biz getirelim, bizimkileri destekleyin. Bunun için hükümeti bozun, değişiklik yapın şartımız yok. Tek isteğimiz var artık, gelin AB treni kaçıyor, hep birlikte bunu yakalayalım." 
     



 SİYASET 















</TEXT>
</DOC>
