<DOC>
<DOCNO> 54749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sonspo05.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile İstanbulspor ligde yarın 37. randevuya çıkıyor 
</HEADLINE>
<TEXT>

     Galatasaray ile İstanbulspor, yarın yapacakları karşılaşmayla birlikte ligde 37. kez karşı karşıya gelecek. 
     İki takım arasında geride kalan 18 sezonda yapılan toplam 36 lig maçında, sarı-kırmızılı takımın galibiyet sayısında sarı-siyahlılara karşı açık ara üstünlüğü bulunuyor. 
     Ligdeki maçlardan 22'sini Galatasaray kazanırken, İstanbulspor ise sadece 3 kez sahadan galip ayrılabildi. Taraflar 11 kez de eşitliği bozamadı. 
     ''Aslanlar'' lig maçlarında atılan gol sayısı bakımından da ''İstanbul Boğaları'' karşısında üstünlüğünü sürdürüyor. 
     Galatasaray'ın attığı toplam 76 gole, İstanbulspor 30 golle yanıt verebildi. 
     
     Son 6 maç zor geçti 
     Galatasaray, lig maçlarının genelinde büyük bir üstünlük kurduğu İstanbulspor karşısında son maçlarda zorlanmaya başladı. 
     Sarı-kırmızılı takım, son 3 sezonda İstanbulspor ile yaptığı 6 maçın sadece 2'sini kazanırken, 4 maç berabere sonuçlandı. 
     Ayrıca iki takım arasında yapılan son 12 lig maçından sadece 1'i golsüz sonuçlandı, diğer 10 maçta da taraflar birbirlerine gol atmayı başardı. 
     






</TEXT>
</DOC>
