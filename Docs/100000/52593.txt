<DOC>
<DOCNO> 52593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/yazar/tamer.html </URL>
<DATE> 2001/11/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kredi kartıyla alışverişte de indirim dönemi 
</HEADLINE>
<TEXT>

     Şişli Belediye Başkanı Mustafa Sarıgül, Şişlilileri yarın yüzde 40 indirimli alışverişe çağırıyor. Şişli esnafına omuz vermek için. Tam da Ramazan'ın ikinci gününde millet evine kapanmış ve gıda harcamaları tüm alışverişlerin önüne geçmişken akıllı bir çağrı. 
     Vitali Hakko'dan Mustafa Taviloğlu'na Sarıgül'ün yanında kampanya anonsuna katılanlara baktığımızda karşımıza konfeksiyon ağırlıklı bir profil çıkıyor. Zaten Osmanbey - Şişli denince akla ilk gelen de genelde giyim - kuşam değil mi 
     Benim merak ettiğim husus şu Şimdi bu yüzde 40'lık indirim, etiket fiyatı üzerinden mi olacak, yoksa zaten yüzde 40'lara varan indirime ilaveten mi Zira konfeksiyon piyasasında, Vakko gibi bir - iki istisna hariç zaten ne zamandır indirimden geçilmiyor. 
     Bir bankacı hanım tanıdığım anlattı. Geçen hafta önemli bir randevuya yetişmek üzereyken gömleği lekelenince soluğu Akmerkez - Beymen'de almış. Kıyafetine uygun bir bluz beğenmiş. Aceleyle etiketine göz atmış. Fiyatı yüksek bulduğu halde mecburen ödemeyi göze almış. Ancak kasaya geldiğinde, kredi kartından çekilen paranın, etiket üzerinde yazan miktarın yarısından bile az olduğunu hayretle görmüş. "Bilseydim gönül rahatlığıyla alırdım, hatta belki 2 tane bile alırdım" diyor. 
     Evet, kredi kartıyla ödemelerde etiket fiyatı üzerinden yapılan yüzde 10 - 15'lik indirimler, bu son ekonomik krizimizin meyvesi olarak pek çok mağazada karşımıza çıkıyor bakınız alttaki yazı . Yeter ki bir şeyler alasınız. 
     Kriz öncesinde kredi kartıyla ödeme yapmak istediğinizde burun kıvıran, hatta üzerine yüzde 3 - 5 komisyon ilave etmeye yeltenen mağazalar için parayı 15 - 20 gün sonra tahsil etmek, artık "peşin" kategorisine giriyor. Bu durumda nakit ödemelerde indirimin daha da yüksek oranlara çıktığını söylemeye gerek yok herhalde. 
     
     
İndirimlerden indirim beğen      Adı ilk aklımıza gelen birkaç mağazayı telefonla arayarak küçük bir soruşturma yaptık. Ve alttaki yazıda da görebileceğiniz gibi nakit ödemede indirimin, artık tüm işlemleri kayıtlara geçen mağazalarda da uygulanmaya başlandığını, kredi kartıyla yapılan alışverişlere indirim uygulamasının da hızla yaygınlaştığını gördük 
     Beymen Ekim başında tüm ürünlerde yüzde 15 indirim yapıldı. Ekim sonunda tekrar indirime gidildi. Ürünlere yüzde 10 artı yüzde 15 indirim uygulandı. 100 milyonluk bir malın fiyatı böylelikle 77.5 milyona inmiş oluyor. 7 Kasım'dan bu yana da gerek Advantage'la gerekse kredi kartıyla tek ödemede ve nakit ödemelerde ayrıca yüzde 30, taksitle ödemede yüzde 20 indirim uygulanıyor. 
     Çarşı Her gün değişik ürünlerde yüzde 20 indirim. Bazı günler manto - kaban - mont, bazı günler erkek takım elbise ya da bluzda uygulanıyor. Ayrıca nakit öderseniz bir yüzde 15 indirim daha, Advantage kartla tek ödemede yüzde 7, kredi kartıyla ödemede yüzde 5'lik bir indirim daha var. 
     Karaca Nakit ödemede yüzde 10 indirim. Ayrıca geçtiğimiz cumartesi - pazar, tüm ürünlerde yüzde 50 şok indirim yaptılar. Amaç, alışverişin en yoğun olduğu günlerde tüketiciyi mağazaya çekmeyi başarıp nakit girişini hızlandırmak. 
     Atalar Hem kredi kartıyla tek ödemede, hem de peşin alışverişlerde yüzde 25 indirim. 
     Mudo Peşin ödemelerde yüzde 10 indirim. 
     Park Bravo Nakitte yüzde 20, kredi kartında yüzde 10 indirim. 
     İnci Kredi kartında yüzde 10, nakitte yüzde 15 indirim. 
     YKM 100 milyon lirayı aşan alışverişlerde nakit ödemede yüzde 10, kredi kartıyla ödemede yüzde 5 indirim. 
     
     
     







Avrupa haklı mı 


Apo balığı 


İftar yemekleri 


'Türkiye'yi nasıl olsa AB'ye almazlar ' lobisi... 


Ekonomiye şef değneği 


Yasaları koruması gerekenler çiğniyor 


Kotasyon indirimi henüz erken 


Bu kez de yüz yüze... 


İmajımız kırmızı kart görmesin 


Toprak malik nesini 66 trilyona satıyor 


Yolsuzluk sarmalının ucu nerede 


Şenol'un haklı isyanı 


Yeni Ulusal Program 


Kredi kartıyla alışverişte de indirim dönemi 


Bu ülke için seve seve yazılmış yazı 


Şehr - i Ramazan 


</TEXT>
</DOC>
