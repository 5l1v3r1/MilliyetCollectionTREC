<DOC>
<DOCNO> 75910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/spor/spo05.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Siz önden buyrun 
</HEADLINE>
<TEXT>

Beşiktaş’a "Şampiyonluk gitti", Galatasaray’a "Daha karpuz kesecektik" dediler. Fenerbahçe’yi son 30 saniyeye kadar beklediler. Anlaşılan, lige rota çizmeye çalışanlar bugünlerde ahk m kesmeyecekler 
     TAMER BAĞLAN 

     Kuruldu kurulalı, Türkiye 1. Ligi’nde şampiyonluk yarışı böylesine centilmence geçmemişti. Niye şaşırıyorsunuz ki Baksanıza şu ebedi dostlara. "Lütfen, siz önden buyurun" zerafetiyle birbirlerine nasıl da yol veriyorlar. Cuma Beşiktaş "En büyüğünüz benim" diyor, 1903 doğumlu abileri olarak...Ve ekliyor "Hiç karşı gelmeyin. Siz yürüyün"... Cumartesi Galatasaray "Yok, vallahi olmaz" diyor. Madem öyle, "Söz büyüğünse, su küçüğün"...Ve Pazar Fenerbahçe "En genciniz benim" inadında, "Bir adım bile atmam. Öne geçmek ne haddime"... 
     İyi, güzel, anladık da, hem yolu kapamışsınız başkalarına hem de boşuna zaman tüketmektesiniz. Hiç fena olmayacak, bir an önce şu kibarlığı bırakıp hareketlenseniz. Hesap kitap yaptırtmaktan, bir güldürüp bir ağlatmaktan, cümlemize kafayı yedirteceksiniz... 
     Ah Bir gelen yok ki, arkanızdan. Ayak seslerini duyura duyura, yere sağlam basan. Ne güzel olur Siz eğlenirken, şöyle sıyrılıp geçiverse aranızdan... 
     Bakmayın ligin en çok sarı kart gören takımı olduklarına ve bu hafta gördükleri kırmızı kartlara Samsunspor da ateş hattının en centilmeni. "Ne demek efendim, her maçı kendi evimizde oynamak. Biz evsahibiysek, rakipler Tanrı misafiri"... Yalnız, kent halkı pek memnun olmasa gerek bu durumdan. Çünkü, Samsun’dan Evim güzel evim’ tabelasının yasaklandığı haberi geldi... 
     İlk kez, dokuz maçın altısında takımlar beraberlikle avunurlarken, gol yönünden en kısır haftada ligdeki onsekiz takımdan yalnızca üçü gerçek anlamda sevindi. En derin nefes, hiç şüphe yok Trabzon’da çekildi. Kolay mı Üç büyüklere bir zamanlar kök söktüren, Şampiyon Karadeniz Kaplanı’ zirve için takım kurdu. Olmadı UEFA’yı hedef koydu. O da tutmadı kendini kümede kalma mücadelesinde buldu. Puan cetvelini Bir inceleyin Hemşehrisine kaybetse hali nice olurdu... 
     Hakem kararlarının en çok tartışılabileceği maçta, Malatyaspor’u yenen Göztepeli futbolcular aldıkları puanlar kadar dörder milyarlık primle rahatlıyor, İstanbul’dan kazançlı ayrılan Kocaelispor gelecek adına iyice umutlanıyordu... 
     Futbolun spor olduğundan bihaber olan, zamanla yokolup gideceklerini umduğumuz şiddet yanlısı bazı taraftarlar ve kafaya, omuza rastgele, üstelik haddini aşarak cop sallayanlar Haftanın yanlışı’, Malatyaspor’un iptal edilen golüne "Bariz goldü" diyen, Göztepeli Tayfun ise Haftanın doğrusu’ oskarına aday oluyordu... 
     



 SPOR 


























</TEXT>
</DOC>
