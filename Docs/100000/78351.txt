<DOC>
<DOCNO> 78351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/sonspo11.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 0 - Fenerbahçe 2 maç bitti 
</HEADLINE>
<TEXT>

     Süper Lig'de yılın son derbisi oldukça gergin bir ortamda geçti. Zorlu Beşiktaş derbisini Fenerbahçe, Serhat'ın 44.dak. - 53.dak. golleriyle kazandı... Maçın ikinci yarısı ilk devreye oranla çok daha gergin geçti. İlk devrede Ali Eren'in kırmızı kart görmesinin ardından Ümit Özat 76 , İlhan Mansız 85 ve Ceyhun 87 da ikinci sarı kartın ardından oyundan atıldı. 
     İkinci yarıda 10 kişi kalan rakibine oranla daha kontrollü futbolu seçen Fenerbahçe, 53. dakikada Revivo'nun uzun pasıyla buluşan Serhatın golüyle rahatladı. Fenerbahçe bu sonuçla lider Galatsaray'la arasındaki puan farkını korudu. 
     
     İlk yarıdan dakikalar 

     12. dakikada Revivo ile duvar pası yapan Johnson, ceza alanına 
     girdi. Bu futbolcunun şutunda, top yan ağlarda kaldı. 
     18. dakikada Tümer'in sağdan ortasında, ceza alanı içinde topla 
     buluşan Baya'nın yavaş vuruşunda, top kaleci Oğuz'a gitti. 
     19. dakikada Ahmet Dursun'un pasında topla ceza alanında buluşan 
     İlhan Mansız, bomboş durumdaki Tümer'e gördü. Bu futbolcunun vuruşunda, meşin yuvarlak yandan auta gitti. 
     24. dakikada Serhat'ın ceza alanı dışından vuruşunda, top üstten 
     auta çıktı. 
     44. dakikada Revivo'nun topuk pasıyla sol kanatta topla buluşan 
     Ali Güneş'in sağdan ortasında, Serhat'ın arka direkte meşin yuvarlağa gelişine vuruşunda, top kaleci Myhre'nin yanından filelere gitti 1-0 
     ve karşılaşmanın ilk yarısı bu sonuçla tamamlandı. 
     
     İkinci Yarı 

     İkinci yarıya, 10 kişi oynamasına karşın mutlak gol bulmak amacıyla çıkan Beşiktaş, tüm hatlarıyla rakip kaleye yüklenirken, savunmasında büyük boşluklar verdi. 
     Fenerbahçe'nin 53. dakikada Serhat ile bulduğu 2. gole de engel olamayan siyah-beyazlıların, bu dakikadan sonra direnci iyice düştü. 
     Fenerbahçe ise hem ilk yarıda attığı gol, hem de rakibinin 10 kişi kalmasından doğan avantajını ikinci yarıda iyi kullandı. Savunma güvenliğini yine ön planda tutan sarı-lacivertliler, geliştirdikleri ani ataklarla gol aradılar. Serhat ile bu amaçlarına ulaşan sarı-kanaryalar, Beşiktaş karşısında çok önemli bir galibiyet aldılar ve şampiyonluk şansını sürdürdüler. 
     Karşılaşmada Beşiktaş'tan Ali Eren, İlhan Mansız, Fenerbahçe'den de Ümit Özat ve Ceyhun kırmızı kart gördü. 
     49. dakikada Beşiktaşlı Baya sarı kartla cezalandırıldı. 
     53. dakikada Revivo'nun pasında, Beşiktaş savunmasının arkasında 
     topla buluşan Serhat, topu ceza alanı içine dek taşıdı ve kaleci Myhre'nin solundan filelere gönderdi 2-0. 
     55. dakikada Fenerbahçeli Ümit Özat sarı kart gördü. 
     56. dakikada Ahmet Yıldırım'ın ceza alanı dışından kullandığı 
     serbest atışta, top yandan auta çıktı. 
     57. dakikada Fenerbahçeli Ceyhun sarı kart gördü. 
     61. dakikada Fenerbahçe'de, Ali Güneş'in yerine Abdullah oyuna dahil oldu. 
     64. dakikada Ahmet Yıldırım'ın ceza alanı dışından sert vuruşunda, 
     kaleci Oğuz topu son anda kornere çeldi. 
     65. dakikada Fenerbahçe'de, Ogün'ün yerine Simao, Beşiktaş'ta 
     ise Ahmet Dursun'un yerine Sertan, Tümer'in yerine Tamer oyuna girdi. 
     74. dakikada Tamer'in ceza alanına gönderdiği topta, Baya'nın 
     bekletmeden vuruşunda, top yandan auta gitti. 
     77. dakikada Fenerbahçe'de, 2. sarı kartını gören Ümit Özat 
     kırmızı kartla oyun dışı kaldı. 
     85. dakikada Beşiktaşlı İlhan Mansız kırmızı kart gördü. 
     86. dakikada Fenerbahçe'de, Revivo'nun yerine Fatih oyuna 
     dahil oldu. 
     88. dakikada Fenerbahçeli Ceyhun, 2. sarı kartını görüp, kırmızı 
     kartla oyun dışında kaldı. 
     90. dakikada Fenerbahçeli Hakan sarı kart gördü. Uzatma 
     dakikalarında Khlestov'un şutunda top auta çıktı ve Fenerbahçe, ezeli rakibi Beşiktaş'ı 2-0 yendi. 
     





</TEXT>
</DOC>
