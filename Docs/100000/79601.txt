<DOC>
<DOCNO> 79601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/yazar/yilmaz.html </URL>
<DATE> 2002/04/21/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bu kez mehtap küsmedi 
</HEADLINE>
<TEXT>

     Türkiye Bilişim Vakfı Başkanı Faruk Eczacıbaşı ve Genel Sekreteri Behçet Envarlı ile buluşmamızdan bir gün önce, başkanlığını Başbakan Yardımcısı Devlet Bahçeli'nin yaptığı, Bilişim Teknoloji Yüksek Kurulu'nda imzalanan 350 milyon euro'yu konuşuyoruz... 
     Eczacıbaşı söylemiş, ben de defterime kaydetmişim 
     Sende kalp var, bende şeker İki kadeh rakı canımız çeker içemeyiz mehtap küser... 
     İlhan Şeşen'den bir hatırlatma geçmiş, bilişim sektörü sohbetimizin orta yerinden. Niye, neden, pek anlamadım... 
     Herhalde Eczacıbaşı, AB'nin 17 milyar euro bütçeli 6. Çerçeve Programı'na, 2002 - 2006 Türkiye henüz geç olmadan girme kararı aldığından bu şarkıyı anımsamış olacak. 
     Bu kez mehtabı küstürmeyeceğiz galiba. Çünkü üye ülkelerin otomatik olarak yer aldığı bu programa katılmak için, Türkiye'ye verilen süre haziran ayında doluyordu ve biz nisan ayında kararımızı vermeyi başardık 
     
350 milyon vereceğiz      6. Çerçeve Programı, AB üyelerinin ve programa tam olarak katılacak diğer ülkelerin araştırma ve teknolojik gelişme kapasiteleri ve rekabet güçleri açısından kilit bir rol oynayacak. Ayrıca ekonomik gelişme sürecinin bütününde de AB üyeleri ve aday ülkeleri kapsayan ileri bir entegrasyon hedefleniyor. Bu bağlamda üye ve aday ülkelerin aynı haklara sahip olmaları öngörülüyor. 
     Türkiye teknoloji buluşlar havuzuna 5 yılda, 350 milyon euro atacak ve 17 milyar euroluk bütçeden pay alacak. Ancak hiçbir ülke yatırdığı parayı ilk bir yılda geri alamadı. Bu, bugün verdik, yarın geri alacağız diye bakılan bir yatırım havuzu değil ar - ge terbiyesi, iş planı tarifi, teknoloji ve ticari getiri arasındaki ilişkilerin tümü... 
     
TÜBİTAK'a başvuru      6. Çerçeve Programı'ndan doğan desteğe erişmek için TÜBİTAK'a başvurulacak. TÜBİTAK'ın alt kuruluşu Teknoloji İzleme Değerlendirme Başkanlığı TİDEB , gelen projeleri izleyecek. Bu noktada sanayi odalarına da iş düşüyor. Onlar da üyelerini yönlendirecekler. TÜBİTAK'ın elinde 1500 civarında destek bekleyen proje olduğunu söyleyen Envarlı, başka bir noktaya da dikkat çekiyor. Türkiye, AB'nin fonuna para yatırıp üye oluyor diye ille de devlet projeleri desteklenecek diye bir kayıt yok. Projesi beğenilen bir büyük grup da yararlanabilir. 
     
Şurada tartışılacak      350 milyon euro ile "bilgi toplumu" tanımının içini dolduruyoruz. 
     DSP milletvekili Emrehan Halıcı'nın başkanı olduğu Türkiye Zeka Vakfı, Bilişim Vakfı TBV , TÜBİTAK gibi sivil toplum örgütlerinin katılımı ile 10 - 12 Mayıs tarihleri arasında Ankara'da düzenlecek ilk "Bilişim Şurası", Türkiye'nin ar -ge, e - ekonomi, e - hukuk, eğitim, bilişim alt yapısı gibi konularında perspektifini çizecek. 
     Bu toplantılardan çıkacak raporlar, Türkiye'nin takip edeceği rotayı belirleyecek. 
     Ve biz proje üreten ülkeler arasına gireceğiz. Gelecekten umutlu olmak için bir pazar gününü seçmem boşuna değil. Çocuğunuz yap - boz oynasın, siz düşünün 
     
     







Oooo, mooo, iğne battı, canımı yaktı... 


Çiçek Arif... 


Üniversite hastanelerinin itirazı 


Erkekler kadınlara niye öyle bakar 


Harcama kültürü 


Güneş ülkesi 


Eğitimde uluslararası kalite arayışı 


Çözüm yolu insan gibi’ düşünmekten geçiyor 


Bedel ödemişler 


Turizmde umutlu sezon 


Çin Başbakanı ile iş yemeği 


Geçmiş daha geçmedi 


Yakın tarihle oynamayınız 


Şımarık yatırım da tarihe karışıyor 


Her köşe başında kahve yerine lokanta açılıyor 


Bu kez mehtap küsmedi 


</TEXT>
</DOC>
