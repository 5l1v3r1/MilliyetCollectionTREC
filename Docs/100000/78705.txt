<DOC>
<DOCNO> 78705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sonspo10.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da at yarışı özlemi yarın sona eriyor 
</HEADLINE>
<TEXT>

     İstanbul'da at yarışları özlemi yarın sona eriyor. 
     Veliefendi Hipodromu'nda yarın başlayacak İstanbul 2002 yarış sezonu önemli koşulara ve büyük heycanlara sahne olacak. 
     Yaklaşık 8 ay sürecek yaz sezonunda, İstanbul koşuları 17 Nisan-28 Temmuz tarihleri arasında Çarşamba, Perşembe, Pazar günleri, 31 Temmuz-26 Ekim tarihleri arasında Çarşamba, Perşembe, Cumartesi, 30 Ekim-3 Kasım tarihleri arasında Çarşamba, Perşembe, Pazar olmak üzere haftada 3 gün yapılacak. 
     İstanbul yarışları, 6 Kasım Çarşamba gününden itibaren ise sezonun son gününe kadar Çarşamba ve Pazar günleri olmak üzere haftada 2 gün olarak koşulacak. Yarış sezonu, 27 Kasım Çarşamba günü sona ererken, hafta sonu koşuları Ankara ile İstanbul arasında dönüşümlü olarak gerçekleştirilecek. 
     İstanbul'da yarış sezonu boyunca bin 332 at ve tayın yarışacağı, İngiliz atları ve tayları için 349 yarışta, 22 trilyon 896 milyar 169 milyon, Arap tayları ve atlarının katılacağı 309 yarışta, 16 trilyon 764 milyar 303 milyon 500 bin lira ikramiye ve yetiştiricilik primi verileceği kaydedildi. Ayrıca, bu ikramiye ve yetiştiricilik primlerinin haricinde, enternasyonal koşuda toplam 255 bin dolar ikramiye dağıtılacak. 
     





</TEXT>
</DOC>
