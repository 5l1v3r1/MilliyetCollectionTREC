<DOC>
<DOCNO> 72794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/sonspo03.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidolu Kings, deplasman yolunda Knicks'e takıldı... 
</HEADLINE>
<TEXT>

     ABD Profesyonel Basketbol Ligi'ne, bu sabaha karşı yapılan 5 maçla devam edildi. 
     Batı Konferansı Pasifik Grubu lideri Sacramento Kings, deplasmanda New York Knicks'e 113-96 yenildi. 
     Kings'te Hidayet Türkoğlu, 25 dakika sahada kaldığı mücadelede, 9 sayı, 5 ribaunt ve 2 asistle oynadı. Takımın oyun kurucusu Mike Bibby 21 sayı kaydederken, Doug Christie ve Bobby Jackson, 13'er sayıyla 
     sahadan ayrıldılar. 
     Ev sahibi Knicks'te ise Latrell Sprewell, kaydettiği 43 sayıyla gecenin en skorer ismi oldu. Kurt Thomas'ın 25 sayı ve 11 ribauntla oynadığı maçta, Allan Houston 16 sayı kaydetti. 
     Ortabatı Grubu lideri Dallas Mavericks ise Portland Trail Blazers'a 132-106'lık skorla boyun eğdi. 
     Blazers'ta Rasheed Wallece, 37 sayı ve 8 ribauntla galibiyette önemli rol oynarken, Derek Anderson 20, Ruben Petterson ise 15 sayıyla maçı tamamladı. 
     Mavericks'te ise Dirk Nowitzki 19 sayı atarken, Michael Finley 18, Avery Johnson ise 15 sayıyla oynadı. 
     Alınan sonuçlar şöyle 
     
     
New York Knicks-Sacramento Kings 113-96 Charlotte Hornets-Utah Jazz 100-82 San Antonio Spurs-Chicago Bulls 91-86 Portland Trail Blazers-Dallas Mavericks 132-106 Golden State Warriors-Los Angeles Lakers 102-110 
     






</TEXT>
</DOC>
