<DOC>
<DOCNO> 83122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur26.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Patlaycı madde taşıyan kamyonetten düşen dinametler kayboldu 
</HEADLINE>
<TEXT>

     Muğla Valiliği, Yatağan İlçesi Üçyol mevkiinde, Pazartesi günü, patlayıcı madde taşıyan bir kamyonetten düşen 134 adet dinamit lokumundan 37 tanesinin kaybolmasıyla ilgili idari ve adli soruşturma başlatıldığını bildirdi. 
     Valilik'ten yapılan açıklamada, Salih Kara yönetimindeki kamyonetin kasasında 134 adet dinamit lokumunun bulunduğu 20 kilogram ağırlığındaki kolinin, Yatağan İlçesi Üçyol mevkiinde, branda örtüsünün çözülmesi sonucu, araçtan düştüğü hatırlatılarak, şu ifadelere yer verildi 
     ''Koliden dağılan 134 adet dinamit lokumundan 97 adedi olay yerinde bulunmasına rağmen, 37 tanesinin kayıp olduğu görülmüştür. 
     Olaya Yatağan Cumhuriyet Savcılığı'nca el konulmuş, idari ve adli soruşturma devam edilmektedir. Kaybolan 37 adet dinamit lokumunun bulunması için İl genelindeki Polis ve Jandarma kuvvetleri uyarılmıştır. '' Açıklamada, kaybolan dinamitlerle ilgili illere bilgi verildiği, söz konusu dinamit lokumlarını bulan vatandaşların, herhangi bir yere atmadan, en yakın jandarma veya polis karakoluna teslim etmeleri gerektiği bildirildi. 
     





</TEXT>
</DOC>
