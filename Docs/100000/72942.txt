<DOC>
<DOCNO> 72942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sondun10.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de içki ve uyuşturucu yaşı 11'e kadar indi 
</HEADLINE>
<TEXT>

     İngiltere Sağlık Bakanlığı'nın 285 orta dereceli okulda düzenlediği anket sonucunda, orta öğrenim gençliği arasında alkol ve uyuşturucu kullanımının giderek yaygınlaştığı belirlendi. 
     Anketteki soruları yanıtlayan 11-15 yaş gençliğinin yüzde 21'i bir hafta önce en az bir kez alkol kullandığını, 15 yaş üzerindekilerin yüzde 50'den fazlasının ise her hafta en az bir kez içki içtiğini belirttiği kaydedildi. 
     Ankette, 15 yaş üzerindeki genç erkeklerin son bir haftada en az 13.8 ünite alkol aldıkları da belirlenirken, bunun 7 büyük bardak 
     biraya denk geldiği bildirildi. 
     Anket sonucunda ayrıca, 11-15 yaş gençliğinin yüzde 12'sinin bir ay içinde en az bir kez uyuşturucu kullandığı belirlendi. Bu rakamın geçen yıl yüzde 9 olduğu kaydedildi. Bunun da uyuşturucu kullanımında önemli bir artışı gösterdiği vurgulandı. 
     11-15 yaş gençliğinin yüzde 10'unun sigara tiryakisi olduğu tespit 
     edilen ankette, tiryakilikte kızların erkekleri geçtiği de belirlendi. 
     Yetkililer, söz konusu rakamların korktukları için sorulara doğru yanıt vermeyenlerin tahmini oranını içermediğini, onların da eklenmesi halinde tablonun daha ''vahim'' olacağını kaydetti. 
     






</TEXT>
</DOC>
