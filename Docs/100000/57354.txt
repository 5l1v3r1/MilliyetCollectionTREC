<DOC>
<DOCNO> 57354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sondun16.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudiler terörist eyleme katılan vatandaşları olduğuna inanmıyor 
</HEADLINE>
<TEXT>

     Suudi Arabistan İçişleri Bakanı Prens Naif Bin Abdülaziz, Suudi vatandaşlarının ABD'deki terörist saldırılara girişmesinin kendileri için inanılması zor olduğunu söyledi. 
     Alman Der Spiegel dergisinin sorularını cevaplayan Abdülaziz, 11 Eylül'de ABD'deki saldırılarda kullanılan uçaklarda Suudi vatandaşlarının bulunduğunu, ancak hiç kimsenin, saldırıların sorumlularının bu kişiler olduğunu doğrulayamayacağını ifade etti. 
     Abdülaziz, ''Böyle saldırıları düzenleyebilmek için bu kişilerin çok iyi eğitilmiş olması gerekiyor. Bu uçakları kullananlar amatör değildi. Şu ana kadar Amerikan makamlarından, Suudi vatandaşlarına yönelik bu suçlamaları doğrulayacak hiç bir somut delil almadık'' diye konuştu. 
     Amerikalıların, Suudi Arabistan'ın terörle mücadele konusunda gösterdiği işbirliğinden duydukları memnuniyeti her fırsatta dile getirdiklerini belirten Abdülaziz, ülkesinin terörizme karşı yeterli mücadele etmediği şeklindeki iddiaları da reddederek, terörizme karşı mücadele edebilmek için ellerinde yeterli delil bulunması gerektiğini söyledi. 
     






</TEXT>
</DOC>
