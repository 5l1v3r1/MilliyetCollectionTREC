<DOC>
<DOCNO> 99186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sonspo30.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 78 - Çin 65 
</HEADLINE>
<TEXT>

     İstanbul'da bugün başlayan Efes Pilsen İstanbul World Cup'da Türkiye ilk maçında Çin'i 78-65 yendi. 
     Karşılaşmaya üst üste top kayıplarıyla başlayan Çin karşısında Türkiye, İbrahim, Hidayet ve Kerem ile bulduğu sayılarla 1. periyodu 19-12 önde geçti. 
     İkinci periyotta iyi bir oyun sergileyen milliler, İbrahim, Mehmet, Haluk ve Harun'un 3 sayılık basketleriyle, 16. dakikada farkı 23 sayıya 39-16 çıkardı. Bu periyodun ilk 6 dakikasında rakibine sadece 4 sayı şansı veren A Milli Takım, ilk yarıyı da 41-28 önde kapadı. 
     İkinci yarıya tutuk başlayan milliler karşısında Çin, özellikle Shigiang'ın 9 sayısıyla 24. dakikada 43-41'lik skorla farkı 2 sayıya indirdi. Harun'un sayılarıyla yeniden üstünlüğü ele geçirmeye çalışan millilere karşılık Çin, Nan'ın basketleriyle 3. periyot sonunda 52-51 ile skoru kendi lehine çevirdi. 
     Büyük çekişmeye sahne olan son periyodun hemen başında Harun ve Kerem ile 3 sayılık basketler üreten milli takım, 31. dakikada 57-52 ile tekrar öne geçti. Pota altında iyi savunma yapan Türkiye, Çin'in top kayıplarını iyi değerlendirdi ve maçı 78-65 kazandı. 
     Bu arada maç öncesinde ve sırasında Hidayet'in NBA'deki takımı Sacremento Kings'ın aslan maskotu ile Litvanyalı ve Ukraynalı dansçı kızlar gösterileriyle maçı izlemeye gelen taraftarları coşturdu. 
     





</TEXT>
</DOC>
