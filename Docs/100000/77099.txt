<DOC>
<DOCNO> 77099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sondun22.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Russell Crowe'a şantaj yapan 3 kişi mahkemede 
</HEADLINE>
<TEXT>

     Ünlü aktör Russell Crowe'a şantaj yaparak para sızdırmaya çalışmakla suçlanan üç kişi, bugün mahkemeye çıktı. 
     Avustralya'nın doğu kıyısındaki Coffs Harbor ilçesi bölge mahkemesinde bugün görülen davada yargıç David Freeman, hafta sonu medyada çıkan haberlerin davanın seyrini olumsuz etkilediği gerekçesiyle davayı ileri bir tarihe erteledi. 
     Basındaki önyargılı haberlerin davayı etkilemesinden çekindiğini ifade eden Freeman, gazetecilere, ''Basını susturmak niyetinde değilim. Sizden gerçekleri araştırmanızı istiyorum'' dedi. 
     Savunma avukatları, medyadaki haberlerin müvekkillerinin davasına zarar verdiğini belirttiler. 
     Crowe'un bugün görülen davaya katılmadı. 
     Philip Antony Cropper ve Malcolm Brian Mercer, Crowe'a şantaj yapmakla suçlanıyor. Ayrıca Cropper ve Mercer, Mark James Potts ile birlikte adaleti yanıltmakla itham ediliyor. 
     Üç kişi suçlu bulunursa 14 yıl hapse mahkum edilebilecek. 
     Bu kişiler, aktörün çiftliğinin bulunduğu Coffs Harbor'da 1999 yılında bir gece kulübünün dışında karıştığı kavgayı gösteren video bandın yokedilmesi karşılığında Crowe'dan büyük miktarda para sızdırmaya çalışmakla suçlanıyor. 
     






</TEXT>
</DOC>
