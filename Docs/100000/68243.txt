<DOC>
<DOCNO> 68243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/yazar/temelkuran.html </URL>
<DATE> 2002/02/18/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kurtar bizi Powell amca 
</HEADLINE>
<TEXT>

MTV’de bir küreselleşme gösterisi vardı. Gençler, Powell’dan hesap soruyormuş gibi yapıldı. Oysa kimse senaryodan bir santim olsun dışarı çıkmadı. Şöyle ki... 
     "Biz, ülkelerin ülkesiyiz. Biz kötülüğün karşısındaki kurtarıcıyız " ABD Dışişleri Bakanı Colin Powell, müzik kanalı MTV’de yapılan ve bir tür "Yeryüzü Gençlerine Sesleniş" tadında olan programda böyle diyordu. Kaçırdıysanız yazık Çünkü, tostoparlak, yusyuvarlak, beş kat cilalı bir küreselleşme şovuydu. ABD, Brezilya, Rusya, Mısır, Hindistan, İngiltere ve İtalya’da kurulan stüdyolarda MTV estetiğine batırılıp çıkarılmış, "sorumluluk sahibi öğrenci" sosuyla tatlandırılmış gençler, Powell’a "çok sert" sorular sordular. 
     Hindistan’dan Afganistanlı bir genç adam, "Bütün ailemi Taliban öldürdü. Bu, 11 Eylül’den önceydi. O zaman neredeydiniz " diye sordu mesela. Powell, "Zamanı tersine çeviremeyiz" diye cevapladı ve hemen ülkeye yapılacak para yardımı bahsine girdi. Kahire’den bir genç kadın "Irak’taki çocukları kurtarmak için binlerce çocuğu öldürmeyi nasıl açıklıyorsunuz " diye bir soruyla katıldı. Powell, "Onları biz değil, Saddam öldürüyor. ... Biz İslam dünyasına kendi değerler sistemimizi öğretmeye çalışıyoruz. Doğru değerleri anlatıyoruz." diye bir cümle sarf etti. Hindistan’dan bir genç adam "Keşmir’de ölenler 11 Eylül kurbanlarından daha fazlaydı. Siz hiçbir şey yapmadınız. Amerikalıların hayatı Keşmirlilerinkinden daha mı değerli " diye girdi lafa. Powell, son derece soğukkanlı olarak açıkladı 
     
"Tabii ki değil "      Büyük kabullenme 
     Velhasıl dünya gençleri Powell’dan hesap soruyormuş havası oluşturuldu. Ama niyeyse katılardan kimse şöyle bir soru sormadı 
     "ABD niye bütün bu ülkelerin işine karışıyor Ya da siz sevgili genç arkadaşlarım, niye ABD’nin merhametinden ve lütufkarlığından bir pay koparmak için yalvaran çocuklar gibisiniz " 
     Öyle ki, kaybedecek hiçbir şeyi kalmamış Afganistanlı genç bile krala hesap soran ezik bir çiftçi gibi davranıyordu. Sanki herkes, hikmetinden sual olunmaz dünya muhtarından kendilerini kurtarmasını bekliyordu. Kurulan "merhametli kral - ezik tebaa" tiyatrosunda herkes rolünü mükemmel oynadı. 
     
ABD’nin doğru’ değerleri      En şahanesi de Powell’ın terörün nasıl önleneceğini açıkladığı bölümdü 
     "Bir insanın haysiyeti evine getirdiği para kadardır. Terörün nedeni fakirliktir. Biz fakirliği önlemek istiyoruz. Bunun için de küresel ticaretin önündeki engelleri kaldırıyoruz. Böylece terör üreten ülkeler küresel ticarete katılacaklar ve bizim değerlerimizi kavrayabilecekler. Doğru değerleri anlayacaklar. Bu şekilde onlar da ABD’den bir şeyler satın alabilirler ve belki biz de onlardan bir şeyler almayı isteyebiliriz." 
     Kimse, şunu sormadı 
     "Değerlerinizin doğru’ olduğunu nereden biliyorsunuz Kendi değerler sisteminizi bütün dünyaya kabul ettirme hakkını nereden alıyorsunuz Sermayenin önündeki engelleri kaldırırken insanların ölmesi sizin değerler sisteminize dahil mi " 
     Soramazlardı. Çünkü bu sistemin gücü, başka bir sistemin imkansızlığına herkesi inandırmasındaydı ve buna ikna olmayanlar zaten sahneye alınmıyordu 
     
     







'Kemalizm' 


Öteki rüşvet... 


Beklentiler ve gerçekler 


Krize yolsuzluklar mı neden oldu 


Hukuk konuşmalı 


Ivır, zıvır şeyler ve bir ilan... 


Öymen’den Baykal’a yanıt 


Kurtar bizi Powell amca 


Biz 11 Eylül’ü 19 Şubat’ta yaşadık 


Otoyolun kilometresi 4 - 5 milyon dolar 


</TEXT>
</DOC>
