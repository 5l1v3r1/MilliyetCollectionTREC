<DOC>
<DOCNO> 97220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/siyaset/asiy.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Treni kaçırmadan hareketlenmek şart 
</HEADLINE>
<TEXT>

SOHBET ODASI 
     DERYA SAZAK 

     Avrupa Hareketi’nin 14 bin katılımcısı olduğunu belirten Dr. Karauçak, "Zaman daralıyor, isteyen herkes sitemize girip Meclis’i uyarabilir" diyor 
     
175 kuruluşun oluşturduğu AB platformu vardı o ne oldu 
     İktisadi Kalkınma Vakfı İKV olarak bir sivil toplum platformu oluşturduk, 5 Haziran’da toplantısını yaptık. 175 kuruluşla başlamıştık sonradan katılanlarla 220’ye ulaştı. 
     
Sonuçta ikisi de sivil toplum girişimi değil mi Aradaki fark nedir 
     Avrupa Hareketi 2002 daha bireysel. Kurumsal kimlik gerekmiyor, internet başındaki herkes www.avrupahareketi2002.org’ sitesini tıklayarak Meclis’i AB konusunda uyarabilir. Zaman geçiyor. 
     
Katılımcı sayısı kaça ulaştı 
     İnternet üzerinden 14 bin kişiyi aştı. 
     
     Anadolu da görev istiyor 
AB’ye destek konusunda bir coğrafi bölge duyarlılığı çıkıyor mu 
     Odalar Birliği’nin Brüksel ziyaretinden dönüyorduk. Uçakta AB bildirisini imzaya açtık. Tanıdığım oda başkanlarına gittim. Diğerleri, özellikle de Anadolu’dan gelen başkanlar dediler ki Bizi niye atlıyorsun ’ Kars’tan Iğdır’a, Van’dan Konya’ya Anadolu temsilcilerinin tamamı AB kampanyasına destek verdiler. Bize de görev verin dediler. 
     
AB konusundaki heyecan güzel de Türkiye kriz ortamında, Meclis seçim kararı almak üzere, idam ve öteki düzenlemelerle ilgili ağustos ayı son tarih. AB sürecinde Türkiye bir kazaya uğrarsa büyük düş kırıklığı yaşanmaz mı 
     AB’den müzakere takvimini alabilmek için kısa bir süre var önümüzde. Onu değerlendirmemiz lazım. 
     
     Ölü toprağı serpildi 
2001’de hızlı ilerlemiştik. 
     Evet Anayasa değişikliği büyük ivme kazandırmıştı. 2002’de sıra idam ve kültürel haklara gelince görünmez bir el devreye girdi sanki. Atalete girdik. Ölü toprağı serpildi. Aslında bunların hepsi Meclis’te uzlaşmayla çözülecek konular. 12 - 13 Aralık’ta Kopenhag zirvesi var. Kalan süreyi çok iyi değerlendirmeliyiz. Bir de Kıbrıs var. Tabii Kıbrıs Türkiye’nin tek başına halledeceği bir konu değil, fakat şunu göz ardı edemeyiz Kıbrıs’ta çözümü desteklemesi bekleniyor Türkiye’nin. AB’nin söylediği hep şuydu Sayın Denktaş hep masadan kalkan taraf olarak gözüküyor, Rum tarafı bunu yapmadığı için müzakerelerde ilerledi. Yıl sonuna kadar KKTC de çözüm için adım atmalı. 
     
     Ya Öcalan affedilirse... 
Kıbrıs’tan önce asıl Türkiye’nin bu idam konusunda atması gereken bir adım var, Meclis açılıyor. MHP karşı, DYP ve AKP’nin desteğiyle sorun aşılabilir. Ne dersiniz, parlamentoda bir AB koalisyonu bekliyor musunuz 
     AB, ala carte bir hadisedir. Üyelik için koyduğu kurallar Türkiye’ye özgü değil. Herkes için geçerli. AB üyesi olacaksanız seçiminizi yapacaksınız. İşte Türkiye’nin bölünmesi, dayatmalar falan yok, böyle bir şey. Bölünme paranoyasından kurtulalım artık AB bizi zorla üye yapmak niyetinde falan değil. 13 ülke adayız. 12 aday ülke gereğini yapıyor, sadece Türkiye direniyor. İdam meselesini Abdullah Öcalan’ın idamıyla ilişkilendirip kamuoyuna öyle yansıtırsanız doğacak tepkiler başkadır. Türkiye’nin önünü açacak şekilde gösterirseniz başka... Bu konuda yoğun bir mutabakat var toplumda, fakat insanları rahatsız eden şu Öcalan affedilir’ ve bir gün serbest kalır’. Bunu engellemek mümkün. Meclis hukuki yolunu bulur. Anadil konusu da öyle. Ben ümitsiz değilim. 
     
Meclis’e dijital AB saati koyacağızDr. Karauçak, Meclis’in önüne AB’ye üyelik için kalan zamanı gösteren dijital bir saat koyacaklarını anlatıyor 
2002’nin önemi AB’nin iç dinamiklerinden de kaynaklanıyor olmalı, Almanya başta sonbaharda yeni seçimler var. Genişleme ilerki yıllarda daha zor gerçekleşebilir. 
     Türkiye tökezlerse bundan sonraki aşamada biz sadece iç dinamiklerimize göre hareket edemeyiz. AB’nin bir genişleme takvimi var hızlı ilerlemeliyiz. 2004’te Avrupa Parlamentosu seçimleri var, Kopenhag’da bu yıl 10 ülkenin katılımı gerçekleşirse ona katılacaklar. Geriye kalacak Bulgaristan ve Romanya. Onlara yetişmeliyiz. Yıl sonunda Kopenhag’da müzakere takvimi almamız çok önemli. İleride ne olacağı hiç belli olmaz. Artık fay hattı kırıldı Türkiye’de. Fay hattının bir tarafında AB var, öteki tarafı bilmiyoruz. 
     
Meclis’e bir dijital saat koyma projeniz var, Kopenhag ayarıyla AB için kalan zamanı gösterecek. Geriye sayma zamanı geldi... 

     Sizi niye seçtik 
     Evet kampanyaya hız veriyoruz yeni ilanlarımız hazır, milletvekillerine çağrı yapacağız. Meclis’in önüne bir dijital saat koyacağız. Geriye sayacak. Biz asiller vekillerden gelecek kuşaklar adına talep ediyoruz. AB takvimini alın, tarihe geçin. Biz sizi niye seçtik Ağustos’ta Meclis’i çalıştırın ki, AB yasaları geçsin. Bunu yapmazsanız bir daha sizi seçmeyeceğiz. 
     
Milletvekilinin tatil lüksü olmazMeclis toplanmalı diyorsunuz. 
     TBMM’nin şu anda bir tatil yapma lüksü yok. Hiçbirimiz tatil yapmıyoruz. Ben vatandaşım, biz asiliz onlar vekil. Dolayısıyla biz asiller vekillere diyoruz ki Söz verdiniz Ulusal Program’da, AB konusunda atılacak adımları saydınız.’ Sözünüzü tutun. 
     
Ya tren kaçarsa... 
     Türk halkı hesap soracak. 
     
Erken seçim AB referandumuna dönüşebilir mi 
     AB konusunda bir siyasi mutabakat var. Tansu Hanım, Mesut Bey, AKP, CHP, Yeni Oluşum, herkes AB’ci. Bunun dışında kim var 
     
Yasaları çıkarıyorsak uygulayalımMeclis Ağustos’ta AB yasalarını geçirmeye çalışacak. Seçim kararından önce adım atılması bekleniyor. 
     Zaten biz de kampanyayı bu işin kilitlendiğini gördüğümüz için başlattık. Avrupa Hareketi 2002’de ilk ilanımız şuydu Sayın milletvekili tarihe geçeceksiniz ama nasıl 
     
AB açısından uygulamada da sorunlar var. 
     Türkiye’nin maalesef sicili çok iyi değil. Yasalar kerhen çıkarılıyor ve kağıt üzerinde kalıyor. Bunu gören gözler Türkiye sınırları içinde değil. Kendimizi kandırmayalım. AB bunun farkında. Yasayı çıkartıyorsak bunu da uygulayalım. Kendi payıma samimiyetle söylüyorum, demokratik standartlarımızı AB üyesi ülkelerin konumuna yükseltelim, o noktada istenmiyorsa AB’ye girmeyelim. 
     
     Hedefe ulaşmak hayal değil 
Ekonomik açıdan Türkiye güllük gülistan olacak diye bir algılamaya da kapılmayalım. 
     Geçmişteki hataların faturasını biz ödedik. Gelecek kuşağı kurtaralım. Yunanistan AB’ye 1989’da girdi Türkiye yerinde sayıyor, onlar aldı başını gitti, 13 bin doları aştı kişi başına ulusal geliri. Farka bakar mısınız Hataları tekrarlamazsak, Türkiye AB üyeliğine hiç olmadığı kadar yakın. 
     
Hayli iyimsersiniz... 
     Yıl sonunda müzakere takvimini aldığımız takdirde Türkiye’nin ilerlememesi için bir neden yok. Türkiye, gümrük birliği yaptı, ticari mevzuatı uygun, Kopenhag siyasi kriterlerini yerine getirirsek hedefi yakalarız. 
     
AB hedefi için el ele verdikİKV Genel Sekreketeri Karauçak, Avrupa Hareketi 2002 adıyla başlattıkları girişimle, halkın AB üyeliğine desteğini somutlaştıracaklarını söylüyor 
Avrupa Hareketi 2002 adıyla bir girişim başlattınız, TBMM’nin toplanarak AB yasalarını seçimden önce çıkarmasını istiyorsunuz. Başka yarın yok’ çağrınız geniş yankı uyandırdı, Ankara’dan umutlu musunuz 
     Türkiye’nin yeri AB’dir diyen herkesin buna destek olmasını bekliyoruz. Nisan ayında bir avuç insan, Cengiz Aktar ve Mehmet Altan’ın oluşturduğu bir metin etrafında imza kampanyasıyla yola çıkmıştık. İnternet üzerinden başlayan girişime sivil toplum örgütlerinden büyük destek geliyor. TBMM’nin bir an önce toplanarak AB yasalarını çıkarması yönünde halkın yoğun isteği var. Eksik olan siyasi irade Amacımız, toplumun yüzde 70’inin AB üyeliğine desteğini somutlaştırmaktı. 
     
     Siyasi kimliğimiz yok 
Kampanyada zorlandınız mı Gönüllü kuruluşların bu tür etkinlikleri sürdürmesi ciddi maddi destek ister, ne yapıyorsunuz 
     Herkes bir ucundan tutuyor. Kampanya başlarken paramız yoktu. Medya desteği sağladık. TV’de kısa filmlerimiz yayımlanmaya başladı. Mustafa Altıoklar çekti. O da girişimci grubun içinde. İstanbul Büyükşehir Belediyesi’nden destek alıyoruz. Türkiye genelinde 300 billboard temin ettik. Arkamızda büyük bir sermaye falan yok. Hepimiz yaratılan ortak enerjiden, ortak akıldan güç alıyoruz. Siyasi kimliğimiz yok. AB’nin bir çağdaşlaşma projesi olduğuna inananların bir araya geldiği bir grubuz. Gönüllü çalışıyoruz. Katkıda bulunacak herkese açığız. 
     



 SİYASET 















</TEXT>
</DOC>
