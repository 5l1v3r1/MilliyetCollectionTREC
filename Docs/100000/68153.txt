<DOC>
<DOCNO> 68153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sonspo11.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 2 - İstanbulspor 0 maç bitti 
</HEADLINE>
<TEXT>

     Birinci Süper Futbol Ligi'nde Trabzonspor, İstanbulspor'u 2-0 yendi. 
     Trabzonspor, İstanbulspor karşısında ilk yarıyı 1-0 önde kapattı. 
     Yaklaşık 20 bin taraftarın izlediği karşılaşmanın ilk yarısında ev sahibi Trabzonspor, özellikle Zafer ve Aurelio ile İstanbulspor savunmasına zor anlar yaşattı. 
     Bordo-mavili takım, karşılaşmaya hızlı başlarken, 1. dakikada Brezilyalı oyuncusu Aurelio ile öne geçti. 
     Bu dakikada Zafer'in soldan pasında, savunmanın arkasında topla buluşan Aurelio'nun kaleciyle karşı karşıya kaldığı pozisyondaki şutunda, yerden giden top, filelerle buluştu 1-0. 
     4. dakikada Mehmet Yozgatlı'nın pasında kaleci Metin ile karşı 
     karşıya kalan Cenk'in vuruşunda, Metin'i geçen top, üst direkten geri geldi. Savunma oyuncuları daha sonra tehlikeyi uzaklaştırdı. 13. dakikada Hami'nin sağdan ortasında, ceza alanı içindeki Zafer'in kafa vuruşunda, top direğin üzerinden auta çıktı. 24. dakikada Cenk'in ceza alanı dışından kullandığı serbest vuruşta, top kaleci Metin'de kaldı. 25. dakikada Zafer'in soldan pasında topla buluşan Aurelio'nun, ceza yayı üzerinden sert vuruşunda, top kaleci Zdravkov'da kaldı. 27. dakikada ceza alanı içinde rakiplerinden sıyrılan Erman'ın yerden vuruşunda, kaleci Zdravkov'u geçen top direğin az farkla yanından auta gitti. 30. dakikada Zafer'in pasıyla ceza alanı sol çaprazında topla buluşan Aurelio'nun şutunda, top Zdravkov'da kaldı. 33. dakikada Zafer'in pasında ceza alanı sol çaprazında topla buluşan Aurelio'nun şutunda, meşin yuvarlak kaleci Zdravkov'dan döndü. 40. dakikada Hami'nin sağdan kullandığı köşe atışında, ceza alanı içinde iyi yükselen Zafer'in kafa vuruşunda, top yandan auta gitti. 44. dakikada Aurelio'nun soldan ortasında, yakın mesafeden Zafer'in kafa vuruşunda, top kaleci Zdravkov'da kaldı. Karşılaşmanın ilk yarısı, Trabzonspor'un 1-0 üstünlüğüyle sona erdi. Konuk İstanbulspor, ikinci yarıya İlker'in yerine Bekir'i x , Zeki'nin yerine de Selçuk'u x alarak başladı. 50. dakikada Hami'nin kullandığı serbest vuruşta, topa ceza alanı içinde Macit dokundu, ancak top yandan auta gitti. 52. dakikada Hami'nin sağdan kullandığı köşe vuruşunda, ceza alanı içinde Zafer topu kafayla arka direkteki Aurelio'ya aktardı. Bu futbolcu da meşin yuvarlağı kafayla filelelere göndererek kendisinin ve takımının 2. golünü kaydetti 2-0. 56. dakikada gelişen İstanbulspor atağında, Selçuk'un ceza alanı dışından yerden şutunda, top yandan auta gitti. 70. dakikada Bekir'in hatasıyla topu kaparak ceza alanına giren Zafer'in şutunda, kaleci Zdravkov topun sahibi oldu. 73. dakikada İstanbulspor'da Güven'in yerine Ferdi x oyuna dahil oldu. 80. dakikada Aurelio'nun pasında topla buluşan Zafer'in aşırtma vuruşunda, kaleci Zdravkov'u geçen top az farkla auta gitti. 83. dakikada Trabzonspor'da Jarro çıktı, yerine Mehmet oyuna dahil oldu. 83. dakikada hızlı gelişen Trabzonspor atağında, Zafer'in pasında ceza alanı içindeki Macit'in yerden vuruşunda, kaleci Zdravkov yatarak topu kontrol etti. 86. dakikada istanbulsporlu Niyazi sarı kart gördü. 87. dakikada Selçuk'un pasında, yakın mesafeden topla buluşan Ferdi, meşin yuvarlağı kötü bir vuruşla üsten auta gönderdi. 88. dakikada Trabzonspor'da, Zafer'in yerine Şenol oyuna dahil oldu. 89. dakikada Petkov'un soldan ortasında, ceza alanı içindeki Mehmet Yozgatlı'nın gelişine sert şutunda, meşin yuvarlak yandan auta gitti. 90. dakikada Trabzonspor'da Hami, yerini Osman'a bıraktı. Karşılaşma da 2-0 Trabzonspor'un üstünlüğüyle sonuçlandı. 
     






</TEXT>
</DOC>
