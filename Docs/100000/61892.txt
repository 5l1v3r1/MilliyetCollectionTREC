<DOC>
<DOCNO> 61892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/spor/spo02.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe uygun adım 
</HEADLINE>
<TEXT>

Sarı - Lacivertliler, Efes Pilsen Cup’ta ikinci maçını da kazanıp finale adını yazdırdı. Etkili futboluyla Göteborg’u sahadan sildi 
     FENERBAHÇE, Antalya’da düzenlenen Efes Pilsen Cup 2002 Turnuvası’nda Göteborg’u zorlanmadan dize getirdi ve finale yükseldi. Sarı - Lacivertliler, İsveç temsilcisi karşısında Lazetic, Revivo ve Henriksson’un kendi kalesine attığı gollerle farkı bulurken, çok sayıda pozisyondan da yararlanamadı. Hakan ve Henriksson’un birer şutu ise direkten döndü. 
     SARI - Lacivertli takım oynadığı olumlu futbolla ikinci yarı için taraftarlara umut verirken Revivo ve Lazetic’in yükselen performansı da dikkat çekti. Fenerbahçe bugün Alman Werder Bremen ile Çek Sparta Prag arasında oynanacak olan karşılaşmanın galibiyle, yarın akşam 20.30’daki final müsabakasında mücadele edecek. 
     
     Maçın karnesi 
     HAKEMLER Kamil Abitoğlu, Serkan Mercanlı, Birol Kılınç 
     FENERBAHÇE Rüştü 7 - Uche 7 , Ümit 7 , Mustafa 6 Serkan Dk.43 6 - Ali Güneş 7 Fatih Dk.76 5 , Hakan 6 , Lazetic 7 Ceyhun Dk.81 , Johnson 6 , Rapajc 5 Erhan Dk.21 5 - Andersson 6 , Revivo 7 
     YEDEKLER Oğuz, Serhat, Yusuf 
     GÖTEBORG Andersson 7 - Hoiland 4 , Risp 5 , Erlingmark 5 , Kamark 5 - Ericsson 4 , Antonsson Henriusson Dk.69 , Rosenqvist Johansson Dk.57 , Svensson Sandkles Dk.57 - G.Andersson 4 , Henriksson 4 
     YEDEKLER Claesson, Weslin, Lunström, Prochazka, Wingard 
     GOLLER Lazetic Dk.39 , Revivo Dk.49 , Henriksson Dk.90 k.k 
     
Final için oynadık’      FENERBAHÇE Teknik Direktörü Lorant, karşılaşma sonrası yaptığı açıklamada "İlk maçtaki kadar saldırgan oynamadık. Sadece finale kalmak istedik. Kazandığımız için sevinçliyim" dedi. Alman hoca, "Sakatlıklar antrenmanların zorluğundan kaynaklanmıyor. Her zaman idmandan yanayım. Göteborg hafife alınacak bir takım değildi. Bu nedenle sahaya değişik bir kadro sürdüm. Oyuncularımı tebrik ediyorum" ifadelerini kullandı. 
     
Mustafa bir ay yok      FENERBAHÇE, Göteborg maçının galibiyet sevincini yaşayamadan şok sakatlıklarla yıkıldı. Önceki günkü idmanda sakatlanan Ali Akdeniz’in durumunun ciddi olduğu anlaşılırken, dünkü maçta Mustafa Doğan’ın lifi attı. Rapajc ise ağrılarının artması üzerine karşılaşmanın 21. dakikasında oyunu terketti. 
     MUSTAFA Doğan’ın yapılan ilk muayenesinde eski sakatlığının nüksettiği ve en az bir ay sahalardan uzak kalacağı belirtildi. Sarı - Lacivertliler’in Sağlık Kurulu Başkanı Prof. Dr. Ömer Taşer’in oyuncuları kontrol etmek için bugün Antalya’ya geleceği, Ali Akdeniz’in de MR’nın çekileceği öğrenildi. 
     
Oktay’ın derdi büyük      SAKATLIĞI nedeniyle takımla birlikte antrenmanlara katılamayan Oktay, "Bütün arkadaşlarım benim önüme geçti" dedi. İki yıldır hazırlık dönemlerini kötü geçirdiğini belirten golcü futbolcu, "Ne olursa olsun bu formayı Lorant’ın elinden alacağım. Ne zaman olur bilmiyorum ama takımda oynayacağım" dedi. 
     LİGLER başladığında, kendisinin de takım çalışmalarına katılma fırsatı bulabileceğine değinen Oktay şöyle devam etti "O hoca gitti, bu hoca geldi diye birşey söylemeye hakkımız yok. Hem Fenerbahçe, hem Milli Takım’da formayı kapacağım. Yeter ki, sahalara sağlam döneyim." n YUSUF DURSUN 
     
Divan’da politik savaş      YÜKSEK Divan Kurulu Başkanlığı seçimleri, hem hareketli, hem de tartışmalı geçecek. Şu anki başkan Yüksel Günay, sağlık sorunları nedeniyle 26 Ocak’ta çekileceğini açıklarken, Aziz Yıldırım’ın istediği Orhan Bilgin’i Aziz Yılmaz’ın aday olarak göstereceği öğrenildi. Yıldırım’a muhalif olan Fenerbahçe Grubu Ali İhsan Tunçaslan’ı, Kadıköy Grubu ise Adnan Alptekin’i başkan adayı olarak ortaya sürecek. 
     



 SPOR 






















</TEXT>
</DOC>
