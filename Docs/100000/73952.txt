<DOC>
<DOCNO> 73952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yasam/yas02.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Meme kanserinde umut 
</HEADLINE>
<TEXT>

Yıllardır meme kanseri hastalarında tedavi edici amaçla kullanılan Tomoxifen adlı ilacın, sağlıklı kadınları da meme kanserine karşı koruyabildiği saptandı 
     DIŞ HABERLER SERVİSİ 

     MEME kanseri hastalarında tedavi edici amaçla kullanılan Tomoxifen adlı ilaç, sağlıklı kadınları da meme kanserine karşı koruyor. İspanya’daki 3’üncü Avrupa Meme Kanseri Konferansı’nda ilacın yüksek risk taşıyan sağlıklı kadınlarda meme kanseri riskini üçte bir indirebildiği belirtildi. İlaç östrojen hormonunun tesirini yok ederek meme kanserini önleyebiliyor. 
     PROF. Dr. Jack Cuzick, araştırmalara katılan risk gruplarındaki deneklerden hangilerinin uzun dönemde ilaçtan fayda gördüklerini gözleyeceklerini açıkladı. Uzmanlar, ilacın erken ve ileri meme kanseri döneminde 50 yaşın üzerindeki kadınlarda tedavi edici etki yarattığına işaret ediyor. Bir sakıncası ise ilacın aynı zamanda rahim kanseri riskine de yol açabilmesi. 
     



 YAŞAM 





















</TEXT>
</DOC>
