<DOC>
<DOCNO> 77562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun45.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre adı seks skandalına karışan büyükelçisini geri çekti 
</HEADLINE>
<TEXT>

     İsviçre hükümeti, adı seks skandalına karışan Almanya Büyükelçisi Thomas Borer'i geri çekti. 
     Elçinin, çıplak modellik de yapmış olan Berlinli satış temsilcisi Djimila Rowe'la gece yarısı karısı konutta olmadığı bir sırada buluştuğu haberleri üzerine, geçen ay sonunda ülkesine çağrıldığı belirtildi. 
     İsviçre Dışişleri Bakanı Joseph Deiss, yaptığı açıklamada, ''Miss Dallas'' ve ''Miss Texas'' güzellik yarışmalarının birincisi Amerikalı aktris Shawne Fielding'le evli olan Borer'in artık Berlin'de büyükelçi olarak kabul edilemeyeceğini bildirdi. 
     İsviçre'de çıkan Sonntags-Blick gazetesi, geçen hafta ön sayfasında Rowe'un fotoğrafını yayımlamış ve kadının gece yarısı elçilikte zina yaptığını ima etmişti. 
     






</TEXT>
</DOC>
