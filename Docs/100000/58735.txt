<DOC>
<DOCNO> 58735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/soneko05.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırbank için teklif verme süresi yarın doluyor 
</HEADLINE>
<TEXT>

     Hisselerinin tamamı Tasarruf Mevduatı Sigorta Fonu'na TMSF ait olan Bayındırbank A.Ş. ile ilgilenen yatırımcıların teklif verme süresi yarın doluyor. 
     TMSF'nin, Bayındırbank'ın satışına ilişikin olarak belirlediği takvim uyarınca, isteklilerin teklif mektuplarını, Bayındırbank A.Ş'nin iştirakleri dahil ve hariç şeklinde hazırlayarak hangi iştirakler olduğu açıkça belirtilecek , yarın mesai saati sonuna kadar Fon'a vermeleri gerekiyor. 
     Yaşanan sürece bakıldığında, istekliler ''Bankaların Kuruluş ve Faaliyetleri Hakkında Yönetmelik''te belirtilen belgelerle birlikte, 5 Aralık 2001 tarihinde mesai saati sonuna kadar TMSF'ye başvurdular. 
     Buna göre gerekli koşulları taşıyanlar, 7 Aralık 2001 tarihinde mesai saati sonuna kadar belirlenerek ve ilgililere bildirildi. 
     Bu arada banka sahibi olacaklarda aranan koşulları taşıyan yatırımcılarla gizlilik anlaşması yapılarak, bankada 21 Aralık 2001 tarihine kadar inceleme yapmalarına izin verildi. 
     Bankacılık Düzenleme ve Denetleme Kurulu'nun BDDK 9 Temmuz tarihinde aldığı karar uyarınca, Bayındırbank TMSF'ye devredilmişti. 
     Öte yandan Alternatifbank tarafından İMKB'ye 4 Aralık tarihinde gönderilen yazıda, banka Yönetim Kurulu'nun, TMSF bünyesinde satışa çıkarılan Bayındırbank'ta inceleme için banka yönetimini görevlendirdiği belirtilmişti. 
     






</TEXT>
</DOC>
