<DOC>
<DOCNO> 69372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/siyaset/asiy.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Online siyasetçi Dr. Melih Bulut, internette siyasetin yararını anlattı 
</HEADLINE>
<TEXT>
SOHBET ODASI 
Siyaset için parti merkezi şart değil 
     DERYA SAZAK 

İnternet üzerinden siyaset yapan Güçlü Türkiye Hareketi, değişik partilerden, görüşlerden insanların oluşturduğu bir baskı grubu. İhtiyaçlara göre mobilize olan hareket, özellikle Güneydoğu’ya yöneliyor 

     Melih Bey siz Güçlü Türkiye Hareketi adıyla internet üzerinde yeni bir siyasi oluşuma önderlik ediyorsunuz, neyi hedefliyorsunuz, anlatır mısınız Online particilik nasıl bir şey Güçlü Türkiye projesi aslında Türkiye’de özgürlükçü demokrasinin bütün kurum ve kurallarıyla yerleşmesini sağlamaya çalışan bir sivil inisiyatiftir. İki yıl kadar önce yola çıktık bir grup arkadaşımızla, fikirlerimizi internet ortamına taşıdık, bir web sitemiz var güçlütürkiye.org’. Daha sonra bir tartışma grubu yarattık. Bu grup giderek büyüdü, şu anda çeşitli kamuoyu önderleri, parlamentodan medyaya uzanan geniş bir platformda bizim ortaya attığımız projeyle ilgileniyor. 
     
     İleride partileşecek misiniz Bu hareketin internet dışında bir adresi, merkezi var mı 
     Bir çekirdek grubumuz var, onlarla bir araya geliyoruz, başka siyasi oluşumlarla da etkileşim içindeyiz. Baştan itibaren arzu ettiğimiz zaten buydu, ağ tipi örgütlenme yaratmaya çalışıyoruz. Daha çok proje bazında uğraşıyoruz. Diyelim ki Güneydoğu Anadolu bölgesine yardımcı olmak istiyoruz. Sivil toplum örgütlerini oraya mobilize etmeye çalışıyoruz. Bir genel merkezimiz, bir hiyerarşimiz yok. Şimdiye kadar kaçındık. Ve sadece internet ortamını kullanarak bu işi yapıyoruz. 
     
Proje temelinde siyaset yapıyoruz      Güçlü Türkiye projesi için sizi harekete geçiren ne oldu 
     1999 seçimleri... 99 seçimlerini analiz ettiğimizde şöyle bir görüntü vardı Türk halkı popülizmi tasfiye etmek istiyordu. Biz oluşan hükümetin parlamentonun ve mevcut partilerin Türkiye’nin sorunlarına çözüm üretemeyeceğini tespit ettik ve Mayıs 1999’da çalışmalarımıza başladık. Akabinde deprem felaketi ortaya çıktı ve devletin, halkın sorunlarını çözecek şekilde organize olmadığı görüldü, sivil toplum inisiyatifi ele aldı. Depremden sonra çalışmalarımızı artırarak sürdürdük. Biz bu açıdan eski oluşum sayılırız, yeni değil 
     
     Size kimler yöneliyor, gençler mi, ekonomik kriz mağdurları mı, klasik siyasetçi profilinden bıkanlar mı İnternet üzerinden iletişim daha mı avantajlı Televizyonda görünmediğiniz için yüzünüz de eskimiyordur 
     Biz bir klüp değiliz, hedeflerimiz var ama bu hayalleri ve hedefleri gerçekleştirmek için doğru zamanda doğru şeyler yapmak zorundayız. Proje temelinde siyaset yapıyoruz. Eğitimli gruplara, gençlere, kadınlara sesleniyoruz. Yurtdışından katılanlar var. 
     Türkiye bu şekilde gitmez. Gelecek vizyonu olan siyasi kadrolara ihtiyaç var. Biz yeni oluşumlara da katkıda bulunmaya, destek sağlamaya hazırız. 12 Eylül rejimi siyasete büyük darbe vurdu. Temsil, katılım gibi sorunlar nedeniyle partiler halktan uzaklaştı, içe kapandı, lider oligarşisi oluştu. Türkiye’de siyasi merkez dağıldı. Biz bir yandan da dağılan merkezin toparlanmasına çalışıyoruz. Güçlü Türkiye Hareketi bu yöndeki uğraşlarında başarılı olursa, bugünkü haliyle bir fikir üretim merkezi think tank olarak da kalabilir. Partileşmemiz şart değil. Zaten şu anda internette bizimle iletişim içinde olan pek çok milletvekili var. Bizden hizmet isteyen partilere de destek veriyoruz. 
     
Kamuoyu partisi, politikaya      Sanal bir örgüt değilsiniz, dışa dönük etkinlik de yapıyorsunuz öyle mi 
     Elbette. Türkiye bir reform sürecine girdi ve değişim rüzgarı gerçekten çok hızlı esiyor. Bu rüzgarı sağlayan da anketlerde yüzde 40 - 45’lerde çıkan partisiz, mevcut partilere oy vermeyeceğini söyleyen, "hiçbiri" diyen büyük kitle. Ben onlara Kamuoyu Partisi’ diyorum. Kamuoyu partisini reel politikaya çektiğiniz zaman çok şey değişir. Biz buna uğraşıyoruz. Bu değişim reformların itici gücünü oluşturabilir. Türkiye’de sağda veya solda siyaset yapmış ama artık insanı merkeze alarak siyaset yapmak isteyenlerin bir araya gelmesi gerektiğini biz düşünüyoruz. 
     
     İdeolojik olarak kendinizi nerede konumlandırıyorsunuz 
     Ben kendimi sol liberal olarak tanımlıyorum. Güçlü Türkiye’ye böyle bir tanım yapmak çok doğru değil. Çünkü bu artık bin yüz kadar kişinin içinde bulunduğu çok değişik partilerden, görüşlerden insanın olduğu bir yer. 
     
Anadolu kriterleri diyoruz      Projeleriniz neler 
     AB bizim çok önemsediğimiz bir süreç Kopenhag kriterlerini destekliyoruz. Biz buna "Anadolu kriterleri" diyoruz. Demokrasi hakikaten Anadolu’da yeşermiştir. Bütün tuzaklara rağmen anketlerde halkın yüzde 70 oranında AB’den yana olması gelecek adına umut veriyor. Demokratikleşme olmadan Türkiye’nin güçlenmesi mümkün değil. Daha güçlü bir Türkiye de aslında küreselleşmenin itici gücü demektir. Türkiye demokratikleşmezse bölgede Balkanlar, Ortadoğu ve Kafkasya’yı kastediyorum, anti demokratik rejimler terör üretmeye devam edecekler. O nedenle bizim önemle üzerinde durduğumuz konulardan biri AB’dir. 
     Sitemize girerseniz göreceksiniz, genç arkadaşlarımızın oluşturduğu ekonomistler grubu var. Kamunun ekonomideki rolünü irdeleyen bir çalışma başlattık. Bürokrasiden yardım isteyerek akademisyenlerin katkısıyla ortaya koydukları bir çalışma oldu. Özelleştirme ve bölgesel kalkınma programlarıyla ilgili proje üretiyoruz. 
     
Komşularla havzalar kurulmalı      Varsayalım seçime katıldınız ve Meclis’e girdiniz, ekonomik politika olarak IMF modeli dışında seçenek sunacak mısınız Derviş’i nasıl buluyorsunuz 
     Kemal Derviş’in tutumunu destekliyoruz ama IMF programının bazı handikapları var, yapısal reformlara rağmen büyüme ihmal ediliyor. IMF, Türkiye’nin nasıl kalkınacağıyla ilgilenmez. Bölgesel kalkınma planları bunun için gerekli. Bu sadece Güneydoğu için değil ve Türkiye komşularıyla beraber havzalar oluşturmalı Gürcistan’ı Ermenistan’ı düşünmeden Kars’ı geliştirmemiz, Şam’ı, Halep’i düşünmeden Gaziantep’in gelişmesi mümkün değil. Türkiye’nin içine girdiği reform sürecinde bir baskı grubu olmaya da çalışıyoruz, bunu da önemsiyoruz. 
     
     İnternette particilik nasıl oluyor 
     Yaptığımız iş tam anlamıyla bir particilik değil ama internet siyasette çok yararlı bir araç. Şunu da itiraf edeyim siyasette sıcak, bire bir, yüz yüze insan ilişkisi çok önemli. Yani biz güçlü Türkiye’ olarak bir yere geldik, bir şeyler başardık ama bu yeterli değil. Topluma açılmamız gerekiyor. Yine de siyasette hedefimiz sadece o partinin ideolojisini insanlara yaymakla sınırlı kalacak bir genel merkez hedefi değil, toplumun ihtiyaçlarına göre mobilize olabilmeliyiz. 
     Aslında 2 yıldır bazı sivil toplum örgütlerini Güneydoğu’ya yönlendirmek suretiyle kadın ve gençlerle ilgili projelere destek sağlıyoruz. Çok amaçlı toplum merkezleri var ÇATOM . 22 kuruluşu birbirine ve dünyaya bağlayacak GAP’la ilgili çalışmalar yapıyoruz. Türkiye’nin normalleşmesi Güneydoğu’dan başlamalı. Olağanüstü hal kaldırılmalı. 
     
     Siyaseti ve yeni oluşumları nasıl görüyorsunuz 
     Şunu görüyoruz insanlar şikayet ettiği kadar siyasete katılmıyor. Oysa değişim için katılım şart. İnternet büyük imkan sağlıyor. Medyadan şikayet ediliyor ama iki yıllık tecrübemizde şunu gördük Somut bir şey yaptıysanız, anlamlı bir mesaj verdiyseniz medyada hak ettiğiniz yeri alıyorsunuz. 
     
     2002’de seçim ihtimali görüyor musunuz 
     Bu yıl seçim öngörmüyoruz. Gerçi Türkiye’de seçim hiçbir zaman olağan koşullarda yapılmamıştır. Her zaman bir baskın şeklinde olmuştur veya bir kriz sonucunda gelmiştir. Ama genel olarak 2002’nin sakin geçeceği gözüküyor. Erken seçim olursa bağımsız adayları destekleyerek sesimizi duyuracağız. Tabi 11 Eylül’le girilen süreç, Irak’a karşı bir operasyon gelişmeleri etkileyebilir. Saddam Hüseyin’e karşı bir müdahale öngörüyoruz. Yılın ilk altı ayı ekonomik açıdan sıkıntılı geçecek ama reformları yaparak geliştiğimizi gördükçe herhalde daha moralli ve güvenli olacağız. 
     
     Mevcut partilere nasıl bakıyorsunuz 
     Hepsi birbirinin aynısı reformları hiçbiri isteyerek yapmıyor. Zaten programlarına baktığınızda bununla pek alakaları da olmadığını görüyorsunuz. Buna muhalefet partileri de dahil ama haklarını da yememek lazım. Şu anda hepsi toplumdaki bu değişim rüzgarının farkına vardı ve kendilerini yenilemeye çalışıyorlar. Ve çok devletçi, aşırı merkeziyetçi anlayışa sahip oldukları için bunu yapmaları çok kolay gözükmüyor. Eskileri düzeltmek, yeniyi yapmaktan daha zordur. Partilerin dışa açılması lazım. Yoksa sadece sol pencereden bakan insanlarla sol bir yere gitmez. Sadece sağ pencereden bakan insanlarla da sağ bir yere gitmez. Dünya tecrübesi de bunu gösterdi. 
     Eski partiler kendilerini yenilemekte çok geç kaldılar. Türkiye’yi ve dünyayı analiz ederken eski soğuk savaş mantığıyla bakıyorlar. Kutuplaşmayla öteki’ni tarif ediyorlar. O nedenle sadece kendi dar tabanlarına hitap ediyorlar. 
     
Kemal Derviş’i harcamayalım      Sizi biraz tanıyabilir miyiz Sanıyorum daha önce Cem Boyner’le Yeni Demokrasi Hareketi’nde YDH kuruculuk yapmışsınız 
     Evet aktif siyasete ilgim tekrar YDH ile başladı. Öğrenci iken sol hareketin içerisinde olmuştum ama sonra hekimlik mesleği daha ağır bastı. YDH’nin kurucuları arasında yer aldım, seçimden önce ayrıldım. 
     
     YDH neden başaramadı, nerede hata yaptınız 
     Mesajlarımızı doğru veremedik. Eski partileri eleştirdik ama kurduğumuz parti eskilerin kötü bir örneği oldu. Sanırım güçlük şurada yaşandı Sistemin sorunlarının üzerine YDH büyük bir açık yüreklilikle ve cesaretle gitti Sistemden beslenenler sistemi değiştiremez’ sloganı bunun ifadesiydi. YDH’nin tespitleri doğruydu ve maalesef bunların doğruluğunu sonradan büyük acılar yaşayarak öğrendik. Ancak köklü değişimler öngören bu programın gerektirdiği somut projeleri üretemedik. Seçim ortamı da henüz çok genç olan partiyi yıprattı, oy alamadık. Cem Boyner suçlanıyor ama haksızlık yapılmasın, hepimizin hataları oldu. Doğrusu ben YDH’nin mutlaka parlamentoda temsil edilmesi gerektiğini düşünüyordum. O nedenle tek başına da olsa Cem Boyner’in bir partiyle ittifak yaparak TBMM’ye girmesinden yanaydım. Geçmişi konuşmak için çok geç, artık ileriye bakmak gerekiyor. 
     
YDH’da Derviş’i görmedim      Kemal Derviş de YDH’nin kurucuları arasındaydı, toplantılara gelir miydi, aynı platformda oldunuz mu 
     Cem Boyner’le özel iletişim kurmuş olabilir ama yetkili kurul toplantılarında ben görmedim. Kemal Derviş o zaman Amerika’da idi. Aktif olarak YDH’de çalışmadı. 
     
     Derviş’in geleceğini nasıl görüyorsunuz 
     "Siyasete girmeyeceğim" diyor ama şu anda tam göbeğinde Türkiye’yi reforme ediyor, IMF destekli havuç sopa politikasıyla bazı zihniyetleri tasfiye ediyor. Siyasette insan kolay yetişmiyor, hemen harcamamak lazım. 
     
Uzlaşmakta zorlanıyoruz      Uzlaşma kültüründen söz ediyorsunuz 
     Biz herhangi bir konuda milli irade oluşturmakta veya milli irade demeyeyim ortak bir uzlaşı oluşturmakta zorlanıyoruz. Bu da siyasetin görünmeyen önemli sorunlarından birisi. Tabii bunda sadece yöneticilerin suçu yok. Yani Cumhuriyet’in kurulmasında da bunları aramamak lazım. İkinci Cumhuriyetçiler’le bizim ayrıldığımız noktalardan birisi bu. Biz biraz Soğuk Savaş dönemini suçluyoruz, yani Soğuk Savaş Türkiye’de çok şiddetli cereyan etti. O kutuplaşma Cumhuriyet’in kuruluşunda varsa yapılmış olan hataları belirginleştirdi veya o döneme maledildi. Halbuki Soğuk Savaş bitti, kutuplaşma dönemi sona erdi. Siyah beyaz yok, artık grinin tonları var. Herkes birbirine yaklaşmaya çalışıyor. Türkiye’nin önemi de buradadır, yani doğu - batı kutuplaşmasını aşacak. Sentez değil füzyondan söz etmeliyiz. 
     
Sağ ve sol bir potada      Türkiye siyasetindeki füzyon nasıl oluşacak 
     Yeni bir siyasi anlayışla, sağda veya solda siyaset yapmış aktörlerin artık insanı merkeze alarak, bir potada buluşması ve gelecek vizyonu oluşturması, partileşme sürecini çok daha anlamlı kılacaktır. Biz bunun peşindeyiz. Ben Türkiye’nin geleceğinden çok umutluyum. 
     



 SİYASET 








</TEXT>
</DOC>
