<DOC>
<DOCNO> 74764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/ekonomi/eko01.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şık olmadı Kemal Bey 
</HEADLINE>
<TEXT>

Vergide mikro bazda indirim olabilir’ şeklindeki sözlerini, Bakan Derviş’in spekülasyon’ olarak nitelemesine tepki gösteren Toskay, "Üzüldüm, değerlendirme şık değil" dedi 
     ANKARA Milliyet 

     Devlet Bakanı Tunca Toskay, mikro bazda vergi indirimi’ olabilir değerlendirmesini spekülasyon’ olarak niteleyen Derviş’i eleştirdi. 
     Toskay, "Spekülasyon nitelemesini şık bulmadığımı üzülerek ifade ediyorum" dedi. Toskay, vergide mikro bazda indirim olabilir’ şeklindeki açıklaması üzerine, Derviş’in yaptığı Vergide indirim söz konusu değil, bu tartışmalar spekülasyondur’ şeklindeki değerlendirme üzerine dün yazılı bir açıklama yaptı. 
     
Programın destekçisiyim’      Derviş’e en çok destek veren bakan olduğunu belirten Toskay’ın açıklamasında şöyle denildi "Geçen yıl kasım ve aralık aylarında yapılan uygulama da böyle bir yaklaşıma örnek gösterilebilir. Vergi hasılatında azalma olmadığı gibi artış kaydedilmiştir. Böylece program hedeflerinden sapma olmamıştır. Programın ilkelerine uygun bazı çözüm yollarının önyargısız şekilde değerlendirilmesi önerisinin spekülasyon’ olarak nitelendirilmesini yadırgadığımı ve şık bulmadığımı üzülerek ifade ediyorum." 
     



 EKONOMİ 























</TEXT>
</DOC>
