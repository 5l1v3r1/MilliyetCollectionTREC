<DOC>
<DOCNO> 66729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/spor/spo01.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Paranın peşindeyiz" 
</HEADLINE>
<TEXT>

Beşiktaş Teknik Direktörü Christoph Daum, Türkiye Kupası’nı kazanmaktan gurur duyacağını ancak asıl hedeflerinin Şampiyonlar Ligi olduğunu söyledi 
     MEHMET DEMİRCAN 

     Fazlasını istiyorum’ 
     ALMAN çalıştırıcı, takım olarak büyük oynamak zorunda olduklarını belirterek, "Kupa tabii ki önemli. Ancak eskisi kadar değil. Avrupa Kupa Galipleri’ni kazanabiliyordunuz. Şimdi UEFA’da mücadele ediyorsunuz. Biz paranın peşinde olmalıyız. Takım olarak büyük düşünmeliyiz, büyük oynamalıyız. Hedefimiz Şampiyonlar Ligi olmalı. Yani ya şampiyon ya da ikincilik şart" diye konuştu. 
     
     Gurur duyuyorum’ 
     BEŞİKTAŞ’IN hocası Daum, "Kupada zor rakipler karşısında çok iyi mücadele ettik. Futbolcularımla gerçekten gurur duyuyorum. Gaziantepspor çok güçlü bir ekip. Onları da, mücadelelerinden dolayı kutluyorum. Yarı finaldeyiz ancak asla şımarmamalıyız. Çünkü her rakip güçlü. Düşünün geçen sezon Fenerbahçe, Gençlerbirliği karşısında favori gösterildi ama kupayı kayebetti" dedi. 
     
     Pozitif futbol oynuyoruz’ 
     TAKIM olarak çok iyi mücadele ettiklerine de değinen Daum "Futbolseverler bizi izlerken çok memnun kalıyorlar. Çünkü gole dönük, sürekli pozitif futbolu düşünen bir ekip yarattık. Herkes görevini en iyi şekilde yapıyor. Kalite olarak ligin sıralamasına baktığımızda, Galatasaray ile birlikte en iyi takım biziz. Sırada İstanbulspor var, umarım 3 puan bizim olur" ifadelerini kullandı. 
     
Bilgili atakta      Beşiktaş Kulübü Başkanı kongre öncesinde tüm dernekleri bir araya getirerek destek isteyecek 
     BEŞİKTAŞ’TA mart ayında yapılacak olağan seçim kongresinde yeniden başkanlığa adaylığını koyacak olan Serdar Bilgili atağa kalktı. Önceki gün Ankara’da kongre üyelerinin de katıldığı toplantıda resmen adaylığını açıklayan Başkan Serdar Bilgili, listesine alacağı isimlerle görüşmelerini sürdürüyor. 
     BİLGİLİ, ilk etapta bugün kendisine ait Radison SAS Oteli’nde Türkiye’de kurulu bulunan derneklerle biraraya gelecek. 35’in üzerinde dernekle fikir alış - verişinde bulunacak olan Serdar Bilgili, üyeleri hem halka arz konusunda aydınlatacak, hem de mart ayındaki olağan kongrede destek isteyecek. 
     
Ali Eren yatağa düştü      GAZİANTEPSPOR maçı sonrası grip olan ve yatağa düşen Ali Eren’in oynayıp, oynamayacağı kesinlik kazanmadı. Kulüp Doktoru Ayhan Optur, Ali Eren için "Tedavisi sürüyor, maça yetiştirebiliriz" diye konuştu. Bu arada Siyah - Beyazlı ekip, İstanbulspor maçının hazırlıklarını medyaya kapalı olarak sürdürürken, bugünkü çalışmadan sonra kampa girilecek. 
     



 SPOR 



























</TEXT>
</DOC>
