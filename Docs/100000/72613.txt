<DOC>
<DOCNO> 72613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sontur03.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de 2 otobüs kavşakta çarpıştı 1 ölü, 13 yaralı 
</HEADLINE>
<TEXT>

     İzmir'in Bornova ilçesinde 2 belediye otobüsü kavşakta çarpıştı. Kazada 1 kişi hayatını kaybetti, 13 kişi de yaralandı. 
     Kaza, Çakmak Caddesi ile Ankara Caddesi'nin kesiştiği yerde meydana geldi. Mehmet Ömür Kaleli 51 yönetimindeki İZULAŞ'a ait 35 CUP 11 plakalı servis otobüsü, aynı anda Mavfel Kavşağı'na girdiği belirlenen Kasım Bozgüli'nin 32 
     kullandığı yine İZULAŞ'a ait 35 CZV 95 plakalı otobüsle çarpıştı. Araç daha sonra Jak Adolf Topuz'a ait evin duvarını yıkarak salona girdi. Kazada otobüsün içinde sıkışan Mehmet Ömür Kaleli, AKS 110 ekibinin yaptığı çalışmalar sonucu güçlükle çıkartılabildi. Kaleli, tedavi için önce Yenişehir SSK Hastanesi'ne götürüldü. Buradan da ambulansla sevk edildiği Bozyaka SSK Hastanesi Yoğun Bakım Servisi'nde gözlem altına alındı. Eve giren servis otobüsünde bulunan ve mesaileri sonu evlerine gitmekte olan İZULAŞ şoförleri Mehmet Sarıkaya 36 , Seyit Ahmet Demircan 45 , Kemal Bıyık 39 ve yolcu otobüsünün şoförü Kasım Bozgüli 32 ile yolculardan Toris Karakuş 42 ve eşi Nuray Karakuş 38 , Nihat Durmaz 35 , İlhan Kurumlu 45 ile Şahin Akçay 31 yaralandı. Yaralılar, Ege Üniversitesi Tıp Fakültesi Hastanesi'ne kaldırıldı. Durumu ağır olan Toris Karakuş ise tüm çabalara rağmen hayatını kaybetti. Kazada yaralanan Yaşar Erdem 50 adlı İZULAŞ şoförü ile yolculardan Burak Rakalar 25 , Şenol Kısıklı 26 ve Hakan Kozan 22 ise Yenişehir SSK Hastanesi'nde tedavi altına alındılar. Evlerine otobüs çarpan ve ismini vermek istemeyen Jak Adolf Topuz'un eşi, ''Evimizde doğum günü partisi vardı. Misafirlerin gitmesinden sonra eşimle uyuyorduk. Büyük bir gürültü duyduk. Gürültünün geldiği salona girdiğimizde otobüsle karşılaştık'' dedi. Kazayla ilgili soruşturmanın sürdürüldüğü belirtildi. 
     






</TEXT>
</DOC>
