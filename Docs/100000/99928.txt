<DOC>
<DOCNO> 99928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yazar/asik.html </URL>
<DATE> 2002/08/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ata ve bilim... 
</HEADLINE>
<TEXT>

     Sene 1931... Dolmabahçe Sarayı’nda bir akşam yemeği... Dönemin Maarif Vekili Esat Bey, kız öğrencilerin kısa etek ve kısa çorap giymesini uygun bulmadığını, daha kapalı giyinmeleri için genelge hazırlayacağını söylüyor. 
     Sofranın diğer konuğu Dr. Reşit Galip Bey itiraz ediyor 
     - Yanlış düşünüyorsunuz beyefendi, diyor, bu bir geriliktir. Kadınlar artık eski durumda yaşayamazlar. İnkıl pların en mühimi kadınlara verilen haklardır... 
     Atatürk, Maarif Vekili’nin güç duruma düşmesinden hoşlanmıyor 
     - Bu konuyu uzatmayalım, burada kapatalım. Kısa çorap giyip giymemek çok önemli değildir, sonra tartışırız. 
     Ancak Reşit Galip Bey görüşlerinde ısrar ediyor... Bunun üzerine Atatürk 
     - Yorgun görünüyorsunuz, madem konuşmalar da hoşunuza gitmiyor gidip istirahat edebilirsiniz... 
     Reşit Galip aldırmıyor 
     - Burası milletin sofrasıdır, kendimi iyi hissediyorum kalkmam... 
     Atatürk "O zaman biz kalkalım" diyor ve odasına çekiliyor. 
     Reşit Galip Bey sabaha kadar Saray’da pencerenin yanında tek başına oturuyor... Sabah Başk tip Tevfik Bey’den 25 lira borç alıp Ankara’ya gidiyor. 
     Bir süre sonra Atatürk, Dr. Reşit Galip’i Maarif Vekili yapıyor. 
     Bu hadise Güneş Kazdağlı’nın yazdığı Tübitak Yayınları’ndan çıkan "Atatürk ve Bilim" adlı kitapta yer alıyor... Cumhuriyet Türkiyesi’nde yalakalığın değil mertlik, dürüstlük, liyakat gibi değerlerin geçerli olduğuna pek güzel bir örnek oluşturuyor. 
     
     Bir kadın kısık sesle konuşuyorsa bir şey istiyor demektir. 
     Sesini yükseltiyorsa bilin ki istediğini elde edememiştir... 
     Anonim 

Burası neresi ..      Herhangi bir kentin ana caddesine ışınlandığınızda otomobillere bakarak nerede olduğunuzu nasıl anlarsınız İşte size ipuçları 
     Bir el direksiyonda, diğeri pencereden sarkıyorsa Paris 
     Bir el direksiyonda, diğeri kornada ise New York 
     Bir el direksiyonda, diğeri gazetede, ayak gaz pedalındaysa Boston 
     Her iki el de direksiyonda, gözler kapalı, her iki ayak da frende ve vücut korkuyla titriyorsa, Californiya’da araba kullanan bir Ohio’lu. 
     Hem el kol hareketi yapılıp, hem de ayak gaz pedalından ayrılmıyorsa ve sürücü arka koltuktakine bir şey anlatmak için sürekli arkaya dönüyorsa İtalya. 
     Bir el kornada, bir el dışarıda, bir kulak cep telefonunda, diğeri yüksek sesle müzik dinliyor, ayak gaz pedalında, gözler bayan yayalar üzerinde ve sürücü yandaki arabadan biriyle konuşuyorsa tabii ki Türkiye’desiniz... 
     
Milli ölümler      Sivil Anayasa Grubu üyesi Metin Karadağ, dünyada sadece Türklerin başına gelebilecek ve de gelmiş ölüm biçimlerini araştırmış... Buldukları 
     Kurban Bayramı’nda, kaçan koçu yakalamaya çalışırken koç boynuzlaması sonucu ölüm. Kahramanmaraş’ın Çoğulhan Kasabası 
     Mideye kaçan sineği öldürmek için ağza Sheltoks sıkmak suretiyle ölüm. İstanbul Sultanbeyli 
     Bir otomobile 11 kişi bindikten sonra viyadüğe uçmak suretiyle ölüm. Molla Gürani Viyadüğü 
     Balkona 50 kişinin çıkması sonucu, balkon çökmesi suretiyle ölüm. Dudullu’da, bir köy düğününde 
     Tahtakurusu ve diğer haşeratı öldürmek için yatağı ilaçladıktan sonra aynı yatakta uykuya dalarak zehirlenme suretiyle ölüm. Bodrum Yalıkavak 
     Yolda yürürken kafaya balkon düşmesi suretiyle ölüm. Yine Dudullu 
     Para çekmek amacıyla girilen bankamatik gişesinde elektrik çarpması suretiyle ölüm. Ziraat Bankası Bozcaada bankamatiği 
     Trafik kazasından yaralı olarak kurtulduktan sonra hastaneye kaldırılırken cankurtaran aracının kaza yapması sonucu ölüm. Pek çok yerde 
     Alkollü durumda TEM otoyolunda seyreden bir araçtaki beş kişinin radyoda çalmaya başlayan oynak bir şarkı sonrası aracı sağa çekmeleri...Otoyolda göbek aterken 3’ünün araç çarpması sonucu ölümleri. Adapazarı Hendek 
     
Pisipisilere idam      İdam cezası kalktı. Ama sadece insanların idam cezası... Ali Sirmen dostumuz uyardı dün 
     - Hayvanların idam cezası devam ediyor... 
     - Aa, nasıl olur 
     -Yarınki yazımı göndereyim, Sağlık Bakanı Durmuş’un 20 Şubat 2002 tarihli "itlaf genelgesi"ni oku... 
     2958 sayılı genelge şöyle diyor "Sokaklardan toplanıp barındırma merkezlerine gönderilen kedi ve köpekler sahiplenilmediği takdirde uyutulacaklardır." 
     Barınaklardaki "uyutma" operasyonu belli ki h l devam ediyor... 
     
     







Dam üstünde saksağan... 


Ata ve bilim... 


Ecevit, Baykal ve Derviş 


Derviş’i bekliyorlar 


Akıl kriterleri 


Kendi taklidini oynayan kadın 


İşte bir ibret belgesi daha 


Kıssadan hisse... 


Güneşli bir gün 


YTP, sanatçılarla cıvıtırsa iş değişir 


Siz bu oyunları beceremiyor gibisiniz 


Ekonomiden memnunsak neden seçime gidiyoruz 


"Convergence Play" 


</TEXT>
</DOC>
