<DOC>
<DOCNO> 89338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/siyaset/siy06.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayın Başbakanımızın sözleri ilaç gibi geldi ’ 
</HEADLINE>
<TEXT>

Or-An’a giden DSP’lier, idam gerginliğini yumuşatan Ecevit’e övgüler yağdırdı... 
     GÜNSELİ ÖNAL Ankara 

     Başbakan Bülent Ecevit’e geçmiş olsun dileğinde bulunmak isteyen bir grup milletvekili, dün Or-An’daki ofise gitti. Başbakan Ecevit’in açıklamasının Türkiye’yi rahatlattığını ifade eden Evliya Parlak "Başbakanımızın yumuşak, uzlaştırıcı tavrı, zirvede oluşan gerginliği azalttı" diye konuştu. 
     Aralarında Cahit Savaş Yazıcı, Gönül Saray Alphan, Evliya Parlak, Burhan Bıçakçıoğlu, Atilla Mutman, Mustafa Vural, Halit Dikmen, Ali Rahmi Beyreli, Rahmi Sezgin ile Abdülsamet Turgut’un bulunduğu milletvekilleri dünkü ziyaretlerinde "Sayın Başbakanımız hızla iyileşiyor. Basın toplantısında da çok iyi görünüyordu" dedi. 
     
     Bülent istirahat ediyor’ 
     Bu arada son ziyaretçi grubu da öncekiler gibi Ecevit’i göremedi. Rahşan Ecevit, vekillere eşinin istirahat etmesini gerekçe olarak gösterdi. Milletvekillerine eşinin sağlığı hakkında bilgi veren Rahşan Hanım , "İstirahatin ardından rahatlıkla görevinin başına dönmesini umuyoruz" dedi. 
     



 SİYASET 















</TEXT>
</DOC>
