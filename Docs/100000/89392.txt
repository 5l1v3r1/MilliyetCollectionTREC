<DOC>
<DOCNO> 89392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yazar/uras.html </URL>
<DATE> 2002/06/12/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Banka sisteminde taşlar oynamaya başladı 
</HEADLINE>
<TEXT>

     Yapı Kredi'nin Pamukbank ile birleşmesi, HSBC isimli yabancı sermayeli bankanın Advantage Card sisteminin işleticisi Bankar'ı satın alma teşebbüsü önemli gelişmelerdir. 
     Çünkü, 1 Yapı Kredi ile Pamukbank birleşince, aktif toplamına göre bankaların büyüklük sıralaması değişmektedir. 2 Daha önce Demirbank'ı satın alarak aktif büyüklüğüne göre banka sıralamasında yukarıya doğru tırmanmaya başlayan yabancı sermayeli HSBC isimli bankanın Advantage Card sisteminin işleticisi Bankar'ı satın alması, Türk piyasasında iddiasının, tırmanışının süreceğini göstermektedir. 
     Neyin ne olduğunu anlatayım 
     1 Türkiye'de şube açan yabancı bankalar var. Bunların ana bankaları yurtdışında. Ana bankaları yabancı banka. Türkiye'de faaliyetlerini, "yabancı banka şubesi" olarak sürdürüyorlar. ABN Amro Bank, Banco di Roma, Citibank, Credit Lyonnais, Credit Suisse, ING Bank, J.P. Morgan - Chase, Societe Generale, Westdeutsche Landensbank bu tanıma giren yabancı banka şubeleri. 2 Türkiye'de kurulmuş yabancı bankalar var. Bunlar yüzde yüz yabancı sermayeli banka ama Türk kanunlarına göre kurulmuş, "anonim şirket" statüsünde, Türk bankasından tek farkları sermayelerinin tamamı yabancılara ait bankalar. 
     Arap Türk Bankası, BNP - Ak - Dresdner Bank, HSBC Banka ile Nova Bank ile Bandue Comerciale Portaguese tarafından satın alınan Sitebank bu gruba giren bankalar. 
     Bu bilgiyi, Türkiye'de hızla gelişen HSBC isimli bankanın nasıl bir statüye sahip olduğunu açıklamak için verdim. HSBC, banka sıralamasında aktif büyüklüğüne göre 27'nci sırada iken 14'üncü sıradaki Demirbank'ı satın alarak 8'inci sıraya oturdu. 
     Advantage Card, Türkiye'de alışveriş kartı uygulamasında öncülüğü olan ve çok yaygın kullanılan bir kart sistemi. Daha önce Akbank ve Finansbank bu sistemi satın almak için ön anlaşma yapmıştı. Şimdi HSBC'nin benzer bir girişimi var. Bu girişim bankanın "büyük oynamaya" niyetini ortaya koyuyor. Büyükler ile "rekabeti zorlayacağı" anlaşılıyor. Bu çok önemli. 
     Bir süre önce aktif büyüklüğü bakımından 6'ncı sıradaki Garanti, 10'uncu sıradaki Osmanlı Bankası ile birleşerek 3'üncü sıraya yükselmişti. 
     Şimdi ise 4'üncü sıradaki Yapı Kredi, 7'nci sıradaki Pamukbank ile birleşerek Ziraat Bankası'ndan sonra ikinci büyük banka olma niyetini açıkladı. 
     Yapı Kredi'nin Pamukbank ile birleşmesi ile Garanti'nin Osmanlı ile birleşmesi birbirine benziyor. Doğuş Grubu nasıl sahip olduğu Garanti ile Osmanlı bankalarını birleştirerek aktif yapılarını güçlendirme arayışına girdi ise, aynı arayış içinde Çukurova Grubu da sahip olduğu Pamukbank ve Yapı Kredi'yi birleştiriyor. 
     Türkiye'de banka sistemi yeniden yapılanıyor. Eski sağlıksız yapının üzerine bir çizgi çekiliyor. Bilançolar gerçeği yansıtacak şekilde düzenleniyor. Yakında açıklanacak. Bu yeniden yapılanma bazı bankaların öz kaynak ihtiyacının daha açık biçimde ortaya çıkmasına yol açıyor. Ancak kısa sürede bankalara büyük miktarlarda öz kaynak akıtmak çok zor. Sermaye piyasası işlemiyor ki, halka hisse senedi satılabilsin. Yabancı sermaye gelmiyor ki, yabancı ortak alınabilsin. Bankaların büyük pay sahipleri gruplar nakit içinde yüzmüyor ki, bankalarına nakit sermaye koyabilsin... Bu durumda sermaye ihtiyacı olan bankaların durumu iyi bankalarla birleştirilmesinden doğal bir şey olamaz. Birleşmeler aynı zamanda işletme maliyetlerini düşürüyor. 
     Bu gelişmeler devam edecek. Çünkü banka sisteminde taşlar yerinden oynadı. Taşların yerine oturması da zaman alacak. 
     
30.9.2001 itibariyle aktif büyüklüklerine göre değişen banka sıralaması trilyon TL Yeni banka sırası Eski banka sırası Banka Toplam aktifler Toplam krediler Toplam mevduat Toplam öz kaynaklar Ödenmiş sermaye 1 1 Ziraat Bankası 27.365 4.536 19.649 2.718 2.221 - 4 Yapı ve Kredi 13.241 5.279 9.311 1.451 752 - 7 Pamukbank 8.652 5.297 6.618 870 170 2 - Yeni Yapı ve Kredi 21.893 10.576 15.929 2.321 922 - 6 Garanti Bankası 10.393 3.386 6.137 905 750 - 10 Osmanlı Bankası 5.419 844 2.957 279 217 3 - Yeni Garanti 15.812 4.230 9.094 1.184 967 4 2 İş Bankası 14.549 5.100 11.090 1.488 810 5 3 Akbank 14.488 5.003 9.878 1.108 800 6 5 Halk Bankası 11.088 1.019 8.179 759 1.150 7 8 Vakıflar Bankası 7.690 3.189 5.650 462 319 - 14 Demirbank 4.569 1.138 2.669 1.205 275 - 27 HSBC Bank 1.092 433 603 49 2 8 - Yeni HSBC 5.661 1.571 3.272 1.254 277 9 11 Koçbank 4.793 1.559 3.228 268 135 10 15 Finans Bank 3.565 934 2.423 256 194      
     Kaynak Bankalar Birliği 
     Açıklama En son yayımlanan rakamlar geçen zaman içinde değişti. Bu tablo genel bilgi vermek için yayımlanmaktadır. 
     
     







Yetmedi mi 


Masanın altından "nah" işareti... 


Kimin düzeni... 


İdam konusunda bize destek verin 


Üçüncü köprüye karşı haklı tepki 


Cem’le Derviş ikilisi iş yapar mı 


Öğretmenin başımızın üzerinde yeri var ama... 


Ecevit’in talihi, ülkenin kaderi 


Gıcığa devam 


Saray’da bir Osmanlı gecesi... 


Sürdürmek mi, süründürmek mi 


Yapı Kredi ile Pamukbank birleşmesinin düşündürdükleri 


Milli Takım kampından yazılmayanlar 


Çanakçı Meydanı'nda Avrupa'ya evet .. 


Gazeteci Steinbeck’le 24 saat 


Giden ve geri gelenlere... 


Yeni bir yasa çıktı 


Banka sisteminde taşlar oynamaya başladı 


</TEXT>
</DOC>
