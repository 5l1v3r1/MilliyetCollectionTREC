<DOC>
<DOCNO> 87776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/magazin/mag03.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayanlar Baylar’da ateş bacayı sardı 
</HEADLINE>
<TEXT>

Emine Ün ile ses sanatçısı Yavuz Bingöl, dizide başlayan arkadaşlıklarını beraberliğe taşıdı 
     BİRSEN ALTUNTAŞ 

     HANDE Ataizi’nin yerine "Bayanlar Baylar" dizisinin kadrosuna katılan ünlü manken Emine Ün ile partneri Yavuz Bingöl aşk yaşıyor. Set aralarında samimi görüntüler veren çift, şimdilik ilişkilerinin çok fazla duyulmasını istemediklerini belirtti. Bingöl ile bir yıldır tanıştıklarını ama dizinin kadrosuna girdikten sonra yakınlaştıklarını belirten Ün, "Yavuz adam gibi adam, çok iyi yürekli bir insan, onunla adımın birlikte geçmesi beni mutlu ediyor. Bütün insani vasıflara sahip, çok iyi anlaşıyoruz, uyumlu bir çiftiz ve birlikte çalışırken de çok eğleniyoruz" dedi. Diziye Yavuz Bingöl’ün torpiliyle alındığı iddialarını yalanlayan Ün, "Bu kesinlikle doğru değil" diye konuştu. 
     



 MAGAZİN 











</TEXT>
</DOC>
