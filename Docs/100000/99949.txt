<DOC>
<DOCNO> 99949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sondun10.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore ve Kuzey Kore görüşmelere yeniden başlayacak 
</HEADLINE>
<TEXT>

     Güney ve Kuzey Kore, üst düzeyde görüşmelerin gelecek hafta yeniden başlaması için anlaştılar. 
     YTN televizyonu, Kuzey Kore'nin Kumgang dağındaki dinlenme tesislerinde üç gündür devam eden çalışma müzakerelerinde, uzun süredir duran uzlaşma sürecinin yeniden rayına girmesi için 12-14 Ağustos tarihlerinde tarafların Güney Kore'nin başkenti Seul'de kabine seviyesinde toplantıya çağrıldığını duyurdu. 
     İki Kore arasındaki en büyük diyalog kanalı olan kabine seviyesindeki görüşmeler, gelecek haftaki da dahil edilirse 2000 yılından beri 7. kez yapılmış olacak. Son kabineler arası görüşme geçen Kasım ayında Kuzey Kore'de yapılmıştı. 
     Gelecek haftaki görüşmelerin önemli gündem maddeleri arasında ayrı ailelerin birleştirilmesi, sınırlar arasındaki demiryolu hatlarının birbirine bağlanması ve ekonomi alanında ortak projelerin akibetinin olduğu bildiriliyor. 
     





</TEXT>
</DOC>
