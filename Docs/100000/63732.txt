<DOC>
<DOCNO> 63732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/yasam/yas09.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Pala Remzi’ kan da döktü 
</HEADLINE>
<TEXT>

Bar solistlerinden ısrarla Pala Remzi’yi isteyen 3 kafadar şarkı söylenmeyince ortalığı karıştırdı 6 kişi bıçaklandı 
     YAKUP YILMAZ DHA 

     Adana’da gittikleri bardaki şarkıcıdan Pala Remzi’ türküsünü isteyen ikisi kardeş 3 kişi, bu isteklerinin yerine getirilmemesine sinirlenip olay çıkardı. Bıçaklı kavgada 6 kişi yaralandı 
     Olay Mersin yolu Kolcuoğlu Kavşağı’nda bulunan Magosa Bar’da dün gece saat 00.30 sıralarında meydana geldi. 33 yaşındaki Özcan Pakoğlu ile arkadaşları Yusuf 35 ve kardeşi Kaya Çamer 33 , eğlenmek amacıyla gittikleri Magosa Bar’da şarkıcı Burcu’dan İbrahim Tatlıses’in söylediği son günlerin en popüler türküsü Pala Remzi’yi istedi. Ancak Burcu, isteği yerine getirmeden sahneden ayrıldı. 
     
     O da söylemeyince... 
     Daha sonra sahneye çıkan Esengül de isteğe rağmen Pala Remzi’yi söylemeyince, bar sahipleriyle tartışma başladı. Tartışma kavgaya dönüşünce, taraflar ellerine geçirdikleri bıçaklarla birbirine saldırdı. 
     Alkollü müşteriler Özcan Pakoğlu, Yusuf ve Kaya Çamer kardeşlerle bar sahiplerinden Garip Durmaz 19 , müşterilerden Yaşar Akkuş 26 ve Deniz Koyun 23 çeşitli yerlerinden yaralandı. 



 YAŞAM 




















</TEXT>
</DOC>
