<DOC>
<DOCNO> 78692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/soneko24.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Deppler ''Yüzde 3 büyüme hedefi eskiye oranla daha iddialı..'' 
</HEADLINE>
<TEXT>

     Uluslararası Para Fonu'nun IMF Avrupa Birinci Bölge Direktörü Michael Deppler, Türkiye'de geçen yılın son çeyreğindeki negatif büyüme rakamının, beklenenden daha olumsuz çıkması ışığında, bu yıl için hedeflenen yüzde 3'lük büyümenin, ''eskisine oranla daha iddialı'' bir hale geldiğini söyledi. 
     Deppler, IMF İcra Direktörleri Kurulu'nun, Türkiye'nin yeni kredi dilimini dün onaylamasının ardından, Washington'da bir grup gazeteci için düzenlediği tele-konferansta, bu sözleriyle bu yılki genel büyüme hedefinin altında kalınabileceğine dolaylı şekilde işaret etmiş oldu. 
     Ancak Deppler, güvenin artmasıyla birlikte büyümeye bu yıl içinde geçileceğine güveninin tam olduğunu belirterek, ''bu yıl sonunda büyüme oranının yüzde 3'ün üzerinde gerçekleşeceğinden eminim'' dedi. 
     





</TEXT>
</DOC>
