<DOC>
<DOCNO> 67229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yazar/yilmaz.html </URL>
<DATE> 2002/02/12/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Gümrüklerde dün rüşvet alınamadı 
</HEADLINE>
<TEXT>

     Gümrüklerden sorumlu Devlet Bakanı Mehmet Keçeciler, 9 Şubat tarihli yazımda kendisinden destek beklediğini açıklayan, Uluslararası Taşımacılık ve Lojistik Hizmet Üretenler Derneği UTİKAD Başkan Yardımcısı Selma Akdoğan’u yanıtlıyor 
     "Usulüne uygun çalıştıkları takdirde mallarını yükleme garantisi veriyorum. Bekletenin alnını karışlarım." 
     Gümrüklerde rüşvet olaylarının üzerine gittiklerini söyleyen Keçeciler göreve geldiği 2.5 yıl içinde, 8 bin 500 memurun 245’i hakkında yasal işlem başlatıp açığa aldığını, 220 kişinin de memuriyetine son verdiğini söylüyor. 
     Gümrükler haftaya Keçeciler gibi "rüşvet" başlığı ile girdiler. Bana ulaşan bilgilere göre dün kimse ne rüşvet teklif edebildi, ne de alabildi. Bu ifade abartılı olduysa bile, en azından niyeti bozuk tarafların tetikte olduğu gözlemlendi. 
     
Haklarından geliriz      Keçeciler, geçtiğimiz günlerde gümrüklere ayna tutan anket sonuçlarını, 27 ülkenin gümrük uzmanlarının da hazır olduğu bir toplantıda kamuoyuna açıkladı. Anket sonuçlarına göre gümrükçülerin yüzde 40’ı "Rüşvet alıyoruz" dediler. 
     Ortada somut bir durum var ki, o da sistemin bozukluğu yetersizliği veya kişilerin ahlaksızlığı gümrükleri elek haline getirmiş, durumdan vazife çıkartılıyor. 
     Otomasyonu yüzde 99 oranında tamamlanan gümrüklerde, bu işlemlerden yararlanan müşteri oranı ancak yüzde 39’a çıkabilmiş durumda. Oranlar gösteriyor ki, gümrüklerin otomasyonunun tamamlanması sorunu çözmeye yetmiyor. 
     Keçeciler gümrüklerde altyapı yatırımlarının eksikliğini vurguluyor ve "Rüşvet verenler, vermezlerse alanların hakkından biz geliriz" diyor. 
     
Zorla para alınmaz      Anketi "Şov" olarak niteleyen Gümrük Muayene Memurları Derneği Başkanı Yüksel Deniz, bu köşede çıkan sözleri üzerine Akdoğan’ı dün ziyarete gittiğinde, "Türkiye’de 700 üyem var. Kim rüşvet alıyorsa, açıklayın" dedi. 
     Deniz, kendisine yönelttiğim ısrarlı sorulara "Bir tek memurum rüşvet almıyor" cevabını yapıştırıyor. 
     Deniz, "Aynı ankette, memurlar denetim elemanlarına güvenmediklerini de söylediler, niye bunu gözardı ediyorsunuz " sorusuyla, tanıdık bir "mağdur" söylemine başvuruyor. 
     Deniz’in son sözleri daha çarpıcı 
     "Haklılarsa rüşvet vermesinler Zorla para alınmaz. Veren varsa, kaçakçılık yapıyordur." 
     
Hediyeye bak      Keçeciler ile yaptığımız görüşmenin trajikomik bölümünü de aktarayım 
     "Memurun cep telefonu faturasını işadamı ödüyor. Sorduğunda "Hediye" diyor. Dangalak Böyle hediye olur mu Adam bir kasa şeftali getirmiş, hep beraber yemişler. Bana göre bu rüşvet değil ama artık adı çıkmış 9’a inmez 8’e, onu da "Almayın" diyorum..." 
     Gümrükler dünyanın her yerinde kritik noktalar ve denetimleri geliştirilmiş tekniklerden yararlanmayı gerektiriyor. Öyle olmasaydı, dünyada milyarlarca dolarlık uyuşturucu pazarı oluşur muydu 
     Bana faks, mail veya telefonla ulaşıp "75 yıllık mesleğimiz" diye feryat edenlere sesleniyorum Efendi olun 
     
     







Suudiler, İran ve Türkiye 


Serbest bölge 


Derviş'in Irak kaygısı 


İstanbul toplantısı Batı'yla İslam uzlaşacaksa... 


Türkiye galası 


Meclis göreve 


İkinci öğretime de karşı çıkmıştık 


Forum ile yeni bir süreç başlıyor 


Alaturka bir casusluk öyküsü 


Bankalar ve yatırımcılar’ 


Enron, Mavi Akım, Bakü - Ceyhan ve Rus mafyası 


TESEV'in yolsuzluk araştırması 


Japon otomotivcilerin yoğurt yiyişi 


Bankaları yasa’ değil formül’ kurtarıyor 


Gümrüklerde dün rüşvet alınamadı 


</TEXT>
</DOC>
