<DOC>
<DOCNO> 75649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sondun19.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Nikotin sakızı ve bandajı kullananlar dikkat 
</HEADLINE>
<TEXT>

     Sigarayı bırakmak isteyenlerin kullandıkları nikotin sakızı ya da bandajı için yan etki uyarısında bulunuldu. 
     ABD'nin California eyaletindeki Scripps Enstitüsü'nde yapılan laboratuvar denemelerinde, nikotin sakızı ya da bandajının ilaç kullanan kişilerde yan etkileri olduğu belirlendi. 
     Uzmanlar, nikotin sakızı ya da bandajının alınan ilaçlara karşı etki yaratarak vücutta tehlike meydana getirebildiğini, ayrıca ilaçların etkisini azalttığını belirttiler. 
     Koyu tiryakilerin kanında ''nornicotine'' adlı maddenin uzun zaman kalabildiğini belirten uzmanlar, nikotin sakızı ya da bandajının kullanılmasıyla bu maddenin oranının daha da yükseldiğini kaydettiler. 
     Nikotin sakızı ya da bandajıyla birlikte antibiyotik gibi ilaçların kullanılması, vücutta değişik kimyasal reaksiyonların meydana gelmesine yol açabiliyor. Kimyasal reaksiyonlara örnek olarak, nornicotine'in vücuttaki glikozu enerjiye çevirebilmesi gösterildi. 
     Konuyla ilgili yeni araştırmaların yapılacağı ve hangi ilaçların nikotin ile birlikte yan etki gösterdiklerinin belirleneceği kaydedildi. 
     






</TEXT>
</DOC>
