<DOC>
<DOCNO> 84328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sondun18.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO PM Başkanı da "Ermeni soykırımı" dedi 
</HEADLINE>
<TEXT>

     NATO Parlamenter Meclisi Başkanı Rafael Estrella, Osmanlı İmparatorluğu'nun son döneminde, 1915 yılında meydana gelen olaylar sırasında Ermenilere uygulananların ''soykırım olarak nitelendirilebileceğini'' iddia etti. 
     Ermenistan'ın başkenti Erivan'da iki günlük temaslarda bulunan Estrella, dün akşam temasları hakkında bilgi vermek amacıyla basın toplantısı düzenledi. 
     Rafael Estrella, basın toplantısında sözde soykırımla ilgili olarak şöyle dedi 
     ''Ben hukukçu değil, politikacıyım. Sahip olduğum dünya görüşüne göre, bunun soykırım olarak nitelendirilebileceğini söylemem gerek. 
     Tarihimizde benzer ölçekte şiddet, yıkım ve cinayet bulmak güçtür.'' Mediamax'ın haberine göre Estrella, temasları sırasında Erivan'daki sözde soykırım anıtını da ziyaret ederek çelenk koydu. 
     





</TEXT>
</DOC>
