<DOC>
<DOCNO> 54501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/yazar/tamer.html </URL>
<DATE> 2001/11/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yabancı sermaye rotayı gelişmiş ülkelere çevirdi 
</HEADLINE>
<TEXT>

     Yabancı Sermaye Derneği YASED Genel Sekreteri Abdurrahman Arıman dikkatimi çekti. Doğrudan yabancı sermaye yatırımları içinde gelişmekte olan ülkelerin payı gözle görülür bir biçimde azalıyor. 
     Daha 4 yıl önce 1997’de dünyadaki toplam 473 milyar dolarlık yatırımın yarıya yakını 43 gelişmekte olan ülkelere giderken Asya kriziydi, Rusya kriziydi, küreselleşme krizleriydi derken 2000 yılında bu oran yüzde 19’a kadar gerilemiş. 
     Arıman’ın gönderdiği verilerin ışığında UNCTAD Raporu’ndan da yararlanarak hazırladığım yukarıdaki tabloda da görebileceğiniz gibi doğrudan yabancı sermaye yatırımları son 10 yılda katlanarak artmış ve geride bıraktığımız 2000 yılında 1 trilyon 271 milyar dolara kadar çıkmış. Gelişmekte olan ülkelerin bu devasa pastadan aldığı pay, oransal olarak gerilemiş gözükse de, rakamsal olarak bayağı artmış. 
     
     Dinazorların birleşmesi 
     Örneğin 1998’de bu ülkelere 188 milyar dolarlık yabancı sermaye girerken, 2000 yılında bu rakamın 260 milyar dolara yükseldiği dikkati çekiyor. Bu 260 milyar dolardan Türkiye’nin aldığı payın yılda hala 800 - 900 milyon doları geçmemesi ise, Arıman’ı haklı olarak derinden üzüyor. 
     Tabloya dikkatle baktığınızda yabancı sermayenin asıl büyük patlamayı son 3 yılda gerçekleştirdiğini görüyorsunuz ve aslında bu patlama, yabancı sermayenin neden gelişmiş ülkelere yöneldiğini de izah ediyor. 
     Küreselleşmenin hızlanmasıyla birlikte rekabet gücü kalmayan dinozor dev şirketler ve bankalar, ayakta kalabilmek için birleşme ya da satın alma yoluyla evlendikçe, yabancı sermaye girişleri de ister istemez gelişmiş ülkelerin kendi aralarında yoğunlaşmış oluyor. 
     
Dünyada yabancı sermayenin bölgesel dağılımı milyar dolar Yıl 1989 - 94 1995 1996 1997 1998 1999 2000 Toplam ort 200 331 377 473 692 1075 1270 Gelişmiş ülk. 68 61 58 57 70 77 81 Gelişmekte ol. 32 39 42 43 30 23 19      
     
Gökkafes’tekitörenin sırrı      Fon Bankaları Ortak Yönetim Kurulu Başkanı Tevfik Altınok, bugün 16.00’da Gökkafes kompleksi içinde yer alan Kentbank’ta bir tören düzenleyerek, Fon’a devredilen bankaların yöneticilerine teşekkür mektubu verecek. Haberi, genç meslektaşım Necla Dalan’ın dün Star’da yer alan yazısından öğrendim. 
     Ben kendime Gökkafes’le bağlantılı her türlü mekana giriş yasağı koyduğum için, bu köşenin okurları törenin ayrıntılarını öğrenmekten mahrum kalacaklar. Ancak anlayamadığım nokta, bilgilenmek isteyen diğer meslektaşlarımın dün gün boyunca neden sağır duvarlarla karşılaştıkları. Bir tören ya vardır, ya yoktur. Varsa, bilgisi de verilmek durumundadır. IMF’yle varılan anlaşma gereği yıl sonuna dek tasfiyelerinin tamamlanması gereken Fon’daki bankaların, Fon’a devredildikten sonra atanmış yöneticilerine böyle bir hatırşinaslığın yapılmasına kimsenin itirazı olamaz. İşte tam da bu yüzden Altınok’un ofisindeki hanımların neyi sır gibi sakladıklarını merak ediyor insan. 
     Yoksa Star’da yazıldığı gibi tören, Ritz - Carlton’un boş duran salonlarından birinde yapılacaktı da, haber çıkınca mı Kentbank’ın 3. katına nakledildi 
     Neyse ki akşamüstü sayın Altınok aradı da, Ritz - Carlton’u hiç düşünmediklerini öğrenebildik. 
     
     
     







Rektör seçmek 


Havacı taksi... 


MGK'da neler konuşuldu 


AB yolu ve Kıbrıs için barış atağı... 


Bize Irak yolları... 


Reisler, türban, ÖSS ve YÖK 


Arjantin, Türkiye ve Eichengreen’in raporu -2- 


Aşk, acı ve yaşam 


Taliban'sız Afganistan 


Nöbet değişimi 


"Titiz araştırmacı Erduran" 


Tenzilat ve Kıbrıs 


Yabancı sermaye rotayı gelişmiş ülkelere çevirdi 


İntikam 


Halis Ağa’nın 20 yılda 36 trilyonluk mülkü oldu 


</TEXT>
</DOC>
