<DOC>
<DOCNO> 52009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/spor/spo15.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Ancelotti sahnede      MİLAN’DA Fatih Terim’in yerine teknik direktör koltuğuna oturan Ancelotti, yeni takımnın başında ilk sınavına bugün çıkacak. Milan, Terim ile ligde 3 - 1 yenildiği Perugia’yı bugün İtalya Kupası üçüncü tur ilk maçında San Siro Stadı’nda ağırlayacak. TSİ 21.45’te başlayacak mücadele Teleon’dan naklen yayınlanacak. 
     
Inter mağlup      HAKAN Şükür, Okan ve Emre Belözoğlu’nun takımı Inter, İtalya Kupası üçüncü tur ilk maçında Udinese’ye 2 - 1 yenildi. Milli takım kampında bulunan lejyonerlerimizin yer almadığı karşılaşmada 31. dakikada Seedorf’la öne geçen Mavi - Siyahlılar, 70’te Di Michele ve 84’te Pizzaro’nun gollerine engel olamadı. Inter’de 52. dakikada oyuna giren Vieri, uzun aradan sonra sahalara döndü. 
     
Bursa’da kriz      BURSASPORLU futbolcular, transfer taksitleri ve maç başı alacaklarının ödenmemesi üzerine, dünkü antrenmana çıkmadı. Vakıfköy Sosyal Tesisleri’nde öğleden sonra toplanan Yeşil - Beyazlı futbolcular, Mali Asbaşkan Ali İhsan Yeşilova ile yaklaşık 1 saatlik toplantı yaptılar. Oyuncular, görüşmenin olumsuz sonuçlanması üzerine idmana çıkmadılar. Teknik Direktör Biyedic de futbolcularının kararına saygılı olduğunu açıkladı. 
     
Kore karıştı      DÜNYA Kupası’nın ortak ev sahiplerinden Güney Kore’nin başı oteller ve köpek eti nedeniyle derde girdi. Bir yandan, kumar makineleri ve buhar banyolarına izin verilmediği takdirde birçok otel Dünya Kupası’nda rezervasyon kabul etmeme tehdidinde bulunurken, diğer yandan da FIFA’nın köpek etinin yasaklanması istemi tepki çekti. 
     
Akçay’a vefa      TMOK tarafından geçen yıl, "Yüzyılın Atleti" seçilen İsmail Akçay’ın adı, Balıkesir’de yaşadığı Plevne Mahallesi’ndeki bir parka verildi. 1964-1972 arasında 8 kez Türkiye, 4 kez Balkan Şampiyonu olan, 1968 Meksika Olimpiyatları’nda dördüncü sırayı alan Akçay duygulu anlar yaşadı. 
     



 SPOR 























</TEXT>
</DOC>
