<DOC>
<DOCNO> 56978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yazar/pulur.html </URL>
<DATE> 2001/12/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Attila İlhan mektupları açıklayınca... 
</HEADLINE>
<TEXT>

     İLETİŞİM Fakültesi'nde okuyan bir genç, bir konu için gazete koleksiyonlarını tararken, dikkatini çekmiş, eskiden gazetelerde edebiyat ve fikir tartışmaları hiç eksik olmazmış, şimdi ise yok denecek kadar az... 
     Bize sordu 
     "Acaba böyle tartışmalar yok mu, ya da gazetelerde mi yer almıyor " 
     İkincisinin doğru olduğunu söyledik ve bir örnek verdik mesela Attila İlhan'ın bir süre önce başlattığı tartışma hala sürüyor ama pek duyulmuyor... 
     
     TARTIŞMA Attila İlhan'ın kendisine, yıllar önce gönderilen bazı mektupları yayımlamasıyla başladı. 
     Attila İlhan'a göre, bu mektupların açıklanmasından rahatsız olanlar var 
     "Mektupların çıkması, o mektupları yazan insanları ciddi şekilde ofsaytta bıraktı. Okur, birdenbire, yahu bunlar neymiş de, nerelere gelmişler, demeye başladı. Bundan tedirgin oluyorlar. X " 
     
     PEKİ, tedirgin olan "bunlar" nereden nereye gelmişler ve kim "bunlar " 
     "Bunlar, başlangıçtaki modernist - Kemalist tavrı bırakıp, post - modernist tavra kayanlar..." 
     Attila İlhan'a göre "bunlar" post modernizmin denilen uydurukçuluğun, Amerikan görgüsüzlüğünün dünyaya hakim olacağını sanıyorlardı, çünkü Amerika bunu dünyaya empoze etmeye çalışıyordu, "bunlar" da buna kapıldılar, açıklanan mektuplara tepki göstermeleri de bundan... 
     Attila İlhan, "bunlar" Kemalist sanatçıların silinip gideceğini sanıyorlardı, lakin aldandılar, diyor. 
     Çünkü bu işi anlamıyorlardı, anlamış olsalardı diyalektiğin 12 Eylül'le bitecek, ya da Sovyetler Birliği'nin dağılmasının, sosyalizmin sonu olmadığını anlarlardı. 
     
     ATTİLA İlhan "bunlar" gazetelerde televizyonlarda tanıtıldı, kitapları çok sattı diyor. 
     Ya şimdi 
     "Şimdi şu anda Türkiye'de yükselen dalga Kemalist milliyetçilik. Bunun böyle olduğunu biz söylemiyoruz, Batılılar söylüyor, diyorlar ki, siz çok milliyetçisiniz... E, öyleyiz. Türkler böyle. Şimdi böyle olunca bunlar birdenbire, yabancı komşunun horozları haline geldiler ... . Ve biri çıkıp, bunlar evvelden böyleydi, bakın mektuplarına deyince o zaman aynaya bakmış gibi oldular ve bu adam acaba nasıl harcanabilir, onu düşündüler .... . Bu kitap, bu adam yani ben. Ama zaman onların aleyhine çalıştı." 
     
     ATTİLA İlhan'ın dedikleri doğru mu, yanlış mı 
     Son günlerde "Salkım Hanımın Taneleri" için yapılan tartışma sanırız, size, bu konuda yardımcı olacaktır. 
     Bir de Kemal Alemdaroğlu'nun, İstanbul Üniversitesi Rektörlüğü'ne, fark atarak seçilmesi... 
     Yalnız dikkat edin, sıkışınca "Türkler böyle şey yapmaz " diyen kestirmecilerle "Kemalist milliyetçiler"i karıştırmayın. 
     -------------- 
     X Mavi Adam - Zeynep Aliye Bilgi yayınevi 
     
     







Muhammed Salih serbest 


Rektör kulisi 


Sezer ve DGM 


Sezer Cumhurbaşkanı, muhalefet lideri değil 


70 yıl önce memur kıyımı tartışmaları .. 


Cemaatin kedileri 


Nazım'ın dedesi de bir Osmanlı paşasıydı 


Koş, reel sektör koş 


Arafat'sız ne değişir 


Cumhurbaşkanlığı muhalefet makamı değildir 


Kırmızı biberin önlenemez yükselişi’ 


Meclis'i soyanlar neden yakalanamayacak 


Attila İlhan mektupları açıklayınca... 


Nema soygununa dur 


Kimlik numarasız vatandaş kalmadı 


Özgürlük’ satarak büyüyorlar 


</TEXT>
</DOC>
