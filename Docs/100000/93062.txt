<DOC>
<DOCNO> 93062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/siyaset/siy02.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündem kaçakçılık 
</HEADLINE>
<TEXT>

Akaryakıt kaçakçılığı cuma günkü MGK toplantısında masaya yatırıldı. Kaçak akaryakıt sekiz ayrı yöntemle Türkiye’ye sokuluyor 
     MUSTAFA BAKACAK İstanbul 

     Cuma günkü Milli Güvenlik Kurulu’nun en önemli gündem maddelerinden birisi de akaryakıt kaçakçılığı üzerineydi. Kaçakçılar ise geliştirdikleri yeni yöntemlerle akaryakıtı yurda sokarak piyasaya sürüyor. Ocak 2000’den günümüze kadar sadece Gümrük Muhafaza’nın yaptığı 161 operasyonda, 55.7 trilyon liralık kaçak akaryakıt ele geçirildi. Bu işin naklinde kullanılan TIR, kamyon, kara ve deniz tankeri gibi 164 araçlık filoya da el konuldu. 
     Akaryakıt kaçakçılığı, kolay yoldan para kazanmayı hedefleyen şebekelerin gözde işi olmaya devam ediyor. Boyutları her geçen gün büyüyen kaçakçılıkta, şebekeler sürekli yeni yöntemler geliştiriyor. Gümrükler Müdürlüğü’nün çalışmalarında, bugüne kadar kaçakçıların kullandığı sekiz yöntem belirlendi. Bulgaristan, Romanya ve Rusya’dan akaryakıt getiren gemilerin, fazladan yükledikleri yakıtın sokulması son dönemlerde en çok kullanılan yöntem olarak gösterildi. 
     

</TEXT>
</DOC>
