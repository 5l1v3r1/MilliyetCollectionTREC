<DOC>
<DOCNO> 74171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yazar/zbirand.html </URL>
<DATE> 2002/03/23/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Bu yıl Washington’un havası farklıydı... 
</HEADLINE>
<TEXT>

     Bu hafta Washington’da geleneksel "Türk-Amerikan Konseyi" Turkish-American Council toplantısı vardı. 
     Türk ve Amerikan şirketlerini bir araya getiren, bu arada politikacılar ve askerleri de katarak, yarı iş yarı politika yapılan, 
     son derece yararlı bir forum. 
     Bu toplantıları yıllardan beri izleyen kıdemliler dikkatimi çekti. 
     İlk defa bu yıl sıkıntılı bir konsey toplantısı yapıldı. 
     Amerikalı firmalar son derece şikayetçiydiler. 
     H l çözülemeyen enerji projeleri sorunu, Türkiye’ye bu alanda yatırım planlayan firmaları açıkça bezdirmiş. Ankara’nın verdiği sözlerde durmaması, sürekli şekilde çelişkili tutumlar alması, enerji yatırımlarıyla ilgili firmaları soğutmuş. "Bundan böyle pek bir şey beklemeyin" diyen ABD özel sektör temsilcileri burunlarından soluyorlardı. 
     Askeri projelerle ilgili devler de son derece rahatsızlar. Konsey toplantısı masraflarının büyük bölümünü yüklenen bu firmaların derdi de Türkiye’nin bir projeyi sonuçlandırabilmek için bitmek tükenmek bilmeyen ertelemelere gitmesi. "Karar veremiyorsunuz. Yıllardır çalışıyoruz. Durmadan masraf ediyoruz. Ancak bir türlü sonu gelmiyor" diyen şirketler Ritz Carlton Oteli’nin koridorlarında lobi yapıyorlardı. 
     Askeri projelerin çok pahalı olduğunu, karar vermenin güçlüğünün hem bundan, hem de parasızlıktan kaynaklandığını söylediğimizde de kabul ediyorlar ancak "Bu sizin sorununuz" demekten de kendilerini alamıyorlar. 
     Bu defa da ağırlık yine silah firmalarındaydı. 
     Konsey bir silah lobisi gibi 
     çalışıyor. Ticaretle ilgili diğer alanlar ne 
     yazık ki cılız kalıyor. 
     Bir konuşma yapan, ABD’nin eski 
     Ankara Büyükelçisi Mark Parris, çok önemli bir noktaya parmak bastı. 
     "Her iki başkentte de politikacılar işadamlarını dinlemiyorlar. Sadece kendi gündemleriyle meşguller. 
     Türk işadamları, ticaretin geliştirilmesi ve engellerin kaldırılması için Washington’u zorluyorlar. Ancak 
     Bush yönetimi gerektiği kadar hareketlenmiyor. Ayak sürüyor... Amerikalı işadamları da Ankara’dan yatırımların önündeki bürokratik engellerin kaldırılmasını istiyorlar. Tahkim uygulamasının hızlandırılmasını ve şeffaflığa dikkat edilmesinde ısrar ediyorlar. Oysa seslerini kimseye duyuramıyorlar. Her iki taraf da son derece rahatsız..." dedi. 
     Çok doğru bir gözlem... 
     Öylesine sıkıntılı hava vardı ki "Bu durum değişmezse, gelecek 
     yıl konsey toplantısının masraflarına sponsor olacak şirket bulunamayabilir" cümleleri dahi sarfedildi. 
     Amerikalı yatırımcılar da IMF’nin kıskacına girdiklerini ilk defa açıkça hissettiler. 
     
     Kore Savaşı edebiyatı... 
     Türk ve Amerikalı subaylar ne zaman 
     ortak bir toplantıda buluşsalar ve karşılıklı dostluktan söz edilse, en çok 1950’lerin 
     ünlü Kore Savaşı ön plana çıkıyor. Bugün ne Amerika’da ne de Türkiye’deki genç kuşaklar Kore Savaşı’nı hatırlar. Ancak bu konu, 
     Türk-Amerikan askeri edebiyatının ayrılmaz bir parçasıdır. Kore Savaşı’ndaki kahramanlıkların altı tekrar tekrar çizilir. 
     Bu toplantıda da durum aynıydı. 
     Eski anıların unutulmaması çok iyi de 
     tüm konuşmaların merkezinde, 
     50 yıl önceki bir olayın sürekli tutulması, bu kadar eskiye dayalı bir bağ ile ilişki yürütülmesi ne kadar yararlıdır bilemem. 
     Kore Savaşı’nı belirli oranda geri plana 
     çekip, artık ileri bakmanın 
     ve önceliklere ortak askeri 
     hedefleri çıkarmanın zamanı gelmedi mi 
     Türk-Amerikan ilişkilerini, biran önce 
     Kore anıları ve silah satışına dayanan işbirliklerinin ötesine taşımamız gerekiyor. "Stratejik işbirliği" kavramının içini doldurmamız kaçınılmazdır. 
     
Türkiye, sorun yaratmayan ülke...      Türkiye, özellikle Irak konusunda anahtar ülke. Washington’da nereye gitseniz, kimle konuşsanız aynı nitelemelerle karşılaşıyorsunuz. Hele, Cheney’nin 
     son Orta Doğu turunun ertesinde, Türkiye’nin önemi daha da artmış görünüyor. Arap ülkeleri, Irak’a müdahale konusunda son derece çekimserler. ABD ile işbirliğine pek yanaşmak istemiyorlar. Bugünün gerçekleri böyle, belki ileride tutumları değişir. Bundan dolayı, bugün Türkiye’nin değeri epey yüksek. 
     Buna rağmen, Amerikan medyasında Türkiye’nin adı bile geçmiyor. Tartışma programlarında, Suudi Arabistan, 
     Ürdün, Kuvet’in tutumları konuşuluyor ancak Türkiye tartışma konusu olmuyor. 
     Neden böyle Merak edip Washington’u avuçlarının içi gibi bilen, halkla ilişkiler uzmanlarına sordum. 
     Karşılığında şu yanıtları aldım 
     "Türkiye sorun yaratmayan 
     bir müttefik. Örneğin, Irak operasyonunda İncirlik Üssü’nü kullandırmayacağız deseniz, 
     herkes Türkiye’den söz eder..." 
     Doğru, Türkiye ABD ile ilişkilerinde hiç sorun yaratmıyor. 
     Ancak, sorunsuz diğer 
     bir ülke olan Ürdün dahi Türkiye’den daha fazla konu ediliyor. Bunu sorunca da şöyle yanıt alıyorsunuz "Zira Ürdünlüler hem kendilerini iyi satıyorlar, hem de iyi halkla ilişkiler şirketlerini kullanıyorlar..." 
     Bu konuda bir şeyler yanlış gidiyor, 
     ancak nedir bulamadım... 
     
Dışarıdan bakınca, farklı bir Türkiye      Her defasında aynı durumla karşılaşıyorum. Ne zaman dışarı gitsem ve Türkiye’ye bulunduğum ülkeden baksam, bambaşka 
     bir manzara görüyorum. 
     İçerideki kısır siyasi tartışmaları duymuyor, bibirinden abuk sabuk, incir çekirdeğini doldurmayacak kavgalardan haberiniz olmuyor. Her gün, ülkenin batma noktasına geldiği haberleriyle 
     dolu Türk medyasından uzak kalıyorsunuz. Sadece eleştiri, sadece karamsarlık, 
     sadece kavga ile geçen günler yok oluyor. 
     Dışardan baktığınız zaman, ekonomik güçlüklerini aşmaya çalışan, istikrarlı 
     bir Türkiye görüyorsunuz. 
     Güçlü, bölgesindeki gelişmeleri etkileyen, adeta dev bir uçak gemisi 
     gibi... Bunu görünce de üzülüyorsunuz. 
     Neden kendi kendimizi 
     bu kadar hırpalıyoruz 
     Neden bu kadar rahatsız 
     bir toplumuz 
     Bu durumun bir nedeni de fakirlik ve çeşitli toplum kesitlerinin gelir düzeyleri arasındaki büyük farklılıkla anlatılabilir. Ancak tümünü de aynı gerekçeye bağlamak çok güç... Asıl sorun, galiba genlerimizdeki farklı verilerden kaynaklanıyor. 
     Siz ne dersiniz 
     
Tek kurtuluş yabancı yatırım...      Washington’daki Türk-Amerikan Konseyi toplantılarında bol bol ekonomik durum da konuşuldu. Kemal Derviş, çok güzel mesajlar verdi. Özellikle de Amerikalı yatırımcılara seslendi. 
     Toplantıya katılan bankacı, ekonomist ve iş adamları 2000’li yılların tek kurtarıcısı olarak "yabancı yatırımcıları" gördüklerini söylediler. 
     Ortak görüş bu... 
     Yabancı yatırımın önündeki engeller kaldırılmadığı, bu konuda bir seferberlik açılmadığı taktirde, Türkiye’nin eskisi 
     gibi yüzde 7’lik büyüme hızına ulaşması 
     çok güç görülüyor. 
     Önce bürokratik "özgürlük", ardından da enflasyonun düşürülmesi... Bu iki unsur gerçekleşmedikçe, Türkiye yabancı yatırım çekemeyecek. Yabancı yatırım gelmedikçe de düzlüğe çıkmamız zorlaşacak. Özetlemek gerekirse, kemerleri daraltmak, dişimizi sıkmaktan başka çare yok. 
     Toplum yeterince sıkıştı, artık sıra 
     kamuda. Devlet ise h l küçülmemekte direniyor. Ancak, başka çareleri yok... 
     
     







Milliyetçilik ve liberalizm 


Huzurlu Nevruz 


Org. Asparuk'un tepkisi 


Hızlı üretim, doyumsuz tüketim 


Slogan değil, inandırıcı liderlik ve reçete 


Kongre rüzgarı 


"Türk övül, alış, gücen " 


İki haftada ot bile yetişmez ama... 


Gene mi terör 


60’ımda olsaydım da beni bir görseydiniz 


Enerjide kara mizah’ 


Hap yutarak Avrupalı olunmaz 


Nevruz, Sezen, HADEP 


Bayındır Sigorta Fon bankasından kredi kullanmış 


Adile en yakını arsa payı 


Seveceklerine, korksunlar 


Warte Mal Hey, bekle 


</TEXT>
</DOC>
