<DOC>
<DOCNO> 83118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur22.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Munzur Çayı'na düşen çocuk ile kurtarmaya çalışan annesi boğuldu 
</HEADLINE>
<TEXT>

     Tunceli'de Munzur Çayı'na düşen bir çocuk ile annesi boğularak öldü. 
     Uğur Mumcu Parkı'nda piknik yapan Emniyet Müdürlüğü Özel Harekat Şube Müdürlüğü polislerinden Soner Bilgili'nin 3 yaşındaki oğlu Tunahan Bilgili, bisikletiyle suya düştü. 
     Çocuğunu kurtarmak için suya giren anne Yıldız Bilgili 22 ile oğlu Tunahan Bilgili 3 , Munzur Çayı'nın akıntısına kapılarak boğuldu. 
     Yıldız Bilgili'nin cesedi olay yerinden 1.5 kilometre mesafedeki futbol sahası yakınlarında bulunurken, Tunahan Bilgili'nin cesedinin henüz bulunamadığı, çalışmaların sürdürüldüğü bildirildi. 
     Eşi ve çocuğunu kurtarmak için Munzur Çayı'na giren baba Soner Bilgili ise çevredeki vatandaşlar tarafından sudan çıkarılarak Tunceli Devlet Hastanesi'ne kaldırıldığı öğrenildi. 
     





</TEXT>
</DOC>
