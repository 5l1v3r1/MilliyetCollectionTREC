<DOC>
<DOCNO> 85697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/soneko09.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray AŞ'den Ata Yatırım davasının bilirkişi raporuna itiraz 
</HEADLINE>
<TEXT>

     Galatasaray Spor Klübü Derneği ve Galatasaray Sportif Sınai ve Ticari Yatırımlar A.Ş., Ata Yatırım Menkul Değerler A.Ş. tarafından halka arzla ilgili aleyhlerine açılan dava kapsamında, mahkemeye sunulan bilirkişi raporuna itiraz edecek. 
     Galatasaray Sportif Sınai ve Ticari Yatırımlar A.Ş.'den Borsa'ya gönderilen açıklamada, İstanbul 7. Asliye Ticaret Mahkemesi'nde görülen dava kapsamında bilirkişi raporunun mahkemeye sunulduğu belirtildi. 
     Açıklamaya göre bilirkişi raporunda, taraflar arasında 18 Nisan 2000 tarihinde aktedilen ''Ek sözleşme'' başlıklı sözleşmenin, daha önce Galatasaray Spor Klubü Derneği ile Ata Yatırım Menkul Değerler A.Ş arasında 28 Kasım 1998 tarihinde aktedilen sözleşmenin eki niteliğinde olduğu ifade ediliyor. 
     İlk sözleşmede öngürülen hükümlerin 2. sözleşme için de geçerli olduğu vurgulanan raporda, davalı kulüp ve şirketin ilk sözleşmede belirlenen fesih sürelerine uymadan ikincisini feshettiği kaydediliyor. 
     Mahkeme, duruşma günü olan 3 Temmuz 2002 tarihinden 20 gün öncesine kadar söz konusu rapora itiraz için süre verdi. 
     Sürenin son günü olan 13 Haziran tarihine kadar, Galatasaray Spor Klübü Derneği ve Galatasaray Sportif Sınai ve Ticari Yatırımlar A.Ş.'nin avukatları tarafından rapora itiraz edilerek, yasal hakların kullanılacağı bildirildi. 
     





</TEXT>
</DOC>
