<DOC>
<DOCNO> 74368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sonspo03.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'un hakem Ali Aydın'a tepkisi sürüyor 
</HEADLINE>
<TEXT>

     Gaziantepspor Kulübü Basın Sözcüsü Kamil Gereçci, 4-1 yenilgileri ile sonuçlanan Fenerbahçe maçında iyi oyun sergileyemeyediklerini, ancak hakemin de ''gayet profesyonelce karşılaşmayı yönlendirdiğini'' öne sürdü. 
     Gereçci, kötü oyunlarını görmezden gelmediklerini, ancak hakem faktörünün bir karşılaşmayı nasıl etkilediğinin de bilinmesini istediklerini söyledi. 
     Hakemin kritik bölgelerde tercihlerini Fenerbahçe lehine kullandığını savunan Gereçci, ''Hakemlerin düdükleri eşit çalması ve skoru takımların belirlemesini sağlaması gerekir. Kötü oynadık ama hakem faktörünü de ifade etmemezlik yapamayız'' dedi. 
     Gereçci, matematiksel olarak bitmese de UEFA Kupası'na katılma şansını büyük ölçüde zora soktuklarını, Ankaragücü ile oynayacakları karşılaşmada galibiyetle tanışıp, yeni sayfa açmayı hedeflediklerini sözlerine ekledi. 
     Bu arada, kulüp başkanı Celal Doğan, tepkisini, ''Ali Aydın'ı o kadar yükseklere çıkardılar ki, işte sonucu'' sözleri ile ortaya koyarken, teknik direktör Samet Aybaba, Fenerbahçe'nin, Futbol Federasyonu ve Merkez Hakem Kurulu'ndan şikayetlerine anlam veremediğini söyledi 
     






</TEXT>
</DOC>
