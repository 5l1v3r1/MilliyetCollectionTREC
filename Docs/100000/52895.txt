<DOC>
<DOCNO> 52895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yasam/yas06.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Markaları seve seve’ kapıştılar 
</HEADLINE>
<TEXT>

Nişantaşı’ndaki pek çok ünlü alışveriş firması, bir günlüğüne yüzde 10 ile 50 arasında indirim yaptı keseler açıldı, mağazalarda uzun kuyruklar oluştu 
     GÜLAY FIRAT İstanbul 

     Şişli Belediyesi’nin yaklaşık bir haftadır duyurularını yaptığı "İster bir simit, ister bir otomobil" sloganlı indirim kampanyası büyük ilgi gördü. İstanbul’un çeşitli yerlerinden gelen alışverişseverler’ kesenin ağzını açtılar ve bol bol alışveriş yaptılar. Ancak sloganda yer almalarına rağmen simitçiler ile mobilya mağazaları bekledikleri ilgiyi göremedi. 
     
Yüzde 50 indirim      Ekonomik krizde beli bükülen ilçe esnafına destek amacıyla günlerdir, ilanlarla halkı alışverişe çağıran Şişli Belediye Başkanı Mustafa Sarıgül’ün çağrısına vatandaştan olumlu yanıt geldi. Nişantaşı’ndaki pek çok ünlü alışveriş firması bir günlüğüne fiyatlarında yüzde 10 ile 50 arasında indirim yaptı. 
     
Kuyruklar oluştu      Sabahın erken saatlerinde alışveriş mağazalarında gözlenen hareketlilik gün boyunca sürdü. Özellikle yüzde 40 oranında indirim yapan Vakko ve Yargıcı mağazalarında uzun kuyruklar oluştu. Ürünlerinde yüzde 40 indirim yapan Polo ile yüzde 20 indirim uygulayan Mudo da gün içerisinde dolup taşan mağazalar arasındaydı... Vatandaş, ünlü markaların ürünlerini satın alabilmek için birbiriyle yarıştı. İndirimlere kadınlar daha fazla ilgi gösterdi. 
     
Ayvalık’tan geldi      Kampanyanın katılımcıları daha çok Şişli, Nişantaşı, Teşvikiye ve çevre semtlerde oturanlardı. Ancak daha uzaklardan, hatta başka illerden gelen marka tutkunları’ şaşırttı. Polo’dan 236 milyon liralık alışveriş yapan Bilge Aybar, indirim için Ayvalık’tan geldiğini söyledi Teşvikiyeli Leyla Bayülken ise Vakko’dan aldığı 15 parça ürüne 1.5 milyar lira ödedi. Bayülken, "Normalde bu kadar ürüne, 1.5 milyarın iki katına yakın para öderdim. Kampanyadan memnunum" dedi. 
     
Piyasaya hareket getirdi’      Şişli Belediye Başkanı Mustafa Sarıgül de işadamlarıyla birlikte kampanyaya katılan esnafı ziyaret etti. Vakko’nun sahibi Vitali Hakko, "Bu indirimler piyasaya hareket getirdi. Bu kadar rağbet olacağını tahmin etmiyorduk. ilgiden çok memnunuz" diye konuştu. Mudo’nun sahibi Mustafa Taviloğlu da, "İnsanların kuyruklara girdiğini gördük, bu çok sevindirici" diye konuş-tu. Park Bravo’nun sahibi Kamil Özçoban da "Bundan sonra da böyle kampanyalar sürmeli, ekonomi yeni-den düze çıkarılmalı" şeklinde konuştu. 
     



 YAŞAM 

















</TEXT>
</DOC>
