<DOC>
<DOCNO> 87447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/guncel/gun08.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Estetik kişiliği değiştirir mi .. 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     Türkan Şoray, asla estetik yaptırmayacağını çünkü estetiğin görünüşle birlikte kişiliği de değiştirdiğini söyledi. Bu sözler "estetik kişiliği değiştirir mi " sorusunu gündeme getirdi. 
     
     Dr.Ömer Alp Plastik Cerrah 
Estetik sorunları çözmez      Öncesine bakmak lazım. Burnunu yüzünü ya da başka bir organına estetik yaptırmak amacıyla hekime giden kişinin ruhsal durumunda bu istemi gerektiren bir kişilik sorunu yoksa kişisel değişim olumlu yönde olacaktır. Bir kadının ya da bir erkeğin estetik isteminin ardında eğer evliliğini kurtarmak amacı yatıyorsa, o kişinin ruh halini değiştiremez. Toplum içindeki başarısızlığını burnuna, gözüne yormuşsa estetiğinde başarılı olmak mümkün değildir. Kişi kendine güvenliyse estetik onun duygusal durumunu güçlendirir, ona güç verir. 
     
     Dr. Nihat Kaya Psikiyatr 
Takıntılıysa problem olur      Bazen estetik isteği kişilikteki değişim arzusunu yansıtabilir. İnsanlar bazen son derece normal ve yaşına uygun fiziksel görünümünü yanlış algılayabiliyorlar. Örneğin kulağını ya da ağzını yüzüne göre daha büyük görebiliyor. Bunu bir çeşit takıntı haline getirebiliyor. Bu takıntı en son estetikle düzeltme kararına kadar varıyor. Yapısıda takıntıya ve kendini dinlemeye yatkınsa herhangi bir organına takabiliyor. Erkekler cinsel organına, kadınlar ise yüzüne ve göğüslerine. Her estetik olayı normal bir istek değildir. 
     
     Prof. Dr. Erol Kışlaoğlu Plastik Cerrah 
İyi yapılırsa değiştirmez      Türkan Şoray’ın olabileceği estetik gençleştirme ameliyatı olabilir. Klinik, mekanik ve lazerle yapılırsa bu üç işlem mükemmel sonuç verir. Önemli olan şeylerden biri kişinin karekterini değiştirmemektir. Elimize kişinin 20 sene önceki resmini alıyoruz ve ona uygun bir gençlik sağlamaya çalışıyoruz. Eğer bu şekilde olursa Türkan Hanım’ın endişelenmesine gerek yok. Çünkü onun yüzü başka hale getirilmeyecek. 20 yıl önceki haline döndürülecektir. Bunun için bu konuda yeterli tecrübeli bir plastik cerrahiye gitmesi gerekir. 
     
     Prof. Dr. Sedat Özkan Psikiyatr 
Kendine güven önemli      Sanatçıların ne dediği değil, bilimin ne dediği önemli. Bu konuda ülkemizde zaman zaman yanlış anlamalar var. Tek başına bir estetik cerrahi insana mutluluk getirmez. İnsan depresyondaysa, düzenli bir işi yoksa ve bunlardan kurtulmak için estetik cerrahiye başvurursa yanlış yapıyordur. Önce kendi kendisiyle barışık hale gelecek, isterse sonra başvursun. Ameliyat yaptırmak isteyen kişi önce psikolojik boyutta değerlendirilmelidir. Kendine güveni tam olan insanlarda estetik bir değişime neden olmaz. 
     



 GÜNCEL 




















</TEXT>
</DOC>
