<DOC>
<DOCNO> 66690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/ekonomi/eko06.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Para geldiği gibi gitti 
</HEADLINE>
<TEXT>

     EKONOMİ SERVİSİ 

     Uluslararası Para Fonu’nun IMF , 16 milyar dolarlık ek finansman öngören yeni stand - by kapsamındaki kredisinin ilk dilimi olan, yaklaşık 9.3 milyar dolarlık bölümü hesaplara girdi. Ancak bu paranın yaklaşık 6.2 milyar doları, IMF’ye borç geri ödemesinde kullanılacak. Böylece Hazine’nin kullanımına hazır hale gelen kredinin üçte ikisinin kasaya girmesi ile çıkması bir oldu. 
     IMF’den sağlanan yeni kaynağın 2 yıl 3 ay geri ödemesiz olmak üzere, dört yılda geri ödenecek. Yeni kaynağın faiz oranı, haftalık olarak değişen stand - by faiz oranı olan yüzde 2.67’nin üzerine, 200 baz puan daha eklenmesi suretiyle hesaplanıyor. 
     
     1.3 milyar dolara taksit 
     Dünya Bankası’nın, mart ayı başına ertelenen 1.3 milyar dolarlık kredisinin iki veya üç takside bölünmesi gündemde. Daha önce kamu harcama sistemi, personel reformu, sağlık, adalet gibi birçok alanda köklü reformlar öngören düzenlemelerin tamamlanmadığı gerekçesiyle, 5 Şubat’ta serbest bırakılması gereken 1.3 milyar dolarlık krediyi mart başında yapılacak yönetim toplantısına erteleyen Dünya Bankası’nın, yine gecikmeler olması durumunda bu krediyi iki veya üç taksitte vereceği belirtildi. 
     



 EKONOMİ 


















</TEXT>
</DOC>
