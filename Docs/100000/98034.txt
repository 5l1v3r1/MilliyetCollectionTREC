<DOC>
<DOCNO> 98034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sontur36.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Kocabatmaz "Sellerin maddi faturası, 14 trilyon lira" 
</HEADLINE>
<TEXT>

     Devlet Bakanı Mehmet Kocabatmaz, meydana gelen sel felaketlerinin maddi faturasının, ilk belirlemelere göre 14 trilyon lira olduğunu söyledi. 
     Kocabatmaz, "Devlet olarak her türlü imkanı seferber ediyoruz. Trabzon, Ordu ve Giresun'a diğer illerden 58 araç kaydırdık. Karadeniz'de meydana gelen sel felaketinde kurtarma ve arama çalışmalarıyla, yaraları sarmak için her türlü tedbiri alıyoruz. Bunlar doğal afet, önüne geçmemizin imkanı yok" dedi. 
     Erken genel seçimlerin "oldu-bittiye getirilmek istendiğini" savunan Kocabatmaz, "Bunun Türkiye'ye kazandıracak hiçbir yanı olmadığı gibi, Türkiye için zararlı bir sonuç çıkaracaktır. Biz seçimi istemiyoruz. Başbakanımız da seçimin 2004 yılında yapılması konusunda çok ısrarlı. Başbakanımızın rahatsızlığını fırsat bilip oy peşinde koşmak isteyenler, seçim yapmak istiyor" diye konuştu. 
     





</TEXT>
</DOC>
