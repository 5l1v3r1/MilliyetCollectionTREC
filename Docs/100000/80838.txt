<DOC>
<DOCNO> 80838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/yasam/yas04.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayyüzlü meleğim papatyam, Sılam’ 
</HEADLINE>
<TEXT>

Susurluk’ta öldürülen Avşar Sıla’nın annesinin ve arkadaşlarının yüreklerinin kapısı hep açık... Güzel, sarı saçlı, güleç yüzlü melekleri gelebilsin diye... 
     AYŞEGÜL AYDOĞAN İstanbul 

     "... O baygın gözlerini, uzun kirpiklerini, aralık dişlerini, ipek saçlarını sevmeyi, AVŞAR diye seslenmeyi özledim... Sana sarılmayı, seni öpmeyi, dokunmayı, sıcaklığını hissetmeyi özledim. Hayat arkadaşımı, kızımı, evladımı, yavrumu, canımı, Sıla’mı özledim..." ANNEN 
     Susurluk’ta geçen nisanda vahşi bir cinayete kurban giden 11 yaşındaki Avşar Sıla’nın annesi Nihal Çaldıran’ın hazırladığı defter, akrabaları, arkadaşları ve sevenlerinin duygu yüklü mektuplarıyla dolu. Kimi, vermeyi planladığı hediyeden söz ediyor, kimi karda oynamayı çok seven Avşar’ın doğum günü 20 Aralık’ta yağan kardan. Kimi, son bakışını unutamadığını dizelere döküyor. 
     
     Bak kar yağdı Avşar..’ 
     Defterdeki ilk sayfalarda anne Çaldıran’ın mektupları yer alıyor. "Ayyüzlü meleğim, papatyam, kır çiçeğim, prensesim, Sılam, her şeyim" dizeleriyle başlayan ilk mektupta anne Çaldıran, kızına şöyle sesleniyor 
     "... Herhalde bir gün ayrılacağımızı hissetmişiz ki, bu yüzden 10 yıl boyunca seninle ayrı yatamamışım. Gündüzü de, geceyi de seninle yaşamak istemişim. Yokluğuna katlanmak öyle zor ki... O kadar özeldin ki, dünyaya merhaba derken de, elveda derken de izler bıraktın. Sensiz hiç bir şey olmuyor. Senin gibi bir evlada annelik yapmayı bana nasip ettiği için, Allah’a şükürler olsun..." 
     Ardından arkadaşları alıyor kalemi ellerine ve yüreklerini, ona sevgilerini k ğıda döküyor.. Önce arkadaşı Elçin, şunları yazıyor Avşar’a 
     "Canım arkadaşım. Ölümüne h l inanamıyorum. Son görüşümde öyle garip güldün ki aklımdan çıkmıyor. Sanki birşeylerin farkındaydın Son gün bir hediye verecektim ama... Veremedim. O duygusuz adam yok olsun... Sen gidince yerine kimseyi oturtmadık. Bir tanem, seni sensiz yaşamak çok zor. Hani söz vermiştin ya ilk kar yağdığında deli gibi poşetlerle kayacağız diye, söz canım... Seni tahmin edemeyeceğin kadar çok özledim. Seni seviyorum..." 
     
     Bizi sen karşılayacaksın..’ 
     Evrim ise duygularını şöyle yansıtıyor 
     "Seni öyle özledim ki. Keşke bir gün görebilsem seni, belki bir saat de yeter. Ama mümkün değil, biliyorum. Yeter ki seni göreyim o güzel sarı saçlarına dokunayım. Sen hep doğum gününde kar yağsın isterdin. Geçen doğum gününde kar yağdı ama sen yoktun. O gün çok sevdiğin maytaplardan yaktık. Biliyor musun kaybolduğun gün sınıfın kapısı hep açık kaldı. Güzel sarı saçlı, uzun boylu melek gelsin diye. Ama gelmedin..." 
     Ardından Dila, artık çok uzaklardaki arkadaşına sesleniyor "Seni ne kadar çok sevdiğimi, özlediğimi bilemezsin. Sensiz hayatın bir anlamı yok. Senden çok büyük bir dileğim var. Sana yaptığım kötü davranışlar varsa affet. Hatıra defterime sen de aynı şeyleri yazmıştın. Ben seni çoktan affettim. Sana ölüm yakışmıyor. Senin melek olduğun sözüyle avunuyoruz. Hepimiz senin yanına geleceğiz, sen bizi karşılayacaksın. Sen hep kalbimizdesin." 
     
     O’ gideli tam bir yıl oldu 
     5 Eylül İlköğretim Okulu 4. sınıf öğrencisi Avşar Sıla Çaldıran, 6 Nisan 2001’de Susurluk’ta Recep İpek’in evinin bodrumunda ölü olarak bulunmuştu. İpek tarafından iple boğularak öldürülen Avşar Çaldıran cinayetinin ardından Susurluk’ta günler süren olaylar çıkmıştı. Susurluklular İpek’in evini basmışlar, yine İpek’in çalıştığı işyerini de ateşe vermişlerdi. Olaylar sonunda pek çok kişi polis tarafından gözaltına alınmıştı. Sanık İpek’in yargılanması h l devam ediyor. 
     
     Annenin ağlatan şiiri... 
     Anne Nihal Çaldıran, kızına yazdığı Seni çok özledim’ şiirinde de, özlemini şöyle ifade ediyor 
     Tatlı çocuk gülüşlerini duymayı özledim evde, 
     Dört kişilik kahvaltıları, akşam yemeklerini özledim. 
     Patates kızartırken, camda gelmeni beklemeyi, sana el sallamayı özledim. 
     Pazar telaşlarını, pazar banyolarını özledim. 
     Saçlarını yıkamayı, o ıslak saçları kurutmayı, fön çekip mutluluk duymayı özledim. 
     Ütülerini, önlüğü, yakayı, defter, kitap kaplamayı, okula gitmeyi, evde okul kokusunu özledim. 
     Renk renk tokaları o ipek saçlara takmayı özledim. 
     Seninle kavgaları özledim. 
     Seni seyretmeyi, seninle gurur duymayı, seninle kıvanmayı, sana hayaller kurmayı özledim. 
     Dolabını düzeltmeyi, ayakkabılarını silmeyi, çoraplarını özledim. 
     Sana portakal soymayı, kestane patlatmayı, limonsuz yağsız salatalar yapmayı özledim. 
     Hafta sonu gezmelerini, sokaklarda yürümelerimizi, vitrinleri seyretmemizi özledim. 
     Patenle kayarken, bisiklete binerken, arkadaşlarınla oynarken balkondan seni seyretmeyi özledim. 
     Heykelde seni görmeyi özledim... 
     



 YAŞAM 














</TEXT>
</DOC>
