<DOC>
<DOCNO> 56666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sonspo15.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe maçının yorumu 
</HEADLINE>
<TEXT>

     Fenerbahçe Denizli maçında gene futbolun gereklerini yapmaktan uzaktı. 
     Fenerbahçe defansı birbirleri ile uyumsuz, nerede duracağını bilmeyen, devamlı kademe hatası yapan bir defans görüntüsü çizdi. Defansı toparlayan futbolcunun Mirkoviç olduğu Beşiktaş , Trabzon maçlarından sonra bu maçta da ortaya çıktı. 2 senedir hiç oynamayan Serkan çok sırıttı. Bunun kabahatinin yarısı kendini hazır tutmayan Serkan'ınsa diğer yarısı da bu oyuncuya bir gün ihtiyaç duyulacağını düşünmeyen teknik hayetindir. 
     Denizlispor maçı kazanmak için gelmiş ve bunun için mücadele eden bir takım görünümündeydi. Bu açık oyunda Fenerbahçe çok da gol pozisyonu yakaladı. Ama Fenerbahçeli futbolcular gol bölgesinde beceriksiz hareketleri ile bu pozisyonları değerlendiremediler. 
     Eğer savunmanı sağlam kuramaz ve hücumda da bu kadar gol kaçırırsan yenilmen çok normaldir. 
     Maçın ilginç notları arasında iki tane kırmızı kart vardı. Denizlispor kaptanı Tolunay'ın gördüğü kart sahalarda zor görülecek bir karttı. Hakem Tolunay'a kendi kalecisine yaptığı hareketlerden dolayı kart gösterdi. Fenerbahçe Denizlispor'un 10 kişi kalması ile tam avantaj yakalamıştı ki oyuna giren Lazetiç çok gereksiz bir hareketle kırmızı kart gördü. Lazetiç oyuna girdikten bir dakika sonra arkasındaki futbolcuya dirsek attığı için ihraç edildi. Hakemin bu kararı tartışılabilir. Ağır bulanlar olabilir ama Lazetiç'in yaptığı hareketin çok sorumsuz ve amatörce olduğu gerçeğini değiştirmez. Hakem hata yapmış olsa bile Lazetiç'in yaptığı hata onunkinden daha fazla. 
     Bu maç da gösterdi ki Fenerbahçe'nin acilen forvete ve savunmacıya ihtiyacı var. Sakatların fazla olduğu bir gerçek ama gene de insan aklına da sezon başında transfere ihtiyacım yok diyenler gelmiyor değil. 
     






</TEXT>
</DOC>
