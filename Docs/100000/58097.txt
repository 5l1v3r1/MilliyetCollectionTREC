<DOC>
<DOCNO> 58097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sondun08.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de sıkıyönetim ilan edildi 
</HEADLINE>
<TEXT>

     Arjantin'de Devlet Başkanı Fernando de la Rua başkanlığında toplanan kriz komitesi, ülkedeki yağma olaylarının önünün alınması için sıkıyönetim ilan edilmesini kararlaştırdı. 
     Hükümet yetkilileri, de la Rua başkanlığında toplanan Bakanlar Kurulu'nun, ülkeyi etkisi altına alan şiddet olayları ve yağmanın önünün alınması için sıkıyönetim ilan edilmesine karar verdiğini belirttiler. 
     Arjantin muhalefet partileri de, Devlet Başkanı de la Rua ve Ekonomi Bakanı Domingo Cavallo'nun acil ekonolik önlemler paketinin lağvedilmesi için parlamentoda özel oturum istedi. 
     Arjantin, dört yıl süren ekonomik durgunluk sonunda halkın bankalardan mevduatlarını çekmesi, derin devalüasyon ve borç yükünden kurtulmak için ekonomik önlemleri uygulamaya başlamıştı. 
     Bu arada, Buenos Aires polisi, başkentin güneyindeki Villa Fiorito bölgesinde bir süpermarketi başkalarıyla yağmalayan bir kişinin, Çinli mağaza sahibi tarafından bıçaklandığını açıkladı. 
     Bıçaklanan yağmacının durumunun ağır oloduğu belirtildi. 
     






</TEXT>
</DOC>
