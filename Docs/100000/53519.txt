<DOC>
<DOCNO> 53519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/spor/spo04.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
SAMBACI KRİZİ 
</HEADLINE>
<TEXT>

Başkan Özkan Sümer, taksitlerini ödeyemedikleri için Aurelio, Da Silva ve Jarro’nun ülkelerine dönme tehlikesi olduğunu açıkladı 
     TRABZONSPOR’DA, Brezilyalı futbolcuların bonservis bedellerinin ödenmemesiyle başlayan kriz büyüyor. Başkan Özkan Sümer, Aurelio, Da Silva ve Jarro’yu Olaria kulübünün geri çağırdığını, 300 bin dolarlık son taksiti zamanında ödeyemedikleri için gitme tehlikelerinin bulunduğunu açıkladı. Sümer, "Sözleşmede, taksitler zamanında ödenmezse, geriye çağrılmalarını içeren madde var" dedi. 
     SORUNU bugün çözmeyi planladıklarını belirten Sümer, "Olaria üç oyuncuyu geri istedi. Bunu kabul etmeyince, ekstra para talep etti. Yarın bugün Olarialı yöneticilerle son kez görüşeceğiz. Oyuncuları geri çağırmakta ısrar ederlerse, FIFA’lık oluruz. Burada futbolcuların tavrı da önemli. Onların burada moral bozukluğu içinde olup, verimleri düşerse yapacak fazla bir şey de kalmaz’’ diye konuştu. 
     
     Sözkesen zirvesi 
     TRABZONSPOR, Bursasporlu Murat Sözkesen için atağa geçerken, bu oyuncuya karşılık futbolcu takası önerdi. Yöneticiler Ahmet Kul, Mehmet Öksüzoğlu ve Ali Karahasan dün Bursaspor Başkanı Erdoğan Bilenser ile bir araya geldi. Bordo - Mavililer, Murat Sözkesen’e karşılık iki ya da üç futbolcu verebileceklerini bildirdiler. Başkan Bilenser görüşme sonrası, "Trabzon’un teklifi dikkate değer. Ancak bu oyuncuya Beşiktaş, Galatasaray ve Gaziantep de talip. Nakit para vereceğini bir tek Beşiktaş deklare etti. O da Nihat’ın Real Sociedad’a gitmesi halinde. Görüşmelerimiz sürüyor. Önceliği Beşiktaş’a veriyoruz" dedi. 
     



 SPOR 
























</TEXT>
</DOC>
