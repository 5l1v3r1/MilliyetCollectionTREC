<DOC>
<DOCNO> 62292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/guncel/gun05.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Büyükelçisi resmen alay etti 
</HEADLINE>
<TEXT>

Mekke’deki son Osmanlı kalesini yıkan Suudi Arabistan Büyükelçisi Bassam, basın toplantısında, "Zeugma'da neden baraj yapıldı. Sahi sizin Sinop Kalesi ne durumda " dedi. 
     ANKARA Milliyet 

     Suudi Arabistan'ın Ankara Büyükelçisi Muhammed El Bassam, dün düzenlediği basın toplantısında, "Türk kardeşlerimin Ecyad Kalesi’ne ilişkin duygularını takdirle karşılıyorum" sözleriyle konuşmasına başladı. Hükümetlerinin "uzun ve sağlam" bir etütten sonra kaleyi uygun bir yere taşıma kararı aldığını söyleyen El Bassam, "Suudi Arabistan hükümeti kaleyi koruma konusunda çok titiz davrandı. Aslına uygun şekilde yeniden inşa etmeyi kararlaştırdık" dedi. 
     Kalenin yıkılmasını "tarihi eserlerin taşınması" olarak tanımlayan El Bassam, "Ecyad Kalesi yaklaşık 200 yıllık. Çamur ve taştan yapılan kale, o dönemde hırsızlara ve çetelere karşı inşa edilmiş. Sadece 200 yıllık. Zeugma Vadisi’ndeki eserler çok daha tarihi eserlerdi. Türk hükümeti burada kendi halkının menfaatini düşünerek baraj inşaatını sürdürdü" iddiasında bulundu. 
     
     Kişisel merakım...’ 
     El Bassam, basın toplantısının sonunda alaycı bir üslupla "Kişisel merakımdan soruyorum, Sinop Kalesi ne durumda Bir de İznik'teki tarihi eserler ne durumda " diye sordu. 
     
Suudiler Ecyad’ ihalesini açtı...      Suudi Arabistan, Osmanlılar döneminden kalan tarihi Ecyad Kalesi’nin yerine yapılacak otel ve diğer tesisler için ihale açtı. Londra'da yayımlanan haftalık Middle East Economic Digest MEED dergisinin haberinde, Suudi Diyanet İşleri Bakanlığı'nın 530 milyon dolar yaklaşık 725 trilyon lira muhammen bedelli uluslararası ihaleyle ilgilenen firmalardan teklif almaya başladığı belirtildi. Basında daha önce, Ecyad Kalesi’nin yerine yapılacak projeyi, Usame bin Ladin'in ailesine ait Bin Ladin Holding'in üstlendiği haberleri yer almıştı. 
     



 GÜNCEL 




















</TEXT>
</DOC>
