<DOC>
<DOCNO> 65553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sondun06.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs'ta Karpaz'ın Rumlara verileceği iddia ediliyor 
</HEADLINE>
<TEXT>

     KKTC'nin en uç noktasında bulunan Karpaz'ın, olası bir çözümde Rum idaresine verileceği iddia edildi. 
     Rum Kesimi'nde üç ayda bir yayımlanan "Karpaz" isimli derginin haberinde, "Mümkün olduğunca çok Rum göçmenin geri dönebilmesi için arabulucuların harcadıkları çabalar ve 'coğrafik düzenlemeler' çerçevesinde Karpaz yarımadasının bir bölümünün Rum idaresine verileceği ve bu parçanın Kıbrıs Rum Eyaleti'ne ait olacağı" görüşü savunuldu. 
     Dergiye göre, BM, ABD ve İngiltere hükümetlerinin işbirliğiyle toprak konusuyla ilgili harita ve planlar hazırladı. Plana göre, Apostolos Andreas, Dipkarpaz, Yeni Erenköy, Sipahi, Adaçay Rum idaresine verilecek. Bölgenin merkezi hükümete bağlı olması, özel statü, üçüncü bölge ve otonomi gibi önceki öneriler terk ediliyor. 
     






</TEXT>
</DOC>
