<DOC>
<DOCNO> 59688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/spor/spo01.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’a iki yıldız 
</HEADLINE>
<TEXT>

Beşiktaş, Teknik Direktör Daum’un istediği Jacek Bak ve Victor Onopko ile anlaşmaya vardı. Nihat’ın İspanya’ya gitmesinden sonra iki futbolcuyla da sözleşme yapılacak 
     ORHAN YILDIRIM 

     Sıkıntı bitiyor 
     LİGİN son haftalarında takıma takviye yapılması konusunda sürekli yönetime baskı yapan Teknik Direktör Daum sonunda muradına erdi. Beşiktaş, Alman hocanın raporu doğrultusunda Ukraynalı Victor Onopko ve Polonyalı Jacek Bak ile temasa geçti. Siyah - Beyazlı yöneticiler iki futbolcu ile yaptıkları görüşmeler sonrasında prensipte anlaşmaya vardılar. 
     
     Onopko 87 kez milli 
     İSPANYA Ligi’nde geçtiğimiz sezon küme düşen Real Oviedo takımında forma giyen Onopko 87 kez milli oldu. Orta sahada görev yapan 32 yaşındaki Onopko 87 kez milli formayı giydi. Daha önce de Beşiktaş’ın gündemine gelen stoper Bak ise Fransa’nın Lyon takımından Lens’e kiralanmıştı. Yönetim, Nihat’ın Real Sociedad’a transferinden sonra iki oyuncuyla sözleşme yapacak. 
     
Baya tehlikesi      BİLAL MEŞE 

     AFRİKA Kupası’nda mücadele eden Tunus Milli Takım’na seçilen Beşiktaş’ın orta saha oyuncularından Baya’nın ligde oynaması tehlikeye girdi. Tunus’un kupada finale kalması halinde üç hafta süreyle Siyah - Beyazlı ekipten ayrı kalacak olan Baya, "Ne yapacağıma şaşırdım. Kupa nedeniyle çok zor durumdayım. Hem Tunus’u, hem de Beşiktaş’ı yalnız bırakamam" diye konuştu. 
     İÇİNDE bulunduğu çıkmaz yüzünden büyük sıkıntı çektiğini kaydeden Baya, "İyi bir hava yakaladık. Taraftarlarla da barıştım. Ailem ve ben Beşiktaş’a çok alıştık. Hem Afrika Kupası, hem de Tunus Milli Takım’ı da önemli. Tunus’tan affımı istediğim anda vatan haini ilan edilirim" dedi. Tunuslu oyuncunun Daum ve yönetimle görüşüp çözüm arayışına girişeceği belirtildi. 
     
İlhan kararsızlığı      GAZİANTEPSPOR maçında attığı gol sonrası bayrak direğini tekmelediği için Disiplin Kurulu’na sevk edilen Beşiktaşlı İlhan Mansız hakkında iki toplantıda da karar çıkmadı. PFDK gözlemci ve temsilci raporlarına karşın golcü futbolcu hakkında işlem yapamadı, konuyu yeni yılın ilk toplantısına bıraktı. 
     
Arat boş durmuyor      BEŞİKTAŞ başkanlığına adaylığını koyacak olan Hasan Arat, kongre çalışmalarını tüm hızıyla sürdürüyor. Arat’ın, Türkiye Jokey Kulübü Başkanı Ömer Faruk Girgin’i de listesine katacağı ve kulübe gelir getirecek çeşitli projeler üzerinde durduğu öğrenildi. 
     
Gocay’dan suçlama      YÖNETİCİ Hasan Gocay, transfer konularının oldu - bittiye getirildiğini söyledi. Gocay, "Daum’un yönetimi eleştirmesini anlamıyorum. Zaten transferi birkaç yönetici ile birlikte kendisi yapıyor. Biz haberleri basından öğreniyoruz" dedi. 
     



 SPOR 


















</TEXT>
</DOC>
