<DOC>
<DOCNO> 78550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/guncel/gun03.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekerlekli sandalye çetesi 
</HEADLINE>
<TEXT>

     ANKARA Milliyet 

     Ankara polisi, ASKİ Genel Müdürlüğü’nden ihale alan şirketlerin sahiplerine tekerlekli sandalye fotoğrafı ve tehdit notu gönderen 6 kişilik çetenin elamanlarını yakaladı. 
     ASKİ’nin açtığı küçük çaplı ihaleleri kazanan Turgay ve Türkay Sevindik kardeşler, işadamlarını tehdide başladı. Sevindikler ile Adem Bostanoğlu, Harun Bal, Murat Özkaya ve İsmail Demirtaş, ihaleleri kazanan işadamlarıyla daire başkanları ve şube müdürlerini tekerlekli sandalye fotoğrafıyla birlikte gönderdikleri, "Ya bunu tercih edersin ya da talimatları yerine getirirsin" notuyla tehdide başladı. 
     ASKİ Genel Müdürü Rasim Tıngır’ın adıyla da şirketlere tehdit mektubu gönderen çete, daire başkanları ile şube müdürlerinin eş ve çocuklarını takibe aldı. Bir ihale nedeniyle Mustafa Turgay’dan 50 bin dolar isteyen çete üyeleri, ASKİ çalışanlarını tehdit etti. Şik yetleri üzerine harekete geçen polis, 11 Nisan’da çete üyelerini yakaladı. "Çıkar amaçlı teşekkül oluşturmak, teşekkül adına faaliyette bulunmak, ihaleye fesat karıştırmak ve tehditle haksız menfaat temin etmek" suçlarından savcılığa sevk edilen sanıklardan, Bostanoğlu, Bal, Özkaya ve Turgay Sevindik tutuklandı. 
     



 GÜNCEL 


















</TEXT>
</DOC>
