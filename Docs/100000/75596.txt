<DOC>
<DOCNO> 75596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/spor/spo03.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
MONDRAGON ALARMI 
</HEADLINE>
<TEXT>

Galatasaray yönetimi, Kolombiyalı kaleciyi elinden kaçırmamak için harekete geçti 
     CİM - Bom, bonservisi Fransız Metz’de bulunan ve takımda kiralık oynayan Mondragon’un kaptırılmaması için yoğun çaba sarfetmeye başladı. Metz’in, kiralık anlaşması yaparken, bonservisi 4.5 milyon dolar olarak belirlemesi ve Kolombiyalı file bekçisini İspanyol Celta Vigo’ya satmak istemesi, Galatasaray yönetimini harekete geçirdi. Sarı - Kırmızılı yöneticiler, önce Mondragon’u kalması için ikna etmeye çalışacak, ardından Metz ile pazarlığa oturacak. 
     SARI - Kırmızılı yönetim, Celta Vigo’nun ciddi bir transfer tehdidi olarak gündemini koruması yüzünden, önümüzdeki günlerde düğmeye basacak. Kolombiyalı kaleci ile anlaşmayı uman yönetim, bunu sağlar sağlamaz Metz’in kapısını çalacak. Galatasaray, Metz’in 4.5 milyon dolarlık fiyatı indirmemesi halinde, bu fiyata Mondragon’un tapusunu almaya çalışacak. Yöneticilerin, önümüzdeki sezon kaleci sorunu yaşamamak için bu politikayı izleyecekleri öğrenildi. 
     
Canaydın’dan beş okul      GALATASARAY’IN yeni başkanı Özhan Canaydın ilk kez geldiği Diyarbakır’da büyük bir yardıma imza attı. Vali Cemil Serhatlı ile birlikte dün basın toplantısı düzenleyen Canaydın, Diyarbakır’daki beş köye, 17 derslikli beş okul yaptıracağını açıkladı. Canaydın, "Gördüğüm ilgi beni çok memnun etti. Aslında böyle şeyi açıklamayı sevmem, ama valilik çok ısrar ettiği için bunu duyurmayı uygun gördüm. Ailemin isimlerini taşıyan beş okul yaptıracağım. Yalnız bir şartım var. Okul formaları Sarı - Kırmızı olacak" dedi. 
     



 SPOR 



























</TEXT>
</DOC>
