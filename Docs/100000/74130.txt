<DOC>
<DOCNO> 74130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/spor/bnba.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
31 sayı 10 ribaund 9asist 
</HEADLINE>
<TEXT>
Hido fena patladı 
NBA’deki temsilcimiz Sacramento Kings’in, Denver Nuggets’i farklı yendiği maçta devleşti. Amerika’daki en iyi performansına ulaşan Hidayet eleştirmenlerden tam not aldı 
     Triple - double’ı kaçırdı 
     NBA Ligi’nde Sacramento Kings formasını giyen milli forvetimiz Hidayet Türkoğlu, takımının Denver Nuggets’ı 118 - 82 gibi farklı bir skorla yendiği maçta NBA kariyerinin en mükemmel oyununu sergiledi. Sacramento’nun açık farklı kazandığı maça Stojakovic’in sakatlığı nedeniyle ilk beşte başlayan Hidayet, 31 sayı, 10 asist ve 9 ribaundluk performansıyla triple - double yapma şansını kılpayı kaçırırken, tribünleri dolduran seyircileri adeta büyüledi. 
     
     Tam 44 dakika 
     NBA’DEKİ ikinci yılında performansı giderek yükselen Hidayet, 44 dakika ile en fazla oyunda kalan isim olurken, böylece kendisinden beklenen patlamayı da gerçekleştirdi. Hidayet’in performansı NBA’in internet sitesi, Sacramento Kings’in resmi sitesi sacbee.com’da ve ABD’de yayınlanan gazetelerde de büyük yankı uyandırırdı. Hidayet’in yanısıra Chris Webber de 20 sayı ile oynadı. Sacramento bu galibiyetle Batı Konferansı’nda liderliğini sürdürdü. 
     
Hidayet’in karnesi SÜRE 2S 3S SA R A TÇ TK B TS 44 9 10 3 5 4 5 9 10 - 4 - 31      
     
Diğer sonuçlar Atlanta - New York 118 - 89 Memphis - Minnesota 93 - 95 Dallas - San Antonio 102 - 105 Phoenix - Detroit 82 - 95 Utah - Washington 94 - 79 Golden State - LA Clippers 96 - 116      
     



 SPOR 




























</TEXT>
</DOC>
