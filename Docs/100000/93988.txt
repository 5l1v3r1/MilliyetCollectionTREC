<DOC>
<DOCNO> 93988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/dunya/dun01.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Diplomatlarımızın katili 45’lik Colt 
</HEADLINE>
<TEXT>

17 Kasım soruşturmasında yeni kanıt 
     YORGO KIRBAKİ Atina 

     Yunanistan’da 17 Kasım terör örgütünün 1975 yılından bu yana Türk diplomatları Çetin Görgü ve Haluk Sipahioğlu dahil çok sayıdaki cinayetinde kullandığı 45 kalibrelik Colt marka tabancanın bulunduğu iddia edildi. 
     Yunan polisi, tabancanın bulunduğunu doğrulamamakla birlikte, 17 Kasım’ın sembollerinden sayılan tabancanın, örgütün Atina’nın Kato Patisia semtindeki hücre evinde yapılan baskında bulunduğu ve balistik incelemesinin yapıldığı ileri sürüldü. Söz konusu iddia Yunanistan’ın en yüksek tirajlı gazetesi Ta Nea’nın da manşetinde yer aldı. Örgütün 45 mm’lik tabancası toplam 10 saldırıda kullanılmıştı. 
     
     Simitis Kararlıyız 
     Partisi PASOK’un teşkilatlanma konusunun ele alındığı konferansta konuşan Başbakan Kostas Simitis, terörizmi ortadan kaldırmanın Atina’nın önceliği olduğunu bildirirken, yürütülen savaşta önemli gelişmeler kaydedildiğini vurguladı. Terörizmi ortadan kaldırmanın hükümetin önceliği olduğunu ifade eden Simitis, sürdürülen operasyonlarla ilgili olarak şunları söyledi "Sorumlu ve etkin bir biçimde ilerliyoruz. Bu çalışma, kanıtlar, tutuklamalar, hüküm giymeler ve sonunda bu olayın ortadan kalkması şeklinde bir sonuç vermelidir." 
     



 DÜNYA 












</TEXT>
</DOC>
