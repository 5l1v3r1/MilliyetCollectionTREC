<DOC>
<DOCNO> 98115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yazar/zbirand.html </URL>
<DATE> 2002/07/26/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Ülkeye ihanet ediyorsunuz... 
</HEADLINE>
<TEXT>

     Sayın yöneticiler, sayın politikacılar 
     Bu yazıyı çocuklarım, torunlarım ve onları çocukları adına yazıyorum. Tepkilerini sizlere yansıtmak istiyorum. 
     Lafları ağzınızda dolaştırmanızdan belliydi. Kahramanlar gibi, Avrupa denince arslanlar gibi ortaya atlıyor ve toz kondurmuyordunuz. 
     Ancak şimdi oyun ortaya çıkıt. 
     Mesut Yılmaz'ın AB bayrağını kapmasına sinirlendiniz ve onun önünü kapatabilmek için, oy telaşı ile Avrupa projesine büyük bir darbe vurmak üzeresiniz. Eğer, önümüzdeki pazartesi günü, Meclis toplantısında seçim tarihinden sonra işi bırakıp giderseniz, eğer Avrupa Birliği uyum yasalarını çıkartmazsanız, ellerimiz iki yakanızda kalacaktır. Bu ülkenin gençleri bunu size fena ödetecektir. 
     
     İşte baş sorumlular 
     Türkiye'nin geleceğini ipotek altına alıyorsunuz. Genç insanlarımızın ufkunu karartıyorsunuz. Vizyonlarını öldürüyorsunuz. Türkiye'ye olan ümitlerini kırıyorsunuz. Ülkeninönünü kapatıyorsunuz. 
     Bu duruma gelinmesinde, ANAP ve SAADET hariç hemen her partinin etkisi var. Kimi az, kimi daha çok katkıda bulundu ve sonunda "bu işi seçimler sonrasına bırakalım" görüşünde buluştular. 
     AB'ye karşı olanların içinde en açık ve mertçe ortaya çıkan MHP oldu. İlk başlarda "acaba idare edebilir miyim " diye çırpındı, ancak ardından sanki bir yerlerden işaret almış veya sağlam bir destek bulmuş olacak ki, "Ben AB karşıtıyım" dedi. Bu nedenle MHP'yi kimse suçlayamaz. 
     Asıl suçlanması gerekenlerin başında Çiller, ardından da Ecevit geliyor. Zira bu iki lider, dış görünüşte AB'yi destekliyorlar, ancak gerçekte Mesut Yılmaz'ın AB bayrağını kapıp seçim meydanlarına koşmasını durdurabilmek için uyum yasalarını yokuşa sürüyorlar. 
     Sözlerinde samimi olmadıkları açıkça ortaya çıktı. 
     İleride pişman olacaklar, ancak iş işten geçmiş, Kopenhag doruğu kaçırılmış olacak. Genç kuşaklar hiçbirinizi de affetmeyecek. 
     
     Bu durun ANAP'ın işine gelir 
     Mesut Yılmaz'ın kimi politikalarını beğenmeyebilirsiniz, ancak Türkiye'yi Avrupa'ya taşıma konusundaki ısrarcı yaklaşımı kayda değerdir. 
     Bir şekilde önümüzdeki seçimler, AB konusunda bir referandum gibi geçecek, eğer diğer partiler AB uyum yasalarındaki ısrarlarını değiştirmedikleri, Mesut Yılmaz'ı durdurabileceklerini sanıyorlarsa çok yanılıyorlar. Tam aksine, ANAP seçim meydanlarına çıkıp "Ben Türkiye'yi AB'ye taşımak istiyorum. Diğerleri engelliyor" dediği anda kazanacaktır. 
     Diğer liderler acaba bu durumun farkındalar mı 
     Artık ne isterlerse yapsınlar. Zira genç kuşaklar onları hiçbir zaman affetmeyeceklerdir. 
     
     







Türkiye nereye 


Ermenistan’ın dahi gerisine düşülünce... 


Güreş Irak’a gireriz 


Uygarlık yarışında Türkiye’ye nal toplatanlar 


Joker Derviş 


YTP’nin neresi yeni 


Borsa ne zaman yükselecek 


Hiç mi umut yok .. 


Çok şükür sürprizlerle doluyuz 


Mağduriyet yolu kapandı 


Abdülkadir Kemali, Metin Toker, Orhan Kemal... 


AB paketi, Yılmaz, seçim 


Halk Ekmek, İSO 500’e nasıl girdi 


Megafon şovenizmi 2 


Hangi partiden olursa olsun Derviş başbakan olsun’ 


</TEXT>
</DOC>
