<DOC>
<DOCNO> 97673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yazar/pulur.html </URL>
<DATE> 2002/07/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Kim bu şair " 
</HEADLINE>
<TEXT>

     GEÇEN haftanın, bize en çok sorulan sorusu "Kim bu şair " oldu. 
     Adını vermeden bir şairden söz etmiştik hastalanıyor, yurtdışında ameliyat olması gerekiyor, para yok, tanıyanlar kampanya açıyorlar, para topluyorlar, dışarıya gönderiyorlar, ameliyat oluyor, dönüyor, ilk işi, kendisi için para toplayanları, "Paramı yediler " diye ihbar etmek... 
     İşte sorulan buydu 
     "Kim bu şair " 
     Her şeye rağmen, şiirlerinin yüzü suyu hürmetine, adını açıklamak istememiştik. 
     Allah Fikret Otyam’dan razı olsun "Aydınlık" dergisinin son sayısında açıkladı da, biz rahat ettik. 21.07.2002 sayı 783 
     O şair Ece Ayhan’dı. 
     
     FİKRET Otyam olayı şöyle anlatıyor 
     "Can Yücel ayarlamış İsviçre’yi. Gazi Yaşargil, Can’ın liseden arkadaşı, Ece bir haftadır Yaşargil’in korumasında. İlk belirtiler, beyinde tümör. Yatırılan hastane için çok para gerek. 
     Onat Kutlar İstanbul’dan telefon etti, para için kampanya başlatmışlar, bir tablo da benden istediler ve Başbakan Ecevit’le konuşmamı. 
     Başbakan Ecevit’e Ece’nin durumunu anlattım, ilgiyle dinledi, bir şeyler yapacağını bildirdi, ben de Onat’a. İlk üç gün sonra Ecevit, ilk ağızda gereken parayı sağladıklarını, gelip almamı istedi. Hastanenin ilk masraflarını Gazi Yaşargil ödemişti. Doktora telefon edip banka hesap numarasını istedim, örtülü ödenekten sağlanan para doğrudan Merkez Bankası aracılığıyla Yaşargil’in hesabına ivedi olarak salındı. Sanırım bu birkaç kez tekrar edildi. Ece, ardı ardına ameliyatlar geçiriyordu, şuradan buradan sağlanan paralar yine Merkez Bankası aracılığıyla Ece’ye gönderiliyordu. 
     
     UZUN bir süre sonra Başbakan Ecevit telefon etti, gittim, bana yedi sekiz sayfa bir mektup uzattı, Ece’den ve kardeşinden. Kendisi için toplanan paraların Onat Kutlar ve arkadaşları tarafından iç edildiğini’ bildiriyor, bunlara en yakın tanık Fikret Otyam’dır’ diyordu 
     Çok üzüldüğümü söyledim, tüm paraların Merkez Bankası işlemlerinde görüleceğini, bu mektubun beyin ameliyatı nedeniyle yazılmış olabileceğini de vurgulayarak... Başbakan Ecevit, bunun bir ihbar mektubu olduğunu öne sürerek, savcılığa bildirmek zorundayım’ dedi. 
     Ve neden sonra Ankara Cumhuriyet Savcılığı’ndan çağrıldım. Ne biliyorsam en ufak ayrıntısına kadar anlattım, bunun Onat’a yapılan iğrenç bir iftira olduğunu ısrarla vurgulayarak. Savcı, tüm soruşturmaları titizlikle yürüttüğünü, en son da beni dinlediğini, mektupta öne sürülenlerin hiçbirisinin doğru olmadığını açıkladı. Bunun hastalık nedeniyle kaleme alınmış olabileceğini de sözlerine ekledi. 
     Eğer Başbakan Ecevit’in yakın ilgisi ve devletin parasal yardımı olmasaydı, bu ağır hastane masraflarının altından tüm sanatçı dostları ve sevenleri nasıl kalkardı Kalkamazdı. 
     Bir aralık Ecevit’le soruşturma sonuçlarını konuştuk, savcılık Başbakanlık’a da bildirmişti ve bu sonuç Başbakan’ı rahatlatmıştı sanırım." 
     
     FİKRET Oytam, Ece Ayhan’ın son yolculuğunda Başbakan Ecevit’in çiçeğini görünce "Yıllar öncesine gidiverdim" diyor 
     "Ülkeye dönünce, Ece ile iki üç kez karşılaştık, ne o mektuptan söz etti, ne de ben... 
     Kendi gitti, dizeleri kaldı yadigar 
     Şiirine söz edilemez." 
     
     







AKP... 


Curcuna 


MHP istedikçe seçime kadar... 


Artık heyecan vermeyen konular 


Sanıklar .. Ayağa kalkın 


Askerlikle ilgili konular 


Hoş geldin YTP 


Krizle gelen fırsat. Ama .. 


Türk gençleri vize peşinde 


Zonguldak ve Ecevit’ 


"Kim bu şair " 


Pamukbank kaça satılır 


Megafon şovenizmi 


Sanayici ürettikçe sermayeden yedi 


</TEXT>
</DOC>
