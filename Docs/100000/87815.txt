<DOC>
<DOCNO> 87815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/yasam/yas02.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu Hollandalı ucuz ’ kurtuldu 
</HEADLINE>
<TEXT>

Tecavüz ettiği dört turistten ikisini öldüren Alanya sapığı’, dün tekrar gözaltına alınırken Hollandalı bir kadın muhabiri tokatladı 
     AHMET İSTEK-SADİ NERGİZDAL Alanya, Antalya DHA 

     Alanya’da 1995’te biri Rus, üçü Hollandalı dört turiste tecavüz edip ikisini öldüren ve şartla salıverme yasasından yararlanarak serbest kalan Hakan Karayavuz, kendisine Türkçe soru soran Hollandalı kadın muhabire tokat attı. 
     Tahliye kararının ardından Alanya’da dört gündür çekim yapan Hollanda Nos Televizyonu muhabiri Jessica Lutz, dün Alanya Başsavcısı Selami Hatipoğlu’nun talimatıyla tekrar gözaltına alınıp emniyete getirilen Karayavuz’a, polisler arasında otomobilden inerken mikrofon uzattı. Karayavuz ise, kendisine Türkçe soru soran Lutz’un üzerine yürüdü ve aniden bir tokat attı. Ne olduğunu anlayamayan polis Karayavuz’u karakola sokarken, yediği tokatla neye uğradığını şaşıran Hollandalı kadın muhabir emniyetten uzaklaştırdı. 
     
     Başsavcı Salınması yanlış 
     Bu arada, Alanya Başsavcısı Hatipoğlu, hakkında üç yılı hücre’ olmak üzere iki ayrı ömür boyu hapis cezası bulunan Karayavuz’un tahliyesiyle ilgili en yakın mahkeme olan İskenderun Ağır Ceza’ya itiraz dilekçesi yazdı. "Karayavuz’un salıverilmesinde yanlışlık yapıldığını düşünüyoruz" diyen ve Antakya Ağır Ceza Mahkemesi’nin Suçların birleştirilmesi’ni dikkate alıp toplam ceza üzerinden işlem yaptığına dikkat çeken Hatipoğlu, 4 sayfalık dilekçesinde özetle şu görüşlere yer verdi 
     "Hükümlünün toplam 76 yıl 69 ay 25 günlük ağır hapis cezası içinde 32 yıl 36 ay 35 yıl müddetle ağır hapis cezasının zorla ırza geçme eylemine ilişkin olduğu anlaşılmaktadır. Nitekim, suç ortakları Yusuf Çağlayan ve Gazi Köleoğlu ile ilgili Isparta Ağır Ceza Mahkemesi’nden verilen kararda eylemler bu şekilde kabul edilip tahliye talepleri reddedilmiştir. Diğer suç ortağı Ali Güldalı’nın başvurusu da Burdur Ağır Ceza Mahkemesi’nce reddedilmiştir." 
     
     Bakan Türk bilgi aldı 
     Dilekçesini kuryeyle İskenderun’a gönderen Başsavcı Hatipoğlu, itirazın reddedilmesi halinde Adalet Bakanlığı’na başvuracağını da kaydetti. 
     Adalet Bakanı Hikmet Sami Türk’ün kendisinden konuyla ilgili bilgi aldığını belirten da Hatipoğlu, İskenderun Ağır Ceza Mahkemesi’nden, tecavüz suçlarının af kapsamı dışında tutulması yolunda bir karar çıkması halinde Karayavuz’un tekrar cezaevine konulacağını ve 7 yıl daha hapis yatacağını sözlerine ekledi. 
     



 YAŞAM 





















</TEXT>
</DOC>
