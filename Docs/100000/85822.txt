<DOC>
<DOCNO> 85822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/spor/spo07.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hücumcu sorunu var 
</HEADLINE>
<TEXT>

Serbest İrlanda eleme karşılaşmalarında 25 gol attı. Bu iyi. Ama bu gollerin sadece dördü ileri uç adamları tarafından kaydedildi. Bu iyi mi, bilinmez 
     Mehmet Demirkol 

     İrlanda, Hollanda gibi bir devi geride bırakarak ve büyük sürpriz yaparak playoff hakkını kazandı, sonra da İran’ı geçti. Teknik Direktör Mick McCarthy’nin takıma yeni bir kimlik kazandırdığı herkes tarafından kabul ediliyor. Gerçi, yine bildik 4-4-2’leriyle oynuyorlar, ama belki de ilk kez bu kadar rekabetçi bir takıma sahip oldular. 
     Onları en çok düşündüren Leeds’te Robbie Fowler’ın yedeği olan Robbie Keane’in formsuzluğu ve Niall Quinn’in sürekli sakatlıklarla uğraşıyor olması. Bu alanda Blackburn’de çok iyi bir sezon geçiren Daimen Duff’ın görev alması muhtemel. 
     Savunmaları da tecrübeli, az gol yiyen ve üstüne de bol bol atan Elemelerde Ian Harte 4 golle takımın Roy Keane’le birlikte en golcüsüydü oyunculardan kurulu. Ayrıca Shay Given da Premiership’in en iyi kalecileri arasında, belki de en iyisi. İrlanda’nın yükselen performansı ve iyi organizasyonuyla gruptan çıkması sürpriz olmaz. 
     
Yıldız adayı      Damien Duff 
     Robbie Keane ve Shay Given gibi uluslararası yıldızlara sahipler ve bu kupada bu isimlere birisi daha eklenecek gibi. Tugay’ın takım arkadaşı Duff, ilk çıkışını 1997’de 21 yaş altı Dünya Kupası’nda Malezya’da yapmıştı. İrlanda büyük bir sürpriz yaparak Dünya üçüncüsü olduğunda. O aslında bir sol açık, ama yokluktan santrfor oynuyor. 2001’de takımının Premiership’e yükselmesinde, bu yıl ligde kalmasında ve Lig Kupası’nı kazanmasında büyük rol oynadı. 23 yaşında ve bu yıl ligde 7 gol kaydetti. 
     

</TEXT>
</DOC>
