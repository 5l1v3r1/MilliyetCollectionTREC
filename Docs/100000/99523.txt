<DOC>
<DOCNO> 99523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/siyaset/siy02.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan, Jandarma Komutanı 
</HEADLINE>
<TEXT>

Askeri Ş ra’da orgeneralliğe yükselen İlker Başbuğ ve Fevzi Türkeri, geleceğin Genelkurmay Başkanı adayı... Bugün irticacı 20 personelin dosyası ele alınacak 
     ANKARA Milliyet 

     TSK’daki terfi ve atamaları görüşen Yüksek Askeri Ş ra YAŞ ikinci gün çalışmalarını Genelkurmay Başkanı Org. Hüseyin Kıvrıkoğlu başkanlığında sürdürdü. Ş ranın ilk bölümünden sonraki toplantılara katılmayan Başbakan Bülent Ecevit, yemeklere katılmakla yetindi. Dün tuğgeneral, tuğamiral, tümgeneral ve tümamirallerin durumlarının ele alındığı ş ra, albayların terfileriyle sona erecek. 
     YAŞ’ta aralarında irticai faaliyetlere karışan subay - astsubayların da bulunduğu yaklaşık 20 personelin dosyası da ele alınıyor. 
     Ş radan sızan bilgilere göre, TSK üst yönetimi şöyle şekillenecek 
     Genelkurmay Başkanı Org. Hilmi Özkök, Kara Kuvvetleri Komutanı Org. Edip Başer, Deniz Kuvvetleri Komutanı Oramiral Bülent Alpkaya, Hava Kuvvetleri Komutanı Org. Cumhur Asparuk, Jandarma Genel Komutanı Org. Çetin Doğan. 
     
     Geleceğin komutanları 
     Henüz kesinleşmeyen kararlarla ş rada bu yıl orgeneraliğe yükselen korgeneraller İlker Başbuğ ile Fevzi Türkeri, geleceğin Genelkurmay Başkanı adayları olarak gösteriliyor. Org. Özkök’ün 2006’da emekli olmasının ardından görevini Org. Büyükanıt’a bırakması planlanıyor. Büyükanıt ise yaş haddinden 2008’de emekli olmak durumunda kalacak. Bu çerçevede 2006’da Kara Kuvvetleri Komutanlığı’na getirilecek olan Başbuğ ya da Türkeri, 2008 - 2012 arasında Genelkurmay Başkanı olabilecek. 
     
     Sezer, yemek verecek 
     YAŞ üyeleri, dün Milli Savunma Bakanı Sabahattin Çakmakoğlu’nun öğle ve Ecevit’in verdiği akşam yemeklerine katıldı. 
     Bugün de Jandarma Genel Komutanı Orgeneral Aytaç Yalman’ın veda yemeğine katılacak olan YAŞ üyeleri, çalışmaların tamamlanmasının ardından Çankaya Köşkü’nde Cumhurbaşkanı Ahmet Necdet Sezer’in vereceği resepsiyona katılacak. YAŞ kararları Sezer’in onayının ardından yarın kamuoyuna duyurulacak. 



 SİYASET 




















</TEXT>
</DOC>
