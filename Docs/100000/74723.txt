<DOC>
<DOCNO> 74723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sonspo13.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor, ABD'li Eley ile yollarını ayırdı 
</HEADLINE>
<TEXT>

     Erkekler Birinci Basketbol Ligi'nde yer alan Ülkerspor, sezon başında Beşiktaş'tan transfer ettiği ABD'li Eley ile yollarını ayırdı. 
     Ülkerspor Kulübü'nden yapılan açıklamada, yeterli verim alamadıkları Eley'in sözleşmesinin feshedildiği bildirildi. 
     Turuncu-yeşilliler, serbest bıraktığı Eley'in yerine, bir süredir antrenmanlara katılan ABD'li Isaac Edward Austin ile sezon sonuna kadar sözleşme imzaladı. 
     NBA'de 1999-2000 sezonunda Washington Wizards ve 2000-2001 sezonunda Vancouver Grizzlies son olarak da 2001-2002'de Memphis Grizzlies takımlarında forma giyen Austin, 33 yaşında ve 2.08 metre boyunda. 
     Ülkerspor, Avrupa Ligi 2. turunda 4. maçında yarın kendi sahasında İspanya'nın TAU Ceramica Vitoria takımıyla karşı karşıya gelecek. 
     Ülkerspor ile TAU Ceramica Vitoria arasındaki maç, saat 18.30'da Ahmet Cömert Spor Salonu'nda yapılacak. 
     Turuncu-yeşillilerde sakat oyuncuların bulunmaması teknik heyeti sevindirirken, Austin'in yarınki maçta forma giymeyeceği bildirildi. 
     






</TEXT>
</DOC>
