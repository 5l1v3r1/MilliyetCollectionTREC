<DOC>
<DOCNO> 88587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/ekonomi/eko01.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ekonominin Atatürk’ü olabilir’ 
</HEADLINE>
<TEXT>

BusinessWeek dergisi, Devlet Bakanı Kemal Derviş’i Avrupa’nın on yıldızı’ndan birisi olarak gösterdi ve tarihe Türk ekonomisinin Atatürk’ü olarak geçebileceğini yazdı 
     EKONOMİ SERVİSİ 

     Devlet Bakanı Kemal Derviş, BusinessWeek dergisi tarafından altı değişik alanda yapılan Avrupa’nın Yıldızları’ araştırmasında Financiers’ finansçılar kategorisinde Avrupa’nın 10 yıldızı arasında yer aldı. 
     BusinessWeek, Derviş’in 2001 yılı Nisan ayından bu yana uyguladığı politikalar ve bağımsızlığı sayesinde ülke tarihinin en derin reformunu gerçekleştirdiğini ve politikaya girse de girmese de Türk ekonomisinin Atatürk’ü olarak tarihe geçebileceğini’ yazdı. Yazıda, "Derviş’in yıldızlara yakışan popülerlik reytingleri nedeniyle Türkiye’de onun siyasete gireceğine ilişkin söylentiler dolaşıyor. Ancak Derviş şimdiye kadar şecmenlerin bu konudaki merakını gidermedi. Kararı ne olursa olsun, tarihe Türk ekonomisinin Atatürkü olarak geçebilir" yorumuna yer verildi. 
     
     Para buldu 
     BusinessWeek, Derviş’i Avrupa’nın yıldızları arasında seçmesinin nedeni olarak bugüne kadar gerçekleştirdiği reformları gösterdi ve bunları şöyle sıraladı 
     "Derviş döneminde kamu bankaları Türk siyasetçilerinin elinden kurtarıldı. Merkez Bankasının bağımsızlığı sağlandı. Geçen yıl yüzde 8.5 oranında daralan ekonomide bu yıl yüzde 2 - 4 arasında bir büyüme bekleniyor." 
     
     Siyasi tabanı yok’ 
     BusinessWeek, ayrıca Derviş’in prestiji ve ABD ile Avrupa’daki finansman çevreleriyle üst düzey temasları neticesinde IMF’nin 16 milyar dolar tutarındaki yeni kredi vermesinin sağlandığını da belirtti. Yazıda ayrıca Garanti Menkul Değerler Direktörü David Edgerly’in "Derviş soruna, dar siyasi çıkarlardan çok Türkiye için doğru olan tutum ile yaklaştı"görüşüne yer verildi. 
     BusinessWeek, Bakan Derviş’in Şubat 2001’de Türkiye’nin modern tarihinin en kötü ekonomik krizini çözmek için hükümete yardımcı olmayı kabul ettiğini ve Dünya Bankası’ndaki görevini bırakarak Türkiye’ye geldiği bildirdi. O günlerde çok az kişinin Derviş’in başarılı olabileceğini düşündüğünü kaydeden dergi, Dünya Bankası’nın yumuşak tutumlu ekonomisti’ Derviş’in yıllarca Türkiye’nin dışında yaşadığını, bu yüzden de ülkede siyasi bir tabanının bulunmadığını kaydetti. 
     
AVRUPA’NIN DİĞER YILDIZLARI      Emilio Botin Santander Central Hispano Başkanı 
     67 yaşındaki Emilio Botin görevi devraldığı 1986 yılından sonra bankasını İspanya’da ve Latin Amerika’da 6’ncılıktan birinciliğe ulaştırdı. Banka şu anda küresel olarak ta 19’ncu konumda. Banka k rlılık açısından da Avrupa bankalarının arasında da en ön saflarda yer alıyor. 
     
     Wojciech Kostrzewa BRE Bank CEO 
     Polonya’da ne zaman bir finansal toplantı yapılsa masada bulunan Kostrzewa iyi bir uzlaşmacı. 42 yaşındaki Kostrzewa 1990’da Polski Bank Rozwoju’nun başına gelerek devlete ait bankaların özelleştirilmesini sağladı. Kostrzewa, daha sonra Polonya’nın ilk özel bankası PBR’a geri döndü. 
     
     Marc Breillout Fimat Group CEO 
     Breillout sayesinde Fimat Group alım - satım işlemlerinde sadece Chicago’nun değil dünyanın bir numaralı brokeri oldu. 1997 yılında Avrupa’nın dışında bilinmeyen Fimat, Breillout’un New York’a taşınmasıyla herkes tarafından bilinen bir kurum haline geldi. 
     
     John Duffield New Star Asset Mgmt. Kurucusu 
     İki yıllık bir mazisi olan Londra Merkezli New Star’ aktif yönetim şirketini kuran Duffield, firmayı İngiltere’nin en iyi firmaları arasına soktu. Duffield eşine de İsviçre’de Jüpiter Aktif Yönetim şirketini kurdu ve başarıları sayesinde Commerzbank şirketin yüzde 75’i için 260 milyon dolar para ödedi. 
     
     Christopher Evans Merlin Biosciences Başkanı 
     Bilim adamıyken iş adamı olan 43 yaşındaki Evans’ın Avrupa çapında 20 bioteknoloji firmasında hissesi var. Dünyanın en önemli bioteknoloji yatırımcılarından biri olarak gösteriliyor. 365 milyon dolarlık aktifi yöneten Evans Celltech’le birleşerek İngiltere’nin en büyük bioteknoloji firmasını kurdu. 
     
     Prenses Gloria von Thurn und Taxis 
     Alman Prenses Taxis, eşi Prens Johannes’in ölümünün ardından miras kalan 1.4 milyar dolarlık bir aktifi yönetmeye başladı. 42 yaşındaki Prenses, T T Bank’ı, avuç dolusu firmayı ve Avrupa’nın en büyük özel ormanını kontrol ediyor. Prenses ayrıca TTL internet firmasını da sahip. 
     
     Wolfgang van Betteray Metzelervan Betteray 
     Alman LTU havayolları firmasının iflasın eşiğine gelmesinin ardından yardım için çağırılan Betteray, iflas konusunda uzman bir avukat olarak Almanya’nın yasal sihirbazı’ olarak tanınıyor. Betteray son on yılda yönettiği 600’den çok dava ile ilk 10 yıldız listesine girmeye hak kazandı. 
     
     Corrado Passera CEO, IntesaBci Bank 
     İtalya’nın bir numaralı bankası IntesaBci’nin CEO’su Passera İtalya Posta Ofisi’ni yeniden ayağa kaldıran kişi. Passera’nın uyguladığı politikalarla, şirketin değeri bir yılda yüzde 40 arttı ve 6.9 milyar dolara ulaştı. Passera, ayrıca gerçekleştirmiş olduğu büyük ölçekli şirket birleşmeleriyle de tanınıyor. 
     
     Amelia Fawcett İdari İşler Şefi, Morgan Stanley Avrupa 
     Amelia Fawcett, Morgan Stanley’i euro sistemine hazırlayan kişi. Fawcett ayrıca, şirkette bir CEO gibi çalışıyor ve Morgan Stanley’nin geleceğe yönelik kararlarını belirliyor, kredileri yönlendiriyor. 
     



 EKONOMİ 






















</TEXT>
</DOC>
