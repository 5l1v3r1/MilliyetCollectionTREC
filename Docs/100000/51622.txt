<DOC>
<DOCNO> 51622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sontur01.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sözde Kürdistan Ulusal Kongresi Belçika'da yapılacak 
</HEADLINE>
<TEXT>

     Terör örgütü PKK'nın yan kuruluşlarından sözde Kürdistan Ulusal Kongresi'nin, Belçika'da yapılacağı öğrenildi. 
     15-17 Kasım tarihleri arasında Belçika'nın başkenti Brüksel'de 
     gerçekleştirilecek toplantıda, ''sözde sürgünde Kürt Hükümeti'nin kurulması, Avrupa ülkeleri ile olan ilişkiler, başkanlık seçimi, Türkiye'de yürütülecek faaliyetler'' gibi konuların gündeme getirileceği bildirildi. Türkiye'nin de söz konusu toplantının engellenmesi amacıyla Belçika nezdinde harekete geçtiği kaydedildi. Bu arada, terör örgütünün sözde ''Başkanlık Konseyi'' üyesi 9 terörist hakkındaki bilgilerin, bu teröristlerin ''Avrupa ülkelerine girişlerinin önlenmesi ve sığınma taleplerine olumlu cevap verilmesinin önüne geçilmesi amacıyla'', tüm Avrupa ülkelerine bildirildiği ifade edildi. Hazırlanan dosyada, teröristler Osman Öcalan, Cemil Bayık, Rıza Altun, Nizamettin Taş, Murat Karayılan, Duran Kalkan, Mustafa Karasu, Gülizar Turan ve Nuriye Kespir'in biyografik bilgileri ile işledikleri suçlar, talimatını verdikleri ve elebaşılığını üstlendikleri eylemlere ait bilgilerin yer aldığı belirtildi. 
     






</TEXT>
</DOC>
