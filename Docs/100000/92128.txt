<DOC>
<DOCNO> 92128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/spor/spo04.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba’dan övgü 
</HEADLINE>
<TEXT>

     TRABZONSPOR Teknik Direktörü Samet Aybaba, Gerede kampının ilk bir haftalık bölümünü değerlendirdi. Oyuncularının büyük bir kısmının şimdiden hazır olduğunu dile getiren Aybaba, "Takımı iyi buldum. Umduğumdan daha çabuk sürede hazır olacağız. Bazı oyuncularımda kilo problemi var. Ancak fiziki açıdan bir hafta sonra daha güçlenmiş olacağız" diye konuştu. 
     BORDO - Mavili takım, yeni sezon hazırlıklarını sürdürüyor. İlk beş günlük dilimi, her gün çift antrenmanla sürdüren Bordo - Mavili takım, dün sabah ormanda, 2 kilometrelik yürüyüşün ardından kros çalışması yaptı. Akşam da taktik ağırlıklı bir antrenmanla hazırlıklarına devam eden Trabzonspor’da, futbolcuların çok hırslı olduğu gözlendi. 
     
     Mehmet Trabzon’da 
     TRABZONSPOR, uzun süredir peşinde koştuğu ve geçtiğimiz yıl Samsunspor’da forma giyen golcü futbolcu Mehmet Yılmaz ile anlaştı. Mehmet kulübüne 1 yıllık kiralama bedeli olarak 250 bin dolar ödeneceği bildirildi. Perşembe günü sözleşmeyi imzalayacağı açıklanan Mehmet’in de yüzde 40’ı garanti para, yüzde 30’u maç başı ve yüzde 30’u da aylık olmak üzere 500 milyar lira alacağı öğrenildi. 
     
     AURELİO Hami nerede 
     TRABZONSPOR’UN Brezilyalı futbolcusu Aurelio, Gerede kampına gelince, yenilenen kadro karşısında, şaşkına döndü. Tecrübeli futbolcunun ilk sorusu "Hami nerede " oldu. Markov, Kürşat, Güngör, Osman, Cem ve Zafer gibi futbolcuların gönderilmesine de şaşıran Sambacı, "Takımda büyük bir değişim olmuş. Yeni arkadaşlarımız da gerçekten çok kaliteli" dedi. 
     



 SPOR 

































</TEXT>
</DOC>
