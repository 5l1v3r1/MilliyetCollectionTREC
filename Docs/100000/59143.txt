<DOC>
<DOCNO> 59143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sonspo17.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Ersun Yanal'ı beklemeye aldı... 
</HEADLINE>
<TEXT>

     Fenerbahçe Kulübü Asbaşkanı Hamdi Akın, Ankaragücü Kulübü ile teknik direktör Ersun Yanal'ın takımlarının başına getirilmesi konusunda yaptıkları görüşmeleri ertelediklerini açıkladı. 
     Hamdi Akın, Fenerbahçe Kulübü olarak amaçlarının Ankaragücü takımını sezon ortasında mağdur edip, teknik direktörsüz bırakmak olmadığını belirterek, ''Ankaragücü'nü, yeni bir teknik direktörle ligin ikinci yarısına başlatmanın bir bedeli olduğunun bilincindeyiz'' dedi. 
     Yanal'ın hırslı, iddialı, kaliteli, yenilikçi, çalışkan ve disiplinli kişiliğiyle Fenerbahçe'nin olanaklarının birleşmesi sonucunda, ortaya başarılı bir sentezin çıkacağını düşündüklerini belirterek, şöyle devam etti 
     ''Ankaragücü Kulübü yönetiminin de bunu anlayışla karşılayacağını tahmin etmişti. Ancak, ortaya konulan tazminat rakamları, günümüz şartlarında gerçekçi değildir. Bugüne kadarki antrenörlerin kulüp değiştirmelerinde uygulananın aksine, görüşmemiş ölçüdedir. 
     Bu sebeple Fenerbahçe Kulübü, bu tip kulüp değiştirmelerinde yeni bir usulün doğmasına öncülük etmeyecektir. 
     Şimdilik, Ersun Yanal'ın kulübümüze alınması görüşmelerini ertelemek zorunda kaldık.'' 
     






</TEXT>
</DOC>
