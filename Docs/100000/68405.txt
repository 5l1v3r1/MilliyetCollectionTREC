<DOC>
<DOCNO> 68405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/spor/spo02.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Stad değil darphane 
</HEADLINE>
<TEXT>

50 bin kişilik kapasitesi ve konumu ile büyük firmaların iştahını kabartan Şükrü Saracoğlu Stadı’na sponsorluk teklifleri yağıyor. Yeni tribün inşaatı kongre sonrasında başlayacak 
     YUSUF KOBAL 

     Gözler açıldı 
     FENERBAHÇE Şükrü Saracoğlu Stadı’nın 50 bin kişilik kapasiteye ulaşması ile birlikte, büyük firmaların gözleri açıldı. Stadın yarattığı etkiyi gören ve getireceği rantı düşünen bazı şirketler, numaralı tribünün yeniden yapılmasına sponsor olmak için yönetime tekliflerini ilettiler. Caddeye ve denize bakan numaralı bölümünün gelir getirecek bir komplekse çevirmeyi düşünen firmaların önerileri incelemeye alındı. 
     
     Her gün çalışacak 
     ASBAŞKAN Nihat Özbağı numaralı tribünün yenilenmesi için sezon sonundan önce davranabileceklerini belirterek, "Sponsor firmalar bu bölüme iş ve eğlence merkezi ile dükkanlar yapmak istiyor. Ayrıca 10 bin kişilik de tribün olacak. Böylece stat haftanın her günü yaşayacak ve önemli bir gelir yaratacak. Bu potansiyelden hem kulüp olarak biz gelir sağlayacağız, hem de sponsor firmalar para kazanacak" dedi. 
     
     260 dükkan olacak 
     YENİ tribün için Aziz Yıldırım 260 dükkan yapılmasını planlıyor. Akmerkez tipinde bir alışveriş merkezi yaratmayı planlayan Sarı - Lacivertli yöneticiler, yılda en az iki milyon dolar kira geliri hesaplıyorlar. Ayrıca yapılacak 100 locadan da üç milyon dolar kazanılması bekleniyor. Fenerbahçe’nin geleceğini kurtaracak olan projenin başlaması için kongre sonrası bekleniyor. 
     
FENERBAHÇE’DE işlem tamam      GALATASARAY galibiyeti Fenerbahçe Teknik Direktörü Lorant’ı keyiflendirdi. Alman hoca ileriye dönük çalışmalarını sürdürdüklerini belirterek, "Fenerbahçe’yi Dünya Takımı yapmayı hedefliyorum. Washington’u da izleyecek ve gerekirse alacağız. Lig bittiğinde, transfer de bitmiş olacak. Galatasaray maçında rakip kötü değildi, biz iyiydik. Şu anda Türkiye’nin en iyi futbolunu oynuyoruz. Takımın iskeletini bozmam. Benim sistemim 3-5-2’dir" dedi. 
     
Fenerbahçe’nin 2001-02 istatistikleri  Fenerbahçe Rakipleri Şut 396 280 Kaleyi bulan şut 221 148 Serbest atış 517 472 Penaltı - 2 Korner 127 90 Taç 614 507 Faul 367 431 Ofsayt 91 66 Hatalı pas 214 218 Gol pozisyonu 139 89 Sağ kanattan atak 190 148 Sol kanattan atak 208 148 Ortadan atak 183 134 Sarı kart 48 51 Kırmızı kart 4 8 Topla oynama 53 47 Atılan gol 46 24      
Ölse miydim ’Serhat, Ali Aydın’ın kartlarında haklı olduğu söyledi ve "Ben numara yapmam. Yukarıda Allah var" diye konuştu 
     YUSUF DURSUN 

     DERBİDEKİ iki kırmızı kartın kahramanı olan Serhat, Ali Aydın’ın kararlarında haklı olduğunu söyledi. Hiç bir zaman numara yapmadığını söyleyen genç futbolcu, "Batista kafa attı. Hasan Şaş’ta saçımı öyle çekti ki, gözümden yaş geldi. Sonra diyorlar ki, Serhat numara yapıyor. Sahada ölmem mi gerekiyor. Hiç bir zaman numara yapmam. Yukarıda Allah var" dedi. 
     BEŞİKTAŞ ve Galatasaray’ın önlerinde zor maçlar olduğunu, kendilerinin ise fikstür avantajları bulunduğunu belirten Serhat, "Tecrübeli bir kadromuz var ve bir tek kulvarda savaşıyoruz. Şimdi Denizlispor maçına bakıyoruz. kupa maçının rövanşını almak istiyoruz. Golcülerin kralı Oktay ağabeyim, onun üzerine golcü tanımam. Bu hafta Andersson’un yerine o oynayacak" diye konuştu. 
     
Saran eleştirdi      FENERBAHÇE Dış İlişkiler Sorumlusu Sadettin Saran, Galatasaray maçından önce çıkan olaylara açıklık getirdi. Koyu Galatasaraylı olan Şişli Belediye Başkanı Mustafa Sarıgül’ün kendisine saldırdığını belirten Saran, "Herkes olayı korumalarına mal etti ama bana yumruk atmaya çalışan Mustafa Sarıgül’dü. Olaylar onaylanamaz. Maçtan sonra Başkanımız Aziz Yıldırım ortamı yumuşattı" dedi. 
     GALATASARAY’I 1-0 yenmelerinden sonra ligin yeniden başladığını belirten Sadettin Saran, formalarına bu sezon üçüncü yıldızı mutlaka takacaklarını söyledi. Genç yönetici, "Galatasaray önünde aldığımız galibiyet, bize büyük moral verdi. Bu moralle birlikte ligdeki çıkışımız da sürecek. Arzumuz, ligin sonunda üçüncü yıldızı takarak taraftarlarımızı bir kez daha sevindirmek" diye konuştu. 
     
Yula’ya son görev      FENERBAHÇE camiasının çok sevilen taraftarlarından Öner Eskil, dün toprağa verildi. Sırtında Selçuk Yula’nın adını taşıyan forması ile maçlara gelen Eskil, Galatasaray maçından sonra balkonuna bayrak asmak isterken düşmüştü. Eskil’in cenazesi çok sayıda taraftarın katıldığı Erenköy Galippaşa Camii’nde kılınan ikindi namazından sonra Nakkaştepe Mezarlığı’nda toprağa verildi. 
     
Revivo, milli takımı bıraktı      FENERBAHÇE’NİN İsrailli yıldızı Revivo, milli takımı bırakma kararı aldı. Milli formayı 56 kez giyen Revivo, Yediot Ahronot Gazetesi’ne yaptığı açıklamada, bundan böyle yalnızca Fenerbahçe için oynayacağını söyledi. Yıldız oyuncu çok zor bir karar aldığına da değinerek, "Bundan sonra İsrail’i Türkiye Ligi’ndeki elçisi olarak temsil edeceğim" dedi. 
     



 SPOR 

























</TEXT>
</DOC>
