<DOC>
<DOCNO> 82123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sontur15.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanını çıkartmayan 70 kız öğrenci İmam Hatip'ten atıldı... 
</HEADLINE>
<TEXT>

     Malatya İmam Hatip Lisesi'nde 70 kız öğrencinin, uyarılara rağmen türbanlı olarak derslere girdikleri gerekçesiyle okuldan atıldıkları bildirildi. 
     Milli Eğitim Müdürü İlhan Faydaver, İmam Hatip Lisesi'nde Kılık Kıyafet Yönetmeliği'nce, türbanlı öğrencilere, türbanlı olarak derse girmemeleri konusunda sürekli uyarılarda bulunduklarını söyledi. 
     Faydaver, buna rağmen geçen ay okul disiplin kurulunca 293 öğrenciye türbanlı olarak derse girmeyi sürdürdükleri için 3 gün okuldan uzaklaştırma cezası verildiğini bildirdi. 
     Türbanlı olarak derse girmeyi sürdüren 70 kız öğrenciye, Milli Eğitim Müdürlüğü Merkez Disiplin Kurulu kararıyla tasdiknameyle okuldan uzaklaştırma cezası verildiğini anlatan Faydaver, ''Ancak biz bu öğrencilerimizi kaybetmek istemiyoruz. Yönetmeliklere uygun olarak derslere girdiklerinde okula devam edebilirler. Uyarılara rağmen türbanlı olarak derslere girdikleri için okuldan atıldılar'' dedi. 
     





</TEXT>
</DOC>
