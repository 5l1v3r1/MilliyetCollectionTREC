<DOC>
<DOCNO> 93786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/guncel/gun09.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasta taşıyor, dayak yiyoruz 
</HEADLINE>
<TEXT>

     ÜMRAN AVCI İstanbul 

     112 Acil Yardım Hizmetleri Komuta Kontrol Merkezi Başhekimi Dr. Mahmut Tokaç, götürdükleri hastaların hastaneler tarafından kabul edilmediğini, bu yüzden yaşanan tartışmalarda zaman zaman personelin dayak yediğini ileri sürdü. Tokaç şu iddialarda bulundu "Hastane Doluyuz, yerimiz yok’ diyor. Çapa, Cerrahpaşa genellikle böyle davranıyor. Haseki Hastanesi’nde de Niye buraya hasta getirdiniz’ diye çıkan tartışmada şoför arkadaş dayak yemişti." 
     
     Sedyemizi vermiyorlar 
     Tokaç, iddialarını şöyle sürdürdü "4 saat Çapa’da sedye beklediğim oldu. Hasta sedyenin üzerinde diye başka sedyeye alınmıyor. Filme de ameliyatheneye de hasta bu sedye üzerinde gidecek’ diyorlar. Bir ambulans bu yüzden 5 saat bloke olabiliyor. Üniversite hastaneleri Sağlık Bakanlığı’na bağlı değil. Bakanlığa bağlı olanlarda müdürlüğü devreye sokup sorunu çözüyoruz. Ama üniversitelerde yaptırım gücümüz yok." 
     
     Dekanların haberi yokmuş 
İddialar doğruysa burayı yıkarız...      İstanbul Tıp Fakültesi Hastanesi Dekanı Prof. Dr. Faruk Erzengin ise iddialarla ilgileneceğini belirterek, "Bu olayı ilk defa duydum. Gerekli tedbir, inceleme, soruşturma yapılacak ve böyle bir olay varsa önüne geçilecektir. Asla böyle bir şeye müsaade etmeyiz" dedi. Cerrahpaşa Tıp Fakültesi Hastanesi Dekanı Prof. Dr. Ahmet Nejat Özbal da, "Bugüne kadar böyle bir iddia bize ulaşmadı. Böyle bir şey olursa burayı yıkarız" diye konuştu. 
     



 GÜNCEL 























</TEXT>
</DOC>
