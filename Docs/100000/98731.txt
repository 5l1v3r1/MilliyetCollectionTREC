<DOC>
<DOCNO> 98731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/sontur38.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşini karnında taşıyan bebeğe başarılı ameliyat... 
</HEADLINE>
<TEXT>

     Doğduğunda karnı şiş olduğundan Cumhuriyet Üniversitesi C.Ü. Araştırma Hastanesi'ne sevk edilen ve karnında 5 aylık bebek olduğu belirlenen Zeki bebek, ameliyat edildi. 
     Ameliyata, Pediatrik Cerrahi Öğretim Üyesi Yrd. Doç. Dr. Gökhan Köylüoğlu başkanlığında, Asistan Doktorlar Mehmek Arpacık, Turan Yıldız ve Öcal Berkan ile Göğüs Kalp Damar Cerrahisi Ana Bilim Dalı Öğretim Üyesi Melih Kaptanoğlu'da katıldı. 
     Yrd. Doç. Dr. Gökhan Köylüoğlu, ameliyat sonrası yaptığı açıklamada, ameliyatın bebeğin küçük olmasından dolayı risk taşıdığını, ancak son derece başarılı geçtiğini ve bebeğin sağlıklı olduğunu söyledi. 
     Nasıl bir ameliyat yapılacağına oluşturdukları heyetle karar verdiklerini ifade eden Yrd. Doç. Dr. Köylüoğlu, şöyle konuştu 
     ''Yaklaşık 3 saat 30 dakika süren ameliyat bebeğin karnındaki hareketsiz kitlenin yaptığımız radyolojik tetkiklerde tahmin ettiğimiz gibi, Fetus İn Fetu dediğimiz 10 x 10 santimetre boyutlarında, bebek bulunduğu ortaya çıktı. Bebek Zeki'nin karnında arka bölgesindeki kitle, bağırsakları sıkıştırmış. Çıkarttığımız Fetus İn Fetu, Patolojik incelemeye tabi tutulacak.'' Radyoloji Bölümü Öğretim Üyesi Yrd. Doç. Dr. İbrahim Öztoprak ise Tokat'lı Hatun Zeki 28 isimli kadından 2 kilo 900 gram olarak Doğumevi hastanesinde dünyaya gelen bebeğin, dünyada 3. ya da 4. kez karşılaşılan bir durum olduğunu belirtmişti. 
     





</TEXT>
</DOC>
