<DOC>
<DOCNO> 71328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sonspo03.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi öncesi iki takımın golcülerinin istatistikleri 
</HEADLINE>
<TEXT>

     Ligin kader haftaları yaklaşırken Galatasaray ile Beşiktaş arasında yapılacak derbi maçta, golcüler savaşının yaşanması bekleniyor. 
     Birinci Süper Lig'in en golcü takımı unvanını, filelere bıraktığı 61 golle elinde bulunduran Beşiktaş'ın en tehlikeli gol silahları 
     İlhan Mansız, Ahmet Dursun ve Tümer. 
     Ligin Beşiktaş'tan sonra en golcü takımı olma özelliğini 58 golle Ankaragücü ile birlikte paylaşan Galatasaray ise, Arif, Berkant ve Ümit Karan ile rakiplerini yıkıyor. 
     
     Yıldızlar savaşı 
     Beşiktaş'ın golcü futbolcuları İlhan Mansız 19 , Ahmet Dursun 8 ve Tümer 6 olmak üzere toplam 33 gol bularak rakiplerin korkulu rüyası oldu. 
     Beşiktaş'ta Ronaldo, savunmda oynamasına karşın 6 gol bulurken, Stavrum da oynadığı az sayıda maçta 5 gol atmasını bildi. 
     Galatasaray'da ise forvete yakın oynayan Arif 15 , Ümit Karan 7 
     ve Berkant'da 4 olmak üzere toplam 26 gole imza atarak, sarı-kırmızılı takımı taşıyan isimler oldu. Galatasaray'da, ilk 11'de forma şansı fazla bulamayan Serkan da filelere 9 gol bırakarak, gizli hücum silahı olduğunu kanıtladı. 
     
     İstenmeyen sonuç "beraberlik" 
     Maç sonunda alınacak beraberliğin fazla avantaj sağlayamadığı 2 takımın yıldızlarına, cumartesi günü yapılacak karşılaşmada büyük iş düşecek. 
     Ligin ilk yarısında kendi sahasında 2-2 berabere kalan Beşiktaş, alınacak bir beraberlikte, lig sonunda puan eşitliği durumunda ikili averajda geriye düşmemek için en az 2 gol bulmak zorunda. 
     






</TEXT>
</DOC>
