<DOC>
<DOCNO> 81597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/yasam/yas02.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçek ailesinin yapmadığını onlar yaptı 
</HEADLINE>
<TEXT>
Taliha’nın talihi 
Ailesince terk edilen, özürlü olduğu için’ tüm yuvaların demirbaşı olan Taliha’nın kaderi, bir ailenin ona sahip çıkmayı göze almasıyla’ değişti 
     SEMRA KARDEŞOĞLU İstanbul 

     13 yıl önce bir kış günü cami avlusunda bulundu küçük kız birkaç günlüktü. Polisler talihi dönsün’ diyerek adını Taliha, soyadını da gecenin kör karanlığında bulunduğu için Karakuş koydular. Ama Taliha diğer bebeklerden farklıydı. Boynu, gözleri, kulakları, böbreği, kalbi doğuştan gelen "turner sendromu" adlı hastalığı nedeniyle normalin dışındaydı ve hastalığının kesin tedavisi yoktu. 
     
     Onu kimse istemedi 
     Altı yıl Darülaceze’de, ardından Sosyal Hizmetler Çocuk Esirgeme Kurumu’nun Küçükyalı’daki yuvasında büyüdü Taliha... Ancak evlatlık almak için gelen aileler, Taliha’yı uzun ve zahmetli tedavisi nedeniyle almak istemedi. Özürlü arkadaşlarıyla yuvanın demirbaşlarından oldu Taliha... Yuvada özürlü çocukların devam ettiği bir sınıfa gitti. 
     
     Benim annem olur musun ’ 
     Küçükyalı Çocuk Yuvası’nda Afife Anne ile tanıştı Taliha. Bir oğlu olan işçi emeklisi Afife Kuru, tüm boş vaktini yuvadaki kimsesiz çocuklarla geçiriyordu. Taliha, her gelişinde "Anne ne olur beni al götür" diye yalvarıyordu. Ve üç yıl önce Afife Kuru, kendi gibi işçi emeklisi eşi Nizamettin Kuru’ya konuyu açtı Taliha’nın koruyucu ailesi oldular. 
     
     Yılın annesi seçildi 
     200’er milyondan toplam 400 milyon maaş alan Afife Hanım ile Nizamettin Bey, Taliha’nın tedavisi için ellerinden geleni yapıyorlar. 3 ameliyatla boyun anomalisi düzelen Taliha, şimdi 13 yaşında, ilkokul ikide okuyor. Sosyal Hizmetler İstanbul İl Müdürlüğü tarafından yılın annesi’ seçilen Afife Kuru ise şöyle diyor "Yuvaya her gidişimde beni camda beklerken bulurdum. Seni alacağım’ dediğimde dizleri titriyordu. Kızımsız bir yaşam düşünemiyorum artık." 
     



 YAŞAM 

















</TEXT>
</DOC>
