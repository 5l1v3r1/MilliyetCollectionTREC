<DOC>
<DOCNO> 74504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/soneko08.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzman gözüyle borsada haftaya bakış... 
</HEADLINE>
<TEXT>

     Borsa'da bu hafta, IMF'nin 1. gözden geçirme şartları içinde bulunan ve ay sonuna kadar yasalaşması beklenen ''Kamu Finansmanı ve Borç Yönetiminin Düzenlenmesi'' hakkındaki kanun tasarısına ilişkin gelişmeler dikkatle izleniyor. 
     Şekeryatırım Menkul Değerler Kurumsal Finansman ve Araştırma Müdür Yardımcısı Aslı Yüksel, Nisan başında stand-by çerçevesinde kredi diliminin açılması için önem taşıyan düzenlemelerin hazırlığının, bu hafta devam edeceğini hatırlattı. 
     Endeksin bu hafta başında, geçen hafta yaşanan son iki günlük sert hareketin düzeltmesini yapabileceğini belirten Yüksel, 12,000 ve 12,400 seviyelerinde kısa vadeli dirençler bulunduğunu bildirdi. 
     Bu direnç seviyelerinde kar realizasyonları yaşanmasını mümkün gören Aslı Yüksel, ''Ancak haftanın ilk günlerinde yaşanması muhtemel düzeltmenin ardından, endeksin yeniden yükseliş eğilimine girmesi güçlü bir olasılık. 2-3 hafta süreli kısa vadeli bir periyod içinde endeks, 1 cent seviyesini test edebilir'' dedi. 
     Öte yandan, önümüzdeki hafta açıklanacak enflasyon oranlarına yönelik beklentiler de, yatırımcılar tarafından satın alınacak bir başka unsur olacak. 
     






</TEXT>
</DOC>
