<DOC>
<DOCNO> 81815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/yasam/yas05.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadenizli işi intikam 
</HEADLINE>
<TEXT>

Oflu Sadettin Salihoğlu, arazisine çit çakan ağabeyine kızıp gazeteye ilan verdi Kazığa geçerek öldü...’ 
     ULAŞ ÖZDEMİR Trabzon DHA 

     Trabzon’un Of ilçesine bağlı Tavşanlı köyünde oturan Sadettin Salihoğlu, ağabeyi Muhittin Salihoğlu’ndan Karadenizli işi’ intikam aldı. İSKİ’den emekli olup iki yıl önce köyüne dönen Salihoğlu 53 ile kardeşleri arasında, babalarından kalan 6 dönümlük arazi yüzünden anlaşmazlık çıktı. Bu yüzden Salihoğlu, kendi arazisinin kenarını çitlerle çevirdi. 
     Ağabey Muhittin ise, arazisine çakılan çiti söktü. Bunun üzerine kardeş Sadettin ağabeyinden intikam almak için yerel bir gazeteye şu ilanı verdi "Muhittin Salihoğlu, 25 Nisan Perşembe günü, saat 15.00 sıralarında bahçesinde çalışırken, sınır tombazına saplanarak Hakk’ın rahmetine kavuşmuştur." 
     Sadettin Salihoğlu, Bu insanlara fiziksel zarar veremezdim, böyle intikam aldım’ derken, ağabey Salihoğlu da El leme rezil olduk’ demekle yetindi. 
     



 YAŞAM 
















</TEXT>
</DOC>
