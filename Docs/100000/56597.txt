<DOC>
<DOCNO> 56597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/yazar/tamer.html </URL>
<DATE> 2001/12/11/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Açıklamak zorundasınız Osman Bey 
</HEADLINE>
<TEXT>

     Sağlık Bakanı Osman Durmuş, "Sağlık Bakanlığı’nın Sayıştay denetimi olmadan harcama yetkisi vardır. Oradan basın mensuplarına sarı zarfla ödeme yapılmıştır. Benim dönemimde hiçbir gazeteciye tek kuruş çıkar sağlanmamıştır" demiş. 
     Bu sözleri eğer bakanlık koltuğunda oturan biri söylüyorsa, arkasında durmak zorundadır. Oysa Durmuş, hangi bakanlar zamanında hangi gazetecilere sarı zarflar içinde rüşvet verildiğini tüm ısrarlara rağmen açıklamıyor. 
     Bana sorarsanız Durmuş’un dedikleri aynı ile vakidir. Geçmiş hükümetlerin sağlık bakanlarından bazıları, gazetecilik etiğinden yoksun bazı meslektaşlarımızı sarı zarf usulüyle pekala beslemiş olabilir. Ne yazık ki "Bakan, işkembeden atıyor" diyemiyorum. Keşke diyebilseydim... Ama artık ok yaydan çıkmıştır. Takke düşmeli, kel görünmelidir 
     Başta Devlet Bahçeli olmak üzere bu köşeden tüm MHP’lilere sesleniyorum. Lütfen Osman Durmuş’u ikna edin ve biz, itham edilen meslektaşlarımızın, kamuoyu da rüşvetle propagandasını yaptıran siyasetçilerin kimler olduğunu öğrensin. Hiç değilse Sağlık Bakanlığı’nda... Eminim diğer bakanlıklarda da durum farklı değildir. 
     Zaten Durmuş ikna edilirse, belki de diğer bakanlıklardaki siyasetçiden gazeteciye ulaşan sarı zarf meselesi de çorap söküğü gibi ortaya çıkıverir. Ve hiç değilse bundan sonrası için müthiş caydırıcı olur. 
     Hepimiz gibi siz de bu ülkenin temizlenmesini istemiyor musunuz sayın Durmuş Adları kendinize saklamakla tüm seleflerinizi ve tüm gazetecileri töhmet altında bırakmış olmuyor musunuz 
     Durmuş’tan açıklama beklerken, şu anda töhmet altında bulunan sağlık bakanlarının kimler olduklarını, Durmuş’tan geriye giderek birlikte hatırlayalım 
     Mustafa Güven Karakay DSP 
     Halil İbrahim Özsoy ANAP 
     İsmail Karakuyu DYP 
     Yıldırım Aktuna DYP 
     Doğan Baran DYP 
     M. Kazım Dinç DYP 
     Rıfat Serdaroğlu DYP 
     Yıldırım Aktuna DYP 
     Yaşar Eryılmaz ANAP 
     Halil Şıvgın ANAP 
     Nihat Kitapçı ANAP 
     Listeyi 87. baharında yaşında TÜPRAŞ’a daha geçenlerde yönetim kurulu üyesi olarak atanan Özal’ın bacanağı ve Sağlık Bakanı Ali Tanrıyar’a kadar uzatabilirim. 
     
Dalgalı kur, dalgalı kış      Dalgalı kura alışıyoruz galiba. İlk aylarda dalga boyu 30 bin lirayla 60 bin lira arasında gidip geliyordu. Son 1.5 aydır bu aralık 20 - 40 bine indi. Dalga boyu daha da sıkıştığında, kurlar iyice tahmin edilebilir olacak. Spekülatif alımların da cazibesi hepten kalmayacak. 
     Şeker Bayramı öncesi son haftaya lapa lapa karla girdik. Palamut çoksa kış sert geçer derler. Yıllardır palamut yüzü görmüyorduk. Bu yıl ise palamutlar neredeyse kulaklarımızdan fışkırdığına göre, kışın sertlik derecesini varın siz tahmin edin. 
     
     
     
     







Afganistan dersleri 


Durmuş durmaz 


Resen emeklilik genelgesi 


Taliban'ın çöküşü niye mi hayırlı oldu 


Derin demokrasi 


Tarkan ile "özgür kız" 


Birinci Ulusal Psikoloji Kurultayı 


Barış savaştan zor... 


İşini kaybeden bankacılar Kalamış’ta buluşuyor 


Afganistan gerçekleri ve başarılı olanlar 


İslam rönesansı ne zaman 


Açıklamak zorundasınız Osman Bey 


Kadir, zekat, fitre 


</TEXT>
</DOC>
