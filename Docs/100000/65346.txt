<DOC>
<DOCNO> 65346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/yasam/yas07.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytan emretti biz öldürdük ’ 
</HEADLINE>
<TEXT>

Arkadaşlarının kalbine kazık çakan Alman satanist çifte, 13 ve 15 yıl hapis ile süresiz olarak bir kliniğe kapatılma cezası verildi... 
     DIŞ HABERLER SERVİSİ 

     Geçen Temmuz ayında ülkenin batısındaki Bochum kentinde, arkadaşları Frank Haagen’ı korkunç bir ayin ile öldüren Daniel Ruda 26 ve karısı Manuela Ruda’nın 23 Bochum Ağır Ceza Mahkemesi’nde yargılamaları sonuçlandı. 
     Mahkeme, hapishanedeki özel hücresinde, Hannibal filmindeki yamyam doktor "Hannibal Lecter" gibi kimseye zarar vermemesi için ağzı maskeli tutulan Daniel’i 15, Manuela’yı 13 yıl hapis cezasına çarptırıldı. 
     Mahkeme ayrıca, işlenen suçun ağırlığı nedeniyle çiftin süresiz olarak kapalı bir psikiyatri kliniğinde tutulmasını kararlaştırdı 
     
     Yeteri kadar acı çekti’ 
     Kendi evlerinde işledikleri vahşi cinayet sırasında çekiç kullanan çiftin satanist ayinine" kurban giden Haagen’ın çürümeye yüz tutmuşken bulunan bedeninin göğüs bölgesine, bıçakla şeytanın işareti olan pentagram beş köşeli yıldız çizildiği, midesine de bir neşter saplandığı tespit edilmişti. 
     Cinayetten sonra kaçıp bir hafta ortadan kaybolan çift, Jena kasabasındaki bir benzin istasyonunda yakalanmıştı. 
     Manuela Ruda, daha önceki duruşmada, "Bu bir cinayet değil, sadece bir emrin infazıydı. Bunu şeytan emretti ve yapılması gerekiyordu. Amacımız, kurbanın yeteri kadar acı çekmesiydi" demişti. 
     
     
     



 YAŞAM 




















</TEXT>
</DOC>
