<DOC>
<DOCNO> 99095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sondun24.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan armatörler, vergiler düşürülmezse Türk bayrağı çekeçekler. 
</HEADLINE>
<TEXT>

     Yunan armatörlerin, liman vergilerinin düşürülmemesi halinde yolcu gemilerine Türk bayrağı çekme yoluna gidecekleri bildirildi. 
     Atina'da yayımlanan Ethnos gazetesinin haberine göre, Yunanistan Turistik Yolcu Gemileri Sahipleri Birliği EEEP Deniz Ticaret Bakanlığı'na bir mektup göndererek, liman vergilerinin düşürülmesini ve yabancı kamarot çalıştırmalarına izin verilmesini istedi. 
     Türkiye'nin liman vergilerini 2002 ve 2003 yılları için Yüzde 60 oranında indirmeye hazırlandığı belirtilen mektupta, şöyle denildi 
     ''Türk makamları, ortak girişimler aracılığıyla işbirliği yapmamızı bu çerçevede gemilerimize Türk bayrağı çekilmesini önerdiler. Mürettebat konusunda da büyük kolaylık var. Yunanistan, kamarotların bile Yunan olmasını şart koşarken, Türkiye'de yalnızca kaptan ve 1. makinistin Türk vatandaşı olmaları yeterli. Bakanlık, gerekli kolaylıkları sağlamazsa, gemilerimizdeki Yunan bayraklarını indirmekten başka seçeneğimiz kalmayacak.'' Dünyanın deniz taşımacılığı alanında en büyük gücü olan Yunanistan'ın yalnızca Ege adalarına sefer yapan yolcu gemisi ve feribot sayısı 400'ün üzerinde bulunuyor. 
     Yunan armatörlerin dünya genelinde kontrollarındaki yolcu gemisi- feribot sayısının ise binin üzerinde olduğu sanılıyor. 
     





</TEXT>
</DOC>
