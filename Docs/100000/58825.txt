<DOC>
<DOCNO> 58825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/guncel/gun06.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorgucu aynı davalar ayrı 
</HEADLINE>
<TEXT>

İşkence İzleme Çalışma Grubu'nun yaptığı araştırmada bazı polislerin birçok işkence davasından yargılandığı ortaya çıktı 
     BELMA AKÇURA İstanbul 

     İstanbul'da işkence davaları üzerine yapılan araştırmada bazı polisler hakkında birden fazla işkence davası açıldığı ortaya çıktı. İstanbul Barosu İşkenceyi İzleme Çalışma Grubu'nca yapılan araştırmada, 1998 - 2000 arasında sanık polislerden H.M. hakkında 6, B.K. hakkında 5, T.A., A.B. ve N.A. haklarında ise üç yılda 3 işkence davası açıldığı anlaşıldı. 
     1998 - 2000 yılları arasında mahk miyet kararı verilen yedi dosyadan ikisinde sanığın aynı olduğu belirtilirken, "M.S. adlı polis bir davada 10 ay ağır hapis ve bir yıl memuriyetten men cezası almış. Bu cezası ertelemiş, diğer bir dosyadan da 2 ay 15 gün hapis cezası almış, bu cezası da ertelenmiştir" denildi. 
     Araştırmaya göre, sadece İstanbul'da işkence suçundan haklarında dava açılan polislerin sayısı 1998'den itibaren artış gösteriyor. 1998 - 2000 yıllarında tüm İstanbul Ağır Ceza Mahkemeleri'ne 353 polis davası geldi. Bunlardan 231'i sonuçlandı. 193 polis beraat ederken, 12'si mahk m oldu. Mahkemeler 18 görevsizlik, 2 birleştirme ve 6 da erteleme kararı verdi. Yargılaması devam eden polis sayısı ise 122. 
     



 GÜNCEL 


























</TEXT>
</DOC>
