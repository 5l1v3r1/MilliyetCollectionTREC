<DOC>
<DOCNO> 83696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun14.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'de bir Türk eşini öldürdü 
</HEADLINE>
<TEXT>

     Almanya'nın başkenti Berlin'deki Wedding semtinde Coşkun E. 65 adlı Türk, eşi Leyla E'yi 38 öldürdü. 
     Berlin polisi, Coşkun E'nin, eşinin Wedding semtindeki ''Bistro 61'' adlı dükkanına giderek, neşterle boğazını kestiğini belirtti. 
     Daha sonra kendi boğazını da kesen Coşkun E'nin ağır yaralı olarak hastaneye kaldırıldığı, eşinin ise olay yerinde öldüğü bildirildi. 
     Coşkun ve Leyla E'nin 9 yaşında bir çocukları olduğu, son zamanlarda sık sık kavga ettikleri, Leyla E'nin daha önce de eşi tarafından tehdit edildiği kaydedildi. 
     Bild gazetesi de Leyla E'nin kardeşinin, ''Leyla ve Coşkun 17 yıldan bu yana birlikteydiler. Son zamanlarda sık sık kavga ediyorlardı. Coşkun kıskançlığından dolayı Leyla'yı her zaman dövdü ve kendisini tehdit etti'' sözlerine yer verdi. 
     





</TEXT>
</DOC>
