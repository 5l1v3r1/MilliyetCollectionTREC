<DOC>
<DOCNO> 56972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yazar/dundar.html </URL>
<DATE> 2001/12/13/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Nazım'ın dedesi de bir Osmanlı paşasıydı 
</HEADLINE>
<TEXT>

     Ne "Hikmet"se sağcılar kime saldırsa, altından bir Osmanlı paşası çıkıyor. 
     MHP'lileri ayağa kaldıran Salkım Hanım'ın "tecavüzcü paşa"sının "Osmanlı paşası" çıkmasından sonra korkarım DYP'liler de bir "Osmanlı paşası" skandalıyla karşı karşıya... 
     Önceki gün DYP milletvekili İlhan Aytekin'in Kültür Bakanı İstemihan Talay'a "Nazım Hikmet'in resmi adı Warzonski mi" diye sorması, tarihi bir gerçeğin daha ortaya çıkmasına vesile oldu 
     Evet, Nazım Hikmet'in soyadı "Warzonski" değilse de Borzenski... Çünkü şairin büyük dedesi, Polonyalı bir aristokrat olan Constantine Borzenski... 
     Memet Fuat'ın yazdığı biyografide Adam, 2000 Enver Ziya Karal'ın "Osmanlı Tarihi"ne atfen verdiği bilgiye göre Borzenski daha sonra Müslümanlığı benimseyerek Osmanlı'da paşalığa kadar yükselmiş. 
     
     
     
     Olayın gerçekten ilginç bir öyküsü var 
     Borzenski, bir Alman okul gemisinde miçoymuş. 
     Kendisine kötü davranıldığı için 1848'de İstanbul'a gelen bir gemiden denize atlayıp yüzerek Boğaz'da karaya çıkmış. 
     Sadrazam Ali Paşa, Osmanlı'ya sığınan Borzenski'yi korumaya almış, adını "Mustafa Celalettin" olarak değiştirtmiş, orta"ğrenimini tamamlayıp Mühendishane - i Hümayun'a girmesini sağlamış Fuat, 602 . 
     Mühendishane'nin müdürü Ömer Paşa, bu yetenekli öğrenciyi o kadar sevmiş ki, onu kızı Sıdıka ile evlendirmiş. Bu evlilikten Enver adlı bir oğulları olmuş. 
     Mustafa Celalettin, okulu bitince uzmanlık öğrenimi için Fransa'ya gönderilmiş. Lehçe, Latince, Fransızca, Almanca, Rusça bilmesi ve askerlik, tarih, dil konularındaki geniş bilgisiyle yurda dönüşünde de itibar görmüş ve Osmanlı devletine yıllarca hizmet ederek paşalığa kadar yükselmiş. 
     
     
     
     Sonra Mustafa Celalettin Paşa, komutanlık ettiği bir savaşta yaralanmış. Ölmek üzereyken Padişah Abdülhamit'e bir telgraf çekerek oğlu Enver'e sahip çıkmasını istemiş. Abdülhamit Han da Enver'i yanına yaver almış. Enver de paşa olmuş. 
     Enver Paşa, daha sonra Müşir Mehmet Ali Paşa'nın kızı Leyla Hanım'la evlenmiş. Bu evlilikten 4 çocukları olmuş. 
     O 4 çocuktan biri olan Celile Hanım da Hikmet Bey'le evlenerek Nazım'ı dünyaya getirmiş. 
     Enver Paşa'nın diğer çocuklarından Mehmet Ali şehit düşmüş, Mustafa ise kızı Münevver'i, Nazım'la evlendirmiş. 
     Nazım, eşi Münevver'e yazdığı bir şiirinde bu ilişkiyi anlatır 
     
     
     
     "Sevgilim, dayı kızım, Memed'imin anası 
     dedelerimizden biri, 1848 Polonya muhaciri 
     belki ben bu yüzden böyle sarı bıyıklı böyle uzun boyluyum 
     oğlumuzun gözleri böyle kuzey mavisi 
     Lehistan'dan gelmiş dedelerimizden biri, 
     Gözlerinde karanlığı yenilginin Saçları al kana boyalı. 
     Uykusuz geceleri Borjenski'nin Benimkine benzer olmalı. 
     Tıpkı benim gibi o da çok uzaklarda kalan bir ağacın altında 
     Unutmuş olabilir uykusunu Onu da benim gibi deli etmiştir, deli. 
     Her solukta alıp da memleket kokusunu 
     Memleketi bir daha görmemek ihtimali. 
     
     
     
     İnsan mebus olur da soru önergesi verirken iki kitap karıştırmaz mı 
     DYP'nin, sonradan cumhurbaşkanı olan eski liderinin Clinton'la Yeltsin'i ağırladığı bir zirveyi Nazım'ın dizeleriyle açtığını anımsamaz mı 
     Aytekin'in sorularını Kültür Bakanı yerine biz yanıtlayalım 
     Evet, Nazım Hikmet Polonyalı dedesinin soyadını taşımaktadır. 
     Evet, gelecek yıl Nazım'ın 100. doğum yıldönümü vesilesiyle istanbul'da "Uluslararası Nazım Hikmet Sempozyumu" düzenlenecektir. 
     Sergilerde fotoğrafları, televizyonlarda belgeselleri gösterilecektir. 
     Hem daha önemlisi, doğum günü, 15 Ocak'ta Paris'te UNESCO binasında Fransız Kültür Bakanı'nın evsahipliğinde kutlanacaktır. 
     Biz, bunlardan ve Kültür Bakanlığı'nın bu işe sahip çıkmasından gururlanıyoruz. 
     Aytekin'i de bu gurura ortak olmaya çağırıyoruz. 
     
     







Muhammed Salih serbest 


Rektör kulisi 


Sezer ve DGM 


Sezer Cumhurbaşkanı, muhalefet lideri değil 


70 yıl önce memur kıyımı tartışmaları .. 


Cemaatin kedileri 


Nazım'ın dedesi de bir Osmanlı paşasıydı 


Koş, reel sektör koş 


Arafat'sız ne değişir 


Cumhurbaşkanlığı muhalefet makamı değildir 


Kırmızı biberin önlenemez yükselişi’ 


Meclis'i soyanlar neden yakalanamayacak 


Attila İlhan mektupları açıklayınca... 


Nema soygununa dur 


Kimlik numarasız vatandaş kalmadı 


Özgürlük’ satarak büyüyorlar 


</TEXT>
</DOC>
