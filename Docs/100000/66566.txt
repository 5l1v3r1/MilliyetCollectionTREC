<DOC>
<DOCNO> 66566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/yazar/myilmaz.html </URL>
<DATE> 2002/02/08/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Televizyon haberlerinin gösterdiği gerçek 
</HEADLINE>
<TEXT>

     Kanal D Haber Genel Yönetmeni Tuncay Özkan geçenlerde hangi tür haberlerin daha çok izlendiğini tesbit etmek amacıyla bir araştırma yaptırdı. 
     George Sand, gazeteciliğin insanların kolektif yaşamının her bir anını işaretleyen bir yönü olduğuna dikkat çekiyor. Sözünü ettiğim araştırma sonuçlarının da Türkiye’nin bugün içinde bulunduğu ortak ruh durumunu anlamamıza yardım edeceğini düşünüyorum. 
     Araştırma haber bültenlerinde yer alan toplam 374 haberi 13 ayrı kategori içinde ele almış. 29 milyon 616 bin kişiye karşılık gelen toplam izleyici grubunun genel eğilimlerini tesbit edecek bir örneklem kullanılmış. 
     Buna göre televizyonda en çok izlenen haberler sıralamasında birincilik kap - kaç haberlerinde. Kent yaşamının ve ekonomik krizin ortaya çıkardığı bu yeni suç durumu belli ki halkın gündeminde en önemli yeri tutuyor. Bunu eş dostla konuştuğunuz zaman da kolayca anlayabiliyorsunuz. Hemen herkesin anlatabileceği, duyduğu ya da yaşadığı bir kap - kaç olayı var ve bu haberlerin izlenme sıklığıyla da doğrulanıyor. 
     
Halk, önce sağlık’ izliyor      Buna çok yakın izlenme oranıyla "denetim haberleri" ikinci sırayı alıyor. Özellikle halk sağlığı ile ilgili konularda belediyeler ve öteki yetkili kuruluşlarca yapılan denetimlere ilişkin haberler bunlar.. Yerel yöneticilerin bu sonuçtan çıkaracağı önemli bir ders var Halk sağlığı ile ilgili denetimleri sıklaştırmak, sağlıksız koşullarda üretim yapan işyerlerine göz açtırmamak gelecek seçimlerde oy olarak geri dönebilir 
     Üçüncü sırada adli haberler var. Bunlar boşanma, cinayet gibi sıradan günlük adliye haberleri.. Onunla aynı oranda izlenen öteki grup haber ise Kanal D’nin "haber özel" başlığı altında verdiği haberler ki bunlar da önemli ölçüde ilk üç gruptakilere yakın sayılabilecek tür haberler. 
     Bu dörtlü grubun hemen arkasından birbirine çok yakın oranlarla magazin haberleri, deprem, sel, meteoroloji haberleri ve insan öyküleri geliyor. 
     Sonraki dört haber kategorisi de birbirine yakın oranlarda izleniyor. Dış haberler, sağlık haberleri, ekonomi haberleri ve tüketiciye yönelik tanıtım haberleri. 
     
Siyaset 13’ncü sırada      Bu 12 kategoriden tamamen ayrılmış gibi görünen ve son sırada yer alan haberler ise Ankara çıkışlı siyaset haberleri.. Onüçüncü sıradaki siyaset haberleri en çok izlenen kap kaç haberlerinin yarısı kadar bile izlenmiyor 
     Bunu sadece depolitizasyonla açıklayabilir miyiz Belki evet ama bu kendi başına yeterli bir açıklama değil. Depolitizasyon dediğimiz sürecin nereden kaynaklandığına bakmalıyız. 
     
Politikacıya halk tepkisi      Bu bence doğrudan doğruya ülkemizde siyasetin yapılış biçiminden kaynaklanıyor. Halkla ilişkisini kesmiş, ülkenin gerçek gündeminin farkında olmayan, kendi yarattıkları bir küçük siyaset dünyasının içinde itişip kakışan politikacıya halkın bir tepkisi bu. 
     Aynı zamanda demokrasimizin geleceği için de ciddi bir tehlikenin varlığını gösteriyor. Bugünkü görünümüyle siyasetten ve siyasetçiden umudunu kesmiş bir halkın daha kolay ve kestirmeci çözüm tekliflerine açık olduğuna işaret ediyor. 
     Halkın ilgisini tekrar siyasete çekmek ancak siyasette bir şeylerin değişebileceğini göstermekle, bu umudu yeniden yaratmakla mümkün. Siyasi Partiler Kanunu ve Seçim Kanunu’nu bir an önce ele almak siyasetçiye güvenin yeniden inşası için kaçınılmaz görünüyor. 
     
     







Bölükbaşı ve Özdağ 


Namus cezası 


Saddam’dan ters rüzg rlar 


TBMM çatısı altındaki uzlaşma ruhu 


Mayını imha 


Sosyetik okullar bitlendi 


Emlak Vergisi fazla mı 


Bakalım, uygulama nasıl olacak 


Televizyon haberlerinin gösterdiği gerçek 


Uzan kavgasının nedeni 


Değişim dolmasını yutanlara sunulur 


Uyum fırtınası ardından 


Oğul Bush'tan Arjantin'e Enron için baskı 


Kaygan akıl, kaçak gönül 


Faiz de, enflasyon da kendiliğinden düşmez 


</TEXT>
</DOC>
