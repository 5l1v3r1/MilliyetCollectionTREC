<DOC>
<DOCNO> 71087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sondun02.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail tankları Gazze Şeridi'nde... 3 Filistinli öldü... 
</HEADLINE>
<TEXT>

     İsrail güçlerinin Gazze Şeridi'nin güneyindeki Abassan köyüne yaptığı baskında 3 Filistinli öldü. 
     Filistin güvenlik yetkilileri, Filistinliler'in, köydeki evlerin İsrail askerleri tarafından aranması sırasında öldürüldüklerini söylediler. 
     Bir grup tankın, Han Yunus Mülteci Kampı yakınındaki Karrara köyüne girdiği, bazı tank ve buldozerlerin de Beyt Hanun ve yakınındaki Beyt Lahya köylerine doğru ilerleyerek, yolları kapattığı belirtildi. 
     Tankların ayrıca, Gazze kentinin doğu kesimindeki bir semte girerek, Filistin kontrol noktalarını yıktığı, bazı tankların da Refah Mülteci Kampı'na doğru ilerlediği açıklandı. 
     Bu arada, Filistin güvenlik kaynakları, İsrail güçlerinin gece boyunca 27 Filistinli'yi tutukladığını kaydetti. 
     Öte yandan, Gazze'nin kuzeyindeki bir kıyı bölgesinde, İsrail savaş gemilerinin Filistin mevzilerine açtığı ateşte üç polisin yaralandığı, birinin durumunun ciddi olduğu kaydedildi. 
     






</TEXT>
</DOC>
