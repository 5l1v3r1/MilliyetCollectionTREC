<DOC>
<DOCNO> 88551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sonspo19.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da sahte bilet satmaya çalışan ABD'li yakalandı 
</HEADLINE>
<TEXT>

     17. Dünya Kupası finallerinin ev sahibi 
     ülkelerinden Japonya'da polis, sahte bilet satmaya çalışan bir ABD'liyi gözaltına aldı. 
     Polis yetkilileri, Kobe kent merkezinde yakaladıkları 25 yaşındaki ABD'li gencin, İsveç-Nijerya maçının sahte biletini, değerinin 2 katı olan 15 bin yen'e satmaya çalıştığını söylediler. 
     Kupadaki maçların biletlerinin genellikle 7 ila 17 bin yen arasında değiştiğini ifade eden yetkililer, yakalanan ABD'linin 6 aya dek hapis ya da 500 bin yen para cezasına çarptırılabileceğini bildirdiler. 
     Yetkililer, özellikle Japonya, İtalya, İngiltere ve Arjantin'in yaptığı maçlara büyük bir ilgi olduğunu ve bu maçlar için karaborsa ya da sahte biletler için önlem aldıklarını kaydettiler. 
     Bu arada Japonya'nın, 9 Haziran Pazar günü Tunus ile yapacağı karşılaşmanın biletlerinin karaborsada 200 bin yen'e dek alıcı bulduğu bildirilirken, en az ilgi gören karşılaşmalardan biri olan Kamerun-İrlanda Cumhuriyeti maçında 17 bin yen fiyatı olan biletlerin, talep gelmemesi nedeniyle, maça 2 saat kala 15 bin yen'e satıldığı ifade edildi. 
     





</TEXT>
</DOC>
