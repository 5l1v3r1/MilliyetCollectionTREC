<DOC>
<DOCNO> 73951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yasam/yas01.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinselliğin altın çağı 30’da başlar 
</HEADLINE>
<TEXT>

Uzmanlara göre, insanlar 30’lu yaşlara kadar üreme ve orgazm arayışındalar. Cinsellik, yaş arttıkça üreme aracı değil haz haline geliyor 
     NESLİHAN CUYAR İstanbul 

     YAŞ ilerledikçe cinsel isteğin azaldığı görüşü uzmanlara göre sadece bir önyargı. Marmara Üniversitesi Üroloji Anabilim Dalı Başkanı Prof. Dr. Ferruh Şimşek, "Kadın ve erkek, 30 yaşına kadar gençliğinin ve cinsel gücünün doruğunda. Ancak bu üremeye ve orgazma yönelik. 30 yaşından sonra gerek sosyal, gerekse ruhsal açıdan farklılıklar başlıyor" diyor. 
     
     Tabular azalıyor 
     30’LU yaşlardan itibaren sosyal baskılardan bireysel olarak kurtulunduğunu ve tabuların azaldığını vurgulayan Prof. Şimşek, "Cinsellik artık doğurganlıktan ve üretkenlikten çok haz almaya geçiyor. Özellikle kadınlarda orta yaşlara adım atma bu çağda cinsellikten daha zevk alınan ve bağımsızca yaşanan olgu haline geliyor" diye konuştu. 
     
     Cinsellik bir haktır 
     ŞİMŞEK, orta yaş sonrasında da isteğin kaybolmadığını belirterek, önyargılarla hareket edilmemesi gerektiğini söyledi. Şimşek şöyle dedi "Cinsellik kadın için de, erkek için de bir haktır. İleri yaşlarda cinselliğin olmaması gibi bir şey söz konusu olamaz. Cinsellik yaş arttıkça üreme aracı değil haz haline geliyor" şeklinde konuştu. 
     



 YAŞAM 





















</TEXT>
</DOC>
