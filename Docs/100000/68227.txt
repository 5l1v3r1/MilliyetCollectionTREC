<DOC>
<DOCNO> 68227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/spor/yurundul.html </URL>
<DATE> 2002/02/18/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
Takım ruhu 
</HEADLINE>
<TEXT>

     GALATASARAY’IN, ligin ikinci yarısındaki görüntüsü hiç içaçıcı değil. Kadro, o kadar çok değişime uğradı ki, en sonunda oturmuş sistemde arızalar meydana gelmeye başladı. Lucescu’nun yeni orta saha teşkili, kontrollü anlayışı uygulayamıyor. Bu yüzden oyuna istenilen biçimde hükmedilemiyor. Özellikle deplasmanlarda, ciddi saha içi sıkıntıları yaşanıyor. Denizli ve Antalya maçlarında atak anlayışta savunma güvencesi sağlanamadı. Son derbide de üretkenlik yoktu. Bir önemli sorunda futbolcuların aşırı sinirlilik halleri. Ülkemizdeki büyük takımlara prim tanıyan hakem yönetimlerine, yönetimin ve Lucescu’nun da otorite sağlayamayışları da eklenince, bu hastalık kronikleşmiş hale geldi. Yönetimin bir büyük yanlışı da, iki kulvardaki kıran kırana yarışta Hakan Ünsal gibi bir silahı boşu boşuna devre dışı bırakmasıdır. 
     Galatasaray, Liverpool ile 6 gün içinde iki hayati maç yapacak. Önemli sıkıntılar var. Ama Şampiyonlar Ligi’nin havası başka. Futbolcular deneyimli ve özgüvene sahip. Bütün iş bugüne kadarki başarılarda en büyük silah olan takım ruhunu ivedilikle geri getirmektir. 
     



 SPOR 





























</TEXT>
</DOC>
