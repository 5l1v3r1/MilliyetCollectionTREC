<DOC>
<DOCNO> 87936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sontur16.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Evli kadına tecavüz ederek öldürenlerin duruşmasında arbede 
</HEADLINE>
<TEXT>

     Bolu'da tecavüz edilerek öldürülen ve cesedi ormanlık alana bırakılan kadının cinayet zanlısının yargılanmasına devam edildi. 
     Bolu Ağır Ceza Mahkemesi'ndeki duruşmada, ilişkisi olduğunu öne sürdüğü Nesrin Erdoğan'a tecavüz ederek öldürdüğü iddia edilen tutuklu sanık Azmi Özer, ölen kadının anne ve babası ile eşi Cengiz Erdoğan hazır bulundular. 
     Duruşmada, öldürülen Nesrin Erdoğan'ın anne babasının avukatı Yüksel Gültekin, sanığın evli bir kadına zorla tecavüz suçunu işlediğini belirterek, ''Sanık ilişkisi olduğu maktule hem tecavüz etmiş, hem aylar sonra adli tıp raporu ile tespit edilecek şekilde darp etmiştir'' diyerek, idam cezası verilmesini istedi. 
     Ölen kadının eşi Cengiz Erdoğan ise, eşinin ölümünden sonra ekonomik olarak mağdur olduğunu belirterek, ''Sanık bana tazminat ödemeli. Olay sonrasında madden ve ruhen mahvoldum'' dedi. 
     Sanık avukatları ise müvekkillerinin suçsuz olduğunu belirterek, tahliyesini istediler. 
     Sanık Azmi Özer TCK'nın 448-51 2 maddesinden ''Tecavüz ve öldürme suçlarından'' 24 yıl hapis istemi ile yargılanıyor. 
     Mahkeme Başkanı'nın sanıkla ilgili sağlık raporlarının incelenmesi kararından sonra, sanığın yakınları ile ölen kadının yakınları arasında arbede yaşandı. Polis tarafları güçlükle ayırarak adliyeden çıkardı. 
     
     OLAY 

     Bolu'da 23 Nisan 2001 günü, Nesrin Erdoğan ormanlık alanda ölü bulunmuş, jandarma ve polis kadına öldürülmeden önce tecavüz edildiğini tespit ederek Azmi Özer'i gözaltına almış ve sanık çıkartıldığı mahkemece tutuklanarak cezaevine konulmuştu. 
     





</TEXT>
</DOC>
