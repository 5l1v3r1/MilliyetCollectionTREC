<DOC>
<DOCNO> 63789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/soneko22.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Titan patronunun "Lamborghini"si depoda çürüyor 
</HEADLINE>
<TEXT>

     Kamuoyunda ''Titan Saadet Zinciri''nin patronu olarak bilinen Kenan Şeranoğlu'nun, vergi borçlarına karşılık ihtiyati tedbir olarak alınan ''Lamborghını'' marka lüks otomobili, Antalya Defterdarlığı'nda satılmayı bekliyor. 
     Antalya Defterdarı Hasan Yaman yaptığı açıklamada, İzmir Defterdarlığı'nın vergi alacaklarına karşılık, Kenan Şeranoğlu'nun mal varlıklarına ihtiyati tedbir kararı konulduğunu anımsattı. Bu nedenle Antalya'da da faaliyette bulunan Şeranoğlu'nun ''Lamborghını' marka otomobilinin yaklaşık 2 yıl önce polis tarafından Antalya Defterdarlığı deposuna bırakıldığını kaydeden Yaman, Şeranoğlu hakkında sürdürülen mahkemenin sonucunun beklendiğini belirtti. Yaman, ''İzmir Defterdarlığı'nın talimatına göre hareket edeceğiz. Eğer, İzmir Defterdarlığı, arabayı satın derse, biz de satacağız. Satsak da kurtulsak. Burada uzun süre durdukça otomobil çürüyecek gibi görünüyor'' dedi. 
     






</TEXT>
</DOC>
