<DOC>
<DOCNO> 70823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/magazin/amag.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahsun’dan Türkiye turu 
</HEADLINE>
<TEXT>

Mahsun Kırmızıgül, 15 güne kadar piyasaya çıkaracağı "Yüzyılın Türküleri" adlı yeni albümü için iddialı... 
     ALİ EYÜBOĞLU 

     Artık sadece sanatçı 
     PRESTİJ Müzik’le ortaklığına nokta koyduktan sonra "Ticarete tövbe ettim, artık sadece sanatçıyım" diyen Mahsun Kırmızıgül, aylardır sürdürdüğü Yüzyılın Türküleri’ adlı albümünün stüdyo çalışmalarını tamamladı. Kırmızıgül, Halk Müziği’nin iki usta ismi Arif Sağ ve Zafer Gündoğdu’nun yönetmenliğinde hazırladığı son çalışmasının gerçek bir Halk Müziği albümü olduğunu söyledi. 
     
     Hocalarıma borcum var 
     SÖZLEŞME uyarınca Prestij Müzik’ten çıkacak albüm için okuduğu 41 türküden bazılarını eleyerek 90 dakikalık bir albüm yapacaklarını belirten Kırmızıgül, şunları söyledi "Bir milyondan az satan albümüm olmadı. Bu albüm ister bir tane, ister beş milyon tane satsın önemli değil. Bu albümü, herkesin kendini tekrar ettiği bir dönemde, konservatuvardaki hocalarıma ve sevenlerime gönül borcumu ödemek için hazırladım." 
     
     Her yöreden eser... 
     EDİRNE’den Kars’a, Mersin’den Sinop’a kadar Türkiye’nin her yöresinden eser bulunan albümdeki bazı türküler şöyle Uyandım Sabah İle, Bitlis’te Beş Minare, Haydar Haydar, Sarı Gelin, Burası Muştur, Ordu’nun Dereleri, Çarşamba’yı Sel Aldı, Sen Gelmez Oldun, Urfalıyam Ezelden, Çeşmi Siyahım, Kahpe Felek, Göçmen Kızı... 
     



 MAGAZİN 











</TEXT>
</DOC>
