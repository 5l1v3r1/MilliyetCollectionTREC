<DOC>
<DOCNO> 54257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/guncel/gun01.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkeologlar ölüm evlerini yıktırmıyor 
</HEADLINE>
<TEXT>

Ürgüp’te kansere neden olan evlerin yıkılması için kolları sıvayan Sağlık Bakanlığı, karşısında arkeologları buldu... 
     ÖMER ERBİL İstanbul 

     Ürgüp'ün Sarıhıdır köyündeki kanserli evler, zehir saçmaya devam ediyor. Sağlık Bakanlığı'nın yıkılmasını istediği evler, SİT alanında olduğu için Nevşehir Koruma Kurulu'na takıldı. Şehir plancısı, sanat tarihçi, arkeolog ve iki mimardan oluşan Kurul, Sağlık Bakanlığı Kanserle Savaş Dairesi'nce oluşturulan Ulusal Mezotelyoma Kurulu'nun raporunu yeterli bulmadı. 
     
     Bilimsel rapor lazım 
     Nevşehir Kültür ve Tabiat Varlıklarını Koruma Kurulu'nun, Dr. Ahmet Uzel başkanlığındaki toplantıda aldığı karar şöyle "Alanın, sağlık sorunlarına neden olduğu anlaşılmıştır. Ancak önerilen önlemin bilimsel gerekçeleri belirsiz olduğundan, daha bilimsel bir rapor gereklidir. Ayrıca nitelikli taşınmaz kültür varlıklarının belgelenmesinden sonra SİT alanı kaldırılabilir." 
     
     Taşlardan bulaşıyor 
     Sağlık Bakanlığı, Sarıhıdır, Karain köyleri ile Tuzköy kasabasında yapılan araştırmalarda, evlerin duvarlarında kullanılan taşlarda kanserli madde "erionite" bulunduğunu, bu nedenle köylülerin akciğer ve karın zarı kanseri olduğunu açıklamıştı. 
     
Doktorlar yıkımdan yana      Hacettepe Üniversitesi ile Dünya Sağlık Teşkilatı Uluslararası Kanser Araştırma Örgütü'nün raporunda kanser saçan evlerin neden yıkılması gerektiği şöyle anlatıldı "Kanser, evlerin yapımında kullanılan yumuşak kayalarda bulunan lifsel yapıdaki Fibrous Zeolite’nin erionite solunmasından kaynaklanıyor. Bu lifler yeni köye de rüzg rla ulaşabilir. Üstelik köy çocukları eski köy evlerinde oynuyor. Bu nedenle bu evlerin yıkılması gerekir." 
     



 GÜNCEL 






















</TEXT>
</DOC>
