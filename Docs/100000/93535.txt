<DOC>
<DOCNO> 93535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sontur04.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, seçim tarihinin belirlenmesinde ısrarcı 
</HEADLINE>
<TEXT>

     Ekonomiden sorumlu Devlet Bakanı Kemal Derviş, seçim tarihinin belirlenmesinin belirsizliği ortadan kaldırıcağı yönündeki sözlerini bir kez daha tekrarladı. 
     Derviş, Türk-İş, Hak-İş ve DİSK başkanlarıyla Hazine Müsteşarı Faik Öztrak'ın da katıldığı bir akşam yemeğinde buluştu. Yemeğin ardından basın mensuplarının sorularını yanıtlayan Hak-İş Başkanı Salim Uslu, Derviş'in seçim tarihinin belirlenmesinin belirsizliği ortadan kaldıracağını söylediğini kaydetti. Uslu, toplantıda özel olarak siyasi konuların gündeme gelmediğini belirtirken, toplantıda koordinasyon eksikliği ve programın performansına ilişkin eleştirilerde bulunduklarını söyledi. Uslu, iktidar ortakları arasındaki tartışmalar, Avrupa Birliği ve iş güvencesine ilişkin görüşlerini de ilettiklerini belirtti. 
     ESK'nın toplanmasına ilişkin bir tarih belirlenmesini de istediklerini kaydeden Uslu, Başbakan'ın çekilmesiyle ilgili son günlerdeki taleplerin görüşmede gündeme gelmediğini ifade etti. 
     





</TEXT>
</DOC>
