<DOC>
<DOCNO> 63583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sondun20.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Porno içerikli internet sayfasını yasakladılar 
</HEADLINE>
<TEXT>

     Brandenburg Eyaleti Eğitim Bakanlığı, porno içerikli bir internet sayfasını gençler için zararlı olduğu gerekçesi ile yasakladı. 
     Bakanlık tarafından yapılan açıklamada, internet sayfasının Uckermark kentinde yaşayan sahibine, yasak kararının iletildiği, bu şahsın yasağa uymaması durumunda 500 bin euro ceza ödeyeceği bildirildi. 
     Açıklamada, söz konusu şahsın, porno içerikli internet sayfasını sadece yetişkinlere yönelik hazırlamama konusunda direttiği, bu nedenle böyle bir yasağa ihtiyaç duyulduğu belirtildi. 
     Mainz kentinde bulunan ''jugendschutz.net'' adlı gençleri korumaya yönelik dernek tarafından yapılan açıklamada da, Almanya çapında bu tür bir yasağın ilk kez uygulandığına dikkat çekildi. 
     Almanya'da porno içerikli internet sayfaları yasak değil. Ancak gençlere zarar verebilecek sayfalara doğrudan ulaşım yasak. 
     






</TEXT>
</DOC>
