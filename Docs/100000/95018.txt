<DOC>
<DOCNO> 95018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/siyaset/siy08.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in yoğun trafiği 
</HEADLINE>
<TEXT>

     Siyasette yaşanan depremle ilgili gözlerin en fazla üzerine çevrildiği isimlerden biri olan Devlet Bakanı Kemal Derviş’in dün ilk durağı Bilkent’te DYP lideri Tansu Çiller’in evi oldu. Derviş, Çiller görüşmesinin ardından Bakanlar Kurulu toplantısına katıldı. 
     Bakanlar Kurulu toplantısından sonra Başbakanlık’ta Dışişleri Bakanı İsmail Cem’le de bir süre görüşen Derviş, daha sonra ANAP lideri Mesut Yılmaz ile buluştu. Derviş, akşam saatlerinde, Dışişleri Konutu’na giderek, Cem ve Hüsamettin Özkan ile görüştü. Bu görüşmenin ardından Hacettepe Üniversitesi’nin Beyaz Ev Tesisleri’ndeki yemeğe katılan Derviş, yemekte, DTP lideri Mehmet Ali Bayar, Hikmet Çetin, Bağımsız İstanbul Milletvekili Mehmet Ali İrtemçelik, Büyükelçi Baki İlkin ve Hacettepe Üniversitesi Rektörü Tunçalp Özgen ile bir araya geldi. 
     



 SİYASET 
























</TEXT>
</DOC>
