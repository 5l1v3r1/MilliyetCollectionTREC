<DOC>
<DOCNO> 63562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/yazar/yilmaz.html </URL>
<DATE> 2002/01/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
BDDK’dan "İlgim yok" yazısı geldi 
</HEADLINE>
<TEXT>

     Bankacılık Düzenleme ve Denetleme Kurulu, beklenen kararı açıkladı "... Sigorta şirketi tarafından yapılması gereken ödemelere ilişkin sorunun çözümlenmesi Tasarruf Mevduatı Sigorta Fonu’nun görev ve yetkileri dışında bulunmaktadır. Anılan yazınız Karayolları Genel Müdürlüğü’nün BDDK’ya yaptığı başvuru konusu projenin yapımına devam edilmemesi, idareniz, müteahhit ve sigorta şirketi arasındaki anlaşmazlıkla ilgili olup, Fon tarafından uygulanan ihtiyati tedbirden kaynaklanmamaktadır. Bu nedenle tarafımızdan bu hususta herhangi bir takip ve girişimde bulunulmasının mümkün olmadığı düşünülmektedir." 
     Bayındırlık ve İskan Bakanlığı ile Astaldi S.p.A’nın, Gümüşova - Gerede Otoyolu Bolu Tüneli Projesi’nde, 12 Kasım depreminde oluşan hasardan doğan 105 milyon dolarlık sigorta bedelini, İngiltere’de bloke etmeleri üzerine başlayan tartışmayı bu sütunlara getirmiştim. Bayındırlık Bakanı Abdülkadir Akçan, sigorta bedelini İngiltere’de tutma gerekçesi olarak "BDDK, Karayolları’nın parasına el koymasın diye Türkiye’ye getirmiyorum" açıklaması yapmıştı. 
     
59 milyon dolar indirim      BDDK, Fon’a geçen Bayındırbank iştiraki ve Bolu Tüneli projesinde Astaldi’nin ortağı Bayındır İnşaat’ın malvarlığına ve gelirlerine tedbir koydurmuştu. Bu nedenle sigortadan gelecek para ile yapılacak işten doğan karda Bayındır İnşaat’ın payı olabileceğinden hareket edilerek, BDDK’ya konu iletilmişti. 
     BDDK yukarıda alıntı yaptığım 16 Ocak tarihli yazısında, sigorta bedelinde bir takip girişiminin mümkün olmadığını belirtti. 
     Geriye ne kaldı 
     İngiltere’de bloke edilen 105 milyon doların, Türkiye’ye gelmesi. Para, merkezi İngiltere’de bulunan sigorta şirketi Generali’nin Türkiye’deki temsilcisi Generali - Kent vasıtasıyla Karayolları Genel Müdürlüğü’ne teslim edilecek. Karayolları bu bedeli, iki ayrı noktaya yönlendirecek. 
     KGM ve Astaldi müşterek hesabına yatırılacak 70 milyon 120 bin 607 dolar tazminat bedeli, çöken Bolu Tüneli yerine inşaa edilecek "yeni yol" yapımında kullanılacak. "Bolu Dağı By-Pass Güzergahı", toplam 753 milyon dolarlık projede 59 milyon dolar tasarrufa yol açacak. 
     Bakiye 29 milyon 379 bin 393 dolar ise Viyadük1 ile kirişlerin tamiri için pilot firma Astaldi’ye ödenecek. 
     
Tasfiye süreci      Bayındır Holding Yönetim Kurulu Başkanı Kamuran Çörtük’ün işte bu noktada bir sorusu var 
     Pilot firma Astaldi, parayı hak ediş biçiminde mi alacak, yoksa iş yapılmadan mı 
     Akçan, Astaldi’ye ödemenin Karayolları tarafından işin bitiminde yapılacağını ve firmaya aynı bölüm için herhangi bir ek ödeme yapmayacakları gibi, geçmişten gelen hak edişler için de talepte bulunmayacaklarını belirtmişti. 
     Sorun aslında ne biliyor musunuz Bolu Tüneli projesi. 
     Depremde bir gerçek ortaya çıktı ki, tünelde ısrar edenler sırtımıza 59 milyon dolar fazla maliyet yüklemişler. 
     Bolu Tüneli davasının bir başka yüzü de yüklenici firma olarak 1998 yılında "Bayındır - Astaldi Ortak Girişimi" tanımlanırken, bugün bu ortaklığın tasfiye sürecinde olması.Tasfiye, 4 Mart’ta Yargıtay’dan çıkacak son kararda netleşecek. Eğer tasfiye gerçekleşirse, Bayındır Bolu Tüneli’nden 4.5 milyon dolar alıp, gidecek, Astaldi tek başına işi yürütecek. 
     Sigorta ödemesi hakkında neredeyse Bolu Tüneli uzunluğunda yer tutan dava tutanaklarını okudum, özetledim ve sütunlarıma yansıttım. Tek derdim avucumuzun içine kadar gelen 105 milyon dolar üzerindeki hakkımızı korumak. Hortumlamanın hortumlanmasına izin vermemek. 
     
     







İki ceza maddesi 


Parasız adam 


ABD izlenimleri 


Avrupa Birliği'yle Kürtçede ahmaklık örnekleri 


Çeneleri tutmak 


Vecihi Hoca'dan mektup var 


Amerikalı gözüyle Türk eğitimi 


Dünyaya açılmanın yolları 


FRP’yi yasaklamalı mı yasaklamamalı mı 


Türkiye’nin en zengin koleksiyoncusu 


Eşit ücret kararnamesinde irade var, icraat yok 


Ecevit, Irak ve İncirlik 


Bankalar yasası Cumhurbaşkanı'ndan döner mi 


Kara bıyıklı yabancıya yüksek faizli Törkiş tahvil’ 


BDDK’dan "İlgim yok" yazısı geldi 


</TEXT>
</DOC>
