<DOC>
<DOCNO> 69261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/yazar/pulur.html </URL>
<DATE> 2002/02/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Önyargı ve Fener'in Avrupa şampiyonluğu 
</HEADLINE>
<TEXT>

     BİR dağ köyü, köyün de dışında bir ev, evde kocasını kaybetmiş, hamile bir kadın. Dağa odun kesmeye gittiği gün, yaralı bir kurt bulur, alır, bana can yoldaşlığı yapsın, diye eve getirir, kurt hiç ayrılmaz, birlikte yaşarlar, derken kadın doğum yapar, çocuğa bakıp besleyecek, yedirip, içerecektir. 
     Kurt o kadar uysal bir hayvan olmuştur ki, kadın, bir gün evden köye gider, bir şeyler alır, gelir, kurdun ağzını kan içinde görünce çılgına döner, aklına yavrusu gelir, kurdu boğar öldürür. 
     O sırada içeriden bebeğin sesi gelir, koşar bakar ki 
     Bebek beşikte, onu sokmaya gelen yılan parçalanmış kanlar içinde... 
     Kurt bebeği kurtarmıştır ama... 
     Doç. Dr. Bilal Güneş'in yorumu 
     "Einstein'ın söylediği rivayet edilen bir söz vardır 
     - İnsanlardaki önyargıyı parçalamak, benim atomu parçalamamdan daha zordur " 
     
     Temel uçaktan çok korktuğu için Amerika'ya gemiyle gitmiş... 
     Gitmiş ama, yolda öyle bir fırtınaya yakalanmışlar ki, Temel bile korkmuş... Amerika'da dolaşırken, Miami'de bitpazarına gitmiş, orada bir ibrik görmüş, belli ki bizden kaçırılmış, orada "Sultan Palamut'un apdest ibriği " diye satılıyor, parasını verip almış, otele gelmiş, ibrikten bir cin çıkmış 
     "Dile benden ne dilersen " 
     Temel okyanustan bezmiş ya 
     "Rize ile Miami arasında bir otoyol yap " 
     Cin başını kaşımış, düşünmüş 
     "Bu çok zor, başka bir şey iste " 
     Temel Fenerbahçeliymiş 
     "Öyle ise, şu bizim Feneri, Avrupa şampiyonu yap " 
     Cin, bu sefer daha derin düşünmüş sormuş 
     "Şu Rize - Miami yolunu kaç şeritli istiyorsun " 
     Durun, hemen kızmayın canım, Liverpool karşısında aslanlar gibi oynayan Galatasaraylıların gönlünü alalım, dedik. 
     
     TARTIŞILAN şu... 
     Avrupa'nın Türkiye temsilcisi Karen Fogg'un e - mail yazışmalarını elde edip açıklamak, iletişim özgürlüğüne aykırıdır. 
     Doğru ya o yazışmaların içeriği 
     Nasreddin Hoca'nın başına gelenleri bilirsiniz. 
     Ahırdan Hoca'nın eşeğini çalmışlar, her kafadan bir ses 
     "Kapıyı kapatsaydın Asmakilit assaydın Sürgüyü sürseydin Eşeği iyi bağlasaydın " 
     Hoca dayanamamış 
     "Yahu eşeği çalan hırsızın hiç mi kabahati yok " 
     
     "ŞEHR - i komik" dedik "Hayır, komik - i şehr " diye itiraz ettiler. Öyle dedik, bu defa "Şehr - i komik" diyenler bastırdılar 
     "Şehr - i komik, meşhur komik demektir, şehrin komiği değil " 
     Galiba en doğrusunu Atila Sav söylüyor 
     "Bugünkü kuşaklara bir anlam taşımıyor ama, Fransızca bir sözcük olan komik ile, Arapça şehir in Farisi kuralı ile tamlama yapması garip değil mi " 
     Bu da bir komiklik işte 
     
     







Eski hik yeler 


Bir bankanın yaptığını bir evlilik yapamaz mı 


Eğitimde yeni arayışlar 


Önyargı ve Fener'in Avrupa şampiyonluğu 


Blucin reklamında klasik müzik 


Ne kadınlar gördüm, zaten "çokötular 


Hüküm kurmak için ölçülebilir değerler bulunmalı 


Yazarın şikayeti var 


AB yolunda İspanyol kartının önemi 


Reichstag'da bir şişe bira 6 DM 


Bayramlık bir trona belgesi daha 


</TEXT>
</DOC>
