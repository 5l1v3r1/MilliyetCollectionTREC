<DOC>
<DOCNO> 77697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/spor/bbas.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes geç açıldı 
</HEADLINE>
<TEXT>

Eurolig ikinci raund F Grubu’ndan çıkma fırsatını daha önce yitiren Lacivert-Beyazlılar, Rusya’nın Ural Great takımına İstanbul’da da şans tanımayarak, farklı galibiyete ulaştı 
     LACİVERT - Beyazlılar, Eurolig ikinci raund F Grubu’ndaki beşinci maçında rakip sahada yendiği Rusya’nın Ural Great takımına İstanbul’da da şans tanımadı, farklı skorla ikinci galibiyetini aldı 101 - 84. Özellikle alan savunmasına döndüğü anlarda oyuna ağırlığını koyan Efes, takım halinde skorer bir oyun çıkarırken, devrede bulduğu 10 sayılık farkı, son çeyrekte daha da açarak sonuca kolay gitti. Şansını daha önce yitiren Efes Pilsen, grubundaki son karşılaşmasını önümüzdeki hafta deplasmanda İspanyol Real Madrid’le yapacak. 
     
İstatistik EFES PİLSEN OYUNCU TS 2S 3S SA R Brown 25 2 2 4 6 9 9 3 Stombergas 11 1 1 2 2 3 3 2 Kerem 4 1 4 0 1 2 2 3 Mehmet 22 9 11 0 1 4 8 8 Kambala 11 4 6 - 3 6 2 Ender 7 0 1 1 1 4 6 2 Ömer 10 2 3 2 3 0 2 2 Arda 11 3 5 0 2 5 6 6 Alper - - 0 1 - 5 Enver - - - - - TOPLAM 101 22 33 9 17 30 42 32      
URAL GREAT OYUNCU TS 2S 3S SA R Bashminov 24 8 12 2 4 2 3 9 Panov 8 2 2 0 2 4 4 1 Karasev 8 2 3 0 6 4 5 2 Mikhailov 9 2 5 0 1 5 5 2 Liadelis 4 0 1 0 1 4 4 2 Pegushin 5 1 2 1 4 - 2 Avleev 24 5 10 3 4 5 7 4 Bowie - 0 2 0 2 - - Evtimov 2 0 2 - 2 2 4 Shushakov - - 0 1 - 1 Sheiko - - 0 2 0 2 2 TOPLAM 84 20 39 6 27 26 32 29      
     
Ülker gitmiyorİsrail-Filistin arasındaki çatışmaların sürmesi Turuncu-Yeşilli takımı ürküttü. Yönetim, Avrupa Ligi’nde bugün oynayacakları Maccabi Tel Aviv maçına gitmeme kararı aldı 
     TURUNCU - Yeşilli Kulübün Yönetim Kurulu dün gece yaptığı ve saatler süren toplantı sonucunda oyuncuların Tel Aviv’e gitmemekteki kararlılığını gözönüne alarak İsrail seyahatini iptal etti. Kulüp Başkanı Orhan Özokur, Şube Sorumlusu Yıldız Okumuş, Genel Menajer Lütfi Arıboğan’ın da yer aldığı toplantıda günlerdir süren Maccabi Tel Aviv maçı gerginliğine son nokta koyuldu. 
     KULUBÜN Basın Sözcüsü Birkan Çetinbora, "Zaten Lollis, Austin, Goljovic, Stelmahers, Harun, Haluk ve Asım kesinlikle gelmeyeceklerini belirtmişlerdi. Birkaç oyuncu ile Tel Aviv’e gitmek anlamsız olacaktı" dedi. Bu arada ULEB’in, "git" uyarısına rağmen İsrail seyahatinden vazgeçen Ülkerspor’a Avrupa Ligi’nden süreli ya da süresiz men ve ağır para cezasının gelebileceği belirtildi. 
     
Demirel’den eleştiri      BASKETBOL Federasyonu Başkanı, Avrupa Ligi’nin statüsünün yanlış olduğunu savundu. Turgay Demirel, "İkinci turda sadece grup birincilerinin dörtlü finale kalacak olması nedeniyle birinci olamayacağını hisseden takımın iddiası azalıyor. Finalist takımlar, grup birincilerinin ikincilerle çapraz eşlemesiyle yapılacak maçlar sonunda belirlenmesi lazım" dedi. Demirel, önümüzdeki sezon ligde 14 takımın yer alacağını sözlerine ekledi. 
     



 SPOR 


























</TEXT>
</DOC>
