<DOC>
<DOCNO> 80945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/dunya/dun01.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Zehirli mektupla öldürülmüş... 
</HEADLINE>
<TEXT>

El Kaide’nin Çeçenistan’daki bağlantısı olarak görülen Arap asıllı lider Hattab’ın zehirli mektupla öldürüldüğü açıklandı 
     CENK BAŞLAMIŞ Moskova 

     Rusya Federal Güvenlik Servisi’nin FSB - eski KGB , Ürdün asıllı Çeçen komutan Hattab’ı zehirli mektupla öldürdüğü anlaşıldı. 
     Çeçenistan eski Başkanı Selimhan Yandarbiyev, Hattab’ın öldürüldüğünü dün resmen açıkladı. İnternette Çeçen tarafının görüşlerini yansıtan ve şimdiye kadar Hattab’ın hayatta olduğunda ısrar eden Kavkaz sitesi de ünlü komutanın öldürüldüğünü dün ilk kez doğruladı ve suikastin ayrıntılarına yer verdi. 
     Kaynak olarak Çeçen Genelkurmay yetkililerini gösteren siteye göre Hattab, kendisine gönderilen zehirli mektupla 19 Mart gecesi öldürüldü. Kavkaz’a göre, zehirli mektup Hattab’a daha önce tanıdığı bir kişi tarafından getirildi. Kesin olmayan bilgilere göre, mektubu getiren ve Arap asıllı olduğu sanılan kişi hemen Hattab’ın yanında ayrıldı. 
     Kavkaz sitesi, Hattab’ı Rus RTR kanalının cuma gecesi ekrana getirdiği görüntülerde de yer alan Elsi adındaki korumasının Çeçenistan’ın güneyindeki dağlık bir bölgede gömdüğünü bildirdi. Bu arada annesinin Türk olduğu bildirildi. 
     Hattab’ın öldürülmesi, Çeçenistan’ın ilk Başkanı Cahar Dudayev’e 24 Nisan 1996’da suikast düzenlenmesinden bu yana Rus gizli servisinin elde ettiği en büyük başarı niteliğini taşıyor. O tarihte Dudayev cep telefonuyla konuşurken, uydudan gelen sinyalleri alan bir Rus savaş uçağı hemen havalanmış ve konuşması süren Çeçen lideri füzeyle öldürmüştü. 
     



 DÜNYA 












</TEXT>
</DOC>
