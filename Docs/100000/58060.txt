<DOC>
<DOCNO> 58060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/spor/spo05.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Revizyon şart 
</HEADLINE>
<TEXT>

A Milli Takım Teknik Direktörü Şenol Güneş, haziran ayındaki Dünya Kupası’nın ardından kadronun yenilenmesi gerektiğinin altını çizdi 
     Kendileri zorlayacak 
     JAPONYA ve Güney Kore’de düzenlenecek 2002 Dünya Kupası için hazırlık çalışması yapan A Milli Takım Teknik Direktörü Şenol Güneş, dev organizasyon sonrası kadroda revizyona gidileceğini açıkladı. Başarılı hoca, "Ancak bu, al şunu, at bunu’ şeklinde olmayacak. Milli Takım’a gelip, takıma girecek ve kendilerini gösterecekler. Nihat ve Yıldıray örneğinde olduğu gibi" diye konuştu. 
     
     Rakipler dezavantaj 
     GÜNEŞ, Dünya Kupası’nda gruptaki Brezilya, Kostarika ve Çin’in Türkiye’den uzak olmasının dezavantaj olduğunu da vurguladı ve "Avrupa takımı olsalardı, daha rahat takip ederdik" dedi. Trabzon Gazeteciler Cemiyeti’nde, gazetecilerle bayramlaşan Şenol Güneş, "Her zaman şunu söylemişimdir, rakip güçlü kuvvetli olabilir, ama tanıdık, bildik olmaları ilk tercihimizdir" yorumunu yaptı. 
     
Türkiye yerinde saydı      FIFA’NIN 2001 yılındaki son Dünya klasmanı değerlendirmesinde Türkiye, 23. sıradaki yerini korudu. Böylece A Milli Takım, bu yılı yedi sıra yükselerek tamamlamış oldu. Türkiye’nin Dünya Kupası’ndaki rakiplerinden Kosta Rika, 2001’de 30 sıra birden çıkarak, bu alanda en başarılı takım unvanını aldı. Bu yıla zirvede giren Brezilya 3.’lüğe inip, yerini Arjantin’e devrederken büyük sıçrama yapan Çin ise bu ay bir basamak daha yükselerek, 54.’lüğe oturdu. 
     
Arjantin favori      İNGİLİZ haber ajansı Reuters’in yaptırdığı ankette Arjantin, Dünya Kupası’nın en büyük favorisi olarak gösterilirken, Brezilya çok geride kaldı. 31 ülkeden 40 spor gazetecisinin katıldığı şampiyonluk anketinde, Arjantin’e 24 oy çıktı. Dört kez kupayı kaldıran Brezilya’ya ise sadece iki oy verildi. Dünya ve Avrupa şampiyonu Fransa’nın 7 oy aldığı ankette, İngiltere ve İtalya’ya 3’er, Portekiz’e de bir oy kullanıldı. 
     
Türkmenistan’a tam destek      FUTBOL Federasyonu, Türkmenistan Milli Takımı’na malzeme yardımı yapacak. Bir süre önce Bayram Yağcı başkanlığında Aşkaabat’a giden Yılmaz Yücetürk, Özcan Şepik ve Nusret Kiper’den oluşan ekip, burada beş gün süren bir çalışma yaparak, protokol imzaladılar. Malzeme yardımının 20 bin dolar civarında olacağı, ayrıca Türkmenistan’ın Riva’da kamp yapabileceği bildirildi. 
     



 SPOR 























</TEXT>
</DOC>
