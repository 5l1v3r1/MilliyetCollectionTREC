<DOC>
<DOCNO> 68735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/ekonomi/aeko.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
FAİZ OPERASYONU 
</HEADLINE>
<TEXT>

Merkez Bankası, enflasyonist baskıların azaldığı’ gerekçesiyle, gecelik borçlanma faiz oranını iki puan, bir haftalık borçlanma faiz oranını da üç puan düşürdü 
     EKONOMİ SERVİSİ 

     Merkez Bankası MB , enflasyonist baskıların azaldığı’ gerekçesiyle, enflasyonla mücadelede temel politika aracı olarak kullandığı kısa vadeli faiz oranlarında indirim operasyonu gerçekleştirdi. Gecelik borçlanma faiz oranını yüzde 59’dan yüzde 57’ye, bir haftalık borçlanma faiz oranını da yüzde 62’den yüzde 59’a düşürdü. Gecelik borçlanmada yüzde 62 olan borç verme faiz oranını değiştirmedi. Bir haftadan uzun vadelerdeki faiz oranlarının piyasa şartlarında oluşmasını teşvik amacıyla, iki hafta ve bir aylık vadelerdeki kotasyonları kaldırdı. 
     MB’nin konuyla ilgili açıklamasında, 2001’de enflasyon artışında temel etken olan döviz kurlarındaki köpüğün Ekim 2001’de patladığı, TL nominal olarak değerlendiği ve bu gelişmenin enflasyonist baskıları önemli ölçüde azalttığı belirtildi. 
     Enflasyonda Kasım 2001’den itibaren, mevsimsel etkiler arındırıldığında, belirgin bir düşüş eğilimi görüldüğüne dikkat çekilen açıklamada, İktisadi Yönelim Anketine göre de enflasyon beklentilerinde düşüş eğilimi gözlendiği belirtildi. İç talep düzeyinin enflasyonist baskı yaratmadığı ve son dönemde bir dizi olumlu gelişme olduğu kaydedilen açıklamada şöyle denildi 
     
     Kur istikrarı 
     "Bütçe gerçekleşmeleri olumludur. Para tabanı, öngörülerimiz içinde hareket etmiştir. Enflasyonda temkinli tutumumuz sürüyor. Fiyat istikrarını sağlamaya yönelik politikalar kararlı uygulanırsa, kur da iktisadi temeller ile uyumlu biçimde hareket edecek ve cari işlemlerde sürdürülebilir büyüme açısından sorun yaratmayacaktır." 
     
     Şartlar oluştu’ 
     Kurlarındaki köpük ekimde patladı. n TL değer kazandı. n Enflasyonist baskılar azaldı. Mevsimsel etkilerden arındırıldığında düşüş eğilimine girdi. n İç talep enflasyonist baskı yaratmayacak düzeyde. n Ocakta bütçe gerçekleşmeleri geçici verileri olumlu çıktı. n Para tabanı, öngörüler içinde hareket ediyor. 
     
     Dövize talep artacak 
     Operasyonu genellikle inandırıcı’ bulmayan bankacılar, "Faizleri indirip mevduat faizlerini o oranda aşağı çekip yatırım tercihlerini TL’den dövize yöneltmeye çalışıyorlar" dedi. Turkish Bank Genel Sekreteri Tuğrul Belli ise "İndirimin bir tehlikesi yok, aksine iyi bir şey. Daha radikal de olabilirdi" dedi. 
     
Açık pozisyon mu Sakın haa ..      Görevlerinin fiyat istikrarının ve enflasyon hedefinin gerçekleşmesi olduğunu belirten Merkez Bankası Başkanı Süreyya Serdengeçti, "Madem özerkiz, doğru bildiğimiz yolda ilerleriz. Hazine faizi bizi fazla ilgilendirmez. Başka bir yerde bir şey yanlış gidiyorsa sorumlu değiliz. Hazine’yi kurtarın, bankaları kurtarın, hükümeti kurtarın, sonra da kimseye yaranamayın. Yok böyle bir şey. Ayrıca kur aşağı gidiyor diye açık pozisyonunu genişletmeyi düşünenler varsa sakın ha .." dedi. 
     Ege Üniversitesi’nin düzenlediği konferansta konuşan Serdengeçti, sıkı maliye politikalarından yakınmalara değinerek, "Efendim, çok sıkı, şirketlerin durumu kötü, biraz gevşetelim’ deniyor. Böyle olmaz. Şirketlere yardımcı olalım ama bu gerçekten yardım mı Gevşetilirse reel faiz yukarı gidecek. Artan risk kuru etkileyecek, bekleyişler olumsuza dönecek. Bunu belki fazla yüksek sesle, defalarca TOBB’a, Meclis’e, hükümete anlattık. Tekrar gündeme gelirse aynı şeyleri söyleriz" diye konuştu. 
     
     İyi gitmeyen bir şey var’ 
     Gelişmelerden memnun olduğunu belirten Serdengeçti, "İyi gitmeyen bir yeri var ama bunu da zaman içinde çözeriz. O da içerde ne anlatırsanız anlatın sayın milletvekili kapıya çıkıp başka bir şey anlatıyor. Terbiyemiz çok müsaade etmiyor, anlamamışlar herhalde diye düşünüyoruz. Zaman içinde aşacağız. Bu Türkiye’nin genel sorunu. Meclis ve hükümet önemli. Kamuoyu hepsinden önemli" şeklinde konuştu. 
     
     Duvarlara konuşuyoruz’ 
     Enflasyonla mücadelede kamuoyunun desteği ile başarılı olunabileceğini, ancak geçmişe endekslenme yüzünden oldukça büyük zorluklarla karşılaşılmasının’ söz konusu olduğunu ifade eden Serdengeçti, "Şimdilik biraz duvarlara konuşuyoruz ama sabırlıyız. Duyulmadığımız müddetçe daha sertleşerek, daha fazla konuşarak, sesimizi duyuracağız. Kur aşağı düşüyor diye açık pozisyonunu açmayı düşünenler varsa sakın ha... Bir kriz daha yaşanırsa bu diğerlerine benzemez. Çünkü dalgalı kur politikası izleniyor" dedi. 
     
     Uykusu kaçtıkça film izliyor 
     Konferans katılımcısı bir öğrencinin En son sinemaya ne zaman gittiniz, hangi filmi izlediniz ’ şeklindeki sorusu üzerine Süreyya Serdengeçti, geceleri uykusu kaçtığında televizyonda eski filmleri izlediğini söyledi. Serdengeçti, en son sinemada küçük oğluyla beraber Yüzüklerin Efendisi’ni filmini izlediğini belirtti. 
     



 EKONOMİ 



Sultanbeyli’de kapıştı 















</TEXT>
</DOC>
