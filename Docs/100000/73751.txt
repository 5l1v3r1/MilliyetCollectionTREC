<DOC>
<DOCNO> 73751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yasam/yas05.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni eczacımız köpekbalığı 
</HEADLINE>
<TEXT>

Hastalıklara olan dirençleriyle tanınan köpekbalıkları yeni ilaçların yapımı için bilimadamlarına ilham verecek... 
     DIŞ HABERLER SERVİSİ 

     İskoçyalı bilim adamları, hastalıklara karşı olağanüstü derecede dirençli olan köpekbalıklarının anatomisini inceleme altına alarak buradan elde edecekleri bilgiler ışığında yeni ilaçlar geliştirilmesi için bir proje başlattılar. 
     
     Dinozorlardan yaşlı 
     Aberdeen Üniversitesi araştırmacıları, köpekbalıklarının bağışıklık sistemleri sayesinde hiç hastalanmadıklarını, enfeksiyonlara çok dirençli olduklarını saptadılar. Yeryüzündeki varlıkları dinozorlardan bile daha eskiye giden köpekbalıklarının en temel savunma mekanizmasının insanınkinin yarısı boyutlarında olan antikorları olduğu sanılıyor. Bilim adamları köpekbalıklarında bulunan bu küçük antikorların dokulara kolaylıkla nüfuz ettiğini ve zararlı oluşumları örneğin kanser hücrelerini yok ettiklerini düşünüyorlar. Köpekbalığı antikorlarının genetik dökümünü yapmayı planlayan araştırmacılar böylelikle insanlarda bazı hastalıkların tedavi edilmesini sağlayacak yeni ilaçlar geliştirilmesini umut ediyorlar. 
     



 YAŞAM 














</TEXT>
</DOC>
