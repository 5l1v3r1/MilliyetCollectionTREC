<DOC>
<DOCNO> 77957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sondun07.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Venezüella karıştı... Devlet Başkanı Chaves istifasını sundu 
</HEADLINE>
<TEXT>

     Venezüella'nın başkenti Caracas'ta çıkan olayların ardından, Devlet Başkanı Hugo Chavez istifaya zorlandı. 
     Globovision televizyonu, Chavez'in istifasını Devlet Başkanlığı Sarayı'ndaki üç generale sunduğunu duyururken, bu haber bağımsız kaynaklarca doğrulanmadı. 
     Televizyon, daha sonra saraydan ayrılan bir araç konvoyunun başkentte La Carlota askeri üssüne doğru hareket ettiğini bildirdi. 
     Globovision televizyonunun haberi, Genelkurmay Başkanı Bernabe Carrero Cubero'nun, ordunun Chavez'den istifa etmesini ve seçimlerin yapılmasını istediğini açıklamasından sonra yayımlandı. 
     Enformasyon Bakan Yardımcısı Teresa Maniglia ise Chavez'in istifa etmediğini ve teslim olmadığını söyledi. 
     AFP'ye telefonla bilgi veren bakan yardımcısı, ''Başkan Chavez ne teslim oldu, ne de istifa etti... Şu anda başkanlık sarayındaki çalışma odasında bekliyor'' dedi. 
     





</TEXT>
</DOC>
