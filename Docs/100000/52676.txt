<DOC>
<DOCNO> 52676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sontur12.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz, sellerle boğuşan Rize'de 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, beraberindeki bakanlarla heyelanlardan etkilenen Çayeli, Pazar ve Hemşin ilçelerinde incelemelerde bulundu. 
     Başbakan Yardımcısı Yılmaz, İçişleri Bakanı Rüştü Kazım Yücelen, Enerji ve Tabii Kaynaklar Bakanı Zeki Çakan, Bayındırlık ve İskan Bakanı Abdülkadir Akcan ile aşırı yağışlar nedeniyle meydana gelen sel ve heyelanlardan etkilenen bölgelerde incelemelerde bulunmak üzere geldiği Rize'de, ilk olarak Çayeli İlçesi'ne gitti. 
     Yılmaz, Çayeli Kaymakamı Nihat Kaynar'dan, heyelan nedeniyle kapanan köy yolları ile ilgili bilgi aldı. 
     Yılmaz, daha sonra heyelanlarda büyük zarar gören Pazar İlçesi'nin Cumhuriyet Mahallesi'ni Bayındırlık ve İskan Bakanı Akcan ile gezerek, heyelandan etkilenen vatandaşların sorunlarını dinledi. 
     Hemşin İlçesi'ne geçen Yılmaz, Kaymakam Vekili Mehmet Güngör'den ilçenin sorunlarıyla ilgili bilgi aldı. 
     Yılmaz ve beraberindeki bakanlar incelemelerde bulunmak üzere Çamlıhemşin'e geçtiler. 
     






</TEXT>
</DOC>
