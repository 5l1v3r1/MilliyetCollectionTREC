<DOC>
<DOCNO> 50551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sondun07.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de Müslümanların yüzde 40'ı Bin Ladin'i destekliyor 
</HEADLINE>
<TEXT>

     İngiltere'de yapılan bir kamuoyu yoklaması, bu ülkede yaşayan her 10 Müslümandan 4'ünün Usame Bin Ladin'i desteklediğini ortaya koydu. 
     The Times Gazetesi tarafından yapılan yoklamanın sonuçlarına göre, Müslümanların yüzde 11'i ABD'de 11 Eylül'de düzenlenen saldırıları haklı buluyor. 
     Araştırmaya katılanların yüzde 96'sı Afganistan'a yönelik harekatın hemen durdurulmasını isterken, yüzde 40'ı İngiltere'den Afganistan'a giderek Taliban saflarına katılan Müslümanlara destek verdi. 
     İngiltere'deki Müslümanların yüzde 73'ü Başbakan Tony Blair'in ABD'ye destek vermekle hatalı davrandığını, yüzde 61'i ise Bin Ladin'i yakalama ya da yok etme planının hiçbir haklılık payı bulunmadığını düşünüyor. 
     Müslümanların yüzde 68'i dininin gereklerine öncelik verdiğini belirtirken, yüzde 14'ü vatandaşlık bağıyla bağlı olduğu ülkenin çıkarlarının önce geldiğini söyledi. 
     Londra, Birmingham, Leicester, Bradford ve Manchester gibi Müslümanların yoğun olarak yaşadıkları kentlerde yapılan kamuoyu yoklamasına 1170'nin katılımıyla yapıldı. 
     






</TEXT>
</DOC>
