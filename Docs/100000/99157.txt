<DOC>
<DOCNO> 99157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sonspo01.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da idmanlar yarın başlayacak... 
</HEADLINE>
<TEXT>

     Gaziantepspor'da, Avusturya kampının ardından 2 gün izin verilen futbolcular, yarın çalışmalara başlayacak. 
     Kulüp basın sözcüsü Kamil Gereçci, yaptığı açıklamada, Gaziantep'te 14 günlük çalışmanın ardından 20 Temmuz'da başlayıp 29 Temmuz'da sona eren Avusturya kampının çok başarılı geçtiğini söyledi. 
     Avusturya kampı sırasında yapılan hazırlık karşılaşmalarının ilerisi için umut verdiğini belirten Gereçci, ''Gaziantepspor bu sezon adından sıkça söz ettirecek ve korkulan bir takım olacak'' dedi. 
     Türk futbolunda bir Gaziantepspor gerçeği olduğunun unutulmamasını isteyen Gereçci, ''Hiçbir Anadolu kulübü Gaziantepspor'un olanaklarına sahip değil. Yönetim, tesisten altyapıya, mali sorunların çözümünden manevi desteğe kadar her türlü fedakarlığı yaptı, takım için gereken oyuncuları aldı, bundan sonrası futbolculara kalmış'' diye konuştu. 
     Avusturya kampının takım üzerinde olumlu etki yarattığını ifade eden Gereçci, sözlerini şöyle tamamladı 
     ''Tarihinde ilk kez yurtdışında kamp yapan Gaziantepspor, bunun olumlu sonuçlarını görecektir. Teknik direktör Gigi Multzescu, Türk futbolunu ve futbolcusunu en az Türk teknik direktör kadar tanıyor. Bu bir avantajdır. Kadronun lig başlayana kadar şekilleneceğine inanıyorum. 
     Yarın Celal Doğan Tesisleri'nde toplanacak olan takım, hazırlıklarını kaldığı yerden sürdürecek. 3 Ağustos'ta ise Kamil Ocak Stadı'nda altyapımız durumundaki Gaziantep Büyükşehir Belediyesi ve GASKİ Spor ile birlikte sezonu açacağız.'' 
     





</TEXT>
</DOC>
