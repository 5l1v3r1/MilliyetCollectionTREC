<DOC>
<DOCNO> 69708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/guncel/gun10.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçelievler sanığı yakalandı 
</HEADLINE>
<TEXT>

Bahçelievler’de 7 TİP’li öğrencinin katledilmesiyle ilgili hakkında gıyabi tutuklama kararı bulunan ve 16 yıldır aranan firari sanık Mahmut Korkmaz, Erzincan Cezaevi’ne konuldu 
     ERSAN ATAR Ankara 

     Ankara Bahçelievler’de 24 yıl önce TİP üyesi 7 öğrencinin öldürülmesi olayına karıştığı gerekçesiyle idam istemiyle yargılanan ve hakkında gıyabi tutuklama kararı bulunan firari Mahmut Korkmaz, 16 yıl sonra Erzincan’da yakalandı. 
     Ankara 3. Ağır Ceza Mahkemesi tarafından hakkında idam cezası istenen Korkmaz, kurban bayramı nedeniyle geldiği memleketi Erzurum’dan Ankara’ya dönmek için, önceki akşam İstanbul plakalı otomobiliyle yola çıktı. Yanında eşi, annesi ve çocuğu bulunan Korkmaz, saat 21.00 sıralarında Akarsu Jandarma Karakolu önünde yol kontrolü için durduruldu. Jandarma, heyecanlanmasından şüphelendiği Korkmaz’ın arananlar listesinde bulunduğunu saptayarak gözaltına aldı. 
     
     İlk ifade Jandarma’ya 
     Jandarma Karakol Komutanlığı’nda ifadesinin alınmasından sonra Refahiye Adliyesi’ne sevk edilen Korkmaz, tutuklanarak Erzincan Cezaevi’ne konuldu. Korkmaz’ın ifadesinde, "Ben Bahçelievler katliamı davasında yargılandım ve serbest bırakıldım. İstanbul’da oturuyorum" dediği belirtildi. 
     TİP’li 7 öğrencinin öldürülmesinin ardından 1986’da açılan davada Sıkıyönetim Komutanlığı Haluk Kırcı, Ömer Özcan ve Duran Demirkıran’ı 7 kez idama, A. Ercüment Gedikli’yi de müebbet hapse mahk m etmişti. 1991’de ise Ankara 3. Ağır Ceza Mahkemesi, bir türlü bulunamayan Kadri Kürşat Poyraz ve Korkmaz hakkındaki davayı ayırmıştı. 
     Bakanlar Kurulu gündeminde bulunan tasarının yasalaşması halinde, Korkmaz, 7 kez müebbet hapis cezasıyla yargılanacak. Korkmaz, suç tarihi 1991’den önce olduğu için, 7 kez müebbete mahk m edilse de, her bir müebbet hapis cezasını 8 yıl olarak çekecek. 
     



 GÜNCEL 


















</TEXT>
</DOC>
