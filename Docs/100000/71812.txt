<DOC>
<DOCNO> 71812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sondun16.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den bir saldırı daha 3 ölü 
</HEADLINE>
<TEXT>

     İsrail helikopterleri, Batı Şeria'nın Ramallah kentinin bitişiğinde bulunan Betunya kasabasındaki Filistin istihbarat karargahına iki füze attı. 
     Filistin güvenlik kaynakları, olayda can kaybı olup olmadığına dair henüz haber alınamadığını bildirdiler. 
     Bu arada, yine Batı Şeria'da Kudüs yakınlarındaki bir bölgede iki Filistinli, otomobillerinin havaya uçması sonucu yaşamını yitirdi. 
     İsrail polisi, Filistinlilerin Kudüs'te bir saldırı eyleminde bulunmaya gittiklerini ve yanlarındaki bombaların erken patladığını belirtti. 
     Ramallah ve Kudüs yakınındaki bir İsrail kontrol noktasında da İsrail polisi, yol barikatını geçmeye çalışan ve çanta taşıyan bir Filistinliyi öldürdü. 
     Polis, öldürülen Filistinlinin çantasında bir Kalaşnikof silahı ve mühimmat bulunduğunu kaydetti. 
     Öte yandan, İsrail savaş uçaklarının, bu öğleden sonra Gazze kenti yakınlarında bir Filistin güvenlik binasına füze saldırısı düzenlediği bildirildi. 
     Filistinli güvenlik kaynakları, polisin telsiz konuşmalarının kontrol edildiği ve iletişim merkezi olarak kullanılan binada yangın çıktığını, binanın büyük hasar gördüğünü söylediler. 
     Saldırıda ölen ya da yaralanan olmadığı belirtildi. 
     






</TEXT>
</DOC>
