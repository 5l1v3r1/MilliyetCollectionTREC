<DOC>
<DOCNO> 74089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/ekonomi/eko00.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
PO, bu yıl 4 milyar dolar ciro hedefliyor 
</HEADLINE>
<TEXT>

PO Genel Müdürü Ertuğrul Tuncer, bu yıl için 63 milyon dolarlık yatırım yapacaklarını kaydederek, ciro hedeflerinin 4 milyar dolar olduğunu söyledi 
     EKONOMİ SERVİSİ 

     Petrol Ofisi PO Genel Müdürü Ertuğrul Tuncer, şirketin bu yılki ciro hedefinin 4 milyar dolar civarında olduğunu açıkladı. 
     PO’nun 2001 yılı olağan Genel Kurul toplantısı, Maslak’taki şirket merkezinde yapıldı. Ertuğrul Tuncer, Genel Kurul’da yaptığı konuşmada, fiyatlarda ve ithalatta serbesti getirecek olan petrol yasasının kendilerine de büyük katkısı olacağını söyledi. 
     
     Pazar payı arttı 
     Gazetecilerin sorularını da yanıtlayan Tuncer, 2002 yılı hedefleri arasında 500 istasyonun yeni standartlara uygun hale getirilmesi, benzinlerde yüzde 1, motorinde yüzde 4’lük bir pazar payı artışı sağlanmasının yer aldığını kaydetti. Tuncer, şirketin bu yılki toplam yatırımının 63 milyon dolar olacağını belirterek, ’2002 için ciro hedefi, 4 milyar dolar civarında’’ dedi. 
     Tuncer, PO’nun ikincil halka arzına ilişkin bir soru üzerine, yurtdışındaki tanıtım toplantılarında Irak konusu kastedilerek yatırımcıların zamanlamayı iyi bulmadıklarını, şirketlerde azınlık haklarının da bulunduğu bazı çekincelerini dile getirdiklerini ifade etti. 
     
     PO’nun halka arzı başarılı 
     Kendisinin satılacak malın çok iyi olduğunu bildiği için ilk başlardaki tahmininin daha fazla bir talep geleceği yönünde olduğunu kaydeden Tuncer, "Ancak programın yarısından itibaren birtakım gelişmeler maalesef talebi olumsuz etkiledi. Bunu bir şansızlık olarak değerlendiriyorum. Ama yine de böylesine bir ortamda başarı’’ dedi. 
     
Şirketin performansı arttı      PO Yönetim Kurulu Başkanı Caner Çimenbiçer de, genel kuruldaki konuşmasında, ülkenin içinde bulunduğu sorunlara rağmen şirketin özelleştirildiği günden bu yana atılımları ile başarılı bir mali dönemi daha kapattığını vurguladı. Şirketin çalışmalarından örnekler veren Çimenbiçer, ’İstasyon sayısı az ama performans olarak yüksek. Sürekli pazar payını artırmayı hedefleyen Türkiye’nin, sürekli birinci dağıtım şirketi olmayı hedefleyen bir Petrol Ofisi var huzurlarınızda’’ diye konuştu. Genel Kurul’da 2001 yılı k rının dağıtılmayarak şirket içinde bırakılması önerisi kabul edildi. 
     



 EKONOMİ 


















</TEXT>
</DOC>
