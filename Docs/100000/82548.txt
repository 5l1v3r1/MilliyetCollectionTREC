<DOC>
<DOCNO> 82548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/yasam/yas02.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çilekte hormon yok dedi, yedi 
</HEADLINE>
<TEXT>
Hormonu bırak zehire bak 
Çileklerde hormon olmadığını yiyerek kanıtlayan Tarım ve Köyişleri Bakanı Gökalp, "zehirli olduğu için iade edildi" denilen biberleri ise yemedi... 
     Ankara Milliyet 

     TÜRKİYE’DEN 2000’den bu yıl Mayıs ayına kadar ihraç edilen yüzbinlerce ton tarım ürününün 79 partisinde, limitlerin üzerinde tarım ilacı kalıntısı veya aflatoksin belirlendi. Ret edilen ürünlerin sınırda imha edildiği, kesinlikle yurt içine girmediği belirtiliyor. Tarım ve Köyişleri Bakanı Hüsnü Yusuf Gökalp, zirai ilaç kalıntısı olduğu gerekçesiyle Almanya tarafından iade edilen biberler ile, çilekler başta olmak üzere bazı sebze ve meyvelerde hormon kullanıldığı iddiaları üzerine bir basın toplantısı düzenledi. 
     
     Benden kaçmaz 
     GÖKALP, iç piyasaya verilen ürünlerdeki hormon ve ilaçların ruhsatlandırılmış bayilerde satıldığını belirterek, "Hallerdeki ürünlere de gıda profesörü olmam hasebiyle analizler yaptırmaktayız" dedi. Bakan, ihraç edilecek ürünlere de denetleme yaptıklarını belirtti ve toksit çıktığında iç piyasada dağıtım yaptırmadıklarını söyledi. Oysa zirai ilaç kalıntısı olduğu gerekçesiyle iade edilen biberde yasak olmayıp pamuk ve tütünde kullanılan zirai ilaç kullanılmıştı. 
     
     Periyodik denetleme 
     Biber olayını çözmeye çalıştıklarını belirten Gökalp, "Maksatlı olabilir. Pamuk ve tütünde kullanılan ilaç, biberde ne maksatla kullanılmış Niye sağlık sertifikası almadan ürün gönderilmiş " dedi. Gökalp, Gümrük Müsteşarlığı’nın sorumlu olup olmadığı yönündeki soruya ise "Siz nasıl değerlendiriyorsanız öyle. Gıda sertifikası olmadan hiçbir ürünün sınırdan çıkarılmaması gerekir" yanıtını verdi. 
     



 YAŞAM 





















</TEXT>
</DOC>
