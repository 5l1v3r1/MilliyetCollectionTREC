<DOC>
<DOCNO> 65120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/spor/aspo.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türk olmak istiyorum" 
</HEADLINE>
<TEXT>

     ERHAN TELLİ 

     İkinci vatanım’ 
     SARI - Kırmızılı ekibin orta sahasına hareket getiren Batista, evinin kapılarını ilk kez MİLLİYET’e açtı, çarpıcı açıklamalar yaptı. "Türkiye benim ikinci vatanım" diyen Brezilyalı oyuncu, yönetime de "Türk olmak istiyorum" mesajını gönderdi. Batista, "Fenerbahçeli Uche beş yıl bekledi. Ben de altı yıldır burada para kazanıyorum ve Türkiye’yi çok seviyorum. Kulübüm beni Türk vatandaşlığına geçirmeyi düşünürse, seve seve kabul ederim" diye konuştu. 
     
     Son durak G.Saray’ 
     AVRUPA’YA gitmeyi kesinlikle düşünmediğini vurgulayan siyahi futbolcu, "Galatasaray’da vitrin olarak görmek gibi bir düşüncede değilim. Avrupa’ya gitmeyi düşünmüyorum" ifadelerini kullandı. Sarı - Kırmızılı kulüpte çok mutlu olduğunun altını çizen Batista, sözlerini şöyle sürdürdü "Ben zaten Gaziantepspor’dan Galatasaray’a transfer olarak, Avrupa’ya gelmiş oldum. Sonuna kadar burada kalacağım. İleride gitmeyi de asla düşünmüyorum." 
     
     Terim büyük hoca’ 
     BATİSTA, Fatih Terim’in Milan’ı çalıştırdığı dönemde kendisini istemesinin gurur verici olduğunu da vurguladı. Siyahi futbolcu, "O çok büyük bir hoca. Zaten İtalya’da da en büyük kulüpleri çalıştırdı. Bir gün onunla da çalışmak isterim" dedi. Lucescu ile ortak dili İspanyolca vasıtasıyla çok iyi anlaştığını belirten Batista, Türk futbolculardan en çok Interli Emre ile eski takım arkadaşı Gaziantep’ten Fatih Tekke’yi beğendiğini sözlerine ekledi. 
     



 SPOR 






















</TEXT>
</DOC>
