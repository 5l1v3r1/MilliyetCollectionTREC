<DOC>
<DOCNO> 80732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/soneko06.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz'de petrol umudu 
</HEADLINE>
<TEXT>

     Türkiye Petrolleri Anonim Ortaklığı'nın TPAO öncelikli projeleri arasında yer alan, Doğu Karadeniz'de petrol ve doğalgaz aranması projesi hayata geçiriliyor. 
     TPAO ile BP'nin Rize-Artvin açıklarında ortaklaşa gerçekleştirecekleri petrol aramasında kullanılacak Rusya Federasyonu'na ait 580 grostonluk sismik araştırma gemisi Geolog Dımıtry Nalıvkın ile ona refakat eden Norveç bandıralı Guar Baltıc Trabzon Limanı'na geldi. 
     Zengin petrol- doğalgaz yataklarına sahip Karadeniz'de TPAO, Britis Petroleum BP 
     ile Rize-Artvin açıklarında, 12 mil karasularının dışında ortaklaşa petrol araması gerçekleştirecek. Yaklaşık 52 milyon dolar tutarındaki projenin tüm masrafları BP tarafından karşılanacak. Derin deniz özelliği taşıyan Karadeniz'de yaklaşık 1,500 metre su derinliğinde gerçekleştirilecek petrol arama projesi çerçevesinde, Mayıs ayından itibaren 2 boyutlu sismik çalışmalara başlanacak, Karadeniz'in altında mevcut bilinmeyen basenlerin ortaya çıkarılmasına yönelik 3 boyutlu sismik çalışmalar ise gelecek yıl yapılacak. Üç yıllık proje çerçevesinde ilk kuyunun 2002 yılı sonu ya da 2003 yılı başında, ikinci kuyunun ise 2004 yılı içerisinde açılması öngörülüyor. 
     





</TEXT>
</DOC>
