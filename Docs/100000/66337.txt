<DOC>
<DOCNO> 66337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/spor/spo05.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan’ın isyanı 
</HEADLINE>
<TEXT>

Gaziantep Başkanı, Brezilyalı Viola’nın kırmızı kart görmesinin ardından takımını sahadan çekmek istedi 
     GAZİANTEPSPOR maçının 81. dakikasında, ev sahibi ekipten Viola’nın İlhan’la tartışması ortalığı karıştırdı. Yan hakemin de uyarısıyla hakem Erol Ersoy, bu oyuncuya kırmızı kart gösterdi. Ortam gerilirken, futbolcular birbirine girdi. Başkan Celal Doğan aşağıya inip, oyuncularını sahadan çekmek istedi. Araya giren Teknik Direktör Samet Aybaba, Başkan’ı sakinleştirmeyi başardı. 
     BEŞİKTAŞ’IN hocası Daum, Tümer’in verdiği görevi tam anlamıyla yerine getirdiğini vurguladı. Alman hoca, "Altın golle sonuçlanan her mücadele dramatiktir. Viola’nın neden atıldığını ben de anlamadım. Maçın uzayacağını, hatta penaltılara kadar gidebileceğini biliyorduk. Sonuçta gülen taraf biz olduk. Tümer görevini eksiksiz yaptı. Myhre’ye iyi çalıştığı için şans verdim" dedi. 
     



 SPOR 





























</TEXT>
</DOC>
