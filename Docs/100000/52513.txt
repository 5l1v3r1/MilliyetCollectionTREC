<DOC>
<DOCNO> 52513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/astro/index.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaba şart 
</HEADLINE>
<TEXT>

Yorucu bir gündeyiz. Ay bugün daha önce savaş döngüsü olarak ifade ettiğimiz astrolojik gösterge ile temas kuruyor. Duygusal konularda rahat edemeyebiliriz. Sinirsel enerjinin de yüksek olması tartışmalara eğilim getirebilir. Koç'lar bugün değişik girişimlerde bulunarak yabancılarla bir araya gelebilir ama aşırı riskin sonuçlarını da hesaba katmaları gerekiyor. Kararlı Boğa parasal konularda kaynaklarını iyi kullanmak zorunda. Borç alacak konularında bazı sürtüşmelerle karşılaşabilir. İkizler'in sinirsel enerjisini yüksek ve bazı gereksiz çatışmaları da beraberinde getirebilir. Duygusal konularda sakin olmaya özen göstermeli. Yengeç'ler bugün de detaylarla uğraşıyorlar. Biraz sıkıcı da olsa işle ilgili önemli adımlar atabilirler. Aslan'lar rahat hareket etmekle birlikte abartıya kaçabilirler. Amacı aşan sözler yanlış anlamalar getirebilir. Başak'lar evle ilgili işlere yoğunlaşmaktalar. Yapıcı davranmak için planlı hareket etmeleri lazım. 
Akşam 21 40 Ay - Mars rahat açısı günün gerginliğini dengelemek için daha olumlu enerjiler ve cesaret getirmekte. Terazi'ler yakın çevreleri ile meşguller. Hızlı hareket etmek ve organize olmak işlerine çok yarayacak. Akrep'lerin parasal konularda sorunlarını aşmaları için çaba sarf etmeleri gerekiyor. Bugün birikimlerini kontrol edebilmeleri pek kolay olmayabilir. Yay'lar huzursuzlar. Çok şeye birden başlayabilirler ama konsantre olmaları gerekiyor. Aile ve ev konuları da gündeme gelebilir. Oğlak'lar için bekleme söz konusu. Yeni başlangıçlar yapmaktansa olayların gelişimini izlemeleri iyi bir strateji olabilir. Kova'lar yeni fikirlere açıklar ama bunları değerlendirirken gerçekçi olmaya özen göstermeliler. Balık'lar için çok çalışma ve sorumluluk alma söz konusu. Bugün ön plandalar ve yaptıkları ile dikkat çekebilecekler. 

            Faks 287 74 37 
      







</TEXT>
</DOC>
