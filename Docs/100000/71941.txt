<DOC>
<DOCNO> 71941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sondun11.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Denkta 351 "Darbe s 305 ras 305 nda ölenlerin listesi aç 305 klans 305 n" 
</HEADLINE>
<TEXT>

     KKTC Cumhurbaskanı Rauf Denktaş, kayıplar konusunda her geçen gün ellerine daha güçlü belgeler ulaştığını belirterek, Rumların, 15 Temmuz 1974'te Makarios'a karşı yapılan darbede öldürdürülen insanların listesini açıklaması gerektiğini söyledi. 
     Cumhurbaşkanı Denktaş, Başbakan Derviş Eroğlu ve Devlet Bakanı Başbakan Yardımcısı Salih Coşar ile haftalık olağan görüşmesi sırasında yaptığı açıklamada, kayıplar konusunda Rum tarafına verdikleri belgeden sonra, Rumlar'dan herhangi bir cevap almadıklarını ifade ederek, Rumların, Türkiye aleyhine kayıplarla ilgili kabul edilemez iddiaları mahkemelerde sürdürdüklerini kaydetti. 
     Kayıplar konusundaki çalışmalarının devam ettiğini, her geçen gün Rumların ne yaptığıyla ilgili güçlü belgeler ortaya çıktığını, darbe sırasında öldürülenlerin, Barış Harekatı'nda ölenlerin listesine eklendiğini anlatan Denktaş, insani konuda insani karar alamadıkları için üzüldüğünü belirtti. 
     Rumların, kayıplar listesini, dünyaya propaganda malzemesi olarak yaymaya devam ettiğini, bunun kendilerini üzdüğünü dile getiren Denktaş, ''Bu tür gerçekleri örtbas etmekle, barış yapmak arasında büyük bir fark vardır'' dedi. 
     Denktaş, 1963-1964 olaylarının nasıl başladığı ve o dönemde Türklere neler yapıldığını Rumların iyi bilmesi gerektiğinin altını çizerek, varılacak anlaşmada Türklerin niçin daha fazla güvenlik istediği ve niçin entegre bir hayata şüpheyle baktığını, niçin garanti sistemine dokundurtmayacağının iyi anlaşılması gerektiğini kaydetti. 
     Ortağı bulundukları garantilenmiş bir devlet yıkıldıktan sonra, başlarına gelenleri tekrar yaşamamaları için istedikleri özel tedbirlere uzlaşmazlık ve barış istememe olarak bakmanın işleri zorlaştırdığını ifade eden Denktaş, şunları söyledi 
     ''Rum tarafı bize yapılanların reaksiyonu olarak, bunların bir daha tekrarlanması için istediğimiz koruyucu tedbirleri, 'haktır verelim, görsünler ki buna ihtiyaçları yoktur, çünkü geçmişteki gibi davranmayacağız. Dolayısıyla bu tedbirler kullanılmayacak, ama insanları rahatlatmak için varsın verelim bir şey kaybetmeyiz' deseler işler kolaylaşacak'' diye konuştu. 
     Cumhurbaşkanı Denktaş, bir soru üzerine, doğrudan görüşmelere, Rumların Mayıs ayı başında kutladığı Paskalya yortusunda ara verileceğini anımsatarak, kendisinin 21-25 Nisan tarihlerinde bir yurt dışı gezisi olduğunu, bu tarihlerde de görüşmelere ara verileceğini açıkladı. 
     






</TEXT>
</DOC>
