<DOC>
<DOCNO> 73294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sontur02.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kumarda parasını kaybedince gerilim hattını tırmandı 
</HEADLINE>
<TEXT>

     İzmir'in Yamanlar semtinde işsiz bir genç, gece saatlerinde yüksek gerilim hattına tırmanarak intihar girişiminde bulundu. Alkollü halde çıktığı gerilim hattında saatlerce kalan alkollü genç, sızıp uykuya dalınca güvenlik güçleri tarafından çıktığı yerden indirildi. 
     Alınan bilgiye göre inşaat işçisi Durmuş Çoban 28 , Yamanlar 7622 sokaktaki yüksek gerilim hattına tırmanarak, ekonomik sıkıntı ve işsizlikten bunaldığını ayrıca kumarda tüm parasını kaybettiği için intihar edeceğini söyledi. Güvenlik güçleri ve olay yerine gelen itfaiye ekiplerinin tüm çabasına rağmen Durmuş Çoban ikna edilemeyince, TEDAŞ'tan yüksek gerilim hattı akımının kesilmesi için ekip çağrıldı. Geçen süre içinde, aşırı derecede alkollü olduğu için 2 kez düşme tehlikesi geçiren işsiz gencin, bir arkadaşına, polislere vermek üzere Beni kumara teşvik edenler utansın yazılı bir kağıt ilettiği belirtilirken, isteği üzerine olay yerine eşi ve çocuğu çağrılmadı. 
     Sabaha karşı sızarak uykuya dalan Çoban, polislerin çabalarıyla çıktığı yerden indirildi. 
     Durmuş Çoban'ın karakola götürüldüğü, ifadesinin alınacağı belirtildi. 
     






</TEXT>
</DOC>
