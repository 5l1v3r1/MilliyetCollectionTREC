<DOC>
<DOCNO> 94625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sondun09.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da bir fuhuş çetesi çökertildi 
</HEADLINE>
<TEXT>

     İran'ın başkenti Tahran'da bir fuhuş çetesi çökertildi. 
     İtimad gazetesinin haberine göre, bir ihbarı değerlendiren polis, bir kadının açtığı kuaförlük kursuna kaydolan genç kızları ve kadınları zengin erkeklerle tanıştırarak evlendirme vaadiyle aldattığını ve fuhuşa yönlendirdiğini ortaya çıkardı. 
     Polis, kadın ile üç yardımcısını evinde yakalarken, evde yapılan aramada, bir tabanca, göz yaşartıcı bomba, 8 adet çalıntı teyp, alkol ve uyuşturucu ele geçirdi. Polis, fuhuş çetesinin bir hırsızlık çetesiyle işbirliği içinde olduğunu da belirledi. 
     Mahkemeye çıkarılan kadın, iki arkadaşıyla birlikte başkentin Ebuzer mahallesindeki bir apartmanda önce kuaför salonu, ardından kurs açtıklarını söyledi ve genç kadınları fuhuşa yönlendirdiklerini itiraf etti. 
     Mahkeme Başkanı Cafer Sabiri Zafergandi, genç kızlar ve kadınların işsizlik ve yoksulluk yüzünden fuhuşa sürüklendiklerini belirtti. 
     Yapılan araştırmalara göre, 200-250 randevuevinin olduğu Tahran'da 84 bin civarında hayat kadını bulunuyor ve bu sayı her yıl yüzde 10-15 
     oranında artıyor. 
     





</TEXT>
</DOC>
