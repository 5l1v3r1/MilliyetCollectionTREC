<DOC>
<DOCNO> 75853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sontur21.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ben onları nerede olsa tanırım" diyerek çalınan meyvelerini arıyor 
</HEADLINE>
<TEXT>

     Bursa'da, işyeri soyulan bir manav, ''Ben onları nerede olsa tanırım'' diyerek, 10 çocuğuyla birlikte, çalınan meyve ve sebzelerini arıyor. 
     Yavuzselim Mahallesi 11 Eylül Bulvarı'nda manavlık yapan Sabri Yılmaz, işyerini açtığında 20 sandık portakal, 5 sandık elma, 2 çuval patates ile 3 sandık soğanın yerinde olmadığını fark etti. 
     Durumu polise bildiren Sabri Yılmaz, bir yandan da, 10 çocuğuyla birlikte pazar pazar dolaşarak çalınan mallarını aramaya başladı. 
     ''30 yıllık manavım. Ben onları nerede olsa tanırım'' diyen Yılmaz, arayışlarından şimdiye kadar bir sonuç alamadıklarını ancak, yine de pes etmeyecekleni söyledi. 
     ''Azimli manav'' Sabri Yılmaz, 2 ay sonra çocuklarından birini evlendirmeyi planladığını da ifade ederek, ''Hırsızlar işyerimdeki malları çalarak hayallerimi de yıktılar. Ne olursa olsun, meyve ve sebzelerimi bulmaya kararlıyım'' dedi. 
     






</TEXT>
</DOC>
