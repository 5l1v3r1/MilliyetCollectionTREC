<DOC>
<DOCNO> 57280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/guncel/gun07.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sefiller’i okuyunca İslam’ı bıraktı 
</HEADLINE>
<TEXT>
Nurcu Papaz 
Son günlerde sık sık TV’ye çıkan Türk papaz Turgay Üçal, gençlik yıllarında Nurculardanmış 
     ASLI ÖKTENER İstanbul 

     Türk Dünyası Presbiteryen Kilisesi'nde görevli olan Turgay Üçal, politikleştiği gerekçesiyle Müslümanlıktan çıktığını belirterek, "Kimileri Yunus Emre'ye, kimileri Mevlana'ya takılır, ben de İsa'ya sığındım" diyor. Üçal, lise yıllarında semt mahallelerinde Nurcular tarafından düzenlenen toplantılara katılmaya başladı. Hatta aynı dönemlerde bir gazetede Taha Kıvanç ismiyle yazan Fehmi Koru'ya gidip misyonerlik faaliyetlerinden yakındı. Böyle bir grubun bilgi ve fotoğraflarını da kendisine temin etti. 
     
     Sefiller'i okuyunca... 
     Üçal, daha sonra Victor Hugo'nun Sefiller isimli romanından çok etkilenerek, papazlığa giden yola girdi. Ailesinin tepkisine rağmen İtalyan Kilisesi'ne gitti. Arap Dili ve Edebiyatı öğrencisiyken de Kanada ve ABD'de dini eğitim aldı. 1979'da vaftiz oldu, 1986’da ise papaz... Üçal’ın tek rahatsızlık duyduğu konu cemaatlerinin Müslümanları zorla Hıristiyan yapmakla tanınması. 
     



 GÜNCEL 






















</TEXT>
</DOC>
