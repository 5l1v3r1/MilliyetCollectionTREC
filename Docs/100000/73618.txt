<DOC>
<DOCNO> 73618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/soneko15.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakoyunlu "Tüpraş özelleştirilmesi POAŞ'tan da iddialı olacak" 
</HEADLINE>
<TEXT>

     Devlet Bakanı Yılmaz Karakoyunlu, Önümüzdeki aylarda Tüpraş'ın özelleştirilmesinin planlandığını, bu özelleştirmenin Poaş'tan farklı olduğunu belirtti. Karakoyunlu sözlerini şöyle sürdürdü 
     ''İkisi arasındaki en önemli farklardan birisi, Tüpraş'ta yapabileceğimiz yüzde 17'lik bir hedefimiz var. Onu gerçekleştirdiğimiz anda, Tüpraş'ın yönetimi özelleşecek. Nasıl Poaş'ın yüzde 51'i çok yüksek bir farkla gittiyse Tüpraş'ın yönetim yetkisi el değiştireceği için, bu yeni operasyonun sonunda Tüpraş'ınki daha iddialı bir özelleştirme hedefidir.'' 
     
     KİT'deki istihdam fazlası 
     Gazetecilerin, ''KİT'lerdeki fazla istihdamın eritilmesinin IMF kriterleri arasında yer aldığını'' hatırlatmaları üzerine de Bakan Karakoyunlu, ''Biz bunu IMF kriteri olarak almadık. Biz bunu doğrudan doğruya özeleştirmenin hedefleri çerçevesi içinde düşündük'' dedi. 
     Bu çerçevede emekliliği dolanlar ile erken emeklilik talebinde bulunanların, kıdem tazminatlarının ödenmesi suretiyle istihdam konusunda önemli bir tasarrufa yöneldiklerini belirten Bakan Karakoyunlu, bunu da başardıklarını kaydetti. 
     Yanlızca bu yıl içinde Sümerbank'ta 13 bin kişinin kıdem tazminatları ödenerek emekli edildiklerini anlatan Karakoyunlu, KİT'lerdeki atıl istihdamın ne kadar olduğuna ilişkin bir soruya verdiği yanıtta da şunları kaydetti 
     ''İstihdamın atıl olduğunu tarif etmeniz mümkün değil. Fazla olduğunu söylemeniz mümkün. Biz orada çalışan insanları hepsinin emeklerinden istifade edecek şekilde kullanıyoruz ama emeğin verimliliği yok. Bir iş için 5 adam istihdam edilmiş sendikal sistem bundan mutlu olmuş, siyaset sistemi de istihdam yarattım diye bundan mutlu olmuş ama ekonomiye gelip baktığınız zaman damarların her birisi çatlıyor. 
     Bugün öyle kurumlar varki Türkiye'de, dünya sektör değerlendirmelerinin yüzde 13-14 seviyesinde olduğu emeğin maliyet katkısının yüzde 50'ye ulaştığı sektörler var. Dolayısıyla hiç birisi faaliyet dışı ekonomik kar elde edemiyor. Şikayetlerin büyük kısmı zannedildiği gibi sadece faiz fiyatından kaynaklanmıyor, girdi maliyetlerinden kaynaklanmıyor. En önemli belki de en ciddi olanlarından birisi emeğin aşırı fiyatla istihdam edilmesi ekonomik olmayan fiyatla istihdam edilmesi.'' Bir gazetecinin, ''IMF'nin, Ekim ayı sonuna kadar atıl istihdamın tasviye edilmesine ilişkin, hükümette siyasi kararlılık bulunup bulunmadığını'' sorması konusunda Bakan Karakoyunlu, orada söz konusu olan şeyin atıl istihdam değil fazla istihdam olduğunu söyledi. 
     İkisinin birbirinden farklı olduklarını belinrten Bakan Karakoyunlu, şunları kaydetti 
     ''Atıl kullanılmayan birşey, fazla istihdam farklı bir kelime. 
     Şimdi bunu kullanmasan bu atıl, bu fazla bir istihdam değil. Onun için fazla istihdam, niyet mektubunda geçen de aşırı istihdam diye geçiyor onunula ilgili olarak biz özelleştirme kapsamında olan şirketlerimizin zaten doğrudan kendi yetkimizi kullanarak gerekli olan tedbirleri alıyoruz.'' 
     






</TEXT>
</DOC>
