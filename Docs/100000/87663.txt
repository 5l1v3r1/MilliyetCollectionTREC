<DOC>
<DOCNO> 87663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sondun17.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da genel seçimlerde rekor sayıda aday katılacak 
</HEADLINE>
<TEXT>

     Fransa'da 9 Haziran'da yapılacak genel seçimlerin ilk turuna, rekor sayıda aday katılacak. 
     Seçimlerin ilk turunda, 577 sandalye için 8 bin 456 aday yarışacak. 
     Yapılan bir araştırmaya göre, her bir milletvekilliği için ortalama 15 aday bulunuyor. En fazla adayın yarışacağı seçim bölgesi ise Paris'in 1. seçim bölgesi. Bu bölgede, bir sandalye için 27 aday yarışacak. 
     Fransa'da Nisan ayında yapılan cumhurbaşkanlığı seçimlerine yine rekor sayıda aday katılmıştı. 
     Cumhurbaşkanlığı seçimlerine özellikle soldan çok fazla adayın katılması, oyların bölünmesine ve Sosyalist Parti adayı eski Başbakan Lionel Jospin'in yarışı kaybederek aşırı sağcı Jean-Marie Le Pen'in gerisinde kalmasına yol açmıştı. 
     Fransa'da son yapılan anketler, sağ partilerin açık farkla seçimi kazanacağını gösteriyor. Fransa'da seçimlerin ikinci turu 16 Haziran'da yapılacak. 
     





</TEXT>
</DOC>
