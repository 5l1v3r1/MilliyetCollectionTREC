<DOC>
<DOCNO> 97934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sondun41.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Doğru Makedonya'da. 
</HEADLINE>
<TEXT>

     Devlet Bakanı Reşat Doğru, beraberindeki heyetle birlikte Yunanistan'dan Makedonya'ya geldi. 
     Yunanistan, Makedonya ve Yugoslavya'yı kapsayan gezinin ikinci durağında Türk heyeti, başkent Üsküp'te, Makedonya Türk Demokratik Partisi Genel Başkanı Kenan Hasip ve partinin diğer yetkilileri tarafından karşılandı. 
     Atatürk'ün eğitim gördüğü Askeri İdadi'yi ziyaret etmek üzere Manastır'a giden heyet, daha sonra Resne'ye geçerek, Türk Demokratik Partisi'nin il teşkilatını ziyaret edecek. 
     Heyet, Resne'de yaşayan Türklerle görüştükten sonra Ohri'ye gidecek ve burada düzenlenecek Türk gecesine katılacak. Burada, Makedonya'da seçimlerin yaklaştığı bu dönemde, Türk toplumunun milletvekili çıkarabilmesi için oyların Türk partisine verilmesi yönünde konuşmaların yapılması bekleniyor. 
     Struga, Gostivar, Kalkandelen ve Üsküp'ü de ziyaret edecek olan heyetin, Türk Demokratik Partisi yetkilileriyle biraraya gelmesi planlanıyor. 
     Devlet Bakanı Reşat başkanlığındaki heyette, MHP, AKP ve DSP'den milletvekilleri ile Sivas Valisi Lütfullah Bilgin ve Tokat Valisi Mehmet Gündoğdu'nun yanı sıra bazı bürokratlar bulunuyor. 
     





</TEXT>
</DOC>
