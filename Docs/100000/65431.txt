<DOC>
<DOCNO> 65431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sontur03.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukraynalı kadın çalıştığı villada öldürüldü... 
</HEADLINE>
<TEXT>

     Büyükçekmece'de Ukrayna uyruklu bir kadın, hizmetçi olarak çalıştığı villada ölü bulundu. 
     Sinanoba Konutları Villa H-131'de hizmetçi olarak çalışan Maria Zubkova 32 , bina kapısı önünde villa sahibinin eşi tarafından öldürülmüş olarak bulundu. 
     Villaya gelen polisler, ceset üzerinde yaptıkları incelemede, Zubkova'nın hırsızlık amacıyla villaya giren ve kimlikleri henüz belirlenemeyen kişi ve kişiler tarafından başına sıkılan tek kurşunla öldürüldüğünü tespit etti. 
     Zubkova'nın cesedi Adli Tıp Kurumu morguna kaldırıldı. 
     Yaşar Okşaroğlu adlı bir işadamına ait villada hizmetçi olarak çalışan Maria Zubkova'nın, Ukrayna'dan 11 ay önce geldiği öğrenildi. 
     Olayla ilgili soruşturma sürdürülüyor. 
     






</TEXT>
</DOC>
