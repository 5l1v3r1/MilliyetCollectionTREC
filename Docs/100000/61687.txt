<DOC>
<DOCNO> 61687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/magazin/mag04.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı’nın nazarlığı Avşar’a yaramadı... 
</HEADLINE>
<TEXT>

     BORA ENGİN 

     ÜNLÜ işadamı Sakıp Sabancı’nın, şovuna konuk olduğu Hülya Avşar’a "Nazar değmesin" diye taktığı nazarlık, ünlü sanatçıya yaramadı. Nazar boncuğu takıldıktan sonra aksilikler art arda geldi. Stüdyodaki bir kolon devrildi, ardından da elektrikler kesildi. 
     ÇEKİMDEKİ terslikler bununla da bitmedi. Avşar’ın çaldığı davul patladı. Sabancı’nın ceplerini karıştıran Avşar, hiç para çıkmayınca şaşırdı. Sabancı, "Para taşımam, gerekirse arkadaşlarımdan alırım" diye espri yaptı. 
     AVŞAR, "Biz Hülya’dan daha güzeliz" diyen Tuğba Özay ile Ayşe Hatun Önal’a da yanıt verdi. Avşar, "Kendilerini benimle mukayese ediyorlar. Yaşları 22 - 23. Kendimi biraz sıksaydım onlar kadar çocuğum olurdu. Kim bana nasıl saldıracak şaşırıyor. Ama bunlar, beni kızdırmıyor hoşuma gidiyor" dedi. 
     
500 milyarlık soru...      AVŞAR, şovuna "Kim 500 Milyar İsteröde "kravatın esin kaynağı hangi ülke " sorusuna doğru yanıt veremeyince 234 milyardan olan Mustafa Erhan Sözen’i de konuk etti. Sanatçı Sözen’e 125 Milyarlık soruya doğru yanıt vermesi halinde 500 milyar için karşılaşacağı soruyu sordu. "Dünyada ilk kadın başbakan hangi ülkede görev yaptı " sorusunun şıkları olan Hollanda, Sri Lanka, Hindistan ve Finlandiya’dan "Hindistan"ı seçti. Sözen, doğru yanıt olan "Sri Lanka"yı bilemedi. 
     



 MAGAZİN 














</TEXT>
</DOC>
