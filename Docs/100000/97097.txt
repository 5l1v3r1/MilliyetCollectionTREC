<DOC>
<DOCNO> 97097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/spor/spo07.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rayting malzemesi olmayın’ 
</HEADLINE>
<TEXT>

Merkez Hakem Komitesi Başkanı Bülent Yavuz, hakemleri sert bir dille uyardı. Yavuz, "Futbolu daha iki gün önce öğrenenler bizleri yerden yere vuruyor" dedi 
     Hakemler kampta 
     FUTBOLDA 2002 - 2003 sezonunda görev yapacak olan hakemler Riva Tesisleri’nde kampa girdi. 1. Süper Lig’de görev yapacak 30 hakem, A Kategorisi’nde görevli 45 hakemin yanı sıra 60 yardımcı hakem, Futbol Federasyonu’nun Riva’daki Orhan Saka Kamp ve Eğitim Tesisleri’nde kamp çalışmalarına başladı. 26 Temmuz’a dek sürecek kamp boyunca, hakemlere eğitim semineri düzenlenecek ve kondüsyon testleri uygulanacak. 
     
     Yavuz’dan çıkış 
     MERKEZ Hakem Komitesi Başkanı Bülent Yavuz, hakemliğin sadece çantayı alıp maça gitmek olmadığını vurgulayıp, "Kendimizi geliştirmeliyiz ve çok çalışmalıyız. Futbolu daha iki gün önce öğrenenler, hakemlerimizi yerden yere vuruyorlar. Hafta sonları birkaç kişinin reyting yapmasına izin veriyorsunuz. Geçen yıl bazı şanssız olaylar yaşamış olabiliriz. Hedefimiz başarılı bir sezon çıkartmak. Ancak futbol nankör bir oyun. Dikkatli olmalıyız" diye konuştu. 
     



 SPOR 




















</TEXT>
</DOC>
