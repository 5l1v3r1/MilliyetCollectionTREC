<DOC>
<DOCNO> 50268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/astro/index.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush dikkatli olmalı 
</HEADLINE>
<TEXT>

Bundan aylar önce, sizlere Satürn - Pluto karşıtlığının savaş döngüsü olarak adlandırıldığını ve 2001 yılının ikinci yarısında, içinde özellikle ABD’nin olacağı gerginliklere işaret etmiştim. 11 Eylül’den sonra işte bu döngünün etki alanına girmiş olduk. Astrolojik göstergeler bu sürecin önümüzdeki bahar aylarına kadar sürebileceğini açıklamakta. Şimdilerde ise Satürn ve Pluto tekrar bu açılarını kesinleştirmiş durumda. Kış ayları yaklaşırken savaş gezegeni Mars’ın da burç değiştirdiğini görüyoruz. Mars yine geleneksel açıdan Satürn yönetiminde bir burçta, Kova’da ilerlemekte. Mars bu burçta kararlı, inatçı ve dirençlidir. Bu durumda tarafların direnişini sürdürebileceğini bekleyebiliriz. Bununla birlikte Mars 5 Kasım’da Neptün gibi yapısına çok aykırı bir gezegenle yan yana gelmekte. Mars - Neptün birleşmesinin karışıklıklar yaratacağı kesin. Kasım’ın ilk haftası içinde yönsüzlük, dağılma ya da konsantrasyon kaybı muhtemel. 
Ayrıca çok daha önemlisi, Mars G.W. Bush’un açık düşmanlıklar ve muhalefet evi olan 7. evine giriyor. Burada Neptün’le birlikte Mars Bush açısından kritik bir dönemece işaret ediyor. Bush, aldanma, aldatılma, düşmanın getireceği tehlikelere karşı çok daha dikkatli olmak zorunda. Kasımın ilk on gününde Bush daha dikkatli olmak zorunda. 
Ülkemiz açıdan ise Kova burcuna geçen Mars ekonomi alanında çok önemli mücadelenin olacağını ve şartların zorlayıcı tarafını göstermekte. Türkiye’nin haritasında 8. evden yani yatırımlar, borçlar, paylaşılan kaynaklar alanından geçen Mars devam eden krizin şartlarını iyiden iyiye kızıştırmakta. Astrolojik göstergeler ocak ayına kadar şartların gevşemeyeceğini, ancak uzun vadede 2002’nin ikinci yarısından sonra ekonomik kaynakların daha hızlı işleyebileceğini açıklamakta. Kasımda sürprizlere hazırlıklı olmamız gerekiyor. Mutlu bir hafta sonu dileğiyle. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
