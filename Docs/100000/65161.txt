<DOC>
<DOCNO> 65161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/yazar/sazak.html </URL>
<DATE> 2002/01/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Karzai ve Erdoğan'ın rol modeli 
</HEADLINE>
<TEXT>

     WASHINGTON 

     ABD Başkanı George W. Bush'un 11 Eylül sonrası terörle savaşım ve Afganistan'ın yeniden yapılandırılması sürecinde Kongre'de "zafer"ini ilan ettiği gün, AK Parti lideri Recep Tayyip Erdoğan da Ortadoğu Enstitüsü ve İslami Araştırmalar Merkezi'nde "Türkiye'nin dini hoşgörü konusunda oynayacağı rol"ü anlatıyor. 
     Soru yağmuruna tutuluyor Erdoğan 
     "AK Parti İslamı referans alacak mı .. Başörtüsü konusunda ne düşünüyor .. Kürt sorununa yaklaşımı nedir Abdullah Öcalan'ın idamından yana mı Seçimde birinci parti çıksa bile, Refahyol deneyiminden sonra iktidar olma şansı var mıdır Askerler geçit verir mi AB üyeliğinde samimi mi İsrail'e nasıl bakıyor, HAMAS terörist örgüt müdür " 
     AK Parti'nin, İkiz Kuleler dayanışması nedeniyle bu yıl New York'ta yapılması kararlaştırılan Davos Grubu toplantılarına katılım öncesinde Washington'da başlattığı "tanıtım atağı", Afgan lider Hamid Karzai'nin ABD ziyaretinin gölgesi altında gerçekleşiyor. 
     Bush yönetimi Washington'da ağırladığı Karzai'ye olağanüstü ilgi gösteriyor. 
     ABD Başkanı Bush'un Kongre'ye davet ettiği ve tüm televizyon kanallarından canlı yayımlanan konuşması sırasında teşekkür ederek ayakta alkışlattığı Karzai profili, "yeni Afganistan modelini" de ortaya koyuyor. Dini gerçekleri reddetmeyen, buna karşılık Amerikan Kongresi'ne "başı açık" kadın bakanıyla katılan, Küba'daki Taliban eylemcilerin "savaş esiri" değil, "terörist" olduklarını "kıvırmadan" söyleyen Afgan liderini Kongre üyeleri dakikalarca ayakta alkışladılar. 
     Bush'un konuşması da neredeyse her cümlesinin sonunda alkışlarla kesiliyor ve dakika başı ayağa kalkılan Kongre'deki manzara dünya kupası maçlarındaki Meksika tribünlerini andırıyor. 
     Erdoğan'a dönersek... 
     AK Parti'nin ABD başkentindeki tanıtım atağının yönetim ayağı eksik kaldı. Buna karşılık, Stratejik Araştırmalar Merkezi CSIS ve Ortadoğu Araştırmalar Merkezi'ndeki konuşmalarına Dışişleri Bakanlığı görevlileri akın ettiler. Erdoğan, seçmen tabanlarındaki "ılımlı Müslüman"lığa gönderme yaparak, demokratik ve laik devlet düzeni içinde "seçimle gelip, seçimle gitmeyi" esas alan Türkiye'deki siyasal modelin İslam coğrafyasındaki tüm ülkelere örnek olabileceğini söyledi. 
     Erdoğan'ın söyleminin ABD tarafından ne derece "inandırıcı" bulunduğunu zaman gösterecek, ancak AK Parti heyetinin "değişim" konusunda Washington'da etkili mesajlar vermeye çalıştıkları bir gerçek. 
     AKP liderine göre Türkiye'de "İslam demokrasiye engel değil" ve sistem, bireysel inançların serbestçe yaşanmasına izin verdiği sürece demokrasiyle kimsenin problemi olmaz. Tayyip Erdoğan'ın sorular üzerine başörtüsünün Türkiye'nin öncelikli sorunu saymadıklarını, Öcalan'ın idamının ise "bugünün konusu" olmadığını söylemesi, HAMAS'la ilgili "terörist" vurguyu artırması dikkat çekiciydi. 
     Erdoğan izlenimlerine yarın da devam edeceğiz. 
     
     







312 ve 159 


TRT Televizyonu 


Özkan'dan Kayseri dersi 


Davos nire, New York nire .. 


Arap'ın dişleri 


Neden gelmiyorlar 


Ege masaya yatırılıyor 


Değişimin adını koyalım 


312 ve 159 açmazı 


Tombalak'larla Tosuncuk'lar... 


Karzai ve Erdoğan'ın rol modeli 


Derviş'e alkış tufanı 


Dolar habere endekslendi 


Doğalgaz talipleri ortaya çıkıyor 


</TEXT>
</DOC>
