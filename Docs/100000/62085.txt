<DOC>
<DOCNO> 62085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/son/sontur05.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzelere kombine bilet uygulaması geliyor...Yeni fiyatlar için... 
</HEADLINE>
<TEXT>

     Kültür Bakanlığı Döner Sermaye ve İşletmeleri Merkez Müdürlüğü, müze ve ören yerleri giriş ücretlerini belirledi. 
     Kültür Bakanı İstemihan Talay'ın da onayladığı yeni müze ve ören yerleri giriş ücretlerinde indirimli tarifede yılbaşından itibaren uygulamaya başlanırken, tam giriş ücretleri ise 1 Nisan 2002'den itibaren geçerli olacak. Yeni düzenleme, Kültür Bakanlığı'na bağlı müzelerde, müze haline konulmuş tarihi binalarda ve düzenlenmiş örenlerde uygulanacak. Yeni tarife ile en düşük indirimli giriş ücreti 500 bin lira olurken, en yüksek ücret Efes Antik Kenti'ndeki Yamaç 
     Evler'de 15 milyon lira olarak uygulanacak. 
     Yeni ücret tarifesinde indirimli giriş ücretleri genellikle 500 bin lira ile 1 milyon lira arasında değişirken, bazı önemli müze ve ören yerlerinde giriş ücretleri şu şekilde olacak 
     ''Nevşehir Karanlık Kilise 10 milyon lira, Antalya Aspendos ve Perge Örenyerleri, İstanbul Ayasofya ve Topkapı Sarayı müzeleri, Harem, İzmir Efes örenyeri, Nevşehir Göreme Ören yeri 5'er milyon lira. Antalya Phaselis ve Patara Ören yeri, Olympos, Çanakkale Troia örenyeri, Bodrum Sualtı Arkeoloji Müzesi, Nevşehir Derinkuyu yeraltı şehri, Kaymaklı Ören yeri, Ankara Anadolu Medeniyetleri Müzesi 4 milyon lira.'' Bazı müze ve örenyerlerinde bu yıl ilk defa kombine bilet uygulamasına da başlandı. 
     İstanbul Ayasofya tam 20, indirimli kombine bilet 7 milyon lira olarak belirlenirken, Topkapı Sarayı, Harem ve Hazine Dairesi'nde tam 30, indirimli kombine de 10 milyon lira oldu. 
     İzmir'deki Efes Ören yeri ile Yamaçevler'de tam 30, indirimli 10 milyon lira, Nevşehir Göreme Örenyeri ve Karanlık Kilise'de ise tam 20, indirimli kombine bilet 7 milyon lira olarak belirlendi. 
     






</TEXT>
</DOC>
