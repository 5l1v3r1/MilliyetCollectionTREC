<DOC>
<DOCNO> 90088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/guncel/gun04a.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekilliğine soyunuyor 
</HEADLINE>
<TEXT>

Aşklarıyla magazin basınının gündeminden düşmeyen Seren Serengil DYP İl Kongresi delegesi seçildi. Serengil’in bundan sonraki hedefleri büyük 
     PINAR AKTAŞ İstanbul 

     Şarkıcı Seren Serengil ile yakın arkadaşı DYP Genel Başkanı Tansu Çiller’in oğlu Mert Çiller, DYP Sarıyer İlçe Başkanlığı’nın 8. Olağan Kongresi’nde, il kongresi delegesi seçildi. Çiller, Sarıyer İlçe Yönetim Kurulu üyesi de olurken Serengil, Gençlik Kolları Başkan Yardımcısı görevinde bulunacağını söyledi. Cengiz İmren’le yaşadığı ilişki nedeniyle arası açık olan annesiyle sandık başında barışan Serengil, sorularımızı yanıtladı. 
     
DYP’yle daha önceden bir bağlantınız var mıydı 
     Yoktu, ama babamın AP zamanında Süleyman Demirel ile yakın ilişkileri bilinir. Ben de bir sempatizan olarak her zaman bu partiye sıcak baktım. Ben sanatçıyım, siyaset yapmak için burada değilim. Kadınların Türkiye’de çok daha aktif şeyler yapabileceğini göstermek için buradayım. İlkönce Gençlik Kolları Başkan Yardımcısı olacağım. 
     
Siz yavaş yavaş ısınıyorsunuz siyasete... 
     Evet. Annemle de burada barıştık. Onun direktifiyle oldu biraz. Benim böyle bir altyapım var. 
     
Tansu Çiller hakkında düşünceleriniz nedir 
     Gelişmekte olan bir ülke olarak, başbakanımızın bir kadın olarak bizi dışarıda temsil etmesi sonsuz onurlandırıcı, bir adım önde başlamamızı gerektirecek bir durum. İnanılmaz beğeniyorum. Burada olduğum için onur duyuyorum. 
     
Kültür Bakanı olmak’ gibi bir hedefiniz var mı 
     Kültür Bakanı olmayabilirim ama milletvekili olmayı düşünüyorum. Ben kolej mezunuyum, İngiltere’de okudum, biliyorsunuz. Belki birçok milletvekili buna da sahip değil. Ama ben kendimi geliştirmek istiyorum. Şimdi Ya Seren Serengil de siyasete girdi’ diyeceklerini biliyorum. Ama bugün bir Fatma Girik, Şişli Belediye Başkanı oldu. Ben neden olmayayım Benim daha fazlalarım var diye düşünüyorum. 
     
Cengiz İmren’le ilişkiniz ne oldu Annenizin şartlarını mı kabul ettiniz bu durumda 
     Evet, ben annemin şartlarını kabul ettim. Annem hiçbir zaman benim şartlarımı kabul etmedi. Cengiz ile olan arkadaşlığım arkadaşlık bazında devam edecek. Ben daha çok kendimi bu parti işlerine ve eylül ayında çıkacak kasedime vereceğim. 
     
Tansu Çiller’e hayran...      Serengil’in objektiflere birlikte poz verdiği annesi Nevin Teoman ise kızını siyasete girmeye zorlamadığını belirterek, "Kendisi küçüklüğünden beri Tansu Hanım’a hayrandır. Mert Çiller de çocukluk arkadaşı. Çocukluğundan beri o aileyi tanıyan, onların evine giren bir çocuktur" dedi. 
     



 GÜNCEL 




















</TEXT>
</DOC>
