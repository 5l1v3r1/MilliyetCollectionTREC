<DOC>
<DOCNO> 61118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/siyaset/siy02.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz, iş hayatına atılmayı düşünen oğlu Yavuz’u uyardı 
</HEADLINE>
<TEXT>
Devletle iş yapma 
Mesut Yılmaz, oğlu Yavuz'un, devletle bağlantılı iş yapmasını istemediğini söyledi. Yavuz, ABD'deki öğrenimini bitirip döndü 
     ANKARA Milliyet 

     Başbakan Yardımcısı Mesut Yılmaz, ABD'deki öğrenimini tamamlayan ve iş kurma hazırlığı içinde olan oğlu Yavuz'a "Sakın devletle iş yapma" uyarısında bulundu. TGRT'de yayımlanan "Sağduyu" programına katılan Yılmaz, gündemdeki konularla ilgili soruları yanıtladı. Oğlu Yavuz'un ABD'deki işletme öğrenimini tamamlayarak Türkiye'ye döndüğünü, askere gidene kadar kendi işini kuracağını belirten Yılmaz, "Yavuz'a tek söylediğim, devletle bağlantılı iş yapmaması oldu" dedi. 
     Mesut Yılmaz, Ecevit ve bankalara yardım edilmesi konularındaki soruları da yanıtladı. Başbakan Bülent Ecevit'in görevini sürdürmesini engelleyecek bir sağlık sorunu olmadığını, Ecevit'in hafıza gücü konusunda hayrete düştüğünü ifade eden Yılmaz, "20 yıl önceki olayları çok net hatırlıyor" dedi. 
     Yılmaz, kendisinden sonra ANAP liderliği için birisini düşünüp düşünmediği sorusu üzerine de "Biz krallık değiliz ki veliaht olsun" diye konuştu. En çok "iftiradan" korktuğunu belirten Yılmaz, yakında rejime başlayacağını, sigarayı da doktorların şart koşması halinde bırakacağını söyledi. 
     
Bankalara yardım      Bankalar Kanunu konusunda Devlet Bakanı Kemal Derviş'le bir anlaşmazlık yaşamadıklarını vurgulayan Yılmaz, "Bu bankaları mı, bankacıları mı kurtarma operasyonu " sorusu üzerine şöyle konuştu "Bankalara sağlanacak kaynak, sektöre bir kazanç sağlamayacaktır. Çünkü kamu katkısı k ğıt şeklinde verilecektir. Bir ek kazanç söz konusu değildir. Bankaların bilançolarının düzeltilmesi söz konusudur." 
     



 SİYASET 














</TEXT>
</DOC>
