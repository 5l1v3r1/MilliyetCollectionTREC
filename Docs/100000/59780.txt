<DOC>
<DOCNO> 59780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/guncel/agun.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Toplu para geliyor 
</HEADLINE>
<TEXT>

Maddi açıdan zorda olan Oğlaklar, bu yılın ikinci yarısında mirasa konarak ya da çözümsüz kalmış bir davadan alacakları parayla düze çıkacak... 
     2002 size neler getirecek 
Hakan Kırkoğlu 

     GENEL DURUM Bu yıl Jüpiter karşıt burcunuzdan geçiyor ve özellikle evlilikler, ortaklıklar ve yakın ilişkilerden yana sizi gelişmeye açık ve şanslı kılıyor. Ağustosa kadar süren bu transitinden ardından Jüpiter bu kez parasal ortaklıklar, yeni yatırımlar ve başkalarının kaynakları açısından olumlu sonuçlar verecek. Beklediğiniz toplu paralar ya da borç alarak problemlerinizi de bu süreçte çözebilirsiniz. 
     İŞ VE PARA Parasal açıdan bu yılın özellikle ikinci yarısında başkalarının kaynaklarından yararlanabileceksiniz. Bu para belki bir miras ya da belki de şimdiye kadar çözülememiş bir kaynaktan toplu biçimde gelebilir. Yapacağınız ortaklıklar da size güven verecek ve tek başınıza yapamayacağınız işleri başkaları ile beraber ilerletebileceksiniz. Bununla birlikte belirli dönemlerde aşırı risklerden de uzak durmalısınız. Örneğin 28 Mayıs - 13 Temmuz ya da 15 Ekim - 1 Aralık arasında sizi tehlikeye sokacak risklere bulaşmayın. 
     DİĞER ETKİLER Burcunuzun yöneticisi Satürn bu yıl da sizi doğrudan etkilemiyor ama İkizler burcunda kalarak iş koşulları, genel düzen, sağlık ve günlük işler açısından eksiklerinizi kapatmanız gereğine işaret ediyor. Satürn sayesinde yeni iş yetenekleri geliştirebilir, belki biraz yorulsanız da değerli iş tecrübeleri edinebilirsiniz. Satürn bu çalışmaların olumlu sonuçlarını önümüzdeki yıllarda sizi daha fazla ödüllendirerek verecektir. 
     SAĞLIK Bu yıl Oğlak burcunu sert biçimde tehdit eden güçler yok ama Satürn'ün konumu sağlığınıza biraz daha dikkat etmeniz gerektiğini gösteriyor. Ayrıca Mars'ın sert açılarda olduğu 18 Ocak - 1 Mart, 28 Mayıs - 13 Temmuz ve ayrıca 15 Ekim - 1 Aralık dönemlerinde enerjinizi planlı kullanmamanız bazı sıkıntılara neden olabilir. Bu dönemlerde ayrıca sinirlerinize h kim olmaya çalışın. Öfkenize yenilmeyin... 
     
Emekler karşılıksız kalmayacak      Bu yıl yavaş hareket eden ve uzun vadeli trendleri çizen gezegenler burcunuzla çok rahat açı oluşturmuyorlar ve destek vermiyorlar. Burcunuzun yöneticisi Satürn İkizler burcunda ve doğrudan iş hayatınızı işaret ediyor. Bu da çalışkan Oğlakların emeklerinin karşılıksız kalmayacağını gösteriyor, ancak uzun vadede... 
     
     Sağlığınıza önem verin 
     6. ev aynı zamanda bedensel zayıflıkları gösteren bir alan olduğu için bu yıl kendinize daha fazla önem vermeniz gerekiyor. Neyse ki Jüpiter bu yıl önemli bir yardımcı rolünü oynamakta. Özellikle geçen yılın ikinci yarısından bu yana gelişen şartlar size sosyal alanda destek veriyor. Jüpiter'in 7. evinizde olması yakın ilişkiler, ortaklıklar ve evlilikten yana yeni fırsatların habercisi sayılır. Burcunuzun elementi topraktır. 2002 yılında toprak elementinde gezegen birikimleri az olacak. Bu durum kuşkusuz büyük destekler alamayacağınızı ama yine de eksik bir element olarak kendinizi göstermeniz gereğine işaret ediyor. 
     Öte yandan Uranüs ve Neptün uzun yıllardan yana para ve kişisel kaynaklarınızı anlatan evden geçmekteler. Uranüs şartları altüst eden, aniden değiştiren ama aynı zamanda yeni özgürlükler tanıyan bir güçtür. Uranüs'ün parasal konularda getirebileceği sürprizleri fırsatlara dönüştürmeniz mümkün. Neptün ise Uranüs'le karşılaştırıldığında daha belirsiz ve karmaşa yaratıcı olabilir. 
     Aslında Uranüs'le birlikte Neptün kişisel kaynaklarınızı değiştirebileceğiniz olanaklar sağlamakta. Parasal açıdan diğer olumlu bir işaret Jüpiter'in ağustos sonrasında Aslan’a geçmesi. Aslan, başkalarıyla paylaştığınız kaynakları, evlilikten doğan maddi koşulları, mirası ve toplu parayı anlatır. 
     
     Borçlarınızı sileceksiniz 
     Alacağınız yeni kaynaklarla borçlarınızı silebilir ya da yatırımlarınızı sağlamlaştıra-bilirsiniz. Bu yıl borç bulmanız da zor olmayacak. Merkür'ün geri hareket edeceği 18 Ocak - 8 Şubat, 15 Mayıs - 8 Haziran ve 19 Eylül - 6 Ekim tarihleri arasında iş hayatınızda dikkatli olmanızda fayda var. 
     
     Oğlak Kadını 
     2002 sizin evlilik yılınız olabilir 
     Kişilik sahibi, asla kendini ezdirmeyen, iradeli ve hırslı bir kadındır. Bu yüzden çok rahat ilişki kuramayabilir. Onun için duygusal bir ilişki de bir çeşit sorumluluk olduğu için karşılığını da mutlaka bekleyecektir. Sadıktır ama hırslı doğası nedeniyle aşkta mutluluğu kolay yakalayamaz. 2002'de karşıt burcunuzda bulunan Jüpiter size yeni ilişkiler vaat ediyor. Halen süren bir ilişkiniz varsa onun da daha güzel hale geleceğini söyleyebiliriz. Birçok Oğlak bu süreçte evlenebilir. 19 Ocak'a kadar olan dönem, 1 - 25 Nisan arası ve 10 Temmuz - 7 Ağustos arasında Venüs ve Jüpiter sayesinde hem duygusal hem sosyal ilişkilerinizde müthiş bir uyum söz konusu. Ağustos sonrasında ise eşinizin parasal durumu size yeni olanaklar sağlayabilir. 
     
     Oğlak Erkeği 
     Jüpiter sizi aşk sarhoşu yapacak 
     Oğlak erkeği için aşk ulaşmak istediği amaçları paylaşmaktır. Karakterli ve dürüst bir partner arar. Bununla birlikte otoriter tarafının ağır basması nedeniyle duygularını göstermekte pek rahat değildir. Gururu kırılırsa kolay affetmez. Sessiz ve çekingen yapısı nedeniyle aşkın fiziksel yönlerinde kendini huzursuz hissedebilir. 2002 yılında ise aşk ve ilişkiler hayatınızda çok daha büyük bir rol oynuyor. Karşıt burcunuza geçen Jüpiter sayesinde belki de evliliği daha ciddi düşünebilirsiniz. Bu yıl belirli dönemde aşk hayatınızda hızlı bir kıpırdanma olacak. 1 Mart - 13 Nisan, 29 Ağustos - 15 Ekim böyle dönemlerdir. Bununla birlikte 28 Mayıs - 13 Temmuz döneminde evli Oğlaklar huzursuz günler geçirebilirler. 
     
     Yükselen Koç'sa nik h masasına 

</TEXT>
</DOC>
