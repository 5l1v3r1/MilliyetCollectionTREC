<DOC>
<DOCNO> 57730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/yasam/yas07.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
En ucuz ülkeyiz 
</HEADLINE>
<TEXT>

Türkiye, TL'nin değer yitirmesiyle OECD ülkeleri arasında Slovak Cumhuriyeti'nden sonra 'en ucuz ikinci ülke' 
     TÜRKİYE'DE şubat ayından bu yana yaşanan devalüasyon sürecinde Türk Lirası'nın hızla değer yitirmesi, Türkiye'yi, yabancılar açısından, OECD'nin en ucuz ikinci ülkesi haline getirdi. OECD'nin her ay tüketici fiyatlarını baz alarak hesapladığı "karşılaştırmalı fiyat düzeyleri"ne göre, eylül ayı itibariyle OECD'de Türkiye'den daha ucuz ülke olarak sadece Slovak Cumhuriyeti kaldı. 
     
Japon'a göre daha da ucuz      TÜRKİYE'DE 100 liraya alınan bir sepet mal ve hizmet Slovak Cumhuriyeti'nde, 83 lira karşılığı Slovak Korunası'na alınabiliyor. Buna göre Slovakya'da fiyatı 100 Koruna olan mal ve hizmete Türkiye'de 120 Koruna karşılığı TL ödeniyor. Türkiye'nin karşılaştırmalı olarak en en ucuz olduğu ülkelerin başında Japonya geliyor. 
     
Doğu Bloku'ndan bile ucuz      ÜLKEMİZDE 100 liraya alınabilecek bir sepet mal ve hizmete Japonya'da 370 liraya denk gelen tutarda yen ödemek gerekiyor. Buna göre bir Japon turist, ülkesinde 100 Japon Yeni'ne alabildiği mal ve hizmete Türkiye'de yalnızca 27 yene denk gelen tutarda TL ödeyerek sahip olabiliyor. Türkiye'nin eski Doğu Bloku ülkelerinden bile daha ucuz olması dikkat çekiyor. 
     



 YAŞAM 



















</TEXT>
</DOC>
