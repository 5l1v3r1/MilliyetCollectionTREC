<DOC>
<DOCNO> 65633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/siyaset/siy01.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cathy Yenge’nin yeni komşuları... 
</HEADLINE>
<TEXT>

Dervişler’in Tarabya’da daire kiraladıkları sitenin bir yanı gecekondu mahallesi. Yüksek duvarların dışında oturan "yeni komşular" ahududu yetiştiriyor 
     ÜMİT BEKTAŞ Ankara 

     Devlet Bakanı Kemal Derviş ve eşi Catherine Derviş, Tarabya Nurol Sitesi’nde ev kiralayarak Hülya Avşar, Fatih Terim gibi ünlülere komşu oldu. 25 bloktan oluşan sitenin sınırlarını çevreleyen yüksek duvarların diğer yanındaysa gecekondu sakinleri oturuyor. Dervişler’le yan yana oturmanın kendileri için "özel bir durum olmadığı"nı belirten gecekondu sakinleri, duvar diplerindeki yeşil alanda da ahududu yetiştiriyor. Boğaziçi’ne doğru geniş bir vadiye bakan sitenin olağandışı bir güvenlik önlemi de almadığı gözleniyor. 
     
     Ankara’da sıkıldı 
     Catherine Derviş, arkadaşlarını, akrabalarını ve işini bırakarak geldiği başkentteki günlerini evinde geçirdi. Akşamları eşiyle çıktığı gezmeler ve hafta sonları izleyici olarak katıldığı tenis maçları dışında ne yaptığı pek bilinmedi. Ankara’nın havası da yaramayan Catherine Derviş, bir gece astım krizi geçirince, bu onun son başkent hik yesi oldu. 
     Ankara’da Hazine müsteşarları için tahsis edilen Pembe Köşk Sitesi’nde kalan Derviş çifti, İstanbul’da bir süre arkadaşlarının evlerinde kaldı. Catherine Derviş de, semt semt gezdiği İstanbul’da Tarabya’yı çok beğenince, Nurol Sitesi, önemli bir konuk daha edinmiş oldu. 



 SİYASET 











</TEXT>
</DOC>
