<DOC>
<DOCNO> 50520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/yasam/yas05.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç yıl arayla aynı gün öldüler 
</HEADLINE>
<TEXT>

Ecel, Halide Serçeci’nin canını, üç yıl önce oğlu Mert’i kaybettiği gün bir trafik kazasında aldı 
     ŞAKİR AYDIN İstanbul 

     Eminönü’nde yağış nedeniyle kayganlaşan yolda meydana gelen trafik kazası, trajik bir rastlantıyı da beraberinde getirdi. 
     İki kişinin öldüğü, dört kişinin de yaralandığı kaza, dün 01.30 sıralarında oldu. Aksaray’dan Taksim’e giden İbrahim Deniz 47 yönetimindeki 34 GT 259 plakalı otomobil, yağışlı havanın da etkisiyle Unkapanı Köprüsü’nde kontrolden çıktı ve karşı yönden gelen Mahmut Karaozan 53 idaresindeki 34 TFF 94 plakalı taksiye çarptı. Karaozan can verdi, taksideki üç yolcu ve Deniz yaralandı. 
     
     Yeni binmişti... 
     Ancak yolculardan Halide Serçeci’nin 42 hastanede can vermesiyle, trajik rastlantı da ortaya çıktı. Serçeci’nin 20 yaşındaki oğlu Mert de, üç yıl önce aynı gün balkondan düşerek hayatını kaybetmişti. 
     Taksim’deki bir doğum günü kutlamasından dönen Serçeci’nin, taksiye binmesinden 1 kilometre sonra kazanın meydana geldiği açıklandı. 
     



 YAŞAM 





















</TEXT>
</DOC>
