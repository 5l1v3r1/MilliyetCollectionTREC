<DOC>
<DOCNO> 92843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/soneko08.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada değerlendirilen paranın faizine stopaj uygulanacak 
</HEADLINE>
<TEXT>

     Bankalar ve Sermaye Piyasası Kanunu'na göre kurulan aracı kurumlar arasındaki borsa para piyasasında değerlendirilen paralara ödenen faizlere yüzde 16 oranında stopaj uygulanacak. 
     Bakanlar Kurulu'nca bugünkü Resmi Gazete'de yayımlanan ve 1 Temmuz'da yürürlüğe girecek olan 2 ayrı kararnamede, Gelir Vergisi Kanunu ile dar mükellefiyete tabi kurumların tevkifata tabi kazanç ve iratlarından yapılacak tevkifat oranları yeniden düzenlendi. 
     Buna göre, Bankalar ve SPK Kanunu'na göre kurulan aracı kurumlar arasındaki borsa para piyasasında değerlendirilen paraların faizlerinden yüzde 16 oranında stopaj alınacak. Söz konusu oran, 1 Temmuz 2002 tarihinden önce yapılmış olup, vadesi bu tarihten sonra biten işlemlere ödenen faizler için ise yüzde 0 olacak. 
     





</TEXT>
</DOC>
