<DOC>
<DOCNO> 91701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/yasam/yas01.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangına karşı itfaiyeci keçi 
</HEADLINE>
<TEXT>

Orman düşmanı’ bilinen keçiler Amerika’da ormanların kurtarıcısı oldu. Yangınları engellesinler diye binlerce keçilik bir itfaiye ordusu’ kuruldu 
     DIŞ HABERLER SERVİSİ 

     Her yaz yaşadığı ve neredeyse milli felakete dönüşen yangınlara çare arayan Amerikalılar umudu keçilerde buldu. Özellikle geçtiğimiz haftalarda binlerce hektar ormanı yangınlara kurban veren San Francisco, bu yıl binlerce keçi kiraladı. 
     Keçiler yangına en elverişli çalılık ve kuru otluk bölgelere salındı. Böylece kuru çalı ve otlara bayılan keçiler bunları yiyerek olası yangınların önüne geçecekleri gibi, yangınların bir bölgeden diğerine yayılmasını da engelleyecek. 
     San Francisco yangın önleme bürosu yetkililerinden Jane Herman, keçilerin tek başına bir çözüm olmayacağını hatırlatarak, diğer önlemlerle birlikte kullanıldıklarında oldukça etkili olduğunu söyledi. Herman, kuru çalılık ve otların bizzat görevlilerce de yok edildiğini, ancak keçilerin insanların çıkamayacağı veya giremeyeceği yerlere ulaşarak, bu eksikliği giderebildiklerini ifade etti. 
     İtfaiyecilerin kahraman’ olarak görüldüğü ABD’de, böylece aynı görevi üstlenen keçiler de kahraman’ mertebesine yükselmiş oldu. 
     



 YAŞAM 
















</TEXT>
</DOC>
