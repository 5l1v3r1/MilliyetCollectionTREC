<DOC>
<DOCNO> 73202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/yasam/yas06.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı mezara kahraman’ hapse 
</HEADLINE>
<TEXT>

Bir kadının çantasını kapıp kaçarken otopark işletmecisi Erkan Sadıkoğlu tarafından vurulan genç hastanede öldü 
     M. AKİF ERDEM İstanbul 

     Kadıköy’de bir kadının çantasını bıçak tehdidiyle aldıktan sonra kaçarken işadamı Erkan Sadıkoğlu tarafından çenesinden vurulan 16 yaşındaki kapkaççı Orhan Yılmaz öldü. 
     Orhan Yılmaz, iki arkadaşıyla birlikte, Bağdat Caddesi Pembegül Sokak’ta üç gün önce İpek Küçükçelebi isimli kadının çantasını bıçak tehdidiyle aldı. Olay yerinden geçen otopark işletmecisi Erkan Sadıkoğlu, duruma müdahale etmek istedi. Tabancasını çeken Sadıkoğlu, kendisini kolundan bıçakla yaralayan Yılmaz’ı çenesinden vurdu. 
     
     İstemeden öldürdüm 
     Vurduğu genci otomobiliyle hastaneye götüren Sadıkoğlu, polise teslim oldu ama yoğun bakımda olan Yılmaz, dün hayatını kaybetti. 
     "Kapkaççı bıçakla bana da saldırıp kolumdan ve omuzumdan yaraladı. Korkutmak için yüzüne vurmak isterken tabanca ateş aldı. Bilerek yaralamadım" diyen Sadıkoğlu, dün çıkarıldığı ardından dün yeniden Kadıköy Adliyesi’nde tutuklanarak cezaevine gönderildi. 
     



 YAŞAM 




















</TEXT>
</DOC>
