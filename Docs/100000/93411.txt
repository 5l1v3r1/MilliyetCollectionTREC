<DOC>
<DOCNO> 93411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/spor/spo20.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Alt yapı gerçeği 
</HEADLINE>
<TEXT>

23 yaş üzeri futbolcuların, sözleşme bitiminde serbest kalması halinde, Süper Lig kulüpleri sadece 45 oyuncu için yetiştirme tazminatı alabilecek. Fenerbahçe’nin ise eli boş kalacak 
     CEMAL ERSEN 

     Büyük darbe 
     FIFA’NIN yeni transfer talimatı ile bonservis bedellerinin kaldırılması kulüplere büyük darbe vururken, Futbol Federasyonu’nun yaptığı araştırma, alt yapının içler acısı halde olduğunu ortaya koydu. 23 yaş üzeri futbolcuların sözleşmelerinin bitiminde serbest kalması ile ilgili karardan sonra, Süper Lig’de mücadele eden 18 kulübün, sadece 45 futbolcu için yetiştirme tazminatı talep edebileceği belirlendi. 
     
     Gençler önde 
     845 futbolcunun tescilli olduğu ligde, sözleşmeleri sona erecek 23 yaş altı 45 oyuncudan tazminat talep etme hakkı olan kulüpler arasında, Fenerbahçe’nin kadrosunda bu nitelikte hiçbir oyuncu bulunmuyor. Trabzonspor’un yetiştirme tazminatı talep edeceği oyuncu sayısı 1, Galatasaray’ın 5, Beşiktaş’ın ise 7 olduğu belirlenirken, Gençlerbirliği 11, Kocaelispor ise 10 futbolcu ile ilk iki sırada yer aldı. 
     

</TEXT>
</DOC>
