<DOC>
<DOCNO> 96794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/soneko22.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'ye sunulacak Niyet Mektubu hazırlanıyor... 
</HEADLINE>
<TEXT>

     Uluslararası Para Fonu IMF İcra Direktörleri Kurulu'na sunulacak Niyet Mektubu taslağının yazımının tamamlandığı öğrenildi. 
     Niyet Mektubu, IMF'nin üçüncü gözden geçirme incelemesi çerçevesinde gerçekleştirilenler ve alınacak önlemleri içeriyor. 
     Mektupta, her türlü siyasi gelişmeye karşın, ekonomik programın tam olarak uygulanacağı da vurgulanıyor. 
     Bu arada Türkiye Masası Şefi Juha Kahkonen başkanlığındaki IMF heyetinin, önümüzdeki hafta başında bir basın toplantısı düzenleyip, Türkiye'den ayrılması bekleniyor. 
     Niyet Mektubu'nun, Ağustos ayı başında IMF İcra Direktörleri Kurulu'nda görüşüp onaylanmasının ardından, IMF'nin Türkiye'ye yaklaşık 1.1 milyar dolarlık kredi dilimini serbest bırakması öngörülüyor. 
     Ekim ayındaki Gözden Geçirme'den sonra da, yaklaşık 1.5 milyar dolarlık yılın son kredi dilimi serbest kalacak. 
     





</TEXT>
</DOC>
