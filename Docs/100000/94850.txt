<DOC>
<DOCNO> 94850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sondun18.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da sevdiği kızı alabilmek için 10 gün açlık grevi yaptı 
</HEADLINE>
<TEXT>

     İran'da bir genç, sevdiği kızı alabilmek için 10 gün boyunca kızın evinin önünde açlık grevi yapınca amacına ulaştı. 
     İtimad gazetesinin haberine göre, Hüseyin adlı genç, sevdiği kızı babasından istedi. Gencin talebine önce olumlu yanıt veren baba, daha sonra bu kararından vazgeçti. 
     Haberde, Rüya adındaki kızın babasının, Hüseyin'in ailesinin zengin olmasından dolayı kızının aşağılanabileceği kaygısıyla talebi geri çevirdi. 
     Tıp eğitimi alan Hüseyin ise ''Rüya'nın babası, zengin olan ailemin kızına kötü davranacağını düşünüyordu, ancak annem ve babam Rüya'yı çok seviyordu'' dedi. 
     Rüya'nın evinin önünde açlık grevi yapmaya başlayan Hüseyin, 10 gün sonra durumu kötüleşince hastaneye kaldırıldı. ''Hüseyin'e bir şey olması halinde bundan kendisinin sorumlu olacağı'' hissine kapılan baba, inadından vazgeçerek gençlerin evlenmesine izin verdi. 
     





</TEXT>
</DOC>
