<DOC>
<DOCNO> 63954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sondun08.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sylvester Stallone, "Rocky" ve "Rambo"nun yenisini yapmak istiyor 
</HEADLINE>
<TEXT>

     Gösterime girdiği yıllarda bütün dünyada ilgi gören ve devamları çekilen ''Rocky'' ve ''Rambo'' filmlerinin yıldızı Sylvester Stallone, bu filmleri yeniden beyazperdeye taşımak istediğini söyledi. 
     İngiliz Mirror Gazetesi'ne konuşan Stallone, süper kahraman Rambo'yu yeniden canlandırma konusunu Hollywood şirketlerine açtığını doğruladı ve ''Onlara Rambo'nun Afganistan'a giderek 5 kızı kurtarmasını önerdim'' dedi. 
     Stallone, bununla birlikte artık 55 yaşında olduğunu ve bu filmleri yeniden çevirme şansının zayıf olduğunu ifade etti. 
     Rambo'nun Afganistan'a gidip Usame Bin Ladin'i öldürmesi fikrinin aşırıya kaçacağını söyleyen Stallone, ''Bu aşamada Rambo'nun tek başına gitmesini mümkün görmüyorum'' dedi. 
     Stallone, bazılarının kendisi hakkında ''bunun için biraz yaşlı olduğunu'' söylemesine rağmen, ''Rocky'' serilerinin 6'ıncısında cesur bir boksörü canlandırmak istediğini söyledi. 
     






</TEXT>
</DOC>
