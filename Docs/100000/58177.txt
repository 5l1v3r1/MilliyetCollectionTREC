<DOC>
<DOCNO> 58177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sontur20.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne günlere kaldık... Alacaklı borçlusunu kaçırıp işkence yaptı... 
</HEADLINE>
<TEXT>

     Adıyaman'da, bir milyar 250 milyon lira borcu bulunan bir kişiye, alacaklısı tarafından işkence yapıldı. 
     Alınan bilgiye göre, Mehmet Bayır 48 , bir süre önce, kendisine bir milyar 250 milyon lira borcu bulunan Mehmet Halis Yılmaz'ı 35 , parasını alamayınca merkez ilçeye bağlı Uğurca Köyü'nden zorla otomobile bindirerek Dişbudak Köyü Dutluca Mezrası'ndaki evine götürdü. 
     Bayır tarafından işkence yapıldığı belirtilen Yılmaz, fırsatını bulunca kendisine işkence yapılan evden kaçmasına rağmen, durumu güvenlik kuvvetlerine bildirmedi. 
     Yılmaz'ın kaçması sonrasında, bu kez eşi Derya 31 , Mehmet Bayır tarafından kaçırılarak rehin alındı. Derya Yılmaz, kaçırıldıktan 12 gün sonra babası tarafından kurtarılmasına rağmen, yine güvenlik kuvvetlerine bilgi verilmedi. 
     Kaçırma olaylarının üzerinden bir süre geçtikten sonra, Mehmet Halis Yılmaz, Mehmet Bayır ve akrabası Şahin Bayır tarafından zorla bir otomobile bindirilip, babasından kalan arazilerin devrine ilişkin vekaletname almak için notere götürülürken, jandarma tarafından tesadüfen yakalandı. 
     Mehmet ve Şahin Bayır'ın gözaltına alındığı, soruşturmanın sürdürüldüğü bildirildi. 
     






</TEXT>
</DOC>
