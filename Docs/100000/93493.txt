<DOC>
<DOCNO> 93493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/soneko15.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya otomobil piyasasında kriz var.. 
</HEADLINE>
<TEXT>

     Dünya otomobil sektöründe yaşanan kriz, İtalya'da da etkisini gösterirken, Haziran ayındaki yeni araba satışlarında geçen yıla oranla yüzde 17.2'lik düşüş kaydedildiği açıklandı. 
     Açıklanan verilerde Haziran ayında toplam 180.300 otomobilin satıldığı, bunun da 2001 yılına oranla yüzde 17.2'lik düşüş anlamına geldiği belirtildi. 
     İtalya'da otomobil pazarında, geçen yıla kıyasla Nisan ayında yüzde 13, Mayıs ayında ise yüzde 11'lik düşüş kaydedilmişti. 
     Bu arada otomobil pazarındaki krizden İtalya'da en fazla zarar gören firmalardan biri Fiat olurken, 2002'nin 6 ayında 2001'in aynı dönemine kıyasla yüzde 20 daha az satış 392.447 yapıldığı bildirildi. Haziran ayında satışlardaki düşüş ise yüzde 30'u buldu. 
     Öte yandan İtalya'da haziran ayında ikinci el araba satışlarında yüzde 0.21'lik artış tespit edildi. 
     





</TEXT>
</DOC>
