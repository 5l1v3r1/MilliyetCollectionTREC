<DOC>
<DOCNO> 65750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sontur28.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de son 100 yılda yaşanan yıkıcı depremler... 
</HEADLINE>
<TEXT>

     Afyon'un Bolvadin İlçesi'nde meydana gelen deprem, gözleri bir kez daha yeraltından gelen tehlikeye çevirirken, Türkiye'de son 100 yılda meydana gelen 6 ve üzeri büyüklüğe sahip 56 depremde 78 bin 826 kişi hayatını kaybetti. 
     Topraklarının büyük bölümü 1. 
     derecede deprem kuşağında yer alan Türkiye, Bolvadin'de meydana gelen afetle, deprem gerçeğiyle bir kez daha yüz yüze geldi. Türkiye, 1902 yılından bu yana 131 yıkıcı deprem yaşarken, bunların arasında en fazla can kaybının yaşandığı deprem ise 1939 yılında Erzincan'da meydana geldi. Aletsel büyüklüğü 7.9 olan deprem, Erzincan'da 116 bin 720 konutta ağır hasara yol açarken, 32 bin 962 kişinin de hayatını kaybetmesine neden oldu. Bu sabah 6.0 büyüklüğündeki depremle sarsılan Afyon'un Bolvadin İlçesi de deprem tehlikesine yabancı olmayan bir yerleşim merkezi. İlçede 1914 yılında meydana gelen ve 1700 binanın ağır hasar gördüğü 5.1 büyüklüğündeki depremde 400 kişi ölmüştü. 
     






</TEXT>
</DOC>
