<DOC>
<DOCNO> 81160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/siyaset/siy03.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis Başkanı’ndan mahk mlara özür 
</HEADLINE>
<TEXT>

TBMM Başkanı İzgi "Af yasasının çıkması bir haftayı bulacak. Bütün mahk mlardan özür diliyoruz. Aftan Kırcı’nın yararlanması doğal" 
     GÜNSELİ ÖNAL Ankara 

     TBMM Başkanı Ömer İzgi, af yasasının çıkmasının bir haftayı bulacağını göz önünde bulundurarak, bütün mahk mlardan "özür" diledi. İzgi ayrıca, Haluk Kırcı’nın aftan yararlanmasının "çok doğal" olduğunu dile getirdi. 
     Perşembe günü Genel Kurul’da görüşülmesi planlanan yasanın oylamasında, veto gerekçesi doğrultusunda "330 oy aranıp aranmayacağı" tartışılıyor. TBMM Başkanı İzgi, yasanın kabulünde 330 sayısının bulunmadığını, katılanların salt çoğunluğuyla çıktığını anımsattı. Anayasa’nın 82. maddesindeki değişiklikle, çıkarılacak af kanunlarında "nitelikli oy çoğunluğu" şartına uyulması gerektiğini kaydeden İzgi, "Ancak bu yapılan, eski aksaklığı giderici bir davranıştır. Mağdur edilen durumu düzeltelim derken yeni bir set çekiyoruz" diye konuştu. İçeride bir hafta fazla kalacak olmaları nedeniyle bütün tutuklulardan özür dileyen İzgi, "Şimdi bu yasayla mağdur olanlar için geriye dönük 330 oy aramak haksızlık olur. 330 aranırsa yasa çıkmaz" dedi. 
     
     Boşluğu Meclis doldurmalı’ 
     İzgi, yasanın veto edilmesiyle boşluk doğduğunu, bu nedenle tahliyeler için yasanın çıkmasının beklenmesi gerektiğini dile getirdi ve şöyle konuştu "Yasalar kişilere göre çıkmaz, baz alınacak husus toplum yararıdır. Kişileri öne alırsanız, hukuk devletinin dışına çıkarsınız. Ağca ve Kırcı çıkmasın, öbürleri de onlar için yansın’ demek, hukuk devleti ilkesiyle bağdaşır mı Kaldı ki, Kırcı da yararlanacak elbette." 
     Yasayı görüşecek olan TBMM Anayasa Komisyonu’nun ANAP’lı Başkanı Turhan Tayan ise, yasanın oylamasında, 5’te 3 çoğunluk olan 330 kabul oyunun aranması gerektiğini dile getirdi. 
     



 SİYASET 













</TEXT>
</DOC>
