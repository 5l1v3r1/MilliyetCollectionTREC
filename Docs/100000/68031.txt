<DOC>
<DOCNO> 68031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sontur19.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan'dan partililere tavsiye ''Çocuk yapın'' 
</HEADLINE>
<TEXT>

     AK Parti Genel Başkanı Recep Tayyip Erdoğan, millete yapılan ''çoğalmayın'' şeklindeki tavsiyeleri, ''milleti azaltarak tarihten, dünyadan silme projesi'' olarak nitelendirerek, '' Nüfus olmazsa, halk olmazsa bu ülkede ekonomik sorun olmaz diyorlar. Bu milletin çoğalması lazım. Biz böyle düşünüyoruz. Sakın ha, Allah ne verdiyse...'' diye konuştu. 
     Erdoğan, partisinin Sultanbeyli İlçe Başkanlığı binasının açılışında yaptığı konuşmada, bazı kişilerin ''sakın ha doğum yapmayın, çoğalmayın'' dediklerini söyleyerek, şöyle devam etti 
     ''Bu millete çoğalmayın tavsiyesi, adeta bir ihaneti vataniye , adeta bu milleti azaltarak tarihten, dünyadan silme projesidir. Nüfus olmazsa, halk olmazsa bu ülkede ekonomik sorun olmaz diyorlar. Bu milletin çoğalması lazım. Biz böyle düşünüyoruz. Sakın ha, Allah ne verdiyse...'' Türkiye'de 15 milyon insanın ayda 55 milyon lirayla geçindiğini öne süren Erdoğan, ''Yani 43 dolar... Parasızlık herşeyi yaptırır. 
     Yoksulluklar, yolsuzluklar artar. Yoksulluğun önünü kesmek için yolsuzluğu ortadan kaldırmak lazım. Yolsuzluğu ortadan kaldırmanın adresi AK Parti'dir'' diye konuştu. 
     






</TEXT>
</DOC>
