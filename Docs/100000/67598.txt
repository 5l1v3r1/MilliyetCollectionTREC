<DOC>
<DOCNO> 67598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sondun10.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü aşklar nasıl başlar 
</HEADLINE>
<TEXT>

     Çoğu kişiye gökteki yıldızlar kadar uzak gelen ünlülerin tanışma öykülerinin sıradan insanlardan farklı olmadığı ortaya çıktı. 
     ''People'' dergisinin internet sitesi, ''Sevgililer Günü'' nedeniyle hazırladığı özel dizide, ünlülerin tanışma öykülerini anlattı. İşte, yıldızlar ve herkes gibi konser, yemek ve doğumgünü partilerinde başlayan aşklarının hikayesi 
     149   Courteney Cox-David Arquette Hollywood'un ünlü çifti, ''Scream'' 
     filminin setinde tanıştı ama bu ilk görüşte aşk değildi. Üstelik, Cox 37 , ismi ''kötü çocuğa'' çıkan Arquette'den 30 fena halde korkuyordu. Ama, filmin ikinci bölümü için 1 yıl sonra biraraya geldiklerinde iş değişti. Annesi kanser olan Arquette'e en büyük destek Cox'dan geldi. 1999'da San Francisco'da evlenen çift, Malibu sahilindeki evlerinde çok mutlu. 
     149   Lisa Kudrow-Michel Stern Stern'in sevgilisi Kudrow'un oda 
     arkadaşıydı ve çift böyle tanıştı. Yıllar sonra Los Angeles'ta bir barbekü partisinde karşılaştılar ve aslında birbirlerini aradıklarını anladılar. Şimdi evliler ve mutlu bir hayat sürüyorlar. 
     149   Rebecca Romijn Stamos-John Stamos Türk izleyicisinin ''Ev 
     Dolusu-Full House'' dizisinden tanıdığı yakışıklı oyuncu John Stamos 38 , güzel Bond kızı, model Rebecca'yı ilk kez bir defilede gördü. 
     İlk görüşte aşık olan Stamos, 5 ay sonra rüyalarının prensesi ile Beverly Hills'te evlendi. Stamos'a göre eşini ilk gördüğü an şöyle 
     ''Sanki boş beyaz bir oda vardı ve sadece Rebecca yürüyordu''. 
     149   Madonna-Guy Ritchie Madonna, bir yemeğe tek gitti, çift ayrıldı. 
     Nasıl mı Yıl 1998, Sting ve eşi Trudie Styler, evlerinde bir öğle yemeği veriyordu ve baş davetli yakın dostları Madonna'ydı. 
     Ritchie'nin bir filminin yapımcısı olan Trudie, partiye genç İngiliz yönetmeni de çağırmıştı. Büyük aşk orada başladı ve Londra'nın gece kulüplerinde sürdü. Sonunda 2000 yılının Kasım ayında İskoçya'daki Skibo Şatosu'nda evlendiler. Şimdi, 18 aylık Rocco, Madonna'nın kızı Lourdes, Madonna ve Guy büyük bir aile. 
     149   Jennifer Aniston-Brad Pitt Bağlı oldukları şirketin yemeğinde 
     tanışan çiftten Pitt'in ağzı aşktan yana çok yanmıştı. İki nişanlısı Gwyneth Paltrow ile Juliette Lewis'den arka arkaya ayrılan Pitt, artık ciddi bir ilişki istemiyordu. Ama, aklına gelen başına geldi. İddiasız güzel Aniston, ünlü aktörün aklını başından aldı. Çift, 29 Temmuz 2000'de evlendi. Aniston, ihtişamlı düğünde Pitt'e ''hayat boyu sevdiği milk shake'i yapmaya'' söz verdi. 
     






</TEXT>
</DOC>
