<DOC>
<DOCNO> 73020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/guncel/gun02.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukat adaylarının en büyük sıkıntısı RÜŞVET 
</HEADLINE>
<TEXT>

İzmir’de düzenlenen foruma katılan stajyer avukatlar, Kimse bize çok okuyun demiyor. Kalemle iyi geçinin. Rüşvet çarkının içinde olun deniyor’ diye dert yandı 
     İZMİR DHA 

     İzmir’de düzenlenen Stajyer Avukatlar Forumu’na katılanlar adliyelerde rüşvet çarkı döndüğünü ve bunun önüne geçilmesi gerektiğini öne sürdü. Stajyer avukatlar kendilerine mahkeme kalemlerinde çalışanlarla iyi geçinilmesi ve rüşvet döngüsü içinde yer almaları gerektiğinin öğütlenmesinden yakındı. 
     İzmir Barosu Başkanlığı’nca düzenlenen ve 10 ilden stajyer avukatların katıldığı forum, Ege Üniversitesi Atatürk kültür Merkezi’nde yapıldı. 
     Hukuk fakültesini bitirdikten sonra avukatlık mesleğine başlamak için yapılması gereken 1 yıllık staj süresinde yaşanan sorunlar ve çözüm önerileri için düzenlenen foruma çok sayıda stajyer avukat katıldı. 
     
     İcra takibinde yaşanıyor’ 
     Forum’da söz alan stajyer avukatlar adliyelerde rüşvet çarkının döndüğünü öne sürdü. Özellikle icra takibatlarında rüşvetin yaşandığını iddia eden konuşmacılar, "Ağabeylerimiz, iyi avukat olabilmemiz için mahkeme kalemlerinde çalışanlarla iyi geçinmemizi, kime ne vereceğimizi bilmemiz gerektiğini tavsiye ediyor. Ama hiç biri bize Çok okuyun’ demiyor. Özellikle icra takiplerinde rüşvet olayları yoğun. İdeallerimiz var ve hep birlikte bu dönen rüşvet çarkına engel olmalıyız. Bu konularda ödün vermeyip elimizden geldiğince üzerine gitmeliyiz" dedi. 
     
     Sosyal güvencemiz yok’ 
     Staj yaptıkları avukatlık bürolarında türlü türlü zorluklar yaşadıklarını anlatan konuşmacılar, sosyal güvencelerinin olmadığını, ne avukat ne de öğrenci sayıldıklarını vurgulayarak şöyle konuştu 
     
     Kalite artırılsın’ 
     "Staj yaptığımız adliyelerde, avukat bürolarında hakim, savcı ve avukatlar tarafından birer meslektaş gibi algılanıp muamele görmek istiyoruz. Ekonomik anlamda ayakta durmamıza yardımcı olacak staj kredisiyle ilgili düzenlemelerin yenilenmesini, subjektif eleme sınavına dönüşeceği endişesini taşıdığımız avukatlık sınavının yerine, meslekte kaliteyi gerçekten sağlayabilecek adımlar atılmasını bekliyoruz." 
     



 GÜNCEL 

























</TEXT>
</DOC>
