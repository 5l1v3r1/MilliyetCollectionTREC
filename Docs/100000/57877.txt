<DOC>
<DOCNO> 57877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/spor/spo06.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çobanoğlu teftişte 
</HEADLINE>
<TEXT>

Milli Takım Menajeri, Dünya Kupası’nın yapılacağı Japonya ve Güney Kore’de kamp tesislerini inceledi 
     8 şehir dolaştı 
     A MİLLİ Takım Menajeri Can Çobanoğlu, Ay - Yıldızlı ekibimizin 2002 Dünya Kupası’nda grup maçlarını yapacağı Güney Kore’deki ve turu geçmesi halinde ikinci tur karşılaşmalarının organize edileceği Japonya’daki kamp tesislerinde inceleme yaptı. Milli Takım’ın kamp yapacağı yerleri belirlemek üzere Çobanoğlu, Güney Kore’de 8 şehir, 12 tesis ve 7 stat, Japonya’da ise 7 şehir, 4 tesis ve 2 stadda incelemelerde bulundu. 
     
     Yoğun ilgi 
     CAN Çobanoğlu, "Japon yetkilileri aksaklıklar konusunda da uyardım" dedi. Milli Takım menajerinin incelemeleri medyada geniş yer buldu. Ülkenin en yüksek tirajlı gazetesi Yomiuri Shimbun, Çobanoğlu’nun, "Depremde Kobe’den yardım aldık. Grup birincisi olarak Kobe’de maç yapmak istiyoruz" sözlerine yer verdi. Sankei Shimbun Gazetesi’nde de, "Hedef grupta birincilik. Bunun için inceleme yapmaya geldik" ifadeleri yer aldı. 
     



 SPOR 
























</TEXT>
</DOC>
