<DOC>
<DOCNO> 90429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/guncel/gun08.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’in yazın tatile girmesi uygun mu 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Türkiye’nin Avrupa Birliği’ne AB üyelik için önünde kritik bir zaman bulunuyor. Aralarında idam cezasının da bulunduğu birçok yasanın TBMM’den geçirilmesi gerekiyor. Meclis, 1 Temmuz’da tatile girecek. DYP lideri Tansu Çiller, AB ile ilgili konuların görüşülmesi ve TBMM’nin çalışması için siyasi partilere çağrıda bulundu. Meclis tatil yapsın mı, yapmasın mı Görüşler şöyle 
     
     Murat Sökmenoğlu TBMM Başkanvekili 
Anayasal zorunluluk      TBMM tatili Anayasa’da yerini bulmuş zorunlu bir tatildir. Milletvekilleri tatilde Anadolu’ya seçmenle yüzleşmeye, hesaplaşmaya gidiyor, havuzda yüzmeye ya da tenis oynamaya değil. Bu Meclis, tarihinin en hızlı çalışan Meclis’idir. İnanılmaz bir performansla çalışıp büyük reformlara imzasını atmıştır. Normal tatil süresinde muhalefet hep Meclis çalışsın’ der ama kendisi Meclis’e gelmez. Ayrıca önümüzde önemli günler var, partilerin tutumu belli neyin geçip geçmeyeceği kendilerine bağlı. İstenirse bu 15 günlük süre zarfında rahatlıkla bunlar geçer, yeter ki gönülleri olsun. Zaten olağanüstü bir durumla karşılaşmamız halinde milletvekilleri koşarak gelir ve Türkiye’nin önünü açarlar. 
     
     Birkan Erdal ANAP Milletvekili 
Sorun tatil olması değil      Türkiye’nin meseleleri Meclis’in tatile girmemesiyle çözülebilecek noktadaysa ben tüm milletvekilleri adına söyleyebilirim Meclis 10 sene tatil yapmamaya hazır. Ama Türkiye’nin sorunları Meclis’in şu anda tatil olup olmamasını değil, partilerin Türkiye yararına uzlaşmasını gerektiriyor. Burada önemli olan, partilerin Türkiye’nin yararlarını kendi küçük hesaplarının önüne koyabilmelerinde. Bu uzlaşma sağlandığı takdirde gerekli olan tüm düzenlemeler 15 gün içinde son derece rahat yapılabilir. Çünkü Türkiye’nin meselesinin çözümleri, üzerinde araştırma çalışma ile ortaya çıkabilecek çözümler değil. Türkiye’nin sorunu çözümler üzerinde siyasi mutabakat sağlanamaması. 
     
     Ahmet İyimaya DYP Milletvekili 
Tatilden vazgeçebiliriz      Avrupa Birliği ve uyumlandırma çalışmaları, Türkiye’nin geleceğinin ertelenemez ve savsaklanamaz büyük projesidir. AB’nin topyek n ele alınması gerektiğini açıklayan genel başkanımızın demecini de böyle bir bakışla değerlendirmek gerekir. Bu nedenle Meclis üzerine düşen görevi derhal yerine getirmelidir. Getiremiyorsa, milletvekilleri de o zaman gerekiyorsa tatillerinden vazgeçmelidir. Ayrıca gerek Avrupa Birliği, gerekse idam sorununu kendilerine iç siyaset malzemesi yapan iktidarın iki partisinin tavrını doğru bulmuyorum ve küreselleşme hedefi bir teslimiyet anlamına gelmeksizin onurlu adımlarla bir an önce gerçekleştirilmelidir. 
     
     Ali Coşkun AKP Genel Başkan Yardımcısı 
Yazın da çalışıyoruz      Biz parti olarak çalışmaya karşı değiliz. Çiller bu açıklamasında samimi ise yapmayalım. Zaten Meclis tatile giriyor’ deniliyor ama bu k ğıt üzerinde. Çünkü hiçbir milletvekilinin tatille ilgisi yok. Meclis çalışmasına ara verdiğinde biz de seçim bölgelerimize giderek çalışmalarımıza devam ediyoruz. Ayrıca Çiller bir yılda kaç gün geliyor Meclis’e, ona da bakmak lazım. Birçok önemli toplantıya grubu katılmadı. Eğer bu söyleminde samimi ise uzlaşacaklarsa neden olmasın Tatil yapmayalım, ölüm cezası ve anadilde yayın ve öğrenim konusunda bir araya gelecekler mi Uzlaşacaklarsa biz çalışmaktan kaçmayız. 
     



 GÜNCEL 

















</TEXT>
</DOC>
