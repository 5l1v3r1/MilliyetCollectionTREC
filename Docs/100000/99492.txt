<DOC>
<DOCNO> 99492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/ekonomi/eko05.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uruguay, bankacılık işlemlerini dondurdu 
</HEADLINE>
<TEXT>

Uruguay, para çıkışlarını engellemek için bankacılık işlemlerini durdurdu. Hükümet IMF’den yardım istedi 
     EKONOMİ SERVİSİ 

     Uruguay Merkez Bankası, bankacılık sisteminde yaşanan para çıkışını engellemek için üç gün süreyle bankacılık işlemlerini durdurdu. Paniğe kapılan halk, ATM’lere koştu, parasını çekemedi, protestolarda bulundu. Hükümet IMF’den destek istedi. 
     Uruguay’da banka operasyonlarının, mevduatların geri çekilmesi sebebiyle askıya alınması ve Merkez Bankası’nın faaliyetleri üç gün süreyle durduracağını açıklamasıyla birlikte Uruguay pesosu bir günde yüzde 14.3 değer kaybetti. Uruguay Pesosu, 18 Haziran’dan bu yana dolar karşısında yüzde 50 değer kaybetmişti. 
     Uzmanlar, bu gelişmeler karşısında Uruguay’da, komşu ülke Arjantin’de olduğu gibi finans sistemi ve ekonominin yavaş yavaş çökme noktasına geldiğini belirtiyor. 
     Ekonomideki kötü gidiş ve pesonun hızla değer kaybetmesinden dolayı Uruguay’daki mevduat sahipleri geçtiğimiz gün bankalardaki ATM’lere mevduatlarını geri çekmek üzere gittiklerinde hesaplarının dondurulması üzerine bir şok daha yaşadılar. 
     Ocak ayından bu yana Uruguay Merkez Bankası’ndaki uluslararası rezervlerde yüzde 76.6’lık düşüş. Hükümet, bu gelişmeler karşısında, bankacılık sektörünün nasıl korunacağını konusunda kafa yoruyor. 
     Market, yağmalayan yaklaşık 20 kişi olay çıkardı, ardından da sekizi tutuklandı. Uruguay Ekonomi Bakanı Alejandro Atchugarry yeni fonlar için ABD destekli uluslararası kurumların temsilcileriyle hızlı anlaşmalar yapma beklentisinde olduklarını söyledi. 
     
     
     



 EKONOMİ 
























</TEXT>
</DOC>
