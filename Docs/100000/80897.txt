<DOC>
<DOCNO> 80897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sonspo08.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizespor Asbaşkanı "Ligde kalmamız mucizelere bağlı" 
</HEADLINE>
<TEXT>

     Çaykur Rizespor Kulübü Asbaşkanı Nurettin Cengiz, Çaykur Rizespor'un ligde kalabilmesinin mucizelere bağlı olduğunu belirterek, ''Çıkmayan candan ümit kesilmez'' dedi. 
     Nurettin Cengiz, yaptığı açıklamada, son haftalarda aldıkları kötü sonuçları, şans faktörünün kendilerinden yana olmamasına bağlayarak, şunları söyledi 
     ''Biz elimizden geleni yaptık ama şans faktörü bizden yana olmadı. 
     Son haftalarda aldığımız kötü sonuçlar sonucu, İstanbulspor maçına büyük bir stresle çıktık. Böyle önemli bir maç öncesi sakat ve cezalı futbolcularımızın bulunması bizi zor durumda bıraktı. Defansta Oumar ve Koray'ın cezalı olmaları nedeniyle takımda yer almamaları, aldığımız yenilginin en büyük nedenlerinden bir tanesidir. Çünkü savunmada bariz hatalar yaptık. Penaltı pozisyonunu değerlendiremedik. 
     Belki o gol penaltı olsaydı, belki maç da bizim lehimize sonuçlanabilirdi.'' Ligde kalmalarının büyük mucizelere bağlı olduğunu ifade eden Cengiz, ''Artık Birinci Süper Lig'de son 90 dakikayı beklememiz lazım. 
     Bu sezon kazanabileceğimiz birçok maçı kaybettik. Son 90 dakikayı bekliyeceğiz. Çıkmayan candan ümit kesilmez'' diye konuştu. 
     





</TEXT>
</DOC>
