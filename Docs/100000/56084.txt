<DOC>
<DOCNO> 56084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sontur18.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyondaki rüşvet pazarlığı için bakanlıktan açıklama 
</HEADLINE>
<TEXT>

     Devlet Bakanı Şuayip Üşenmez, Cemal Kaban'ın belirli bir süre geçici görevle özel kalem müdür vekili olarak görev yaptığını, ancak bakanlığıyla hiçbir şekilde ilişkisinin bulunmadığını bildirdi. 
     Üşenmez konuya ilişkin yaptığı yazılı açıklamada, ''Show TV televizyonu, 'Ateş Hattı' programında, canlı olarak yayınlanan rüşvet pazarlığının taraflarından Cemal Kaban'ın, bakanlığı ile hiçbir şekilde ilişkisinin bulunmadığını'' belirtti. 
     Üşenmez, ''Kaban'ın, bakanlığında belirli bir süre geçici görevle özel kalem müdür vekili olarak vazife yapmış olmakla birlikte, ilgilinin kendi beyanı ile de sabit olduğu üzere, yayın konusu olayın ve sahsın bakanlığı ile hiçbir şekilde ilişkisi bulunmadığını'' bildirdi. 
     Cemal Kaban'ın Başbakanlık Personel Genel Müdürlüğü bünyesinde şube müdürü olarak görev yaparken, geçici görevle Devlet Bakanı Şuayip Üşenmez'in özel kalem müdürü vekilliğine getirildiği ve 3 ay önce bu görevden alınarak, bağlı olduğu birime gönderildiği öğrenildi. 
     






</TEXT>
</DOC>
