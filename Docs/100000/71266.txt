<DOC>
<DOCNO> 71266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/yazar/sazak.html </URL>
<DATE> 2002/03/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Depremden önce... 
</HEADLINE>
<TEXT>

     Zülfü Livaneli, İstanbul'u bekleyen depremle ilgili duyarsızlık karşısında "ertesi gün" olacakları yazdı 
     Kentte büyük bir kargaşa yaşanacak, büyük bir koordinasyon eksikliğiyle herkes kazma kürek yakınını enkazdan çıkarmaya çalışacak. Önlem adı altında çadır ve ceset torbaları gönderilecek. Başbakan, televizyona çıkıp deprem felaketinden duyduğu üzüntüyü anlatıp, hükümetin dimdik ayakta olduğunu açıklayacak. Çaresiz yurttaşlar, "Devlet nerede " diye haykıracak. Yıkılmamış televizyon stüdyolarında hayatta kalmış TV sunucuları "canlı" yayınlarla felaket bölgelerine bağlanacak. AKUT ve benzeri örgütler devreye girecek. Mucize kurtuluşları alkışlayacağız. 
     Ekran başındaki eğlenceye, televole ve mankenler geçidine bir süre mola verilecek. Dualar edilip, büyük camilerde toplu mevlitler düzenlendikten sonra İstanbul şakır şakır eğlenmeye başlayacak. 
     Livaneli, bu tepkisizliğe tepkisini "İsterseniz bu yazıyı kesip saklayın ve böyle olmazsa suratıma vurun" diye ifade ederken yazısını şöyle noktalamış 
     "Mahcup olmayı o kadar isterim ki " 
     Keşke, Zülfü gibi düşünüp de, 'ne yapabiliriz' diye kafa yoran milyonlarca kişiyi gelecekte yaşanacaklar haksız çıkarsa... Ya da Marmara'yı sallayan fay hatları, bin yıllık kaderciliğimizin esareti altında geçmişe gömülse... 17 Ağustos 1999'da benzer kayıtsızlığın sonucu olarak Adapazarı'ndan Düzce'ye, Gölcük'ten Yalova'ya binlerce insanımızı toprağa verdik. 
     Ne yazık ki asrın felaketini 2.5 yılda unuttuk. 
     Oysa bilim adamları, "Marmara denizindeki fayın kalp atışlarını diliyoruz, deprem İstanbul'u vuracak, Körfez'deki can kaybı oranı binde sekizdi şimdi bunun yarısı olsa yaşansa 10 milyonluk kentte 40 bin insan eder" diye uyarıyor ama kimin umurunda. 
     Ankara bu sesi duymuyor. 
     İstanbul'daki hazırlıklar ise "deprem sonrası"na dönük, oysa ne yapılacaksa 'depremden önce' yapılması gerekiyor. 
     Japonlar Kobe'yi 10 yılda depreme dayanıklı hale getirmişler. 
     İstanbul'un o kadar vakti yok 17 Ağustos'tan bu yana geçen süre 3 yılı götürdü, geriye 7 yıl kaldı. 
     5 yıllık kalkınma planları gibi, İstanbul'un da önümüzdeki 5 yılda zemini çürük semtlerin boşaltılması ve yeni yerleşim yerlerine geçilmesi dahil, güvenli bir yapılaşmaya kavuşması gerekiyor. 
     Gardırobu ya da evdeki televizyon setini duvara raptetmekle zemini çürük, 7 büyüklüğündeki depreme dayanıksız yapıların çökmesi önlenemez. Ulusal Deprem Konseyi'nin nisan başında açıklayacağı rapor çerçevesinde Başbakanlığın, İstanbul'daki - Marmara fayı Tekirdağ'a kadar uzandığına göre Trakya ve Körfez illeri dahil - belediyelerle, üniversiteleri ve ilgili devlet kuruluşlarını toplayıp önlem alması gerekiyor. 
     İstanbul'da deprem, yaşamı ve ekonomiyi durdurursa Türkiye bunun faturasını on binlerce can ve milyarlarca dolarla öder 
     17 Ağustos'u unutmadan... 
     Ertesi günü düşünelim 
     
     







Türkiye'de Kürtler 


Yasak isimler... 


Ecevit Sorun çıkmaz 


Rakibi sıkıysa PEŞTUN sabreder’ 


12 milyonluk ayşekadının sırrı 


BBG oyunu değil 


Kaf Dağı’na yolculuk 


Pearson'a soru Kim kime borçlu 


Irak'ı bırak Filistin'e bak... 


Yeni siyasal kamplaşma Sağcılık, solculuk bitecek 


Amerikalıların verdiği borç mu, sadaka mı 


Televizyon da gizli servis tartışması... 


Depremden önce... 


Koç üst yönetime Fenerbahçeliler damgasını vurdu 


Ankara krizden etkilenmedi 


Bot ihalesi AB şantajına dönüştü 


</TEXT>
</DOC>
