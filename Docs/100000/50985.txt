<DOC>
<DOCNO> 50985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/ekonomi/eko02.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
CEPTEN KUMAR ÇIKTI 
</HEADLINE>
<TEXT>

Spor Toto Genel Müdürlüğü, cep telefonu ile müşterek bahis oynanmasını sağlayan yeni bir talih oyunu için bugün ihaleye çıkıyor. Hukukçular ise Bu, gençleri kumara teşviktir’ diyor 
     ÖNAY YILMAZ İstanbul 

     Spor Toto Genel Müdürlüğü, sadece at yarışlarında uygulanan müşterek bahis’ yöntemini, yıldırım hızıyla düzenlediği bir ihaleyle futbola da taşıyor. Futbol sezonunun ikinci yarısına yetiştirilecek bahis uygulaması için bugün ihale yapılacak. 
     Spor Toto Genel Müdürü Erdenay Oflaz, evde, ofiste, işyerinde cep telefonu, dijital televizyon, internet ve çağrı cihazları ile bahis oynanmasını sağlayacak sistem için henüz yazılım ve programın hazır olmadığını belirtti. Oflaz, alelacele ihale yapılması ile ilgili olarak da Milliyet’e şunları söyledi 
     "Eğer yazılım yetişirse 17 Ocak 2002’de sistem devreye sokulacak. Yetişmezse 2002 - 2003 Ağustos ayındaki futbol sezonunda oynanacak. Yazılımı ihaleyi kazanan firma yapacak. İki ayda yetişir. Zaten çok talep vardı." 
     Oflaz, müşterek bahis oynatmanın mevzuata aykırı olduğu görüşlerini reddederek, "Bu talih oyunlarının interaktif hale getirilmesi. Zaten 18 yaşından küçüklere yasak. 6 Kasım itibarıyla 20 firma şartname aldı. Güçlü firmalar bekliyoruz" dedi. 
     
     Yabancı sermaye geliyor 
     İhaleyi kazanacak firmanın yazılım, reklam ve tanıtım işlerini yapacağını, yabancı firmaların da ihaleye ilgi gösterdiklerini belirten Oflaz, her bahis için ödenecek paranın 250 bin lira olduğunu belirterek, şu bilgileri verdi 
     "Kazanan firma dört yıl bahis oyunu oynatabilecek. Bu süre sonunda süre uzatımına gidilebileceği gibi yeniden ihale de açılabilecek. İhaleyi kazanan firma, uygulamayı en geç yedi ay sonunda başlatmak zorunda olacak." 
     
     Telefonla toto 
     İhaleye özellikle cep telefonu firmalarının katılımı bekleniyor. Yeni sistemle birlikte Spor Toto ve Spor Loto’da kupon devri de kapanmış olacak. Altyapı, yurtdışındaki vatandaşların da katılımına olanak sağlayacak şekilde kurulacak. Cep telefonu, dijital televizyonda oynanan bahisler için yatırılacak para faturaya yansıyacak. İkramiyeler bahis oyununun sonuçlanmasından bir gün sonra kazananlara ödenecek. 
     
     Sahadaki her şey bahis konusu olacak 
     Müşterek bahse konu olacak kalemler şunlar 

</TEXT>
</DOC>
