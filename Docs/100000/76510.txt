<DOC>
<DOCNO> 76510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/guncel/gun10.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük dansöz 3 TV kapattı 
</HEADLINE>
<TEXT>

     ANKARA Milliyet 

     Sekiz yaşındaki küçük B.’nin dansöz kıyafetiyle şov programlarına çıkarılıp dans ettirilmesi, üç televizyon kanalına ceza getirdi. RTÜK, Show TV, Kanal D ve ATV’ye birer gün yayın durdurma cezası verdi. 
     Üst kurul, söz konusu yayınların, RTÜK Kanunu’nun "Çocukların ve gençlerin, fiziksel, zihinsel, ruhsal ve ahlaki gelişimini olumsuz yönde etkileyebilecek yayın yapılmaması"na ilişkin m bendine aykırı olduğuna karar verdi. RTÜK İzleme ve Değerlendirme Dairesi raporunda şöyle denildi 
     "Kişilik gelişimlerinin oluştuğu bu dönemde çocukların bu tür programlara gerek malzeme edilerek katılımlarının sağlanmasının gerekse ekran başında bu tür programları izlemesinin, kişilik gelişimlerini ve ruh sağlıklarını olumsuz yönde etkilediği göz ardı edilemez." 
     Üst Kurul, Reha Muhtar’ın "İtiraf" programında bir eşcinselin itiraflarına yer verilmesi nedeniyle Show TV’ye üç gün yayın durdurma cezası verdi. 
     



 GÜNCEL 


























</TEXT>
</DOC>
