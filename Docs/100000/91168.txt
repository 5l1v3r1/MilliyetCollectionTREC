<DOC>
<DOCNO> 91168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/yazar/temelkuran.html </URL>
<DATE> 2002/06/21/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Sol niçin AB’yi istemeli 
</HEADLINE>
<TEXT>

     "Avrupa Birliği’ne AB girersek çok fena olur" diyen sadece MHP yönetimi değil. Kendini solda tarif etmesine rağmen "ulusal sınır ve çıkarların" derin yara alacağını söyleyen ve AB karşıtı politikayı destekleyen bir kesim de var. Bu yazı esasen onlaradır... 
     
     Bazı kavramlar Türkiye’de ve dünyada sol muhalefetin tüylerini diken diken eder duruma geldi nicedir. Bunlardan birincisi "değişim" kavramı. Türkiye’ye Özal’la birlikte giren ve dünyadaki neo - liberal sağ politikacıların pek sevdiği kavramlardan biri bu. İkincisi ise, "sınırların kalkması". Kim "sınırların kalkmasından" söz etse biliyoruz ki, aslında uluslararası sermayenin yolunun açılması için halkların dümdüz edilmesinden söz ediyor. Kim "değişimden" bahsetse biliyoruz ki, yine bir şey yapacaklar ve bunun parasını yoksullar ödeyecek. 
     Dünya sağı, böyle bir kavram tekeline sahip. Ama dünya solunun artık bu tekeli kırıp, bu sözcükleri tek tek geri alıp "temizlemesinin" vakti geldi. Nasıl mı Dünya sağının "küreselleşme" kavramını, Porto Allegre Dünya Sosyal Forumu’nda "muhalefetin küreselleşmesi" diyerek nasıl geri aldıysa aynen öyle. Kafayı çalıştırarak... 
     
     Statükocu solcular 
     Türkiye’de sol kesimin bir kısmı, sağın, uluslararası sermayenin yolunu açarken ulaştığı hıza yetişemediği için, tepkisel bir konum geliştirdi. Ulusal çıkarların korunması, devlete sarılmak, bu tepkisel konumlanış sırasında, "hiç değilse" var olan durumun korunması adına tutunacak dallar haline geldi. Onlar, kendini solda tarif etmesine, dolayısıyla diyalektiği kavramış olmasına rağmen, "kapalılıktan", "statükoyu korumaktan" yana tavır aldı. Üstelik Türkiye’de bu, son derece haksız biçimde "Atatürkçülük" diye adlandırıldı. 
     
     Ezilenlerin karikatürü 
     Bu sadece Türkiye’de yaşanan bir durum değil. Bütün dünyada sermayenin arsızlığı ve kendi ideolojik aygıtlarıyla meşrulaştırdığı saldırganlığı karşısında hukuk, muhalifler için tutunacak son dal gibi. "Bari hukuku çiğnemeyin" söylemi, yeryüzü kaynaklarını yağmalayan çokuluslu şirketlere karşı elde kalan son silah. Kitle hareketinin yerini uluslararası davalar almış durumda. Bu yüzden Ekvadorlu yerliler, Burmalı köylüler ABD mahkemelerinde davacı olarak görünmeye başladı. Ama oyun yine "efendilerin sahnesinde" sergilendiği için, haklarını arayan halklar, "mahkeme salonundaki çıplak adam" karikatürü içine sıkıştırıldı. Uluslararası bir direniş ittifakı gelişmediği sürece de "efendiler", bu karikatürü istediği gibi çizecek gibi görünüyor. Ama diğer yandan... 
     
     Tek gökyüzü için... 
     Dün, Fransa, Portekiz, İtalya, Yunanistan ve Macaristan havayolu işçileri hep birlikte greve gittiler. AB üyesi emekçiler olarak havayolu şirketlerini deli ettiler. Bu, AB’nin, havayolları şirketlerini birleştirmek niyetiyle tasarladığı "tek gökyüzü" projesine karşı bir protestoydu. Ama emekçiler, sermayenin "tek gökyüzü" değil "tek krallı gökyüzü" istediğini biliyorlardı ve cevap verdiler. 
     Kapitalizmin halklara, insanlığa ve yeryüzüne saldırısı küreseldir cevabı da küresel olmalıdır. "Tek krallı gökyüzü" isteyenlere karşı gerçekten tek gökyüzünü savunanlar birleşmelidirler. Sol, bu yüzden AB üyeliğini istemelidir işte. Gerisi var mı 
     
     







Çiller ve Ecevit 


Coşkuyla gerçeğin hazin valsi 


İran’dan not... 


Ecevit İdam sonbahara kaldı 


Türkiye’ye küçük oyunla büyük fırsat kaçırtmak 


Ulusal kimlik aşısı 


Bankalar gerçekten turp gibi mi 


Onurlu, ama zor misyon... 


Büyüme küçüğüm, üzülürsün 


Türkiye’den Afganistan’a İslam için savaşa nasıl gidilir 


Adın ne Mualla Oh ne ala 


Denizli adalet istiyor 


Yapı Kredi şimdiden ağız sulandırıyor 


Sol niçin AB’yi istemeli 


IMF Türkiye’yi buduyor’ 


Pazarlıkla buraya kadar yürüyebildi 


</TEXT>
</DOC>
