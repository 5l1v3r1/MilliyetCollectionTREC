<DOC>
<DOCNO> 84793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sontur08.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Türkiye Muz Cumhuriyeti değildir" 
</HEADLINE>
<TEXT>

     ANAP Genel Başkanı ve Başbakan Yardımcısı Mesut Yılmaz, Başbakan Bülent Ecevit'e acil şifalar dilediğini ancak, totoliter düzenlerde olduğu gibi ülkenin geleceğinin bir tek kişiye bağlanmasını son derece yanlış bulduğunu belirterek, "Türkiye yeni kurulmuş muz cumhuriyeti değildir" dedi. Yılmaz, başbakanın rahatsızlığını fırsat bilerek istikrarsızlık pompalamaya çalışanların heveslerinin kursaklarında kalacağını da söyledi. 
     ANAP hükümetin üç yılını ve partinin gelecekteki politikalarını belirlemek amacıyla Bilkent Otel'de bir toplantı düzenledi. Toplantının açılış konuşmasını yapan Genel Başkan ve Başbakan Yardımcısı Mesut Yılmaz, bu toplantıda sadece geçmişin değerlendirmelerini yapmayacaklarını, Türkiye'nin önüne somut hedefler de koyacaklarını bildirdi. Yılmaz, belirsizlik içeren gelişmelere açık bir dönemden geçildiğini belirterek, her türlü belirsizlik içeren gelişmelere karşın ekonomik programın tavizsiz uygulanmasını ve Avrupa Birliği politikalarındaki devamlılığın temel hedef olduğunu ve yaşanacak hiç bir gelişmenin bu iki programı etkilemeyeceğini söyledi. Yılmaz, kısa dönemde yapılması gereken çok iş varken birtakım belirsizliklerin peşinde olmanın ülkeye zaman ve daha vahimi zemin kaybettireceğini söyledi. 
     "Başbakan'a acil şifalar diliyorum" diyen Yılmaz, "Ancak totoliter düzenlerde olduğu gibi ülkemizin geleceğini tek bir kişinin sağlığına adapte etme gayretlerini son derece yanlış buluyorum. Türkiye muz cumhuriyeti değildir. 
     Türkiye köklü devlet geleneği içinde düzenli işleyen kurumları ve bunları anayasal düzende işletecek kuralları olan ülkedir. Her türlü gelişmeye karşı sistemi işletecek bütün tedbirler alınmıştır" dedi. 
     
     AVLANAN BALIK OLMAYIN 
     Yılmaz, bu dönemde bulanık suda balık avlamak isteyenler ve kendi amaçlarına göre siyaseti yeniden dizayn etmek isteyenlerin çabasının artabileceğini belirterek, "Ancak aklı başında olan hiç bir siyasetçi ortalığı bulandırma çabalarına prim vermez ve ne siyaset kurumunu ne kendisini avlanan balık konumuna düşürmesin. Başbakan'ın rahatsızlığını fırsat bilerek istikrarsızlık beklentisi pompalamaya çalışanların hevesleri kursaklarında kalacaktır. 
     En azından biz iktidar ortağı partiler olarak buna izin vermeyeceğiz" diye konuştu. 
     Mesut Yılmaz, ekonomik istikrar progmanı ile Avrupa Birliği'nin Türkiye için hayati önem taşıdığını belirterek, "Bu kargaşa döneminde bu iki programı gözümüzden sakınır gibi sakınmalıyız. Bizim için önemli olan iktidar koltuğunda oturmak değil. Bu iki programın başına bir şeyin gelmemesini sağlamaktır. Mevcut hükümeti devam ettirmemezin temelinde de bu iki programın kesintiye uğramaması bulunuyor" şeklinde konuştu. 
     
     TÜRKİYE'NİN GELECEĞİ İÇİN TOHUMLAR ATILDI 
     Yılmaz, gelinen noktada Avrupa Birliği yolunda her türlü endişe ve hassasiyetlerin bütün boyutlarıyla tartışıldığını ve Avrupa Birliği'ne girişteki kazançlara kimsenin itirazı olmadığını vurguladı. Yılmaz, Kopenag kriterlerine uyum çalışmalarının kalan kısmına belilli bir direnç olsada geniş kesimde bu konuda bir uzlaşma bulunduğunu belirterek, kısa sürede yaşanan sıkıntıların ve işin özü olmayan konuların aşılacağına inandığını kaydetti. 
     Yılmaz, bu tartışmaların Türk siyasetine çok değerli tohumların atılmasına neden olduğunu ifade ederek, "Onları koruyup kimsenin başını koparmasına izin vermezsek Türkiye'nin geleceği bu tohumlara göre şekillenecektir. 
     Türkiye'nin yolunu özgür ve demokrat çizgiye çevirme çabalarını hep birlite görecegğiz" dedi. 
     Yılmaz, Anadolu'da bir araştırma yaptırdıklarını halkın siyaset ve siyasetçileri eleştirdiğini ancak umudunu da siyasetçilere bağladığını kaydetti. 
     Yılmaz, ekonomideki temel göstergelerde olumlu gelişmeler yaşansa da bunun halkın günlük hayatına yansımadığını ancak halkın ekonomide de ANAP'a güvendiğini söyledi. Seçmenlerin yüzde 40'ının hala kararsız olduğunu bu kitlenin de ağırlıklı olarak daha önceden koalisyon ortağı partilere oy verenlerden oluştuğunu anlatan Yılmaz, önümüzdeki seçimlerde bu kararsızlıklara partilerine döndürmenin en önemli hedefleri olacağını kaydetti. 
     Armutlu'da yapılan seçimlerde tartışmasız ANAP'ın galip çıktığını da ifade eden Yılmaz, bunun partilerini zayıf göstermek isteyenlere iyi bir yanıt olduğunu kaydetti. 
     Yılmaz, "ANAP'a yönelik tuzaklar tutmayacaktır. Kompolcu güçlerin bir hesabı varsa allahın da bir hesabı vardır. Biz millet için korkmadan canla başla çalıştığımız sürece korkumuz olmayacaktır. Tuzak kuranların tuzağını allahta milletde boşu çıkaracaktır. ANAP'ın kuyusunu kazmaya çalışan her odak o kuyuya kendisi düşecektir" dedi. 
     
     ETEKTEKİ TAŞLAR DÖKÜLSÜN 
     ANAP Genel Başkanı Yılmaz, eğer devlet ve milletin geleceği düşünülüyorsa korkuların ve tabuların esiri olmaktan kurtulunması gerektiğini belirterek, "Kronikleşmiş ve kemikleşmiş olanlar dahil hiç bir sorunun devletimizin ve milletimizin önünü kapamasına izin vermemeliyiz. Ancak etekteki taşların dökülmesi zamanı gelmiştir. Düşüncelerimi açıklarsam başıma neler gelecek diye düşünmeyin kendi gölgelerinden korkanlardan korkmayın. Asıl gelecek nesillerin lanetinden ve hışmından korkun" dedi. 
     





</TEXT>
</DOC>
