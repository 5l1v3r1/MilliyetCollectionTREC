<DOC>
<DOCNO> 70605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sontur24.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Uche'nin evi soyuldu 
</HEADLINE>
<TEXT>

     Fenerbahçeli ünlü futbolcu Uche'nin Kartal Dragos'taki evi, kimliği belirlenemeyen kişi veya kişilerce soyuldu. 
     Orhangazi Caddesi 54 numarada bulunan villaya dün gece saat 23.00 sıralarında giren hırsızlar, futbolcuya ait ''Cartier'' marka kol saati, ''Smith Wesson'' marka 9 milimetre çapındaki tabanca, altın kolye ve yüzük ile bazı kişisel eşyasını çaldılar. 
     Türk vatandaşlığına geçerek ''Deniz Uygar'' adını alan Uche'nin bir arkadaşı tarafından olayın polise bildirilmesi üzerine, polis evde parmak izi incelemesi yaptı. 
     Villanın kapılarının zorlanmadan açıldığının belirlendiğini belirten polis yetkilileri, evde kalan ve çalışan bazı kişilerin ifadelerinin alındığını, olayla ilgili soruşturmanın sürdüğünü bildirdiler. 
     






</TEXT>
</DOC>
