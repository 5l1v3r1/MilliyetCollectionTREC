<DOC>
<DOCNO> 81683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/soneko23.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisan ayında 510.6 milyon dolar dış borç ödendi 
</HEADLINE>
<TEXT>

     Türkiye, bu yılın Nisan ayında 510.6 milyon dolar dış borç ödedi. 
     Merkez Bankası verilerine göre, söz konusu dönemdeki ödemelerin 4.2 milyon doları Hazine, 12.9 milyon doları Merkez Bankası, 44.5 
     milyon doları da genel ve katma bütçeli idarelerin dökümantasyon, kitap bedeli, katılma payı, üyelik aidatı gibi ödemelerden oluştu. Bu arada, 1 Mayıs'ta ise dış borç ödemesi 15.8 milyon dolar oldu. Sözkonusu tarihteki ödemenin 15.7 milyon doları Hazine, 0.06 milyon doları da Merkez Bankası'nca yapıldı. Öte yandan yılbaşından 1 Mayıs'a kadar 9 milyar 177.8 milyon dolar dış borç ödemesinde bulunuldu. Bu ödemenin 6 milyar 337.7 milyon doları IMF kredisinden karşılanırken, Hazine 2 milyar 635.3 milyon dolar, Merkez Bankası 49.03 milyon dolar, diğer kamu sektörü 155.8 milyon dolar ödeme gerçekleştirdi. Verilere göre, Ocak ayında 503.7 milyon dolar, Şubat ayında 7 milyar 324.3 milyon dolar ve Mart ayında da 823.5 milyon dolar dış borç ödenmişti. Geçen yılın tamamında 13 milyar .9 milyon dolar dış borç ödemesi gerçekleşirken, bunun 10 milyar 584.7 milyon dolarını Hazine tek başına yapmıştı. 
     





</TEXT>
</DOC>
