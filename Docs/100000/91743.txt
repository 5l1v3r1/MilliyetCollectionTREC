<DOC>
<DOCNO> 91743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sondun25.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da sigara karşıtı reklam halk arasında paniğe neden oldu 
</HEADLINE>
<TEXT>

     Fransa'da dün yayınlanan sigara karşıtı bir reklam, ülke genelinde paniğe neden oldu. 
     Akşam haberlerinden önce televizyonda yayınlanan reklamda tüketicelere şu uyarıda bulunuldu 
     ''Tüketicilerin dikkatine Kurşun, asit hidrosiyanik ve aseton içeren bir ürün piyasada.'' Reklam sırasında, ayrıntılı bilgi isteyen tüketiciler için verilen telefon numarası yayınlanır yayınlanmaz, yoğun ilgi nedeniyle hatlar kilitlendi. 
     Verilen telefon numarasını arayan fakat ulaşamayan yüzlerce izleyici, sağlık müdürlüğü tarafından bilgi vermeme talimatı alan medya kuruluşlarını aradı. 
     Reklam sırasında verilen telefonun hattı açılınca, izleyiciler ''rahat bir nefes'' aldı, çünkü söz konusu ürün sigaraydı. 
     





</TEXT>
</DOC>
