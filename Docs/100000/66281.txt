<DOC>
<DOCNO> 66281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/dunya/dun02.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus basını iddia ediyor 
</HEADLINE>
<TEXT>
TSK IRAK’A GİRECEK 
     CENK BAŞLAMIŞ Moskova 

     Rus basını, ABD’nin çok yakın bir gelecekte Irak’a saldırıya geçeceğini, düzenlenen operasyona Türk silahlı Kuvvetleri’nin TSK de katılacağını öne sürdü. 
     Moskovski Novosti dergisi, Irak lideri Saddam Hüseyin’i devirmeye yönelik operasyonun yaklaşık bir buçuk ay sonra başlayacağını ve ilk aşamada Amerikan savaş uçaklarının Afganistan’da olduğu gibi hava saldırısına geçeceğini yazdı. Savunma konularında uzman gazeteci Pavel Felgengauer’in imzasını taşıyan haberde, aralıksız sürecek bombardımanın ardından Amerikan özel birlikleriyle Türk askerlerinin komuta edeceği muhalif Kürt grupların katılımıyla kara harekatının başlayacağı iddia edildi. 
     
     Mayıstan önce bitecek 
     Rus ordusu içinde üst düzey kaynakları bulunduğu bilinen Felgengauer, ABD’nin operasyonu sıcak yaz ayları gelmeden mayısta bitirmeyi planladığını söyledi. Moskovski Novosti, ABD’nin Afganistan operasyonunun başlamasından kısa süre sonra Türkiye ve Kuveyt’e gönderilen savaş uçaklarının çoğunun saldırılara katılmamalarına karşın hala bölgede bulunduğunu, Irak’ın bu uçaklarla bombalanacağını öne sürdü. Dergi, Saddam’ın Taliban’dan daha kısa sürede devrileceğini tahmin etti. 
     



 DÜNYA 











</TEXT>
</DOC>
