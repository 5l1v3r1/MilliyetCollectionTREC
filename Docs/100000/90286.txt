<DOC>
<DOCNO> 90286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/yazar/sazak.html </URL>
<DATE> 2002/06/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Schmidt, Esmer, değerler 
</HEADLINE>
<TEXT>

     Almanya üzerinde çöküşün hayaleti dolaşıyor Spekülasyon, kendi cebini doldurmaktan başka bir şey düşünmeme, yolsuzluk. Politikanın, işletmelerin, okulların, üniversitelerin yetersizliği, televizyonun egemenliği ve bunun yüzeyselliğe, şiddete çıkardığı davetiye. Gençlik arasında suç oranlarının artması, bütün bunlar değerlerdeki çöküşü gösteren sadece birkaç çarpıcı sözcüktür. 
     Bu değerlendirme Federal Almanya eski başbakanlarından Helmut Schmidt’e ait. Schmidt’in 1998 seçimlerinden önce yazdığı Toplumda Ahlak Arayışı’ adlı kitabı Sabancı Üniversitesi tarafından yayımlandı. Kitabın önsözünde Bahri Yılmaz, Almanya ile Türkiye arasında yaşanmakta olan sorunların ve çözüm arayışlarının benzerliğine dikkat çekiyor. 
     Schmidt’in saptamalarını okuyunca, Ne olacak Almanya’nın hali ’ sözünün şaka olmadığını kavrıyorsunuz. 
     Almanların eski Şansölyesi, çöküş mü, değişim mi ’ başlığı altında değer yargılarını sorguluyor 
     Biz Almanlar ahlaki değerlerimizi mi yitirdik 
     Politik ve yönetici sınıf içinde yaşanan skandallar, hiçbir zaman son on yılda 1990’lar olduğu kadar üst üste gelmemiştir. İşsizlik, gelecek üzerine ağır gölgeler düşürmektedir. İnsanlar, politikacılarla yöneticilerin işlerini gerçekten hakkıyla yapacak ehliyette olup olmadığını ya da gün gelip ülkenin tamamıyla işsizliğe teslim olmayacağını sorar oldular.’ 
     Almanya geçen dört yılda Schröder yönetiminde bu sorunlarla baş etmeye çalıştı ve sonbaharda yeni bir seçime hazırlanıyor ama Schmidt’in şu saptaması 20’nci yüzyılı savaş yıkımları ve Nazi ezikliğiyle geçiren ülkenin genlerini ele veriyor 
     Korku konusunda bizler Avrupa’nın maestroları sayılırız ’ 
     Helmut Schmidt’in Almanya için yazdıklarıyla Türkiye’nin son dönemde yaşadıkları arasındaki benzerlik gerçekten şaşırtıcı. 
     Çöküşün hayaleti diye nitelenen tüm olumsuzluklar ülkemizde geçerli. Başbakan rahatsız, AB süreci kesintiye uğramak üzere, ekonomide üçüncü dalga kriz’ kapıda. Bunlar yetmezmiş gibi menüsküs ameliyatı olan Derviş’in tenis hayatı’ tehlikeye girdi 
     Futbol dışında ulusça coşku duyacağımız tek olay yok. 
     Boğaziçi Üniversitesi’nden Prof. Yılmaz Esmer’in yönettiği Türkiye Değerler Araştırması sonuçları da toplumca sürüklendiğimiz tehlikeli karamsarlığı’ yansıtıyor. Hoşgörüsüz ve güvensiz kitleler. Gelecekten umutsuz gençlik. Türkiye’yi bu olumsuzluktan çıkaracak ulusal önderlik yok 
     Schmidt, siyaset kurumunun saygınlığı açısından parlamentoda etik davranış kodeksi’ oluşturulmasını öneriyor. 
     Sosyo ekonomik çöküntünün, işsizliğin, yolsuzluğun üstesinden gelebilecek, bu uğurda gerekirse parti disiplinini aşıp, vicdanının sesini dinleyecek’ milletvekillerinin arka çıkacağı bir politik önderlik ihtiyacı. Türkiye’nin gereksinimi de bu değil mi 
     Neden başaramıyoruz 
     Arayış şimdi başlamazsa yarın çok geç olacak. 
     
     







Metin Toker’e sağlık 


Son çare 


Küreselleşme, Güvenlik ve Ulus Devlet 


Bush’un Geçici Devlet’ Planı 


Ne oldu 


Kim kimden hesap soracak 


K r payları başka bahara 


Arnavutköy kültürdür... 


Schmidt, Esmer, değerler 


lem Uzan’dan razı 


Enflasyon düşerken rahat uyku uyuyamam 


Bir haftada yüzde 9.6 devalüasyon 


</TEXT>
</DOC>
