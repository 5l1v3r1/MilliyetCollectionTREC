<DOC>
<DOCNO> 84909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/sonspo02.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takım, 365. sınavına çıkıyor... 
</HEADLINE>
<TEXT>

     A Milli Futbol Takımı, Hong Kong Lig Karması ile yarın Hong Kong'da yapacağı 2002 Dünya Kupası Finalleri'ne hazırlık 4. maçıyla birlikte, 365. karşılaşmasına çıkacak. 
     Türk Milli Takımı, 79 yıllık tarihinde bugüne kadar yaptığı toplam 364 maçtan 117'sini kazanırken, 165'ini yitirdi, 82 maçta da eşitliği bozamadı. 
     A Milli Futbol Takımı, bu maçlarda toplam 439 gol atarken, kendi kalesinde 600 gol gördü. 
     A Milli Futbol Takımı, 2002 Dünya Kupası Finalleri hazırlıkları çerçevesinde şimdiye dek yaptığı 3 hazırlık maçında 1 galibiyet, 1 yenilgi alırken, 1 maç da berbere sonuçlandı. 
     Milliler Hollanda'da Ekvador'a 1-0 yenilirken, Almanya'da Güney Kore ile 0-0 berabere kaldı, son maçında ise Hollanda'da Şili'yi 2-0 mağlup etti. 
     
     YURT DIŞINDAKİ MAÇLAR 
     A Milli Futbol Takımı, şimdiye kadar yurt dışında 198 maça çıktı. 
     Ay-yıldızlı ekip, bu maçlardan 48'ini kazanırken, 105'ini yitirdi, 45 maçta da eşitliği bozamadı. 
     Türkiye, yurt dışındaki maçlarda toplam 196 gol atarken, kalesinde 380 gol gördü. A Milli Futbol Takımı, yarınki rakibi Hong Kong ile 79 yıllık tarihinde ilk kez karşılaşacak. Hong Kong, FIFA'ya üye olmadığı için maçlarını lig karması adı altında oynuyor. 
     





</TEXT>
</DOC>
