<DOC>
<DOCNO> 94986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/ekonomi/eko05.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik’e İngiltere’den ödül 
</HEADLINE>
<TEXT>

İngiliz elektrik endüstrisinin en prestijli ödülü olan "Yılın Tedarikçisi Ödülü" Arçelik’in pazarlama şirketine verildi 
     EKONOMİ SERVİSİ 

     Arçelik AŞ’nin pazarlama şirketi, İngiltere’nin Ana Ev Cihazları Kategorisi’nde en prestijli ödülü olan "Yılın Tedarikçisi" ödülünü aldı. Bridisco Group ve Electrical Retailer Magazine tarafından her sene verilen ödül, ürün gamı, ürün kalitesi, ürün bulunurluğu, teslim performansı, servis, iade, satış ve pazarlama desteği alanlarındaki başarılı firmalara veriliyor. 
     Bridisco Group, İngiltere’nin en büyük elektrik cihazları ve tesisat donatım dağıtıcısı. Electrical Retailer Magazine ise İngiltere’nin önde gelen sektörel aylık yayın organı. 
     
     Bu ödülle gurur duyduk’ 
     Arçelik Genel Müdürü Nedim Esgin İngiltere’de elektrik endüstrisinin en prestijli ödülünü aldıklarını belirterek, "Bu ödülü kazanmak özel bir onur ve hepimiz bununla çok gurur duyuyoruz" dedi. 
     



 EKONOMİ 



















</TEXT>
</DOC>
