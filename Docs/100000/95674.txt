<DOC>
<DOCNO> 95674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sondun14.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'in koruma ordusu genişletildi... 
</HEADLINE>
<TEXT>

     İngiltere'de istihbarat örgütlerinin Başbakan Tony Blair'e yönelik bir intihar eylemi hazırlığından kuşkulandıkları, Blair'in çevresindeki koruma ağının üç katına çıkarıldığı öğrenildi. 
     The Sunday Times gazetesi, Blair'in çevresindeki silahlı polislerin sayısının son iki ayda üç kat arttığını, polis memurlarının bir intihar eylemcisinin nasıl engelleneceğine dair özel eğitime tabi tutulduklarını yazdı. 
     Haberde, Scotland Yard'daki kaynaklara dayanılarak, Blair çiftini ve çocuklarını taşıyan araçların olası bir patlamadan ne kadar etkileneceklerinin test edildiği, araçların bazılarına ekstra zırh döşendiği ve darbeye dayanıklı camların takıldığı belirtildi. 
     İstihbarat yetkililerinin bir intihar saldırı girişiminden emin oldukları, sadece girişimin ''nerede'' ve ''nasıl'' sorularının yanıtını bilmedikleri kaydedilen haberde, bomba yüklü bir kamyon ya da otomobilin Londra'nın sembolü bir binanın önüne bırakılması türünde bir saldırı olasılığı üzerinde de durulduğu ifade edildi. 
     





</TEXT>
</DOC>
