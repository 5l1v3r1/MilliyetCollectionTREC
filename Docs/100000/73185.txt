<DOC>
<DOCNO> 73185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/spor/spo02.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
PROTESTO 
</HEADLINE>
<TEXT>

Fenerbahçeli taraftarlar dün Futbol Federasyonu Başkanı Haluk Ulusoy’u iki kilometrelik bir yürüyüşle protesto ettiler. Ayrıca tribünlere "Sandıkta görüşürüz Mesut Bey" pankartı açıldı 
     TRABZONSPOR - Galatasaray maçının Haluk Ulusoy’un kararıyla ertelenmesine, yönetimden sonra Fenerbahçeli taraftarlar da tepki gösterdiler. Saat 14.00’te Kadıköy’deki Eminönü İskelesi’nde toplanan binlerce taraftar, Futbol Federasyonu ile Haluk Ulusoy’u eleştiren sloganlar atarak, Şükrü Saracoğlu Stadı’na yürüdüler. 
     TARAFTARLARIN protestosu maç öncesi ve sırasında da sürdü. Haluk Ulusoy’un resimleri yakıldı, federasyonun tarafsız olmadığı yönünde tezahüratlar yapıldı. Ulusoy istifaya davet edilirken, tribünlere "Sandıkta görüşürüz Mesut Bey" pankartı da açıldı. Ancak bu pankarta izin vermek istemeyen polis ile taraftarlar arasında İstiklal Marşı sırasında gerginlik yaşandı. 
     
Washington tamam      SARI - Lacivertli takım, uzun süredir transfer etmeye çalıştığı Brezilyalı oyuncunun işini bitirdi. Milli Takım formasını da 6 kez giyen ve bir de gol atan 27 yaşındaki Washington ile üç yıllığına anlaşmaya varıldı. Fenerbahçe, ülkesinin Ponte Preta takımında top koşturan yıldız golcünün bonservisi için 4.5 milyon dolar yaklaşık 6 trilyon lira ödeyecek. 
     WASHİNGTON’A yıllık 1 milyon dolar 1 trilyon 350 milyar lira verileceği öğrenildi. İtalyan kulüplerin de listesinde yer alan, oynamasına engel olmayan şeker hastalığı da bulunan Brezilyalı futbolcunun önümüzdeki günlerde, sözleşme imzalayacağı bildirildi. Bu arada aynı takımda oynayan orta saha futbolcusu Da Silva’nın ikinci hedef olduğu ifade edildi. 
     



 SPOR 



























</TEXT>
</DOC>
