<DOC>
<DOCNO> 52685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sontur21.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Apo'nun İmralı Adası'ndan başka yere nakli söz konusu değil 
</HEADLINE>
<TEXT>

     Adalet Bakanı Hikmet Sami Türk, ''Koşullarda bir değişiklik olmadıkça, terör örgütü elebaşı Abdullah Öcalan'ın başka yere nakli söz konusu değildir'' dedi. 
     Samsun'un Bafra İlçesi'nde, Esnaf Kefalet Kooperatifi Hizmet Binası açılışı ile Türk Hava Kurumu Bafra Şubesi'nce düzenlenen plaket törenlerine katılan Bakan Türk, ziyareti sırasında, gazetecilerin çeşitli konulardaki sorularını yanıtladı. 
     Bakan Türk, TCK'nın 313. ve 314. maddeleri kapsamındaki suçlarla ilgili yargılamanın Ağır Ceza Mahkemeleri'ne devrinin, Devlet Güvenlik Mahkemeleri'nin DGM iş yükünü hafifleteceğini söyledi. 
     DGM'lerin kurulduğu günden bu yana tartışma konusu olduğunu ifade eden Türk, şöyle konuştu 
     ''Türkiye'de birçok kişi DGM'lerin görevini tamamladığı kanısındadır. Oysa, Türkiye'nin bugün içinde bulunduğu koşullar bakımından gereklidir. Ancak DGM, Türkiye'de sadece 8 ilde vardır. Bu da büyük bir iş yığılmasına neden olmuştur. İş yığılmasını hafifletmek ve daha verimli çalışmasını sağlamak için böyle bir düzenlemeye gidilmiştir. Hem bu maddeler kapsamında cürüm işlemek için teşekkül oluşturulamasının cezalandırılması hem de teşekküllerin işledikleri suçuların cezalandırılması, Ağır Ceza Mahkemeleri'ne ait olacaktır. 
     Böylece uygulamada birlik sağlanacaktır.'' Bakan Türk, terör örgütü elebaşı Abdullah Öcalan'nın İmralı Cezaevi'nden nakledilip, nakledilmeyeceği konusundaki bir soruya ise ''Abdullah Öcalan'ın İmralı Adası'nda bulunması güvenlik nedeniyledir. 
     Bu konudaki koşullarda bir değişiklik olmadıkça başka yere nakli söz konsu değildir'' dedi. 
     






</TEXT>
</DOC>
