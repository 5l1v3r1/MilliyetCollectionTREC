<DOC>
<DOCNO> 72483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/spor/spo15.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

İkinci prova Güney Kore      2002 Dünya Kupası finallerinde mücadele edecek olan A Milli Takımımız ikinci hazırlık maçını Güney Kore ile yapacak. 26 Mart tarihinde Almanya’nın Bochum kentinde oynanacak hazırlık maçını aynı ülke federasyonundan Lutz Michael Frönlich yönetecek. Karşılaşma TSİ 19.00’da başlayacak. 
     
Saka korkuttu      FUTBOL Federasyonu Başkan Vekili ve Türkiye Amatör Spor Dernekleri Konfederasyonu Başkanı Orhan Saka kalp krizi geçirdi. Saka’nın üç damarında tıkanıklık olduğu tespit edildi. Florance Nightale Hastanesi’ne kaldırılan Orhan Saka’ya burada başarılı bir by - pass yapıldı. 
     
Antalyaspor’dan şike başvurusu      İSMAİL POLAT 

     ANTALYASPOR Başkanı Bekir Kumbul ile Basın Sözcüsü avukat Murat Bulat, "kulübün yasal haklarının korunması" isteğiyle, şike çetesi soruşturmasını yürüten Kadıköy Cumhuriyet Başsavcılığı’na başvurdu. Soruşturmayı yürüten Başsavcı Vekili Nihat Çakar’la görüşen Kumbul ve Bulat, 3-1 aleyhlerine sonuçlanan Diyarbakır - Antalyaspor maçının görüntülerinin bulunduğu kaset ile Milliyet’te yayınlanan şike çetesi haberlerini delil olarak sundular. 
     
En kuvvetli aday Çulcu      MERKEZ Hakem Kurulu’nun haftanın en önemli karşılaşması olan Trabzonspor - Galatasaray maçına Kocaeli bölgesi FİFA kokartlı hakemlerinden Mustafa Çulcu’yu ataması bekleniyor. Bu maç için ikinci adayın ise Kuddusi Müftüoğlu olduğu öğrenildi. MHK haftanın maçlarına atanacak hakemleri bugün açıklayacak. 
     
Yüksekova sahaya çıkmadı      ÜÇÜNCÜ Lig’de dün üç erteleme maçı oynandı. 2. Grup’taki Yüksekova Cilospor - Adıyamanspor karşılaşması ise Yüksekova’nın sahaya çıkmaması üzerine oynanamadı. Alınan sonuçlar şöyle 
     B.Özgüzeldere - D.Bakır B. 0 - 1 
     Şırnak - Ş.Urfa. Bld. 1 - 1 
     Afyon - Ayvalıkgücü B. 2 - 0 
     
Yurdadön’ün acı günü      ATLETİZM Federasyonu Başkanı Mehmet Yurdadön’ün babası Halit Yurdadön vefat etti. Ankara’da 82 yaşında ölen Halit Yurdadön’ün cenazesi, Karşıyaka Mezarlığı içinde yer alan camiide kılanan namazın ardından, aynı yerde toprağa verildi. 
     



 SPOR 

























</TEXT>
</DOC>
