<DOC>
<DOCNO> 90614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/ekonomi/eko05.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefona yüzde 14 zam yolda 
</HEADLINE>
<TEXT>

Telekomünikasyon Kurulu’nun karar yeter sayısı olmadığını için onaydan geçmeyen birikmiş zam oranı yüzde 14’ü buldu 
     HARUN GÜREK Ankara 

     Merkez Bankası’nın uyarılarına karşın KİT zamları sürerken Telekom da zam yapmaya hazırlanıyor. Telekom’un biriken zam oranı yüzde 14’ü bulurken metropol illerdeki iki ilçe arasındaki telefon konuşma ücretinde yapılan indirim de uygulanmıyor. 
     Program kapsamında Telekom’un verdiği hizmetlerin fiyatlarına her ay enflasyon kadar zam yapılması gerekiyor. Telekom’un yaptığı zamlar ancak Telekomünikasyon Kurulu’nun TK onayından geçtikten sonra uygulamaya girebiliyor. Ancak beş üyeden oluşan ve iki üyeliği boş olan TK yeterli sayı olmadığı için yılbaşından beri toplanamıyor. Bu nedenle Telekom yılbaşından bu yana zam yapamadı. Yapılması gereken zam miktarı ise yüzde 14’e ulaştı. 
     
     İndirim yürürlüğe girmedi 
     Devlet Bakanı Kemal Derviş’in muhalefeti nedeniyle geciken iki üye atamasına ilişkin kararname Köşk’e gönderildi. Kararnamenin yayınlanmasının ardından TK toplanacak ve görüşeceği ilk konulardan biri de Telekom’un bekleyen zamları olacak. 
     Bu arada, Telekom’un metropollerde ilçeler arasındaki görüşmelerde uyguladığı iki misli görüşme ücreti indirimi de TK toplanamadığı için uygulamaya giremedi. Bu indirimin uygulamaya girmesi halinde, iki ayrı ilçe sınırları içinde yer aldığı için bir caddenin bir tarafından diğer tarafına yapılan konuşma, dakika başına 100 bin liradan 5 bin liraya inecek. 
     
Telekom, 3 katrilyon lira k r hedefliyor      Yüzde 14’ü bulan birikmiş zammın bir kaç aya bölünerek yapılabileceği belirtilirken Telekom’un bu yıl 3 katrilyon lira k r hedeflediği öğrenildi. Geçen yıl 1.6 katrilyon lira kar eden Telekom’un bu yılki 3 katrilyon liralık hedefine ulaşmasının ancak daha fazla zamla mümkün olacağı, bunun da yılsonuna kadar telefon ücretlerinde yüksek artışlara neden olacağı kaydedildi. 
     



 EKONOMİ 






















</TEXT>
</DOC>
