<DOC>
<DOCNO> 77566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun49.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair "Irak'a operasyon için doğru zaman değil" 
</HEADLINE>
<TEXT>

     İngiltere Başbakanı Tony Blair, ''Irak'a askeri hareket için henüz doğru zaman değil'' dedi. 
     Muhalefetteki Muhafazakar Parti lideri Iain Duncan Smith, parylamentoda Blair'e, hafta sonu ABD Başkanı George Bush ile yaptığı görüşmede, Bush'a Irak'a yönelik muhtemel askeri harekat için İngiltere'nin destek vereceği konusunda söz verip vermediğini sordu. 
     Blair, Smith'in sorusunu, ''Askeri hareket için zaman henüz gelmedi. Bununla birlikte, Saddam Hüseyin'in kitle imha silahlarını geliştirmesi yalnızca bölge için değil, bütün dünya için ciddi tehdit oluşturuyor'' diye konuştu. 
     İngiltere Başbakanı Blair, ''Hiç şüphesiz dünya Saddam'sız daha iyi bir yer olacak. Ancak, bunu yapmanın metodu müzakereye ve tartışmaya açık'' dedi. 
     






</TEXT>
</DOC>
