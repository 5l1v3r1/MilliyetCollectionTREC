<DOC>
<DOCNO> 50784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sontur22.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak Iraklı'nın hazin sonu.. 
</HEADLINE>
<TEXT>

     Van'ın Gürpınar İlçesi Bozyiğit Köyü'nde, yurda kaçak yollarla giriş yapan Iraklı, böbrek yetmezliğinden ölen arkadaşını sırtında taşıyarak güvenlik güçlerine teslim oldu. 
     Alınan bilgiye göre, ilçeye bağlı Bozyiğit Köyü yakınlarından yurda kaçak yollarla giriş yapan Irak uyruklu Hüsam Hasım, sırtında taşıdığı ve öldüğü tespit edilen Sadık Osman ile birlikte Van-Gürpınar yol ayrımındaki güvenlik güçlerine teslim oldu. 
     Hüsam Hasım, polisteki ifadesinde, sınırdan geçiş yaptıktan sonra ölen arkadaşını, yaklaşık 20 kilometre sırtında taşıdığını söyledi. 
     Güvenlik güçleri, teslim olan Iraklı'nın gözaltına alındığını, ölen Sadık Osman'ın ise otopsi için Van Devlet Hastanesi'ne gönderildiğini söylediler. 
     Yetkililer, yapılan otopsi sonucu, Irak uyruklu Sadık Osman'ın böbrek yetmezliğinden öldüğünün tespit edildiğini bildirdi. Soruşturma sürdürülüyor. 
     






</TEXT>
</DOC>
