<DOC>
<DOCNO> 74197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/soneko07.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda dolar düştü ve altın yükseldi 
</HEADLINE>
<TEXT>

     Uluslararası borsalarda geçen hafta ABD Doları, Japon Yeni ve euro dışındaki önemli paralar karşısında değer kaybederken, altın değer kazandı. 
     Avrupa piyasasında ABD Doları'nın bazı önemli para birimleri karşısında, Pazartesi ve Cuma kapanışlarında belirlenen değerleri şöyle 
     
     
Döviz PARA BİRİMİ CUMA PAZARTESİ Japon Yeni 132.84 130.87 İsviçre Frangı 1.6607 1.6616 Kanada Doları 1.5770 1.5851 
     Avrupa piyasalarında Pazartesi günü 1.4228 dolardan kapanan İngiliz Sterlini, Cuma günü 1.4260 dolara yükseldi. 
     Londra Borsası'nda Pazartesi 0,8800 dolarda kapanan euro, cuma günü kapanışta 0,8790 dolara geriledi. 
     
     Altın fiyatları 
     Dünya piyasalarında altın, hafta içinde değer kazandı. Altının ons fiyatı bazı piyasalarda Pazartesi ve Cuma kapanışları itibariyle şöyle oldu 
     
     
Altın BORSA CUMA PAZARTESİ Londra 296.70 291.00 Zürih 294.48 290.75 Hong Kong 294.45 290.95 
     Londra Borsası'nda pazartesi günü 4.48 dolardan kapanan gümüşün ons fiyatı, cuma günü 4.55 dolara yükseldi. 
     
     Menkul kıymetler piyasaları 
     New York Borsası'nda Dow Jones Endeksi, ortalama yüzde 1.7'lik değer kaybıyla, haftayı 10,427.67 puandan kapattı. 
     Borsanın düşmesinde, Amerikan Merkez Bankası FED'in faiz oranlarını değiştirmemesi belirleyici oldu. 
     Faiz oranları konusundaki karar, kapalı kapılar ardında yapılan toplantıdan sonra açıklandı. Kararda, ekonominin önemli oranda büyümekte olduğu vurgulandı. 
     Merkez Bankası geçen yıl faiz oranlarını ard arda 11 kez düşürmüştü. 
     Banka'nın Amerikalıları, ekonomik durgunluktan yavaş yavaş uzaklaşılırken, bu yıl faiz oranlarının yüksek olacağı olasılığına hazırlamaya başladığı vurgulanıyor. 
     Tokyo Borsası da Nikkei Endeksi, hafta içinde, ortalama olarak 302.93 puan kaybetti ve haftayı 11,345.08 puandan kapattı. 
     Avrupa'nın en büyük borsası Londra Borsası'nda FTSE-100 endeksi, hafta içinde ortalama 42.2 puanlık değer kaybetti. 
     Frankfurt'taki DAX endeksi, ortalama 34.98 puanlık değer kaybı yaşadı. 
     Paris CAC-40 endeksi ise ortalama 13.24 puanlık değer kazandı. 
     






</TEXT>
</DOC>
