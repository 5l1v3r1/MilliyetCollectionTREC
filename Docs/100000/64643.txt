<DOC>
<DOCNO> 64643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sontur07.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Enis Öksüz ambulansta üç saat uçak bekledi 
</HEADLINE>
<TEXT>

     İçel'in Erdemli İlçesi'nde dün rahatsızlanan ve Mersin Devlet Hastanesi'nde tedavi altına alınan eski Ulaştırma Bakanı, MHP İçel Milletvekili Enis Öksüz, uçakla Ankara'ya gitti. 
     MHP'nin, ''Türkiye Sevdalıları Türkiye'yi Konuşuyor'' kampanyası çerçevesinde geldiği Erdemli'de Sanayi Sitesi'ni gezerken midesinden rahatsızlanan ve Mersin Devlet Hastanesi'nde tedavi altına alınan Enis Öksüz, bu sabah Mersin'den ''112 Acil Servis'' ambulansıyla Adana Şakirpaşa Havaalanı'na getirildi. 
     Sağlık durumunun iyi olduğu bildirilen Öksüz, Ankara'daki sis nedeniyle uçağın rötar yapması yüzünden, yaklaşık üç saat ambulansta bekledi. 
     Öksüz, daha sonra THY'nin tarifeli uçağıyla saat 11.15'te Ankara'ya hareket etti. 
     






</TEXT>
</DOC>
