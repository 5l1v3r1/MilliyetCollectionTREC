<DOC>
<DOCNO> 84406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sontur08.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehliyetsiz sürücü fren yerine gaza basınca... 
</HEADLINE>
<TEXT>

     Balıkesir'in Edremit İlçesi'nde, ehliyetsiz bir sürücü, otomobilini park ederken fren yerine gaza basınca, hem kendi aracını hem de park alanında bulunan başka bir aracı dere yatağına uçurdu. 
     Alınan bilgiye göre, ilginç kaza, ehliyetsiz sürücü Hüseyin İçler'in 31 kullandığı 10 KS 472 plakalı otomobili, Soğuk Tulumba Çayı kenarına park etmek isterken meydana geldi. 
     İçler, otomobili park ederken fren yerine yanlışlıkla gaza basınca önünde park etmiş durumda olan İbrahim Tezel'e ait 10 KV 503 plakalı otomobile çarptı. İki otomobili de dere yatağına düşüren ve kazayı küçük sıyrıklarla atlatan İçler, Edremit Devlet Hastanesi'nde ayakta tedavi edildi. 
     İçler, ''Nasıl oldu anlayamadım. Arabamı da yeni almıştım. 
     Acemilikten frene değil yanlışlıkla gaza basmışım'' dedi. 
     





</TEXT>
</DOC>
