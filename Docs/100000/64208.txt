<DOC>
<DOCNO> 64208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/ekonomi/eko02.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak paradan korkuyorlar 
</HEADLINE>
<TEXT>

Merkez Bankası Başkanı Serdengeçti, bazı TÜSİAD üyelerinin Enflasyon kurlardan ileri giderse acaba sıcak para mı demek oluyor ’ sorusuna Hayır’ yanıtını verdi 
     EKONOMİ SERVİSİ 

     TÜSİAD Genel Kurulu’nun basına kapalı bölümünde Hazine Müsteşarı Faik Öztrak ve Merkez Bankası Başkanı Süreyya Serdengeçti ile bir araya gelen üyeler kur ve bankacılık sistemi ile ilgili sorular sordu. 
     TÜSİAD Yönetim Kurulu Başkan Yardımcısı Aldo Kaslowski, toplantı sonrası gazetecilerin sorularını yanıtlarken, herkesin kurların düşüklüğünden endişe ettiğini belirtirken hükümetin yüzde 35’lik enflasyon hedefini biraz düşük ve iyimser gördüklerini söyledi. 
     Kaslowski, "Daha yüksek olacağını düşünüyoruz fakat bu konuşulmadı. Sorulan sorulardan biri Enflasyon kurlardan ileri giderse acaba sıcak para mı demek oluyor ’ Verilen cevap Hayır’ oldu" dedi. Kulislerde Yabancı bankaların eline düşmeyelim’ endişesi olduğunu da kaydeden Kaslowski, Serdengeçti’nin bu endişeyi de yanıtladığını belirterek şöyle konuştu 
     "Soru sorulduğu için değil, ama cevabı verdi. Dedi ki Kesinlikle böyle bir ayırım yoktur. Bizim için yabancı olsun, Türk olsun, şu olsun, bu olsun... Bizim için aynıdır’ Herhalde bu, dedikodulara da bir cevap olsun diye ifade edildi." 
     Kaslowski, bankalara sağlanacak sermaye desteğine ilişkin sorular üzerine de, "Bu uygulama şeffaf olduğu sürece, açık olduğu sürece ben inanıyorum ki hataları da düzelir ve düzelmesi de gerekir. Yani pişman etmeyelim dürüst çalışanı... Açık olması lazım. Kim alacak Bunların bilinmesi lazım. İyi çalışan, dürüst çalışan banka da var. Bu problemleri olmayan banka da var. O ne diyor O ne diyecek Bütün bunlar çok önemli’’ diye konuştu. 
     
     Programa ölçülü tasvip 
     MESS Başkanı ve Koç Holding yöneticisi Tuğrul Kudatgobilik, Hazine Müsteşarı Faik Öztrak ve Merkez Bankası Başkanı Süreyya Serdengeçti’nin konuşmalarıyla ilgili olarak "Genellikle tasvip ölçülüydü. Gözü kapalı bir tasvip çıkmadı" dedi. 
     



 EKONOMİ 















</TEXT>
</DOC>
