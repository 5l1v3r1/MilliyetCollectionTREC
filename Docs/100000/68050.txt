<DOC>
<DOCNO> 68050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/guncel/gun02.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Menderes’in yaşamında 7’ler 
</HEADLINE>
<TEXT>

Adnan Menderes, 17 Şubat 1959’da Londra yakınlarında düşen uçaktan sağ kurtuldu, 17 Eylül 1961’de idam edildi. Hayatındaki 7’ler bununla da bitmiyor 
     SİNAN TOROS İstanbul 

     Adnan Menderes’in yaşamında 7 ve 17’lerin önemli bir yeri var. Adnan Menderes 43 yıl önce bugün 17 Şubat 1959 Londra yakınlarında düşen ve 7’si mürettebat toplam 25 kişinin yaşamını yitirdiği THY’nin TC Sev Çağrı kodlu Viscount uçağı kazasında yara almadan kurtulmuştu. 
     Adnan Menderes’in, 27 Mayıs 1960 tarihinde TSK’nin yönetime el koymasının ardından İmralı’daki idam tarihi de yine 17’li bir gün. 17 Eylül 1961. 
     
     DP de 7 Ocak’ta kuruldu 
     Menderes’in yaşamındaki 7 raslantıları bu kadarla bitmiyor. Menderes Celal Bayar’ın Cumhurbaşkanı olmasından sonra 7 Ocak 1946 yılında kurulan DP’nin genel başkanlığına seçildi. 1990 yılında çıkarılan bir yasayla itibarı iade edilen Menderes’in mezarı 17 Eylül 1990 tarihinde devlet töreniyle Anıt Mezara nakledildi. 
     Menderes’in 7’li günlerinden bazıları da şöyle 
     27 Ekim 1957’de milletvekilleri genel seçimleri yapıldı. DP oyların yüzde 47.7’sini alarak 424 milletvekilliği kazandı. 17 Mayıs 1954’te de 3’üncü Menderes Hükümeti kuruldu. 
     



 GÜNCEL 





















</TEXT>
</DOC>
