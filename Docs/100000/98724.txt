<DOC>
<DOCNO> 98724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/sontur31.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir günde iki banka şubesini soymaya kalkışınca... 
</HEADLINE>
<TEXT>

     Diyarbakır'da bir kişi birkaç saat ara ile iki bankayı soymaya kalkışınca yakayı ele verdi. İlk soygun girişiminden başarısızlığa uğrayan soyguncu kaçmak yerine bir başka banka şubesine girince bu kez yakalandı. 
     Diyarbakır'da Adabank Şubesi'ni soyma girişiminde bulunuldu. 
     Edinilen bilgiye göre, Ofis Semti Gevran Caddesi'ndeki Adabank Şubesi'ne gelen kimliği belirsiz 30-35 yaşlarındaki bir kişi, üzerinde taşıdığı tabancayı çıkararak, ''Bu bir soygundur'' diye bağırdı. 
     Bankanın güvenlik görevlisinin silahını çekerek, soyguncuya müdahale etmek istemesi üzerine, soyguncu bankadan hızla çıkarak, yaya olarak kaçtı. 
     Soyguncunun yakalanması için polis operasyon başlattı. 
     
     İKİNCİ SOYGUNDA YAKALANDI 

     Diyarbakır'da Adabank Şubesi'nde başarısız olan soyguncu, Ziraat Bankası'nı soymaya kalkıştı. 
     Lise Caddesi'ndeki Yenişehir Ziraat Bankası Şubesi'ne gelen 30-35 yaşlarındaki bir kişi ''Bu bir soygundur. Paraları çıkarın'' diye bağırdı. Veznedardan bir miktar para alarak beraberinde getirdiği poşete dolduran sonra soyguncu hızla kaçmaya başladı. Polisin zamanında müdahalesiyle soyguncu Dağkapı Semti'nde kıskıvrak yakalandı. 
     Yetkililer, soyguncunun bir saat önce Ofis Semti'ndeki Adabank Şubesi'ni soymaya çalışan kişi olduğunu belirterek, ''Görgü tanıkları ikinci kişi bulunduğunu söylüyorlar. Araştırma sürüyor'' dediler. 
     

     
</TEXT>
</DOC>
