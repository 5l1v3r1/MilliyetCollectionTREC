<DOC>
<DOCNO> 73167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/magazin/mag01.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Chelsea büyümüş de ulu orta öpüşürmüş 
</HEADLINE>
<TEXT>

Akıllara küçük liseli kız’ imajıyla kazınan Bill Clinton’ın kızı Chelsea, İtalya’da sevgilisiyle dudak dudağa fotoğraflandı... 
     NEVSAL ELEVLİ Londra 

     Kasım ayından beri Ian Clause adlı bir gençle aşk yaşayan ABD eski Başkanı Bill Clinton’ın kızı Chelsea Clinton, gazetecilere yakalandı. İngiliz News of the World’ gazetesi Chelsea - Ian çiftini İtalya’da dudak dudağa öpüşürken fotoğrafladı. 
     Gazete, genç şıkların İtalya’ya yaptıkları iki haftalık gezide ellerine, kollarına ve dudaklarına hakim olamadıklarını, etraflarına aldırmadan her fısatta öpüştüklerini yazdı. Gazete çiftin yakında nişanlanacağını da iddia etti. 
     
     Gondol sefasında... 
     Oxford’un uluslararası ilişkiler bölümünde okuyan 22 yaşındaki Chelsea Clinton, sık sık gezilere katılıp devamsız olduğu için üniversite yönetimi tarafından ikaz edildi. News of the World, Chelsea ve milyoner çocuğu 22 yaşındaki sevgilisi Ian’ın İtalya’da gününü gün ettiğini, hatta Venedik’te Gritti Palace otelinde "Mr" ve "Mrs. Smith" adıyla 3 gece geçirdiklerini ve gondolla romantik geziler yaptıklarını iddia etti. 
     



 MAGAZİN 














</TEXT>
</DOC>
