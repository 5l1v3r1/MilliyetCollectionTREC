<DOC>
<DOCNO> 61677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/guncel/gun07.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Alev topundan dört pilot çıktı 
</HEADLINE>
<TEXT>

Havada çarpışan iki Fantom’dan son anda fırlatma koltuğuyla atlayan 4 pilot kurtuldu 
     MİKAİL PELİT DHA 

     Türk Hava Kuvvetleri'ne ait iki F - 4 tipi savaş uçağı Malatya'da eğitim uçuşu sırasında havada çarpışarak düştü. Uçaklardan son anda paraşütle atlayan dört pilot hayatta kalmayı başardı. 
     Erhaç Hava Üssü'ndeki 173. Filo'dan dün öğle saatlerinde havalanan iki F 4 savaş uçağı, saat 12.40’ta Darende ilçesine bağlı Ayvalı beldesi yakınlarında çarpıştı. Bir anda ateş topuna dönerek karla kaplı dağlık bölgeye düşen uçaklardan son anda paraşütle atlayan dört pilot kurtuldu. 
     Malatya Valisi Mustafa Yıldırım, Binbaşı Cumhur Erdeniz, Yüzbaşı Erdinç Başçınar, Üsteğmen Murat Pınar ve Üsteğmen Konuralp Durağan'ın Malatya Asker Hastanesi'ne kaldırıldığını belirterek, pilotların sağlık durumlarının iyi olduğunu açıkladı. 
     
     Kuşlar mı düşürdü 
     Kazanın ardından bölgeye giden Hava Kuvvetleri ekibi ilk bulguları dün akşam Ankara'ya gönderdi. Hava Kuvvetleri kaynakları, iki F 4'ün büyük bir kuş sürüsüne girmiş olma ihtimalinin yüksek olduğunu belirtti. 
     



 GÜNCEL 






















</TEXT>
</DOC>
