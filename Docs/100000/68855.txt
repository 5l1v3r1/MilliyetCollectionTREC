<DOC>
<DOCNO> 68855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sonspo07.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Iverson'ın 46 sayısı Philadelphia'yı uçurdu 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 8 maçla devam edildi. 
     Doğu Konferansı Merkez Grubu'nda, Detroit Pistons ile Milwaukee Bucks arasındaki liderlik mücadelesi kıyasıya sürüyor. 
     Kendi sahasında Washington Wizards'ı 97-90 yenen Detroit Pistons, grupta liderliğe yükseldi. Pistons'da Corliss Williamson 22 sayıyla oynarken, Ben Wallace 14 sayı ve 15 ribaunt, Damon Jones ise 17 sayıyla maçı tamamladı. 
     Michael Jordan'ın sakatlığı nedeniyle yer almadığı Washington Wizards'ta ise Richard Hamilton 22 sayı ve 7 asistle oynarken, Chris Whitney 19, Hubert Davis ise 17 sayıyla sahadan ayrıldı. 
     Grubun diğer iddialı ekibi Milwaukee Bucks ise Houston Rockets'ı 115-76 yendi. 
     Bucks'ta Michael Redd 29 sayı kaydederken, Glenn Robinson 21 sayı, 6 ribaunt ve 6 asist yaptı. Houston Rockets'ta ise Kenny Thomas 21 
     sayı, Steve Francis ise 13 sayıyla maçı tamamladı. 
     NBA Ligi'nin sayı kralı Allen Iverson, Philadelphia 76ers'ın Golden State Warriors'ı 114-107 yendiği maçta, rakip potaya gönderdiği 46 sayıyla yine yıldızlaştı. 46 sayının yanı sıra 8 ribaunt ve 6 
     asiste imzasını atan Iverson, bu sezon 5., kariyerinde ise 38. kez 40 sayı barajını aştı. 76ers'ta Matt Harpring 25 sayı ve 9 ribaunt, Kongolu pivot Dikembe Mutombo ise 18 sayı ve 9 ribauntla oynarken, Warriors'ta Danny Fortson'un 18 sayı attığı maçta, Jason Richardson, Larry Hughes ve Antawn Jamison 16'şar sayıyla sahadan ayrıldılar. Ligde alınan sonuçlar şöyle 
     
     
Philadelphia 76ers-Golden State Warriors 114-107 Miami Heat-Los Angeles Clippers 71-81 Detroit Pistons-Washington Wizards 97-90 Toronto Raptors-Charlotte Hornets 77-78 Milwaukee Bucks-Houston Rockets 115-76 Chicago Bulls-New York Knicks 113-109 Denver Nuggets-Utah Jazz 99-110 Seattle Supersonics-Portland Trail Blazers 84-90 
     






</TEXT>
</DOC>
