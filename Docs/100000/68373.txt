<DOC>
<DOCNO> 68373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/guncel/gun09.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Oluşum’da Selçuk’a newline vize çıkmadı 
</HEADLINE>
<TEXT>

     ESRA KURT İstanbul 

     Erdal İnönü’nün, öncülüğünü yaptığı "Yeni Oluşumödan çekilmesinden sonra, sürpriz bir şekilde liderlik için ismi gündeme gelen Cumhuriyet gazetesi yazarı İlhan Selçuk’a, solda yeni oluşumun tüzük ve programını hazırlayan teorisyenleri Tarhan Erdem, Yiğit Gülöksüz ve Prof. İlhan Tekeli’den vize çıkmadı. 
     Selçuk’u kabul edebileceğini söyleyen Murat Karayalçın’ın kendileriyle ilgisi olmadığını söyleyen üçlüden Gülöksüz şöyle konuştu "Karayalçın’ın hareketinin Yeni Oluşum’la alakası yok. Bu adı herkes kullanıyor. Biz her türlü hareketten bağımsızız." 
     Selçuk ismini ihtiyatla karşıladığını dile getiren Erdem ise, "İlhan Bey’i tanıdığım kadarıyla, siyasi hayata girme heveslisi değildir. Bunlarla bağlantımız yok" dedi. Oluşumun teorisyenleri, Selçuk’la birlikte Gürbüz Çapan’ın kardeşi Günay Çapan’ın adının geçmesinin de "temiz görüntüyü bozduğu"nu savundu. 
     Gelişmeleri doğrulayan Karayalçın ise şu görüşleri dile getirdi "Erdal Bey’in çekilmesinden sonra boşluk doğdu. Ben de Bu boşluğu dolduracak herhangi bir arkadaşım olursa, bunu kabul ederim’ dedim. Çünkü yeni oluşum 1 yıldır bekleniyor." 
     



 GÜNCEL 






















</TEXT>
</DOC>
