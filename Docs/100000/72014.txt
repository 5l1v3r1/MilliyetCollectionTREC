<DOC>
<DOCNO> 72014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sontur09.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp geçit Japonya'dan onay bekliyor... 
</HEADLINE>
<TEXT>

     Tüp geçit yapımını 1.3 kilometre uzunluğunda da içine alan ''Marmaray'' sisteminin yapımı ile ilgili müşavirlik, mühendislik ve kontrolörlük çalışmalarının başlatılması için Japon finansman kuruluşu olan JBIC'den onay bekleniyor. 
     Ulaştırma Bakanlığı yetkililerinden edinilen bilgiye göre, bir Türk firması liderliğindeki konsorsiyumun üstlendiği söz konusu çalışmaların başlatılması için JBIC'den onay beklendiği ve olurun alınmasının ardından fiili çalışmalara geçileceği öğrenildi. 
     Sistemin inşaat süresi ile ilgili ihale şartnamelerinin de hazırlanacağı mühendislik, müşavirlik ve kontrolörlük hizmetlerinin bu yıl sonuna kadar tamamlanması öngörülüyor. Yaklaşık 2.5 milyar dolar tutarında kredi ile finanse edilmesi öngörülen ''Marmaray'' sisteminin ''anahtar teslim'' yapımı ile ilgili ihale sürecinin de önümüzdeki yılın ilk aylarında başlanması öngörülüyor. 
     Başta Japon ve ABD firmaları ile kredi kuruluşlarının da finansman önerisinde bulunduğu Marmaray sisteminin 2005 yılı sonunda hizmete alınması öngörülüyor. Saatte 70 bin yolcu taşıma kapasitesine sahip olacak sistem kapsamında çok sayıda tünel ve yeraltı istasyonlarının yapımı da bulunuyor. 
     






</TEXT>
</DOC>
