<DOC>
<DOCNO> 54316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/yazar/bila.html </URL>
<DATE> 2001/11/27/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Türk askerinin gidişi 
</HEADLINE>
<TEXT>

     Afganistan'a Türk askeri gönderilmesi kararı alındı. Ancak, henüz gönderilmedi. 
     Türk askeri Afganistan'a gidecek mi Gidecekse ne zaman ve hangi büyüklükte bir birlik gidecek 
     Bu soruların ABD Dışişleri Bakanı Powell'ın Ankara ziyareti sonrasında kesinleşeceğini daha önce belirtmiştik. Powell'ın Ankara'ya yapacağı ziyaret kesinleşti. ABD Dışişleri Bakanı, 4 - 5 Aralık günlerinde Ankara'da olacak. 
     Ankara asker gönderme kararını Powell'ın vereceği yeni bilgilere ve gündeme getireceği talebe göre kesinleştirecek. Asker göndermedeki gecikmenin bir yandan ABD'nin tutumundan, bir yandan da Afganistan'daki gelişmelerden kaynaklandığını söyleyebiliriz. Asker talebini NATO üzerinden değil ikili ilişkiler yoluyla Ankara'ya aktaran ABD, daha sonra Türk askerinin gidişi konusunda frene basmış görünüyor. Öte yandan, Afganistan'daki güçlerin, özellikle de Rabbani'nin Türk askeri gönderilmesine karşı çıkan beyanları da bir diğer faktör olarak görülebilir. Pakistan Devlet Başkanı Müşerref'in Türk askerinin çatışmalara katılmaması yolundaki önerisi ve telkini de bir diğer faktör. 
     Bu koşullar altında Türk askerinin Afganistan'a gidişi Powell'la Ankara'da yapılan temaslarla belirlenecek. 
     Ankara'da hem siyasi, hem de askeri çevrelerde beliren eğilim, Türk askerinin çatışmaların dışında görev üstlenmesi ve daha çok gelecek talep çerçevesinde "koruma" işlevi görmesi. Örneğin, havaalanlarının korunması, insani yardım yollarında güvenlik sağlanması gibi... 
     Powell, Türk askeri için somut talepte bulunur ve görev tanımı kesinleşirse, Türk birliği, ABD Dışişleri Bakanı'nın ziyaretinden sonra Afganistan'a gidebilir. 
     Ankara, Afganistan'da, Osmanlı'nın yenilmesiyle birlikte ilgili ilgisiz Anadolu'ya üşüşen ve pay kapmaya çalışan ülkelerin görüntüsü ve konumuna düşmek istemiyor. Görev yeri ve tanımının kesinleşmesini beklemesi bu temkinli yaklaşımdan kaynaklanıyor. 
     
     







En önemli mesele 


Northwoods op 


Türk askerinin gidişi 


MHP de takiye yapıyor olabilir mi 


KKTC'li ilk general 


Vatandaş Öpüşme tokuş 


Rektörlük seçimleri 


Mesele bedel ödemek değil... 


Tele konan kuşlar’ 


Kıbrıs'ta neler oldu, neler olacak 


DİSK'in 2002 mesajı 


Türkiye’nin nüfusu 3.5 milyon 


Mal biter tenzilat biter 


İSO'da gelenekçiler birleşti 


</TEXT>
</DOC>
