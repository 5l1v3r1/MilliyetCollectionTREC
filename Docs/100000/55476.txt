<DOC>
<DOCNO> 55476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sondun01.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Gazze Havaalanını boldozerlerle tahrip etti 
</HEADLINE>
<TEXT>

     İsrail ordusuna ait buldozerlerin, uluslararası Gazze Havaalanı'nın pistlerini tahrip ettiği bildirildi. 
     Filistinli Albay Halid Ebu El Ula, Devlet Başkanı Yaser Arafat'ın yurtdışı gezileri için kullandığı havaalanının pistlerinin, dün gece havaalanına ağır makineli tüfek ateşi desteğindeki giren İsrail güçlerince tahrip edildiğini söyledi. 
     Daha önce yaptığı açıklamada, havaalanındaki Filistinli güvenlik güçlerinin İsrailli askerlere teslim olmayacaklarını söyleyen Filistinli albay, havaalanına giren buldozerlerin, pisti tahrip ettikten sonra terminal binasına doğru ilerlediklerini kaydetti. 
     El Ula, 1998'de açılan havaalanına ilk kez İsrail ordusunun girdiğini ve bunun bir ''işgal'' olduğunu söyledi. Albay El Ula, Filistinli askerlerin henüz ateş açmadığını da belirtti. 
     






</TEXT>
</DOC>
