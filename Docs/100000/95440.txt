<DOC>
<DOCNO> 95440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/siyaset/siy08.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
34 yaşında bakan oldu 
</HEADLINE>
<TEXT>

İsmet İnönü döneminin genel sekreteri Kasım Gülek’in kızı Devlet Bakanlığı’na getirildi 
     ANKARA Milliyet 

     Başbakan Yardımcısı Şükrü Sina Gürel’in Dışişleri Bakanlığı’na kaydırılmasıyla boşalan KKTC ile İlişkilerden sorumlu Devlet Bakanlığı’na DSP Adana Milletvekili Tayyibe Gülek getirildi. Kabinenin ikinci kadın bakanı olan 34 yaşındaki Gülek, "en genç bakan" alarak kayıtlara geçti. İsmet İnönü’nün Genel Başkanlığı sırasında CHP Genel Sekreterliği’ni yürüten Kasım Gülek’in kızı olmasına rağmen kamuoyu Tayyibe Gülek’i, Ayşe Kulin’in çok satan "Adı Aylin" romanının kahramanı olarak tanıdı. Adı da milletvekili olmadan önce romanın kahramanı Aylin’in yeğeni olarak duyuldu. TBMM’deki yemin töreninde, Meclis’in en genç milletvekillerinden biri olarak k tip üyelik görevini üstlendi. Türbanı nedeniyle DSP milletvekillerinin protesto ettiği Merve Kavakçı’nın Genel Kurul’da kalamadığı ve yemin edemediği oturumda Başkanlık Divanı’nda oturan Gülek, yeni oluşum hareketinin DSP’li bakanları da istifa ettirmesi üzerine son olarak bakanlık koltuğuna oturdu. 
     



 SİYASET 

























</TEXT>
</DOC>
