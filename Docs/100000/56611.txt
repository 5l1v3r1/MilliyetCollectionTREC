<DOC>
<DOCNO> 56611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sondun12.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban savaşçıları Tora Bora'da sıkıştırıldı 
</HEADLINE>
<TEXT>

     Afgan komutan Muhammed Amin, Usame Bin Ladin'e bağlı güçlerin Tora Bora'nın güneyindeki son üslerinde sıkıştığını söyledi. 
     Amin, uydu telefonuyla Celalabad'dan Reuters'e yaptığı açıklamada, Afganistan'ın doğusundaki dağlık bölge Tora Bora'daki son üslerine sürülen Bin Ladin'e bağlı güçlerle güneydeki Spin Gar bölgesinde meydana gelen çatışmaların, Taliban karşıtı güçlerin ilerleme kaydetmeleriyle yavaşladığını ifade etti. 
     Bin Ladin'in El Kaide güçlerine karşı savaşan yerel Afgan savaşçıların komutanı Hazret Ali'nin yardımcılarından Amin, bölgeye takviye kuvvet gönderdiklerini de belirterek, ''Bin Ladin'in destekçileri şimdi Spin Gar'daki son üslerinde sıkıştı'' dedi. 
     Amin, çatışmalarda çok sayıda El Kaide üyesi öldürdüklerini de belirtti, ancak sayı vermedi. 
     






</TEXT>
</DOC>
