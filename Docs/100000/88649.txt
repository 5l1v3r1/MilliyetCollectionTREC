<DOC>
<DOCNO> 88649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/yasam/ayas.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabesk dinen caiz değildir 
</HEADLINE>
<TEXT>

Türkiye’nin en çok dinlenip en çok eleştirilen müzik türü arabeske tasavvufçular da yüklendi Teslimiyetçi olduğu için İslam’a aykırıdır’ 
     YALÇIN İREŞ Konya DHA 

     Bitmek bilmeyen arabesk tartışmalarına bir yenisi daha eklendi. Kültür Bakanlığı Konya Türk Tasavvuf Müziği Topluluğu Yönetmeni Ahmet Yılmaz, arabesk müziğin özünde teslimiyetçiliği savunduğu ve kötü alışkanlıklara yönelttiğini ileri sürerek İslama aykırı olduğu iddia etti. Yılmaz, dünyadaki tüm müziklerin insanların ulvi duygularından doğduğunu, ancak arabesk müziğin insana zarar verdiğini söyledi. 
     
     İnsanı alkolik eder 
     Arabesk müziğin özünde teslimiyetçilik olduğunu savunan Yılmaz sözlerini şöyle sürdürdü "Oysa teslim olunması gereken tek varlık Allah’tır. Arabesk müzik karamsarlık, huzursuzluk ve sıkıntı içerdiği gibi ezilmişlik, aşağılanmışlık edebiyatı yapmakta. Sürekli hüzün, keder, acı, mutsuzluk ve ümitsizliği ele aldığı için insanı depresyona iter. Arabesk yüzünden çoğu insanın alkolik olduğu, hatta ölümlere kadar varan çaresizlikler yaşadığının örnekleri toplumda vardır." 
     
Ahmet Yılmaz kimdir      Musiki ile ilkokul yıllarında babasının aldığı mandolin ile tanışan Yılmaz, 1985’te İTÜ Türk Musikisi Devlet Konseratuvarı Şan Bölümü’nü bitirdi. Aynı okulda yüksek lisans eğitimini tamamlayan Yılmaz, Alaeddin Yavaşça, Bekir Sıtkı Sezgin ve Nida Tüfekçi’den ders aldı. 1996’dan bu yana Kültür Bakanlığı Konya Türk Tasavvuf Topluğu Genel Yönetmenliği görevini sürdüren Yılmaz, geçen yıl Nazım Hikmet’in "Ben de Müridinim ya Mevlana" şiirini besteleyerek, seslendirdi. 
     



 YAŞAM 



















</TEXT>
</DOC>
