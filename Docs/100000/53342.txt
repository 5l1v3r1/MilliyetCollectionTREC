<DOC>
<DOCNO> 53342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/spor/spo04.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’dan tepki 
</HEADLINE>
<TEXT>

Futbol Şube Sorumlusu Bali, Gökdeniz’e talip olan Galatasaray’ın, kendileri ile görüşmemesini eleştirdi 
     TRABZONSPOR Futbol Şube Sorumlusu Serdar Bali, Gökdeniz’i isteyen Galatasaray’a tepki gösterdi. Bali, "Bir takım bir oyuncuyu almak istiyorsa önce o futbolcunun yöneticileriyle görüşür. Herkes Gökdeniz’i arıyor. O da havaya girdi, 6 haftadır top oynamıyor. Bu tutum Galatasaray’a hiç yakışmıyor. Şimdi bizi arasalar bile onlara, satılık ama beş milyon dolar istiyoruz’ diyeceğiz" ifadelerini kullandı. 
     BAŞKAN Özkan Sümer de Gökdeniz ile dünkü çalışma öncesi bir görüşme yaptı. Genç oyuncu, Sümer’in Galatasaray’dan teklif alıp almadığı konusundaki sorusuna, "Hayır kimseyle görüşmem olmadı" karşılığını verdi. Murat Sözkesen konusunda Bursaspor yönetimiyle masaya oturan Başkan Yardımcısı Ahmet Kul ise peşin ödemeyle ilgili şartların kendilerine ağır geldiğini söyledi. Bursaspor’un kiralık önerisinde bulunduğu da belirtildi. 
     
     Erman sakat 
     TRABZONSPOR’UN dün sabah yaptığı kondisyon idmanında 10 dakika çalışan Erman, sağ arka adalesinin yeniden çekmeye başlaması nedeniyle antrenmanı yarıda bıraktı. Jarro’nun sol dizindeki meniskusa rağmen ameliyat olmak istemediği açıklandı. Kulüp Doktoru Ahmet Çağlar, bu futbolcunun bir süre yapılacak tedaviyle takımdaki yerini alabileceğini söyledi. 
     



 SPOR 
























</TEXT>
</DOC>
