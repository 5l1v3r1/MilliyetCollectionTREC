<DOC>
<DOCNO> 61253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur14.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Buzlanma, ortopedi servislerinin önünde kuyruklara yol açtı 
</HEADLINE>
<TEXT>

     Bolu'da, etkili olan kar yağışı sonrasında buzdan kayarak el, kol ve bacağını kıranlar, hastanelerin ortopedi servisleri önünde uzun kuyruklar oluşturdular. 
     İzzet Baysal Devlet Hastanesi Ortopedi Uzmanı Opt. Dr. Savaş Tunay, son 3 günde çok sayıda hastanın kendilerine buzdan düşme sonucunda meydana gelen el, kol ve ayak bileği kırıklarıyla başvurduğunu söyledi. 
     Dr. Tunay, buzdan düşerek meydana gelen kırılma vakalarında, hastanın yerinden oynatılmaması gerektiğini belirtti. 
     SSK Hastanesi Başhekimi Erdal Kaya ise kayma sonucu düşerek el, kol veya bacağını kıran insanların, özenle taşınması gerektiğini belirterek, ''Eli veya kolu kırılan bir hastanın aynı anda boynunda da kırıklar olabilir, taşınırken yapılacak bir hata felç gibi ciddi sıkıntıları ortaya çıkartabilir'' dedi. 
     Kaya, kırık vakalarında kırığın çevresinin konuyu bilen bir uzman tarafından ilk aşamada tahta vaya kartonlarla yapılacak bir koruma bandının içine yerleştirilebileğini anlatarak, ''Bu müdahale kırığın parçalanmasını önler'' dedi. 
     






</TEXT>
</DOC>
