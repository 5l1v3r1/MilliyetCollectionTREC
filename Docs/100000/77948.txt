<DOC>
<DOCNO> 77948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/yazar/temelkuran.html </URL>
<DATE> 2002/04/12/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Haysiyetsiz Sırtlanlar Diyarı 
</HEADLINE>
<TEXT>

     Belki de kız çocuklarının doğar doğmaz öldürülmesinde fayda vardır. Böylece daha sonraki zahmetten, maddi giderlerden ve katletmeye karar verirken yaşanan düşünsel enerjiden tasarruf edilmiş olur. Hem böylece kız çocukları da doğum ile katledilme arasındaki işkenceye benzer süreden kurtulmuş olurlar. Herkes daha rahat eder zannımca... 
     Hürriyet’ten Ali Dağlar’ın haberi... Aydınlı üç erkek kardeş çok erkek ve çok namuslu oldukları için kız kardeşlerini öldürmüşler. Kızı 13 yaşında evlendirmişler, kızcağız dayanamayıp evden kaçmış. Yakalayıp geri getirmişler. Derken bir daha kaçmış, bir daha yakalamışlar, bir daha bir daha derken... En son yakalanışında, beyni ikiyüzlü ahlak anlayışıyla fena halde yıkanmış olan çocuk, ağabeylerine "Ben artık sizin yüzünüze bakamam. Birçok erkekle yattım kalktım" deyince... Biliyorsunuz tecavüze uğramış bir kız çocuğu dünyanın en pis, en öldürülmesi mubah şeyidir Üç erkek kardeş Naime’yi İstanbul’daki bir viyadükten aşağı atmışlar. 
     Mahkeme de çok namuslu ve çok erkek olduğu için katillere verilen cezada "ağır tahrik indirimi" uygulamış. Yargıtay da çok namuslu bir mahkeme olduğu için bu ceza indirimini onamış. Bu şu demek Bundan sonra kız kardeşlerinizi, kızlarınızı, eşlerinizi öldürebilirsiniz ve sonra da "namussuzluk yaparak bizi tahrik etti" gibi geri zek lıdan geri zekalı bir laf edip 4-12 yıl arasında ağır hapis cezası ile yırtarsınız hem de muhitinizde prestijiniz artar. Zira Yargıtay’ın kararları... Neymiiiş Neredeyse yasa kıymetindeymiiiiiş... 
     
     Aptal memeler 
     Dünkü Milliyet’te İbrahim Okumamış ve Sadi Nergizdal’ın haberi... Alanya’ya bağlı Toslak köyünde 6. ve 7. sınıf öğrencisi kızlar, zeka geriliği raporları alınarak okuldan alınmışlar. Soruşturma falan derken ortaya çıkmış Babaları kızları "vücut yapısı geliştiği için" okuldan aldığını itiraf etmiş. Türkçe söylersek Kızların memeleri çıkmaya başladığı için güzelce paketlenip eve kapatılmışlar. Artık onlar "nik h" tabir edilen belediye onayıyla bir erkeğin altına "namuslu" bir şekilde yatıncaya kadar paketlenmiş bir biçimde evlerinde duracaklar. Budur yani. 
     
     Sırtlanlar ve ceylanlar 
     İnsanlığın sakil cehennemi bazen şu "vahşi hayat" belgesellerine fena halde benziyor. O belgeselleri izlerken insan sırtlanlardan hakikaten tiksiniyor. Hak’katen haysiyetsiz hayvan şu sırtlanlar. Önce yiyecekleri ceylanın can çekişmesini bekliyorlar, beklerken etrafında dolaşıp berbat bir biçimde uluyarak zavallıya işkence ediyorlar, sonra da sürü halinde üzerine çullanıyorlar. Korkakça, sümsükçe... Nasıl da benziyor o sırtlan sürüleri "ERKEK erkeklere"... önündeki uzantıyla doğmuş olmaktan ve bununla pek gurur duymaktan başka bir tane özelliği olmayan sırtlanlar... Ceylanları önce abuk sabuk kurallarla yaralayan, işkence eden, iyice can çekiştirip etrafında saçma sapan uluyan... En sonunda tek başına ölen ceylanın üzerine ağızları sulanarak atlayan... Doğada haysiyet diye bir şey olmaz tabii. Ama yine de hak’katen çok haysiyetsiz hayvanlar şu sırtlanlar... 
     Bir de mecburen soruyor insan kendine 
     Yahu bu adamlar "Peygamberimiz gelmeden önce, kız çocukları doğar doğmaz kızgın kumlara gömülürmüş" gibi hik yelerle büyüyen adamlar değiller miydi Bu işi doğar doğmaz değil de bir süre sonra yaptıkları için mi kendilerini Müslüman falan sayarlar 
     
     







Türkiye'nin röntgeni 


"Kemanımla sana bir ses verebilseydim eğer..." 


Temize havale 


Laiklikle mücadele 


Petrolle Büyük Oyun barış getirecek mi 


Altın ve teneke 


Bostancıoğlu neden yalnız kaldı 


Vergi kutsaldır, ama... 


Filistin Kıbrıs farkı... 


İstanbul’u depreme hazırlamamak 


Kadınlar uyumayın 


Merkez sağın geleceği 


Benim oğlum perakendeci olacak 


Haysiyetsiz Sırtlanlar Diyarı 


Koç, yatırım yapacak mali güç kalmadı’ dedi 


</TEXT>
</DOC>
