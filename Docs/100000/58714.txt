<DOC>
<DOCNO> 58714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sondun01.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide mağarasında Uranyum 238 bulundu 
</HEADLINE>
<TEXT>

     İngiliz Daily Telegraph gazetesinde yer alan bir haberde, Afganistan'ın güneyindeki Kandahar'da bir yeraltı üssünde Uranyum 238 bulunduğu belirtildi. 
     Haberde, doğal uranyumdan daha az risk taşıyan uranyum 238'in ''radyolojik bomba'' yapımında kullanıldığının sanıldığı ve Taliban rejimini deviren güçlerin mağaralara girdiği zaman yüzlerce bidon ve varil içine saklanmış tehlikeli madde buldukları, bunlar arasında uranyum 238'in yanı sıra siyanüre rastlandığı ifade edildi. 
     Gazetedeki haberde, Bin Ladin ve örgütünün, uranyumu kullanarak ''Hiroşima'' tipi denilen türde nükleer bomba yapma teknolojisine sahip olmadığı, bununla birlikte bu malzemeyle ''radyolojik bomba'' yapılabileceği belirtildi. 
     Bin Ladin'in bu uranyumu eski Sovyet ülkelerinden, Çin ya da Pakistan'dan temin etmiş olabileceği belirtiliyor. 
     Amerikan Newsweek gazetesinde de, terörist Usame Bin Ladin'in örgütü El Kaide'nin elinde ''radyolojik bomba'' yapmaya yetecek kadar radyolojik malzeme bulunduğunun sanıldığını belirtildi. 
     Gazetenin bugün yayımlanan sayısında yer alan haberde, Amerikalı uzmanların, El Kaide örgütünün elinde ''radyolojik bomba'' yapmaya yarayan malzeme bulunduğunu düşündükleri belirtildi. 
     Haberde, ''radyolojik bomba''nın nükleer bombanın etkisine sahip olmadığı, bununla birlikte halk arasında korku salmaya yetecek güçte olduğu kaydedildi. 
     






</TEXT>
</DOC>
