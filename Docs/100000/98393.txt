<DOC>
<DOCNO> 98393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sontur20.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan ''O köy bizim köyümüzdür...'' 
</HEADLINE>
<TEXT>

     Doğan O köy bizim köyümüzdür Doğan Holding Yönetim Kurulu Başkanı Aydın Doğan, doğum yeri Kelkit'e her gelişinde huzun bulduğunu belirterek "Şairin dediği gibi Orda bir köy var uzakta, o köy bizim köyümüzdür. Gitmesek de gelmesek de o köy bizim köyümüzdür" dedi. 
     Doğan, memleketi Gümüşhane'nin Kelkit ilçesinde kendi adını taşıyan Atatürk Üniversitesi Kelkit Aydın Doğan Yüksekokulu'nun temel atma töreninde "Kelkit benim doğduğum yerdir. Buraya her gelişimde huzur bulurum'' dedi. Aydın Doğan duygusal konuşmasında, deyince tören alınanda alkış tufanı koptu. 
     Aydın Doğan ın törende şu konuşmayı yaptı 
     Sayın Başbakan Yardımcısı, değerli bakanlar, sayın milletvekilleri siyasi partilerin değerli temsilcileri ve belediye başkanları, değerli valiler, kıymetli hemşerilerim, arkadaşlarım, dostlarım, komşularım. 
     İnsanlar, insan olma vasıflarını kaybetmedikleri sürece, doğdukları diyar onlar için vazgeçilmez duygu beşiği olmaya devam edecektir. O insan, hayatının her gününde şu duygularla yaşıyor Doğduğum yer burasıdır, bir gün yine döneceğim yer burası olacaktır. Hiç dönmeyecek olsa bile bir gün oraya götürüleceğini hisseder. Şairin dediği gibi Orda bir köy var uzakta, o köy bizim köyümüzdür. Gitmesek de gelmesek de o köy bizim köyümüzdür. Kelkit benim doğduğum yerdir. Buraya her gelişimde işte bu duygularla huzur bulurum. Değerli hemşerilerim, eğer doğum yerlerimiz bizim açımızdan bu kadar önemliyse hepimiz Anadolu nun neresinde doğmuş olursak olalım, o duygu beşiklerimizin kalkınması için elimizden gelen yardımı yapmalıyız. Benim için bugün bu açıdan çok önemlidir. Bu bakımdan çok anlamlı ve heyecan verici bir gündür. 
     Bundan tam 12 yıl önce Yaşar ve İrfani Doğan Çok Amaçlı Meslek Lisesi atölyeleri ile 100 öğrenci kapasiteli pansiyon ve öğretmen lojmanlarının, ayrıca 1994 yılında Günüşhane de Işıl Sema Doğan İlköğretim Okulu nun temelini atmıştık. Bu okullar şimdi bölgemizin çocuklarına yeni ufuklar açıyor. 
     
     KELKİTLİ OLMAKLA İFTİHAR ETTİM 

     Benim güzel, şirin Kelkitim in yiğit insanları. Aranızdan çıkmış ama hiç bir zaman Kelkit ten uzaklaşmamış bir hemşeriniz olarak, beni bu imkana kavuşturan yolun başında, bu şehrin öğretmeni, bu şehrin insanı, bu şehrin havası, bu şehrin suyu var. Her birinin tadı damağımda, kokusu burnumda, canlı görüntüleri daima gözümün önünde oluşmaktadır. Beni yetiştiren bu toprakların insanlarına bir borç ödemek değil ama küçük de olsa hizmet getirmenin mutluluğunu yaşadım. Ben hayatımın her gününde, her anında Gümüşhaneli ve Kelkitli olmakla iftihar ettim. Bu duyguyu sadece kendime saklamadım. Türkiye nin ve dünyanın büyük devlet adamları önünde de hep söyledim. Şimdi aranızda olduğum şu birkaç günü, gönlümce geçirebildiğim mutlu ve huzur dolu günler olarak hatırlayacağım. Kelkit ten uzak olduğum sürece bu topraklara olan sevgimi özlemimi hiç unutmadım. Geleneklerini, törelerini yaşatmaya çalıştım. Kelkitli olmakla daima övündüm. Memleketine, ülkesine hizmet aşkı Gümüşhaneli ve Kelkitli hemşerilerimin hemen tümünde yeralan güzel bir haslettir zaten. 
     
     HEDEFİMİZ BÜYÜK OLMALI 

     Bu okulun, siz hemşerilerimin, kardeşlerimin evlatlarına yıllarca çağdaş bir eğitim imkanı sağlamasını diliyorum. Allah şimdi bunu bana nasip etti, çok şükürler olsun. Sevgili hemşerilerim, bugün burada sadece bir binanın temelini değil buraya örnek bir eğitim kurumunun bütün Türkiye ye örnek olacak bir tesisin temelini atıyoruz. Kuracağımız okul sadece İstanbul ve Ankara daki benzerleriyle yarışmayacak, daha ileri geçecek. Avrupa daki benzerlerinin seviyesine ulaşmaya çalışacak. Gözümüz hep bu okulun üzerinde olacak. Onun seviyesini hep yukarlarda tutmaya azami gayreti göstereceğiz. Sadece geçmişin teknolojisini değil bugünün, hatta yarının teknolojisini getireceğiz. Neden, çünkü hayallerimiz büyük olmalı. Kendimize büyük hedefler koymalıyız. Hindistan ın yoksul çocukları Amerika ya bilgisayar satan kuruluşlarda çalışabiliyorlarsa bizim de bunları burada yapabilmemiz lazım. Hedefimiz daha büyük daha ileri daha ihtiraslı olmalı. 
     
     ÜLKEYİ SOYANLARI TEŞHİR EDİYORUZ 

     Sevgili Kelkitli hemşerilerim, ben sizin bağrınızdan çıktım. Hep Kelkitli olmaka övündüm. Siz de bana bir hemşerinize verilebilecek en büyük onuru, en büyük gururu verdiniz. Bana onur belgeleri verdiniz. Bana yapılan saldırılarda hep yanımda oldunuz. O nedenle sizlere söylemem gereken bazı sözler var. Yapmakta olduğum yayıncılık işi fevkalade zor, spekülasyona ve saldırılara açık bir iştir. Biz hergün vurguncularla, hırsızlarla, uğursuzlarla, yobazlarla, yolsuzluklarla uğraşıyoruz. Ülkeyi soyanları teşhir ediyoruz. Bu yüzden her gün çamur at izi kalsın diyen zihniyetin yalanlarına iftiralarına maruz kalıyoruz. Bunlara karşı hukuk mücadelemizi her zaman veriyoruz ve daima da kazanıyoruz. 
     Bir hemşeriniz olarak göğsümü gere gere size şunu söylemek istiyorum Bugüne kadar sizlerin başınızı önüne eğdirecek hiçbir karanlık işin içinde bulunmadım. Sadece hukuka değil, ahlaka aykırı, örf adet ve geleneklerimize ters düşen hiç bir yapmadım ve yapmayacağım da. Gönlünüz rahat olsun. Çünkü benim vicdanım rahat. Bana destek veren sizleri utandırmadım ve asla da utandırmayacağım. Bu vesileyle hepinizi sevgi, saygı, kardeşlik, komşuluk ve hemşerilik duygularıyla kucaklıyorum. 
     
     KONUKLARA TEŞEKKÜR 

     Siz Sayın Başbakan Yardımcımız, sayın bakanlar, sayın milletvekilleri ve siyasi partilerimizin değerli temsilcileri. Siyasetin bu kadar yoğun ve çalkantılı döneminde vakit ayırıp yanımızda olduğunuz için hepinize teşekkür ederim. Ayrıca aynı şekilde Türkiye nin çeşitli yerlerinden gelip bu mutlu günümüzü paylaşan dostlarıma, arkadaşlarıma sağolun diyorum. 
     Bu arada küçük bir parantez açıp, aramızda bulunan Berlin Parlamentosu ndan iki değerli Kelkitli kardeşimi de size takdim etmek istiyorum. Bir tanesi Spanazat Köyünden, ben yeni ismini bilmiyorum Daştan Bey in torunu Dilek Kolat. Öbürü Akdal Köyü nden değerli dostum, sevgili kardeşim Özcan Mutlu. 
     Sayın Başbakan Yardımcımız. Benim ve hemşerilerimin sizlere ayrıca şükranları var. 25 yıldan beri Kelkit- Ünlüpınar- Gümüşhane yolunun açılmasını bekliyor. Siz bu işi hızlandırdınız ve gerçekleştirdiniz. Bunun için sizin yanınızda da Bayındırlık Bakanı na hemşerilerimin teşekkürlerini iletiyorum. 
     
     KELKİT- KÖSE ERZURUM YOLUNU YAPIN 

     Bu arada bütün siyasi partilerden rica ediyorum. Seçmlerden sonra da her kim iktidar olursa olsun Köse- Kelkit- Erzincan yolunu da yapsınlar ki şehrimizin yıllardan beri beklediği bir rüyası da gerçekleşmiş olsun. 
     Sayın Bahçeli, seçim kararıyla Türkiye nin önünü açtınız. Şimdi bu tesisle de Türkiye nin önünü açacak gelişmeleri hep birlikte başlatıyoruz. 
     Bir teşekkürü özellikle sona bıraktım. Çünkü onların yardımı olmadan bu temeli atmamız mümkün değildi. Milli Eğitim Bakanlığı camiasına, YÖK Başkanlığı na Atatürk Üniversitesi nin rektör, dekan ve öğretim üyelerinin hepsine teşekkür ediyorum. Bu tesisin evvela ülkeme sonra benim güzel Kelkitim e ve Kelkitimin yiğit delikanlılarına hayırlı olmasını diliyorum.'' 
     
</TEXT>
</DOC>
