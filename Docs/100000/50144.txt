<DOC>
<DOCNO> 50144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/yasam/yas04.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizleri ölüm bile ayıramadı 
</HEADLINE>
<TEXT>

Otomobilin çarptığı ikiz kardeşi Fatma'yı hastaneye götürmek için araç durdurmaya çalışan Ayşe birkamyonun altında kaldı... 
     ERDEM SÜREK, ORHAN AKTUĞ DHA 

     Akıl almaz kazalar Çanakkale'nin Lapseki ilçesinde meydana geldi. Ulubay Soğuk Hava Entegre Tesisleri'nde çalışan Ayşe 18 ve Fatma Arslan kardeşler maaşlarını alıp, ablalarının Çardak beldesindeki evine gitmek üzere yürüyerek yola çıktı. 
     Genç kızlar, yolun karşısına geçmek isterken, Cengiz Kırlıoğlu 36 , otomobiliyle Fatma'ya çarptı. Ağır yaralanan kardeşine yardım istemek için çırpınan Ayşe, geçen araçları durdurmaya çalıştı. Tam o anda Mercedes marka bir akaryakıt tankeri olanca hızıyla talihsiz Ayşe'ye çarptı. Tanker kaçarken, Ayşe olay yerinde can verdi. İkizi Fatma ise vatandaşların yardımıyla kaldırıldığı Lapseki Devlet Hastanesi'nde kurtarılamadı. Ayşe'ye çarpıp kaçan tanker, Ezine ilçesinde terk edilmiş bulunurken, şoförü henüz yakalanamadı. 
     
     Aynı yolda ikinci kaza 
     İkiz kızkardeşlerin öldüğü kazalardan 4 dakika sonra aynı güzerg hın Lapseki Kangırılı Köy sapağında Bora Sun 21 yönetimindeki kamyonetin çarptığı motosiklette bulunan İlhami Dallıoğlu 40 ile 35 yaşındaki Cahide Çine de olay yerinde feci biçimde can verdi. 
     



 YAŞAM 


















</TEXT>
</DOC>
