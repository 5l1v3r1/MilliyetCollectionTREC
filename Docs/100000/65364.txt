<DOC>
<DOCNO> 65364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/yazar/tamer.html </URL>
<DATE> 2002/02/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Irak'a ihracat hem kolay hem zor 
</HEADLINE>
<TEXT>

     Türkiye İhracatçılar Meclisi TİM'in 3 bakanlı Kemal Derviş, Tunca Toskay ve İsmail Cem daveti için gittiğimiz Yeni Bosna'daki İhracatçı Birlikleri Merkezi'nde, Irak'la ilgili gizli - kapaklı uygulama öyküleri de dinledik. 
     Adam Irak'a ihracat yapacak. 2 yıldır yürürlükte olan Türkiye - Irak protokolünden bir nüsha edinmek amacıyla Yeni Bosna'daki devasa binada yer alan ilgili İhracatçı Birliği'nin kapısını çalmış. Ama 3 sayfalık protokolün fotokopisini alması mümkün olmamış. "Size sadece protokolün yüzünü gösterebiliriz" demişler. "Maddeleri aklımda tutamam ki" deyince "Oturup not alırsınız o zaman" yanıtını almış. 
     Olayı bize anlatan ihracatçı, 3 sayfalık protokolün bir kopyasını ıkına - sıkına el yazısıyla satır satır nasıl yazdığını anlatırken, sinirlenmekten çok gülme krizine tutulmuş gibiydi. 
     "Protokolde neler yazıyor " diye sorduk. Özetle ihracatın baştan sona nasıl yürüyeceği ayrıntılarıyla anlatılıyormuş İhracatta ithal oranının yüzde 20'yi aşmayacağından, Irak'tan "Malı aldım, parayı ödeyin" yazısı geldiğinde Halk Bankası'nda Irak adına bloke edilen petrol paralarından ödeme yapılacağına kadar... 
     Irak'a ihracat yapacaksanız, ihracat belgenizin destination gideceği yer bölümünü boş bırakacakmışsınız. "Pekiyi bunu gümrük müdürüne nasıl açıklayacağız " diye soranlara verilen yanıt "Onlar anlarlar kardeşim " Gerçekten de anlıyorlarmış. 
     Destination boş, ama Irak'a satılan malların resmi kayıtlara "ihracat" olarak geçmesinde sakınca yok. Anlayacağınız Ankara biliyor, Amerika göz yumuyor. Irak'a mal satan ihracatçılarımız da bir anlamda resmi kaçakçılık yapmış oluyor. 
     Ama Amerika'nın göz yummadığı durumlar da var tabii. Muharrem Sarıkaya dünkü Hürriyet'te yazdı Amerikalılar, Kayseri - Gaziantep arasında Irak'a mal götüren 14 TIR'ın içindeki malları, uydu aracılığıyla belirleyip gönderilmesinde sakınca bulmuşlar. CIA bu bilgiyi bizim yetkililere iletince, TIR'lar gözaltına alınmış. Mesaj net Silah yapımıyla uzaktan - yakından alakası olan malları, kesinlikle Irak'a göndermek yok. Fiberoptik kablolar ve alüminyum tüpler de buna dahil 
     
Davos ödülleri borsa kurbanı      Davos toplantılarıyla ünlü Dünya Ekonomik Forumu'nun kurucusu Klaus Schwab, son yıllarda bir de vakıf kurmuştu Schwab Vakfı. Ve bu vakıf bu yıl ilk kez Sosyal Girişimcilik Ödülü verecek. 
     Wall Street Journal'daki habere göre Schwab, 2 yıl önce bu ödülle ilgili açıklamalarında, kişilerin kendi özel çabaları ve fonlarıyla gerçekleştirilmiş sosyal projelerin ödüllendirileceği bu yarışmada her biri 1 milyon dolarlık 4 - 5 ödülün verileceğini duyurmuştu. Ancak New York'taki Davos toplantısı öncesinde soruları yanıtlarken bu konu da gündeme geldiğinde, ödüllerin 1 milyon dolardan 250 bin dolara düşürüldüğünü söylemiş. Sebebi dünya borsalarında özellikle ileri teknoloji hisselerinin tepetaklak gidişi. 
     Schwab Wall Street Journal muhabiri Bob Davis'e, 2 yıl önce bu ödüllerle ilgili açıklamaları yaptığında Schwab Vakfı'nın 120 - 130 milyon dolar civarında olan varlığının borsa depremi sonrasında 10 - 12 milyon dolara kadar gerilediğini, bu nedenle de ödül miktarını düşürmek zorunda kaldıklarını, ancak bu ödülden gelecekte de vazgeçmeyeceklerini söylemiş. 
     1999 - 2000 ve 2001 Davos toplantılarına katılmış bir gazeteci olarak,ileri teknoloji şirketlerinin sahiplerinin özellikle ilk 2 yıl Davos'ta nasıl da küçük dünyaları biz yarattık havalarında dolaştıklarını gayet iyi anımsıyorum. Demek ki Schwab Vakfı yetkililerini bile borsada çöküşün yaşanmayacağı, cirolara oranla fevkalade asimetrik ve astronomik hale gelen borsa değerlerinin balon olmadığına inandırmışlar. 
     Davos toplantısını bu yıl Milliyet'teki odamdan, televizyon ve gazetelerden izlemeyi tercih ettim. New York ve Waldorf Astoria nedense çekmedi beni. Gazetelere yansımayan farklı bir boyut yakalarsam sizlere aktarırım. 
     
     







Yine hukuk... 


Rüzgar gülü... 


Durmuş'un mektubu 


Yıldızı parlayanlar Milliyetçi duyguyla bayrak sevgisi... 


TV programı öneriyorum 


Gençlerin üniversite kaygısı 


Teknoloji krizden çıkışa yardım edebilir mi 


Yeni Bush doktrini 


Uluslararası bir davadan çıkan dersler 


Misafirin hası... 


Siyasal İslam Amerika ve Türkiye 


O yılan bir gün seni de sokar 


Kapalı kapılar ardında Erdoğan 


Irak'a ihracat hem kolay hem zor 


Erkek ne zaman erkek olur 


Sokaklar işsizlerle doldu 


</TEXT>
</DOC>
