<DOC>
<DOCNO> 77455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/guncel/gun06.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokrat olarak konuşmak zor...’ 
</HEADLINE>
<TEXT>

Rasathanenin Başbakanlığa bağlanmasına isyan eden Işıkara, "Şimdiye kadar doğruları söyledim. Bürokrat olarak konuşamam" dedi 
     SiNAN TOROS İstanbul 

     Kandilli Rasathanesi’nin üniversite bünyesinden ayrılarak Başbakanlığa bağlanmasını öngören MHP’li 27 milletvekilinin kanun teklifine sıcak bakmayan Boğaziçi Üniversitesi BÜ Kandilli Rasathanesi Müdürü Prof. Dr. Ahmet Mete Işıkara kendisini eleştiren siyasilere yanıt verdi. "Tasvip etmediği bir kurumun başkanı olmayacağını" belirten Işıkara, "Ben, öğretim üyesi olarak doğru bildiğim her şeyi söylüyorum. Ama bir bürokrat olarak hiçbir şey söyleyemem" dedi. 
     
     Bahçeli’ye teşekkür ederim 
     Dün ABD’ye hareketinden önce Atatürk Havalimanı’nda gazetecilerin sorularını yanıtlayan Işıkara, "MHP Genel Başkanı Devlet Bahçeli’nin büyük bir hassasiyeti vardı. Sayın Bahçeli, o hassasiyeti yansıtmış vaziyette. Kendisine teşekkür ederim" diye konuştu. "Ben özerk bir üniversitenin, özerk bir öğretim üyesiyim" diyen Işıkara, sözlerini şöyle sürdürdü "Doğru bildiğim her şeyi hiç çekinmeden topluma söyledim. Toplumu rahatsız edecek şekilde hiçbir beyanatım yoktur. Kurumun başkanının, Kandilli Rasathanesi Müdürü olacağı belirtiliyor. Tasvip etmediğim bir kurumun başkanı olmam." 
     



 GÜNCEL 

















</TEXT>
</DOC>
