<DOC>
<DOCNO> 87549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sonspo20.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Almeyda'dan yanıt bekliyor... 
</HEADLINE>
<TEXT>

     Fenerbahçe, transfer için bir süredir görüşmelerini sürdürdüğü Jesus Matias Almeyda'nın yanıtını bekliyor. 
     Daha önce yapılan görüşmelerde, 17. Dünya Kupası finallerinde ülkesinin Nijerya ile yapacağı maçtan sonra yanıt vereceğini ifade eden Arjantinli Almeyda'nın, gelip gelmeyeceği konusunda Fenerbahçeli yöneticilere yarın yanıt vermesi bekleniyor. 
     Bu arada, A Milli Futbol Takımı'nın 17. Dünya Kupası finallerinde Brezilya ile yapacağı ilk maçı izlemek için Güney Kore'ye giden yöneticiler Hakan Bilal Kutlualp ve Sadettin Saran'ın, milli takımda yer alan ve İspanya'nın Real Sociedad takımında forma giyen Nihat Kahveci ile de görüşecekleri iddia edildi. 
     Öte yandan Fenerbahçe'nin, yeni sezon için anlaştığı futbolcular Cem Karaca, İsmail Güldüren, Volkan Demirel ve Tuncay Şanlı ile de hafta içinde sözleşme imzalaması bekleniyor. 
     





</TEXT>
</DOC>
