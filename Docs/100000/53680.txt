<DOC>
<DOCNO> 53680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/siyaset/siy06.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakoyunlu açıkladı 
</HEADLINE>
<TEXT>
Danışmanımın maaşı artmadı 
     Ö zelleştirmeden Sorumlu Devlet Bakanı Yılmaz Karakoyunlu, danışmanı Hakan Yıldız’ın 38 günlük genel müdürlüğü nedeniyle maaşının artmadığını ve emeklilikte ilave imk nlar kazanmadığını savundu. 
     Milliyet’in dünkü sayısında yer alan "Danışman müdür oldu, maaşı katlandı" haberi üzerine bir açıklama yapan Karakoyunlu, devlet bakanlıklarının kendilerine ait kadroları bulunmadığını, bütün bakanların bağlı kuruluşlardan geçici görevlendirmeyle işlerini yürüttüklerini belirterek, şunları söyledi "Hakan Yıldız’ın kamuda 13.5 yıllık hizmeti vardır. Devlet Bakanlığı’na geldiği sırada kendisi Eti Holding’de yönetici olarak görev yapmaktaydı. Kamuda 10 yılın üzerinde görevi olan üniversite mezunu kişiler genel müdürlük yapabilmektedir. Bazı kurumlardaysa 4 yıllık yüksekokul mezunu olan, hizmet süresi aranmaksızın genel müdür olabilmektedir. 
     Bir aylık Antalya Pamuklu Dokuma A.Ş. Genel Müdürlüğü, kendisine hiçbir hak ve menfaat sağlamamıştır. Hak ederek bu göreve atanmış olmasına rağmen, bakanlığımda ihtiyaç üzerine bu görevinden ayrılarak, yanımda danışman olarak göreve başlamıştır. Söylendiği gibi, Yıldız’ın kısa süre yaptığı genel müdürlük nedeniyle maaşının arttığı iddiası doğru değildir. Aynı şekilde emekli olduğunda ilave haklar ve imk nlar kazanacağı iddiası da doğru değildir." 
     



 SİYASET 













</TEXT>
</DOC>
