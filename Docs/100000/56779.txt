<DOC>
<DOCNO> 56779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/yazar/zbirand.html </URL>
<DATE> 2001/12/12/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Denktaş ve Klerides, Nobel adayı olmalılar 
</HEADLINE>
<TEXT>

     Çoğunluğumuz durumun farkında değil. 
     Kıbrıs’ta gelinilen noktaya h l inanılmıyor. 
     Bu defa çözümden başka bir çıkışın olmadığını hissedemiyorlar. İki liderin bir oyun oynadıklarını sanıyorlar. Eski örneklerden hareket edip, son dakikada yine vaz geçeceklerini ve eskiye dönüleceğini sanıyorlar. 
     Ben farklı düşünüyorum. 
     Bu defa durum bambaşka. Bugün içine girilen ortam ve uluslararası dengeler, Atina ile Ankara’yı köşeye sıkıştırmış durumdadır. Çözümsüzlük durumu bu iki ülkeyi öylesine hırpalayacaktır ki faturası çok ağır olacaktır. Çözüm bulmaya elleri mahkumdur. 
     Büyük bir olanakla karşı karşıyayız. 
     Eğer hep birlikte hareket eder, Türkiye-Yunanistan ve Kıbrıs’ı cesaretlendirir, küçük oyunlar oynamalarına izin vermezsek, sonuç alınması kolaylaşır. 
     Bu konuda herkese rol düşmektedir. 

</TEXT>
</DOC>
