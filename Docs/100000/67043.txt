<DOC>
<DOCNO> 67043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun13.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İrlanda'da Protestanlar azınlığa düşüyor 
</HEADLINE>
<TEXT>

     Kuzey İrlanda'daki nüfus araştırmaları, 80 yıldır ağırlığını hissettiren Protestan çoğunluğun giderek azaldığını ve birkaç yıl içinde azınlık durumuna düşeceğini ortaya çıkardı. 
     Uzmanlar, Protestanlar ile Katolikler arasındaki nüfus farkının yüzde 4-5'lere kadar düştüğünü belirtti. 
     Buna son yılların siyasi, sosyal ve ekonomik değişimlerinin yol açtığını belirten uzmanlar, bir araştırmaya göre nüfuslar arasındaki farkın yüzde 50 Protestan'a karşılık yüzde 46 Katolik, bir diğerine göreyse yüzde 51'e yüzde 45 olduğunu kaydetti. 
     Uzmanlar, halen çoğunluğu oluşturan Protestanların, aynı trendin sürmesi halinde birkaç yıl içinde azınlık olacağını ve giderek Kuzey İrlanda'dan silineceğini düşünüyor. 
     Bunun bölgedeki siyasi ve psikolojik durumu da etkileyeceğini belirten uzmanlar, o zaman çatışmaların azalacağını, bölgedeki karamsarlığın da yerini iyimserliğe bırakmaya başlayacağını tahmin ediyor. 
     






</TEXT>
</DOC>
