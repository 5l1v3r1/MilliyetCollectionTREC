<DOC>
<DOCNO> 65511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/spor/spo02.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Simao bereketi 
</HEADLINE>
<TEXT>

Fenerbahçe’yi zirve yarışından uzaklaşmasına rağmen taraftarları yalnız bırakmadı. Tribünler yeni transfer Simao’ya büyük ilgi gösterdi 
     FENERBAHÇE’NİN yeni transferi Brezilyalı Simao’yu ilk maçında görmek isteyen Sarı - Lacivertli taraftarlar uzun bir aradan sonra tribünleri doldurdu. Teknik Direktör Lorant’ın ilk onbirde görev verdiği Simao’ya büyük sevgi gösterisinde bulunan Fenerbahçeli taraftarlar doksan dakika boyunca takımlarına moral aşıladılar. 
     BREZİLYALI Simao ortaya koyduğu futbolla olumlu not aldı. Tecrübeli futbolcu alan daraltarak, sürekli ani preslerle top çaldı, orta sahaya canlılık getirdi. Başkan Aziz Yıldırım, maçtan sonra "Simao daha yüzde 40 kapasite ile oynuyor" dedi. Karşılaşma sahaya atılan konfetiler yüzünden beş dakika geç başladı. Oktay yedi hafta sonra forma giydi. 
     
LORANT Kimseyi silmedim      FENERBAHÇE Teknik Direktörü Lorant, Simao’nun sadece bir kez idmana çıktığını hatırlattı, "Buna rağmen iyi uyum sağladı. Mükemmel oynadı ve ne kadar akıllı bir oyuncu olduğunu gösterdi" dedi. Tecrübeli hoca, Oktay’ı oynatma şansı bulduğu için de mutlu olduğunu belirtip, "Ben kimseyi silmiş değilim. Rapajc’e de ihtiyacımız olacak" diye konuştu. 
     WERNER Lorant, Kocaeli maçında özellikle ilk yarıdaki futbolu övdü. İkinci devrede oyunun hakimiyetini kaybettiklerini ifade eden Alman hoca, şöyle devam etti "Bundan sonra iyi futbol 45 dakikadan fazla olmalı. Çok çalışmalıyız. Genel olarak takımın performansından memnunum. Hak ettiğimiz bir galibiyet aldık. Oyuncularımı kutluyorum." 
     



 SPOR 























</TEXT>
</DOC>
