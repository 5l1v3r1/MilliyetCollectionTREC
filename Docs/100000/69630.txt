<DOC>
<DOCNO> 69630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sonspo11.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un gol yükünü Somers ve Aurelio çekiyor 
</HEADLINE>
<TEXT>

     Trabzonspor'da, özellikle ikinci yarıda gösterdikleri performansla, Belçikalı Somers ile Brezilyalı Aurelio teknik direktör Hans Peter Briegel'in gözdeleri oldu. 
     Bordo-mavili takımda Aurelio ve Somers, attıkları 4'er golle, bordo-mavili takımın ligin ikinci yarısındaki 7 maçında kazandığı 10 golün 8'ine imza koydu. 
     Somers, bordo-mavili takımın ligin ikinci yarısında yaptığı maçların tümünde ilk 11'de sahaya çıkarken, Aurelio ise kart cezası nedeniyle sadece Diyarbakırspor maçında takımdaki yerini alamadı. 
     
     Gollerin çoğu yabancılar 
     Trabzonspor'da görev yapan yabancı oyuncular bu sezon daha fazla gol kaydettiler. 
     Geçen sezonun ligin ikinci yarısında teknik direktör Sadi Tekelioğlu'nun göreve gelişiyle forma şansı bulamayan yabancı oyuncular, lig boyunca 11 gol atarken, bu sezonun 24. haftası sonunda yabancılar toplam 20 gol kaydetti. 
     Bordo-mavili takımda Aurelio 8 gol atarken, Da Silva 7, Somers ise 5 golün sahibi oldu. 
     Böylece 3 yabancı oyuncu, bordo-mavili takımın ligde kazandığı 38 golün oransal olarak yüzde 52'sini kaydetmiş oldu. 
     
     Da Silva'nın düşüşü 
     Trabzonspor'da Sadi Tekelioğlu'nun istifası ile ligin 12. haftasındaki Çaykur Rizespor maçında göreve başlayan Hans Peter Briegel'in döneminde Brezilyalı oyuncu Da Silva büyük düşüş gösterdi. 
     Brezilyalı oyuncu, Briegel döneminde tek golünü ligin 12. haftasında Antalyaspor'a attı. 
     Trabzonspor'da, takım kaptanı Hami ise ligin ikinci yarısında henüz gol atma başarısı gösteremedi. 
     






</TEXT>
</DOC>
