<DOC>
<DOCNO> 86229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sonspo05.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Özdemir "Mustafa İzzet, Brezilya maçına kadar iyileşecek" 
</HEADLINE>
<TEXT>

     Futbol Federasyonu Milli Takımlar Sorumlusu Selami Özdemir, Ulsan'a geldiklerinden bu yana herhangi bir sorunla karşılaşmadıklarını söyledi. 
     Selami Özdemir, takımın tam kadro olarak çalışmaları sürdürdüğünü belirterek, ''Mustafa İzzet'in hafif sakalığı var. Brezilya maçına kadar düzelmesini bekliyoruz'' dedi. 
     Özdemir, Brezilya maçına dek 1 hafta zamanları kaldığını, bu süre içinde takımı değerlendireceklerini ve ona göre sonuca varacaklarını belirterek, ''Buradaki ortam çok güzel. İklim koşulları, Hong Kong'dan çok çok daha iyi. Oyuncularımızın üzerinde bu yüzden hafifleme var. Burası sıcak ama rüzgar esiyor. Antalya'da dahi daha çok nem vardı'' dedi. 
     Özdemir, kendilerini Türkiye'de gibi hissetmeseler de burada çok mutlu olduklarını belirterek, ''Güney Koreli çocuklar, dün otelemizin önüne gelerek İstiklal Marşı'nı söyledi. Güney Koreliler zaten bizi seviyor. Bu nedenle heryeri bayraklarla süslemişler. Bu da futbolculara ekstra moral verdi. Buradaki havayla ilgili futbolcularımın artık zorluk çekmemesi gerekiyor. Ben bu yaşımda zorluk çekmiyorum. Onlar benden daha genç, onların da zorluk çekmemesi gerekir'' diye konuştu. 
     





</TEXT>
</DOC>
