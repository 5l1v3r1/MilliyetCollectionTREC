<DOC>
<DOCNO> 88929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/spor/spo01.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nauma'da son sefer 
</HEADLINE>
<TEXT>

Beşiktaş, yıldız golcünün transferi için yeniden yola düştü. Yönetici Doç.Dr. Mete Düren, bugün Fransa’ya gidip, doktor raporlarını inceleyecek. Sağlık sorunu yoksa, Nouma’yı İstanbul’a getirecek 
     ORHAN YILDIRIM 

     Haber bekleniyor 
     SİYAH - Beyazlı yönetim, Nouma için ikinci kez Cannes’ın yolunu tutuyor. Taraftarların baskısı üzerine yeniden harekete geçen yönetim, bu transferin bitmesi için Mete Düren’den gelecek haberi bekleyecek. Başkan Serdar Bilgili ve ekibi, Fransız yıldızın ameliyat raporlarına göre transfere karar verecek. Yönetici Doç. Dr. Mete Düren bugün Fransa’ya gidip, burada siyahi yıldızı tepeden tırnağa kontrolden geçirecek. 
     
     Bilgili’den garanti 
     DÜREN’İN Sağlam’ raporu vermesi halinde golcü oyuncu hemen İstanbul’a getirilecek ve imza attırılacak. Siyahbeyaz Derneği’nin 3. kuruluş yıldönümü nedeniyle düzenlenen partiye katılan Başkan Serdar Bilgili, "Nouma’yı alacağız. Onunla da kalmayıp, 100. yıla çifte kupayla girecek, Avrupa’da özlenen yere geleceğiz" dedi. Yönetici Kıvanç Oktay da"Hazırlıklar yapılsın" ifadesini kullandı. 
     
Lucescu işi bitirdi      BEŞİKTAŞ’IN büyük ölçüde anlaşma sağladığı Daniel Pancu, takım arkadaşı Adrian İencsi’nin düğününde Lucescu ile yeniden bir araya geldi. Beşiktaş’ın hocası, burada dostu olan Rapid Bükreş Başkanı Çopos ile görüşerek, bu transfere büyük ölçüde noktayı koydu. Bu arada Rumen hoca, yönetimin acil çağrısı üzerine tatilini yarıda kesip, bugün İstanbul’a gelecek. 
     
Sergen form tutuyor      YENİ sezon için çalışmalarına erken başlayan Sergen, geçirdiği sakatlığın izlerinden tamamen kurtulmaya çalışıyor. Sezon başına kadar eski performansına ulaşmak isteyen yıldız futbolcu, Etiler’deki bir sitenin havuzunda egzersizlerini sürdürüyor. Sergen, "Bu sene tatil yapmayacağım. Doktorların söylediği tarihten önce sahalardayım" diye konuştu. 
     
Edilson’a yakın koruma      YÖNETİCİ Fikret Orman, Dünya Kupası öncesinde prensipte anlaşma sağlanan Brezilyalı Edilson’u Uzakdoğu’da mercek altına aldı. Orman’ın, yıldız futbolcuyu sıkı takibe aldığı, hakkında rapor hazırladığı bildirildi. Dünkü Türkiye - Kosta Rika maçında da Gomez’i izleyen Orman, dönüşte teknik heyet ve yönetime izlediği oyuncular hakkında geniş bir rapor verecek. 
     
     



 SPOR 



































</TEXT>
</DOC>
