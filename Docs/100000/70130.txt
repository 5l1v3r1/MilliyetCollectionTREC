<DOC>
<DOCNO> 70130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/siyaset/siy09.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK’ten bir ilk daha 
</HEADLINE>
<TEXT>
3 irticai yayın susturuldu 
     ANKARA Milliyet 

     Radyo ve Televizyon Üst Kurulu RTÜK , bir ilki gerçekleştirerek, irticai yayın yapan 3 yayın kuruluşunun tamamen kapatılmasını kararlaştırdı. RTÜK, irticai yayın nedeniyle defalarca yayın durdurma cezası uyguladığı İstanbul’daki Nur Radyo ile Denizli’de yayın yapan Mihr Radyo ve Mihr TV’nin, son aldıkları cezaya uymayarak "korsan" yayın yaptıklarını belirledi ve yayın izinlerini iptal etti. Önceki gün yaptığı toplantıda, İzleme ve Değerlendirme Dairesi’nin raporlarını ele alan RTÜK, söz konusu kuruluşların yayın cihazlarına el konulması için Cumhuriyet savcılıklarına suç duyurusunda bulunmayı da kararlaştırdı. 
     RTÜK, Denizli’de bölgesel yayın yapan Mihr Radyo’ya toplam 1125 gün geçici yayın durdurma cezası verdi. 
     



 SİYASET 
















</TEXT>
</DOC>
