<DOC>
<DOCNO> 56981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yazar/yilmaz.html </URL>
<DATE> 2001/12/13/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Özgürlük’ satarak büyüyorlar 
</HEADLINE>
<TEXT>

     VİYANA 

     "Yalnızlıktan, sıkıntıdan, sınırlanmış mekanlardan uzaklaşmak, özgürlük isteriz. Her şeyi yapabilme imkanı, hiçbir şey yapmama özgürlüğü..." Bu sözler Magic Life der Club'ın Viyana'daki Imperial Palas'ta düzenlenen gala gecesinde yönetim kurulu başkanı Cem Kınay'a ait... 
     Kınay, "deniz, kum, güneş" üçlüsünün dünyanın birçok yerinde olduğunu, ancak başarının sırrının felsefede yattığını söylüyor. 11 yıldır "Her şey dahil sistemiyle çalışan kulüp zinciri Magic Life'ın zaten kelime anlamı da "Sihir Hayat"... 
     Ekonomik krize rağmen geçen yıl Türkiye'de yüzde 25, uluslararası tur operatörü Alman kuruluşu TUİ ile girdiği işbirliğinin bir sonucu olarak Alman pazarında yüzde 100 büyüyen Magic Life'ın grup ortalaması ise yüzde 25'lere oturuyor. Bu büyüme 2000 yılında yüzde 65'i Türkiye'ye gelen 400 bin turist demek. 
     
Euroya dikkat      Türkiye'nin yanı sıra Tunus, Bulgaristan, Avusturya ve Mısır'daki kulüpleriyle 22 bin 550 yatak kapasitesine sahip olan Magic Life, 2002'de turist sayısını 450 bine çıkarmayı hedefliyor. 
     Hepimizin aklındaki temel soru 
     "11 Eylül terör eylemi turizm sektörünü nasıl etkileyecek " 
     Kınay, "Sorunumuz 11 Eylül değil. Dünya ekonomisindeki durgunluk ve 2002 yılı başında AB ülkelerinin euroya geçecek olması" diyor. 
     Durgunluk ekonomisi, hizmet - fiyat dengesinde arayışlara iterken, euro ile Avrupalı bir gecede parasını, bizim alışkın olduğumuz bir duyguyla harcayacak. Bir gün önceye göre daha değerli bir parayla sokağa çıktığında, gelirinin azaldığını düşünecek. 
     
KDV indirilsin      Bunların hepsi Türkiye'nin turizmde yeni fırsatların eşiğine geldiğine işaret edebilir. Turizm sektörü, en son uluslararası nakliyatçıların elde ettiği gibi, ihracat kategorisine girerse vergi ve finansal avantajlar yakalayabilir. Ayrıca Bulgaristan ve Mısır'da "sıfır" olan KDV, Türkiye'de yüzde 18. Bu oranın yüzde "sıfır" ile 10 arasında hesaplara uygun bir yere çekilmesi turizm sektörünün krizden beklediği bir fırsat. 
     Galada masamızda oturan Turizm Yatırımcıları Derneği Başkanı Tavit Kületavitoğlu'nun 2002 yılı için öngördüğü fırsatlar da, Kınay gibi işin felsefesinde saklı. Tavitoğlu'nun felsefesinde esin kaynağı Çin kelime dizini... Çin'de 9 bin kelimenin yan yana gelmiş iki kelimeden anlam kazandığını anlatıyor. Örneğin, "kadın kadın" dediğinde bundan çıkan anlam "savaş"... "Tehlike ve fırsat" kelimeleri yan yana geldiğinde ise "kriz" anlamı çıkıyor. Tehlike ve kriz bizde mevcut, eksik olan fırsatları zamanında yakalamak... 
     Gecede karşılaştığımız THY Yönetim Kurulu Başkanı Cem Kozlu ile de konuşma fırsatı buluyoruz. Kozlu, 11 Eylül ile birlikte Swissair ve Sabena havayolu şirketlerinin kapatıldığını anımsatmamız üzerine, önümüzdeki dönemde "birleşmeler ve bölgesel avantajların" yaşanacağına dikkat çekiyor. 
     Ya uçmaktan korkmak . 
     Kendisi açıkça korkmadan uçtuğunu söylüyor. THY için de ilginç bir veri ileri sürüyor. THY yolcusu ve Türkiye'deki güvenlik güçlerinin terörü bastırdığını belirtiyor. Yani yolcular atak ve cesur .. Kazanılmış bir terör eylemi yok, THY tarihinde nazar değmesin . 
     Kozlu, THY'de uçuş nokta sayısını azalttıklarını, filonun yenilenip küçüldüğünü söylerken, "İstanbul pazarlanabildiği ölçüde, THY kazanır" diyor. 
     
Taşar'ın gafı      Turizm Bakanı Mustafa Taşar'a da İstanbul'u sorma fırsatı ayağımıza geliyor. Çünkü Türkiye'den tek resmi davetli Avusturya eski Başbakanı, başbakan yardımcısı ve Avrupa ülkelerinin büyükelçilerinin yanı sıra 100 Avrupalı gazetecinin davetli olduğu galada Taşar, İstanbul'u Türkiye tanıtım filmine eklediklerini belirtiyor. 
     Taşar kürsüye çıktığında da Avusturya'nın Türkiye'ye gelen turist açısından, nüfusa oranla birinci sırada olduğuna dikkat çekiyor. 
     "Türkiye güzel, insanlarımız misafirperver" mesajıyla turizmi anlatırken, "Afganistan ile aramızda 4 bin kilometre var" ayrıntısı salonda soğuk duş etkisi yarattı. Zira Avusturya 11 Eylül ile yatıp kalkmıyor. Hele Tunus, Mısır gibi Müslüman ülkelerden büyükelçilerin, konukların olduğu bir yerde "Müslüman ve demokratik tek ülke Türkiye'dir" saptaması, hiç de yerinde karşılanmıyor. Eşi ile geceye katılan Taşar konusunu burada kesmek istiyorum. 
     Magic Life'ın 2002 sezonu açılışında açıkladığı yenilikleri anlatan Galatasaray eski Teknik Direktörü Fatih Terim, Kınay'ın "en yakın dost" kategorisinden, Türkiye'den gelen tek ünlü konuktu. Kınay ile Terim'in dostluğu Magic Life'ın profesyonel spor alanına yatırımına da vesile olmuş gibi. 
     Magic Life Alman birinci lig takımı Borussia Dortmund'un saha içi sponsoru. Ayrıca bu yıl kulüp, UNICEF ile de anlaşma imzalamış ve 365 bin dolar bağışlamış. Bu girişim Magic Life kulüplerinde "çocuk" başlığının ne kadar öne çıktığını gösteriyor. 
     En taze haberi sona sakladım, tatlı gibi... Magic Life turizm sektörünü besleyen alanlarda da yatırım yapmayı, 2002 planlarına dahil etti. 
     
Şov merkezi kuracak      Antalya'da bir eğlence, "şov merkezi" kuracak. Geçen yaz sezonunda Magic Life kulüplerinde Hülya Avşar, Gülben Ergen, Beyaz gibi sanatçılar program yapmıştı. Eğlence dünyası organizasyonlarının altyapısı Magic Life'ın Antalya'daki atölyesinde mevcut. Tüm animasyonlarda giyilen 15 bin çeşit giysi örneğin burada dikiliyor. 
     Eğlence sektörüne yatırım aslında Türk şov dünyası için önemli olacak. Dünyadaki ünlü klasik müzik sanatçıları Antalya'daki yeni yerde konserler verecek. Bu arada Kınay'ın eşi Ferzan Kınay'ın ünlü bir piyanist olduğunu da hatırlatmalıyım. 
     Klasik müzik konserlerinin yanı sıra aynı yerde "Sultan of Dance" türü şovlar da hazırlayacaklar. Yapılan her şey sihirli bir elin hayal dünyasının kapısını aralaması için... 
     
     
     







Muhammed Salih serbest 


Rektör kulisi 


Sezer ve DGM 


Sezer Cumhurbaşkanı, muhalefet lideri değil 


70 yıl önce memur kıyımı tartışmaları .. 


Cemaatin kedileri 


Nazım'ın dedesi de bir Osmanlı paşasıydı 


Koş, reel sektör koş 


Arafat'sız ne değişir 


Cumhurbaşkanlığı muhalefet makamı değildir 


Kırmızı biberin önlenemez yükselişi’ 


Meclis'i soyanlar neden yakalanamayacak 


Attila İlhan mektupları açıklayınca... 


Nema soygununa dur 


Kimlik numarasız vatandaş kalmadı 


Özgürlük’ satarak büyüyorlar 


</TEXT>
</DOC>
