<DOC>
<DOCNO> 73307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sontur15.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uşak'ta ilköğretim okulu öğretmenine taciz suçlaması 
</HEADLINE>
<TEXT>

     Uşak Sarayaltı Mahallesi'nde bulunan Malkoçoğlu İlköğretim Okulu Öğretmeni Y.B. 42 hakkında ''kız öğrencilere cinsel tacizde bulunduğu'' iddiasıyla idari soruşturma başlatıldı. Soruşturmanın sağlıklı yürütülmesi için öğretmenin açığa alındığı bildirildi. 
     Uşak Milli Eğitim Müdürü Tevfik Atasoy'dan alınan bilgiye göre, Malkoçoğlu İlköğretim Okulu 6. sınıflardan 4 öğrencinin, sınıf öğretmenleri Y.B'nin kendilerini kütüphaneye çağırdığını, söz ve elle sarkıntılık ettiğini iddia ederek ailelerine bilgi verdiler. Bu öğrencilerin velileri, Okul Müdürü Yusuf Çiftçi'ye haber verince, konu Milli Eğitim Müdürlüğü'ne bildirildi. 
     Gelişmelerden haberdar olan öğretmen Y.B. de rapor alarak okuldan ayrıldı. 
     Milli Eğitim İl Müdürlüğü kanalıyla, taciz iddiaları Uşak Valisi Ayhan Çevik'e iletildi. Vali Çevik, konunun aydınlatılması için 2 müfettiş görevlendirdi. Milli Eğitim Müdürlüğü yetkilileri, Y.B'nin, soruşturmasının sağlıklı yürütülebilmesi için açığa alındığını kaydettiler. 
     






</TEXT>
</DOC>
