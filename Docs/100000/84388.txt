<DOC>
<DOCNO> 84388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sonspo14.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Federasyonu karar verdi "Şaibeli maçlarda şike yok" 
</HEADLINE>
<TEXT>

     Futbol Federasyonu Şike Tahkik Kurulu, kamuoyunda ''Şike çetesi'' davası olarak anılan ve incelemeye alınan 8 karşılaşmada şike yapılmadığı kanaatine vardı. 
     şike yapıldığı öne sürülen 8 karşılaşmada ile ilgili olarak Futbol Federasyonu tarafından oluşturulan Şike Tahkik Kurulu, yaptığı soruşturmayı tamamladı ve söz konusu karşılaşmalarda şike yapılmadığının anlaşıldığını açıkladı. 
     Kamuoyunda ''Şike çetesi'' davası olarak bilinen soruşturma kapsamında, şu maçlarda ayarlama yapıldığı öne sürülmüştü 
     149   11.11.2001 Sakarya'da oynanan Sakaryaspor-Erzurumspor 
     149   11.11.2001 Zonguldak'ta oynanan Zonguldakspor-Silifkesipro 
     149   11.12.2001 Karabük'te oynanan K.D.Ç Karabükspor- Ankara Demirspor 
     149   02.12.2001 Aydın'da oynanan Aydınspor-Kombassan Konyaspor 
     149   02.12.2001 İzmir'de oynanan Altay-Batman Petrolspor 
     149   08.12.2001 İstanbul'da oynanan Göztepe-Gaziantepspor 
     149   15.12.2001 Gaziantep'te oynanan Gaziantepspor-Yimpaş Yozgatspor 
     149   22.12.2001 Bursa'da oynanan Bursaspor-Gençlerbirliği. 
     Futbol Federasyonu Şike Tahkik Kurulu'nun incelemesi sonucunda, anılan maçlarda şike yapılmadığı sonucuna varılırken, düzenlenen raporda şu görüşlere yer verildi 
     ''Tüm belgelerin incelenmesi sonucunda, kesin niteliği olmayan, sadece tarafları dahi kesin olarak tespit edilemeyen telefon görüşmelerine dayanan iddialar karşısında ve taraf olarak adı geçen kişilerin inkar şeklindeki savunmaları karşısında başkaca hiçbir yasal delil ile desteklenmeyen iddialar ile söz konusu müsabakaların sonucu hakkında anlaşma yapılmadığı kanaatına ulaşılmış ve anılan müsabakaların hakem raporlarına göre tesciline karar verilmiştir.'' Öte yandan, Futbol Federasyonu'nun söz konusu kararı kulüplere gönderdiği öğrenildi. 
     





</TEXT>
</DOC>
