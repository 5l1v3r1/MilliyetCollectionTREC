<DOC>
<DOCNO> 52686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/astro/index.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de astroloji 
</HEADLINE>
<TEXT>

Ülkemizde astroloji gelişiyor. Belki henüz emekleme aşamasında ama astroloji bir kültür öğesi olarak yaratıcı çalışmaların içinde daha fazla yer almaya başlayacak. Kuşkusuz sapla samanı da birbirine karıştırmamak gerekir. Her konu gibi astroloji de kötüye kullanılmaya, yüzeysel değerlendirilmeye çok açık bir alan. Ben bu tür astrolojiye çiçek böcek, renk astrolojisi diyorum. Zira bu yaklaşımın derine inmeden ortaya konan bir yönü var. Halbuki dünyada astrolojinin akademilerde yeniden yer aldığını görüyoruz. Pek çok ülkede araştırma merkezleri, gönüllü dernekler ve okullar var. Bakış açıları değişik olsa bile, artık astroloji kültürünü derinleştiren katmanlar gelişmeye başlıyor. Bundan 4 yıl önce Astroloji Birliği Derneği’nin ilk mayası Grup Prometheus tarafından ortaya konduğunda tamamen astrolojiye yönelik seminerler, toplantılar da başlamış oldu. Hatta bu grup ülkemizde astrologları da bir araya getirerek bir çatı altında toplama ihtiyacına dikkat çekti. 1997 yılından beri süregelen bu gelişim içinde Astroloji Birliği Derneği doğdu. Şimdi Astroloji Birliği’nin üyelerine açık bir Astroloji Kütüphanesi de var. Derneğin Moda’daki merkezinde Türkçe ve yabancı dillerdeki kitapları okuyabilirsiniz. Sağlam ve sağlıklı bir astroloji kültürü yaratabilmek için daha sık haberleşmek, bilgi trafiğini artırmak gerekiyor. "11. Ev" dergisi de Astroloji Birliği’nin çabalarından birisi. Bu dergide farklı konularda astroloji yazıları bulabilirsiniz. Dernek, astrolojiyi boş vakit geçirme amacı dışında ele alan, öğrenmek ve paylaşmak isteyen herkes için bir buluşma noktası olacak. Derneğin Moda’daki merkezi ile 0216 418 54 99 no’lu telefondan temas kurabilirsiniz. Detaylı bilgi için www.hakankirkoglu.com bir lik.htm web adresine bakabilirsiniz. Mutlu bir hafta sonu dileğiyle. 

            Faks 287 74 37 
      







</TEXT>
</DOC>
