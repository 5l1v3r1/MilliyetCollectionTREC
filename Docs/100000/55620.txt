<DOC>
<DOCNO> 55620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/yasam/yas03.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Benim güneşim doğmadı ki batsın’ 
</HEADLINE>
<TEXT>

İngiliz BBC-1 televizyonunun tüm dünyada benzerlerinin en iyisi’ seçtiği Ankara Çocuk Islahevi’ne girdik ve gördük ki BBC haklı. Yine de en iyisi bile olsa’ burası bir ıslahevi... 
     ERSAN ATAR Ankara 

     Güneş ne kadar güzel doğuyor Keşke benimle doğsa Doğan güneş benim değil ki Doğan güneş insanların güneşi... 
     Bu satırlar, BBC-1 televizyonunun dünyada benzerlerinin en iyisi’ seçtiği Ankara Çocuk Islahevi’nde kalan Soner’e ait. 
     Islahevi’ne girince fark ediyoruz ki, ortalıkta hiç ıslah edilecek çocuk görünmüyor. Müdür Recep Şen, nedenini şöyle açıklıyor "Çocukları boş bırakmıyoruz. Kimi dışarda çalışıyor, kimi okula gidiyor." Sohbeti sayılarla boğmak istemiyoruz ama Müdür kararlı "20’si çıraklık eğitimine gidiyor, 37’si ilköğretime devam ediyor..." 
     
     Peki suçları ne 
     Müdürün notları hazır "68 çocuğumuz var. 20’si adam öldürme, 26’sı ırza geçme, 8’i hırsızlık..." 
     Kurumda olan çocuklarla sohbet etmek ve tesisleri dolaşmak istediğimizde Müdür’ün zor sorusuyla karşılaşıyoruz 
     - Nereden başlıyoruz 
     - Bilmiyoruz ki nereler var 
     - Fırın, seramik atölyesi, kütüphane, basketbol, futbol, voleybol sahaları... 
     Seramik atölyesini, hiç ziyaretçisi gelmeyen 16 çocuktan biri anlatıyor "Burada sanat öğreniyoruz. 10 ay sonra çıkınca bu alanda bir iş bulmaya çalışacağım." 
     Kütüphanede, Islahevi’nin anlaşmalı olduğu dershaneye giderek üniversiteye hazırlanan E.A. 17 ders çalışıyor. Kendini ve arkadaşlarını anlatıyor 
     "Ders çalışmamız için daha çok motivasyona ihtiyacımız var. Geçmiş geçmişte kaldı, geleceğe bakmalıyız. Akşamları odamıza çekilip kızlardan bahsediyoruz. Hep tahliye olacağım günü düşünüyorum. Sözlüme gidip hasret gidereceğim onunla. Sonra birlikte üniversiteye gideceğiz." 
     
     Kol kırılır, yen içinde kalır 
     - Peki hiç rahatsızlık, huzursuzluk olmuyor mu 
     "Olmaz olur mu" diyor E.A., "Sevdiklerimizi özlüyoruz. Bazı arkadaşların ziyaretçisi gelmiyor. Bazen kavga ettiğimiz oluyor. Ama kendi aramızda çözüyoruz." 
     E.A.’nın sözlerini teyit etmek için kurumun sosyal hizmet uzmanına soruyoruz 
     - Ailevi sorunları çok oluyor. Aralarında sorunlar yaşıyorlar ama sorunlarını kendi aralarında çözüyorlar genellikle. 
     - Peki sanat... 
     - Bazıları resim kursuna gidiyor. Bir çocuğumuz da yazdığı şiirleri kitaplaştırdı. 
     Söz bitiyor ve Soner’in şiiri kapatıyor Islahevi’ne ziyareti 
     Güneş ne kadar güzel doğuyor 
     Keşke benimle doğsa 
     Doğan güneş benim değil ki... 
     Doğan güneş insanların güneşi... 
     Bana gelince 
     Benim güneşim doğmadı ki batsın. 
     
     



 YAŞAM 
















</TEXT>
</DOC>
