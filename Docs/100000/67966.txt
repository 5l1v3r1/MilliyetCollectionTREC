<DOC>
<DOCNO> 67966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/yazar/cem.html </URL>
<DATE> 2002/02/16/ </DATE>
<TIME>  </TIME>
<AUTHOR> İpek CEM  </AUTHOR>
<HEADLINE>
Uçmayı öğrenebilmek 
</HEADLINE>
<TEXT>

     Dünyada devekuşu misali başını kuma gömerek yaşayan milyarlarca insan var. Bir bölümü gerçekten imkansızlıklar içinde kıvranıyor, başka bir seçeneğe sahip değil. Bazıları ise, bolluk içinde yüzerken bile, yaşamlarını kumun içinde geçirmeyi tercih edebiliyor. Kime ne’ denilebilir, ancak bu bilinçsizliğin bedeli hep birlikte ödeniyor. 
     Kişileri, ülkeleri, hatta kıtaları bile zengin - fakir, gelişmiş - geri kalmış diye nitelendirmek mümkün. Bu uçurum derinleştikçe, zenginin zenginliği de ona fayda etmemeye başlıyor. ABD örneği ortada. Dünyanın en gelişkin silahlarına sahip, en müreffeh ülkesi güvenlik telaşı içinde, savaşacak düşman arıyor. Öte yandan haklı - haksız gibi daha derin konular da mevcut. İşte Filistin ve İsrail örneği. Kim haklı mı demeli yoksa kim güçlü mü, burada çizgiler birbirine karışıyor. Doğrusunu isterseniz dünya gerçekten çok büyük çaplı bazı yanılgıların içinde yuvarlanıp gidiyor.’ 
     Türkiyemize gelince, duyarlı olmanın adeta saflık’ sayıldığı bir ortamda yaşıyoruz. Kendi işini yürüten bin yaşasın, gerisi önemli değil diyoruz. Bırakın uluslararası gelişmeleri, günlük yaşamda karşılaşılan birtakım bozukluk ve haksızlıklar dahi göz ardı ediliyor. Ciddi konulara bir at yarışı edasıyla yaklaşırken, incir çekirdeği doldurmayacak haberler gündemin baş köşesine oturtuluyor. Burada suçlu kim Bunu bu şekilde yansıtan mı, yoksa gününü böyle yaşamayı seçen mi 
     Bu noktada bazı varsayımları irdelemekte fayda var Öncelikle yaşamdan ne beklediğimizi, ona ne verebileceğimizi kararlaştırmak lazım. Biz zaten yaşamdan pek bir şey beklemiyor ve ona katkıda bulunabileceğimize inanmıyorsak, maça çıkmamak belki de daha doğru. Çoğumuz da seçimlerimizi bu doğrultuda kullanıyoruz. Durum böyle olunca, ilgi alanları da sığlaşıyor. Kişi kendini geliştirmek için çaba sarf etmiyor. Okumuyor ve araştırmıyor. Öğrenmiyor ve sorgulamıyor. İşin daha kötü tarafı da, durum böylesine kabul ediliyor. Tüm bunlara rağmen kendimize güvenimiz sonsuz. Neden Türkiye girişimci bir ülke, genç bir nüfusu var, stratejik önemi çok yüksek. Eh bunlardan başka neye ihtiyacımız olabilir ki 
     Beklentilerden ve gelişmişlikten bahsederken, birikimli insan gücünün değeri yadsınamaz. Her şeyin amacı insan. Her işin, her toplumun en önemli birikimi insan. Biz insanımızı bilgi yoksunu, eğitim fakiri, teknoloji özürlü yetiştirmeye’ devam ettikçe, yarınların anlı şanlı’ olması uzak ihtimal. 
     Bütün göstergeler buna işaret ediyor, ziller bunun için çalıyor Toplum olarak kış uykusundan uyanmanın zamanı çoktan geldi ve hatta geçiyor. Bazen birtakım dengeler bizden yana çalışınca da tembelleşebiliyoruz. Yalnızca dolar düştü diye ekonomi toparlanmadı. Bir yazar, bir spor takımı ya da bir devlet adamı başarı kazandı diye, Türkiye birdenbire mükemmelleşmedi. Bunlar tabii ki birer umut, birer meşale, ama onların izinden gitmek için kararlılık ve cesarete ihtiyaç var. 
     Kendimize de çok kızmayalım Rahatından olsun, çaresizliğinden olsun başını kuma gömenler, dünyada zaten ezici çoğunlukta. Ama zor olan - ve fark yaratan - her şeye rağmen başımızı göğe yükseltip uçmayı öğrenebilmek. 
     
     Değerli okurlarım, bu benim Milliyet’teki ilk yazım. Basından altı ay kadar ayrı kalmıştım. Şimdi, babamın da yıllar önce ilk yazısını kaleme aldığı bu gazetede olmaktan ve bu köşeyi cumartesi ve çarşamba günleri sizlerle paylaşabilmekten dolayı sevinçliyim. 
     
     







Yolsuzluk, İslam, laiklik 


Son satırları... 


Akışık ve kamu bankaları 


Uçmayı öğrenebilmek 


Milyonların futbol sevgisiyle şike skandalı 


Formasız örgütler 


Özleme dair 


Cumhuriyetin aydınlık yüzü 2 


Bosna Miloşeviç'e cezasını verdi... 


Cimbombahçe çok yaşa 


Mafya hem kazanıyor hem kara para aklıyor 


Mesut Yılmaz’ın müthiş evrimi 


Yolsuzluk İzleme Platformu 


Ben haddimi bilirim 


Yeni yıla yeni kanun 


Kedi, İsrail ve Filistinliler 


Deprem sigortası 


</TEXT>
</DOC>
