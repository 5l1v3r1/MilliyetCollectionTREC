<DOC>
<DOCNO> 58677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/siyaset/siy07.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümette afet yardımı kavgası 
</HEADLINE>
<TEXT>

Bakanlar Kurulu’nun onayladığı afet kararnamesi kayboldu. Bakan Akcan sinirlendi ve ikincisini hazırladı 
     ÖNDER YILMAZ Ankara 

     Doğal felaketler nedeniyle hazırlanan afetler kararnamesi hükümet ortakları arasında gerginliklere yol açtı. İlk afet kararnamesi, Bakanlar Kurulu onayına karşın Başbakanlık’tan çıkmayınca Bayındırlık ve İskan Bakanı Abdulkadir Akcan ikincisini hazırladı. Akcan, Koray Aydın’ın bakanlığı döneminde 1 Temmuz 2001 tarihli 108 belediyeyi kapsayan afet kararnamesinin Bakanlar Kurulu onayına rağmen, altı aydır Başbakanlık’tan Cumhurbaşkanlığı’na gönderilmeyerek sümenaltı edildiğini ifade ederek, "Müsteşarlıkta kimin emri ile kararname bekletiliyor merak ediyorum. Kararname hale ortada yok" diye konuştu. 
     200 belediyeyi aşması beklenen yeni kararname için Akcan, "Yeni kararnamede afet kapsamına alınacak belediyelerin hasardan etkilenme oranı ve yararlanma katsayısı belirlenecek ve Ocak 2002’ten itibaren işlerlik kazandırılacak" dedi. 
     Siyasi partilerin, kendi belediyelerinin afet kapsamana alınması için kendisine baskı yaptığını da savunan Akcan, Polatlı ilçesinin kararnameye alınması için bir partinin baskı yaptığını belirterek, "Polatlı’da bir afet olduğunu hatırlıyor musunuz, ben hatırlamıyorum" diye konuştu. 
     



 SİYASET 

















</TEXT>
</DOC>
