<DOC>
<DOCNO> 51761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/sontur05.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangından kaçarken 15 günlük bebeği evde unuttular 
</HEADLINE>
<TEXT>

     Konak ilçesinde tüp parlaması sonucu çıkan yangın, büyümeden söndürülürken, yanan apartmanda unutulan 15 günlük bebek itfaiye ekiplerince kurtarıldı. 
     Eşrefpaşa 8 sokaktaki apartmanın çatı katı terasında, tüp parlaması sonucu yangın çıktı. 
     Mahalle sakinleri, alevleri görünce komşularını uyardılar. Yangını haber alan ve birbirleriyle akraba olan iki aile, çocuklarıyla birlikte dışarı çıktı. Bu arada yangın, polise ve itfaiyeye haber verildi. 
     Olay yerine gelen güvenlik güçleri çevrede önlem alırken, itfaiye ekipleri de merdivenle çatı katına ulaşarak yangını büyümeden söndürdü. Komşuların uyarısı üzerine, evde unutulan ve henüz 15 günlük olduğu belirtilen Nadiye Akvan isimli bebek, itfaiye ekipleri tarafından kurtarıldı. İtfaiye aracının merdiveninden aşağıya indirilen Küçük Nadiye, gözyaşlarına boğulan annesi Emine Akvan'a 33 
     teslim edildi. 
     Yapılan incelemelerde, yangının, açık unutulan ocağa bağlı tüpün parlaması sonucu çıktığı belirlendi. 
     






</TEXT>
</DOC>
