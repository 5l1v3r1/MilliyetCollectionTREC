<DOC>
<DOCNO> 88501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sondun23.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat Ortadoğu Barış Konferansı'nın bir an önce yapılmasını istedi 
</HEADLINE>
<TEXT>

     Filistin lideri Yaser Arafat, İsrail-Filistin sorununun çözüm yollarının ele alınacağı Ortadoğu barış konferansının en kısa sürede yapılması çağrısında bulundu. 
     Arafat, Ramallah'taki karargahında gazetecilere yaptığı açıklamada, Mısır Cumhurbaşkanı Hüsnü Mübarek ile ABD Başkanı George Bush'dan, barış konferansı çalışmalarını hızlandırmasını istedi. 
     İsrail'de yayımlanan The Jerusalem Post gazetesinin bugünkü sayısında yer alan haberde, yapılan iki ayrı kamuoyu yoklamasının, Filistinliler ile İsraillilerin büyük bölümünün, Suudi barış planına karşı olduğunu ortaya çıkardığı belirtilmişti. 
     Suudi planında, işgal topraklarından çekilmesi halinde İsrail'in Arap dünyasınca tanınması öngörülüyor. 
     





</TEXT>
</DOC>
