<DOC>
<DOCNO> 53970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/ekonomi/eko09.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklam mücadeledir’ 
</HEADLINE>
<TEXT>

Caner Tunaman, 2002 için de kriz yılındaki reklam bütçesi kadar’ bütçe planlayan şirketlerin, yenilgiyi kabul etmiş olacaklarını söyledi 
     EKONOMİ SERVİSİ 

     Kriz korkusuyla, krizden fazla etkilenmeyen ailelerin bile harcamalarını kıstıklarına dikkat çeken Reklamverenler Derneği Başkanı Caner Tunaman, 2002 yılı bütçesini hazırlarken, bu durum ilelebet sürecekmiş gibi satış tahmini yapan şirketlerin canlanma dönemine hazırlıksız yakalanacaklarını söyledi. Tunaman, "Bunun ilelebet devam etmesine imk n yok. Yani, parası olan tüketici er geç tüketime kaldığı yerden devam edecektir. Tüketicilerin tutumundaki bu değişiklik beklentisi 2002 bütçelerine yansımalı" dedi. 
     Tunaman, 2002’nin 2001’den daha kötü olmayacağını’, dolayısıyla reklam bütçelerini tayin edecek yüzde’lerin, dikkatli ve biraz da iyimser net satış tahminlerine göre yapılması gerektiğini söyledi. 
     
Yenilgiyi kabul      Şirketler bu yılki reklam harcamaları bütçesini, 2002 yılı için aynen bütçeliyorlarsa, bunun kriz yılındaki performansın 2002’de de tekrar edeceği beklentisini yansıtacağını belirten Tunaman, "2001’de gerçekleşenden daha yüksek bir yüzde koyanlar yaralarını sarmaya, kayıplarını gidermeye hazırlanıyor demektir. Tabii daha küçük bir yüzde bütçeleyenler yenilgiyi peşinen kabul edenlerdir. 2002 bütçesi hazırlanırken bunların unutulmaması gerekir" dedi. 
     Milyonlarca dolarlık’ reklam yapan bir şirketin reklama çok yatırım yapıyor’ sayılamayacağını belirten Tunaman, "Örneğin, büyük paralar net satışın yüzde 1’i veya yüzde 2’sini geçmiyorsa, bu şirket aslında büyük bir reklam yatırımı yapan şirket değildir. Buna karşın başka bir şirket çok daha küçük paralar harcayarak, örneğin net satışının yüzde 30 - 40’ını reklama harcıyor ise bu şirket gerçekten reklama çok yatırım yapıyor denilebilir" diye konuştu. 
     
Stoklar sıfıra indi’      Krizden dolayı 2001 senesinde piyasa stokları hemen hemen her alanda sıfıra indi diyen Tunaman konuşmasına şöyle devam etti 
     "Tüccar kuvvetli markaları bunlar nasıl olsa altın, her zaman satılır’ diye tutuyor. Bu nedenle, 2002 yılında piyasa stoklarının belirli bir miktarda artacağının varsayılması gerekli. Artış miktarının 2001 yılı satışlarının üstüne geleceği hesaplanmalıdır. yani 2002’de down stocking’ in tersi olan up stocking’ olacaktır." 
     
Reklamda para birimi TL ya da dolar’ olmamalı’      Bugünlerde bütün şirketlerin 2002 yılı reklam bütçelerini hazırlamakla meşgul olduğunu söyleyen Reklamverenler Derneği Başkanı Caner Tunaman, şirketlerin önümüzdeki yıl reklam bütçelerini yaparken dikkatli olmaları gerektiğini söyledi. Türkiye’de bazı şirketlerin reklam bütçelerini konuşurken h l TL, yada dolar, v.s para birimleri ile konuştuklarını belirten Tunaman, "Halbuki çok önemli olan nokta, reklamda para biriminin yüzde’ olduğudur. Bu yüzde’ net satış fiyatının yüzde’sidir. Dünyanın tüm ileri gelen şirketlerinde reklam bütçesi net satış cirosunun yüzdesi olarak hesaplanır. Bu bütçe bir şirketin, markanın ya da ürün grubunun olabilir. İşte bir şerketin reklama çok yatırım yapan bir kuruluş olup olmadığına bakılırken bu yüzde’ye bakılır" dedi 
     



 EKONOMİ 



















</TEXT>
</DOC>
