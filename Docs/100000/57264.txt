<DOC>
<DOCNO> 57264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/ekonomi/eko05.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım koordinasyon kurulu’ ile hızlandırılacak 
</HEADLINE>
<TEXT>

Devlet Bakanı Derviş, yatırımcıların özendirilmesi amacıyla hazırlanan eylem planı için ilk adımı attı. Yatırım Ortamının İyileştirilmesine İlişkin Reform Paketi işlerlik kazanıyor 
     ELÇİN ERGÜN Ankara 

     Ekonomik kriz sonrasında Türkiye’de yatırımın tekrar canlandırılması için hazırlanan uzun soluklu eylem planı nihayet işlerlik kazanıyor. Eylem planının hazırlıkları sürerken, yatırımların geliştirilmesi için Hazine Müsteşarlığı tarafından 10 - 11 Eylül arasında çeşitli kamu kuruluşları, bakanlıklar ve özel sektör temsilcilerinin katılımıyla bir toplantı yapıldı. 
     Bu toplantıda yatırım reformlarının yapılacağı "anahtar alanlar" saptanırken, eylem planına biran önce başlayabilmek için Derviş’in hazırladığı kararname önceki gün Bakanlar Kurulu’nda imzaya açıldı. 
     
Bakanlar Kurulu’na bağlı olacak      Kararnamede siyasi reformlara özel sektörün kaygılarını yansıtılabilmesi için bir komisyon kurulacağı ifade edildi. Bu çerçevede Türkiye’deki yatırım ortamının kapsamlı bir politik reformla iyileştirilmesi için bir program hazırlanacağı ve Bakanlar Kurulu’na bağlı "Yatırım Ortamını İyileştirme Koordinasyon Kurulu"nun kurulacağına dikkat çekildi. Kararnameyle birlikte reform programı için kısa vadede gerçekleştirecek tedbirler de bakanlara sunuldu. 
     
Kolay yatırım için yapılacak reformlar      2002 Ocak sonu 
     Standartlara uygunluk işlemlerinin basitleştirilmesi için tüm önemli giriş noktalarında bütün bakanlıklara ve kuruluşlara ait laboratuvarların ortak hizmet birimi haline getirilmesine ilişkin çalışmalar başlatılacak. 
     Çalışma Bakanlığı'nca hazırlanan yabancı personel istihdamına ilişkin izinlerle ilgili yasa tasarısı Meclis'e sunulacak. Yeni yasanın Meclis'te kabul edilmesinin ardından yabancı personelin istihdam edilmesi için bir tebliğ çıkarılacak. 
     Arazi kullanımı planlaması ve arazi envanteri çalışmaları için strateji geliştirmek üzere bir planlama kurulu kurulması hakkında bir genelge çıkarılacak. 
     Maliye Bakanlığı'nca KDV indirimlerinin ödenmesinde inceleme raporu ve teminat aranmaksızın iade edilecek asgari miktar yükseltilecek. 
     544 sayılı Türk patent enstitüsü kuruluş ve görevleri hakında Kanun Hükmünde kararname hazırlanarak bakanlar sunulacak. 
     
     2002 Şubat sonu 
     Yatırım teşviklerinden faydalanmak için başvuru aşamasında aranan belgelerin azaltılmasına ilişkin yasal düzenlemeler tamamlanacak. 
     Gümrüklerde personel mesleki etik kuralları bir yönetmelikle belirlenecek. 
     
     2002 Mart Sonu 
     4128 sayılı kanun ile gıda üretim, tüketim ve denetlenmesine dair KHK'larda gerekli değişiklikler yaparak, Sağlık Bakanlığı ve Tarım Bakanlığı'nın yetki çatışmalarına son verilecek. 
     
     2002 Mayıs sonu 
     Yatırımların önündeki idari engeller çalışmasının ortaya koyduğu veriler ışığında yeni bir yabancı yatırım yasa tasarısı hazırlanarak TBMM'ye sunulacak. 
     



 EKONOMİ 




















</TEXT>
</DOC>
