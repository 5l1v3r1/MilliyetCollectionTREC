<DOC>
<DOCNO> 85850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/yazar/sazak.html </URL>
<DATE> 2002/05/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sezer’den AB zirvesi 
</HEADLINE>
<TEXT>

     Cumhurbaşkanı Ahmet Necdet Sezer, Arnavutluk dönüşü koalisyon liderleriyle AB konusunda bir toplantı yapacağını açıkladı. 
     Çankaya’daki AB zirvesine Meclis’te temsil edilen muhalefet partileri genel başkanları da çağırılacak. 
     Sezer’in girişimi yerindedir. 
     Türkiye, AB’de tarihi bir dönemece giriyor yıl sonundaki Kopenhag zirvesinde müzakere takvimi’ alınamazsa üyelik treni kaçacak Başbakan Yardımcısı Mesut Yılmaz’ın ısrar ve uyarılarının ANAP liderinin şahsi meselesi’ gibi algılanmaya başlanması üzerine Cumhurbaşkanı Sezer’in devreye girmesini ve liderler arasında konsensüs sağlamasını önermiştik. 
     Başkent Hastanesi’ndeki sağlık zirvesi’ Sezer’in liderleri toplaması açısından bir başka zorunluluğu ortaya çıkardı. 
     MHP lideri Devlet Bahçeli, AB açısından olmazsa olmaz’ diye sunulan düzenlemelerle mutabık değil, Ecevit’in rahatsızlığı nedeniyle hazırlıklar MGK’nın 30 Mayıs toplantısına da gelmeyebilir. O arada Bahçeli Çin’e gidiyor. 
     Cumhurbaşkanı askeri ikna’dan önce liderleri Köşk’e çağırarak, AB konusunda atılacak son adımların bir seçim malzemesi haline getirilmeden yasalaşması zeminini arayacak. Ekimdeki İlerleme Raporu’na girmesi açısından 3 temel konuda düzenleme yapılması gerekiyor ki, yıl sonundaki Kopenhag zirvesinde AB yolu açılabilsin. 
     Başkent Hastanesi’ndeki AB brifingi’nde olmazsa olmaz’ koşullar şöyle sıralandı 

</TEXT>
</DOC>
