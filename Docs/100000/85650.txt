<DOC>
<DOCNO> 85650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun07.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de bir kişi türbanı ile dalga geçenleri silahla yaraladı 
</HEADLINE>
<TEXT>

     ABD'de bir kişi, türbanıyla alay ettikleri gerekçesiyle havaalanında iki kişiyi silahla vurarak yaraladı. 
     New Orleans'taki Louis Armstrong uluslararası havaalanında meydana gelen olayla ilgili açıklama yapan Jefferson Şerifi Harry Lee, ''bu onun aktardığı hikaye. Gerçekten ne olduğunu bilmiyoruz ve araştırıyoruz'' dedi. 
     Floridalı 43 yaşındaki Patrick Gott'un, başında bir türban bulunduğu, elinde Kuran taşıdığı ve ''Allah'' kelimesini sık sık kullandığı, görgü tanıkları tarafından ifade edildi. 
     Gott'un, bilet kuyruğunda bulunduğu sırada, kendisiyle alay ettiğini söylediği iki yolcuyla tartıştığı ve birisini midesiden, diğerini ise elinden silahla vurduğu belirtildi. 
     Gott, polise ifadesinde, türbanıyla alay eden iki kişinin kendisini çok kızdırdığını, bunun üzerine terminali terkederek arabasına gidip silah getirdiğini ve adamları vurduğunu söyledi. 
     Patrick Gott'un, silahı tutukluk yaptığı sırada başka bir yolcu tarafından durdurulduğu belirtildi. Gott'un, annesiyle birlikte havaalanına geldiği ve amaçlarının, bir yolcuyu uğurlamak olduğu kaydedildi. 
     





</TEXT>
</DOC>
