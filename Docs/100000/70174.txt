<DOC>
<DOCNO> 70174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yazar/ozkan.html </URL>
<DATE> 2002/03/01/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Şike çetesine Meclis soruşturması 
</HEADLINE>
<TEXT>

     Ve nihayet temiz toplum noktasında bir büyük adım da Meclis’te atıldı. 24 milletvekili TBMM Başkanlığı’na "şike çetesi" soruşturmasıyla ilgili araştırma önergesi verdi. Bu olayların Meclis gündemine alınması ve üzerine siyaseten de gidilmesi, sorunların çözümü ve spordan şikenin, mafyanın sökülmesi noktasında çok iyi bir fırsat. Milletvekilleri büyük bir kararlılıkla diyorlar ki "Ucu nereye ve kimlere uzanırsa uzansın, maliyeti ne olursa olsun" bu olay aydınlatılmalıdır. Bravo. Bu spora gönül veren milyonların umutlarının yaşatılması için gerekli gençlerin kırılan, sarsılan güvenleri ve temiz Türkiye için gerekli. 
     Milletvekilleri önergelerinde diyorlar ki 
     "Bugün ülkemiz, günlerden beri basın ve medyada yoğun bir şekilde yer alan futboldaki şike olayları ile çalkalanmaktadır. Susurluk çetesinin mimarlarından olduğu - aldığı 4 yıllık mahkumiyet kararıyla da - tescil edilmiş olan Ali Fevzi Bir’in organizatörlüğünde, bazı hakemlerin para, kadın vb. menfaatler karşılığında satın alınarak, yönettikleri futbol müsabakalarının sonuçlarının istenildiği gibi ayarlandığı, bunun neticesinde bu maçlar için çok büyük ortak bahisler oynandığı iddia edilmektedir. 
     Futbolda "Susurluk çetesi" olarak isimlendirilen bu olayın baş aktörlerinin Ali Fevzi Bir’in yanı sıra bazı futbol hakemleri, bazı teknik direktörler ve bir kısım üst düzey yöneticiler olduğu ifade edilmektedir. 
     Milletimizin 7’den 70’e hemen her kesiminin çok yakından ilgilendiği futboldaki çete ve şike iddialarının, kamu vicdanının rahatlatılması için - ucu nereye ve kimlere uzanırsa uzansın, maliyeti ne olursa olsun - bütün boyutlarıyla araştırılarak, en kısa zamanda vuzuha kavuşturulması ve gerekli tedbirlerin alınması hukuk devleti olmanın gereğidir." 
     
Meclis neden el koymalı      Milletvekilleri önergelerinde Meclis’in olaya el koyma gerekçesi için de şunları dile getiriyorlar 
     "Ülkemizde birbiri ardına yaşanan yolsuzluk olayları ve krizler sebebiyle canından bezme noktasına getirilmiş olan insanlarımızın adalete olan güveni, futboldaki son şike olayıyla daha da sarsılmıştır. Adalete güvenin olmadığı yerde toplumsal huzurun ve barışın sağlanması mümkün değildir. Bu durumun süreklilik arz etmesi ise sosyal patlamalara davetiye çıkarmış olur. 
     Hususiyetlerini kamuoyunun yakından bildiği Ali Fevzi Bir, "Herkesten ifade alınırsa, Türkiye futbolu 2002’ye gidemez. Japonya’ya, Kore’ye uçak kalkmaz. Türkiye’de bir şeyler değişecekse en tepeden başlasınlar" gibi kabul edilmesi mümkün olmayan sözler sarf etmektedir. 
     "Yeşil sahalarda siyah oyunların oynanması" iddiaları Futbol Federasyonu başta olmak üzere, futbolla ilgili olan herkesi futbol kulüplerini, Başbakan ve bakanları hatta devleti töhmet altında bırakmıştır. 
     
TBMM el koymalı      TBMM’nin bu olaya el koyması gerekmektedir. Böylece bu olayın iddia edildiği gibi Susurluk’la bağlantılarının olup olmadığı, işin ucunun kimlere kadar uzandığı açığa çıkartılarak, bu işle uzaktan yakından ilgisi olan hakemlere, teknik direktörler ile yetkililer tespit edilerek, bütün bir futbol camiası zan altında bırakılmaktan kurtulacaktır. 
     Ülkemizde temiz yönetimin ikamesine milat oluşturacağı düşüncesiyle hazırladığımız bu Meclis araştırması önergesini genel kurulun takdirlerine arz ederiz." 
     Bu sözlerin altına ben de imzamı koyuyorum. Bu yürekli 24 milletvekili ve onlara destek verecek olan diğer milletvekillerini, parti ayrımı yapmadan bu olayla ilgili katkı sağlayan politikacıları kutluyorum. En son umutlar ölür biliyorsunuz. O güzel şarkıyı mırıldanmaya başladım yeniden, "Benim hala umudum varrrr... 
     
İşte o 24 milletvekili      1- Dr. Azmi Ateş - İstanbul milletvekili, 2- Cemil Çiçek - Ankara milletvekili, 3- Prof. Dr. İrfan Gündüz - İstanbul milletvekili, 4- Zeki Çelik Ankara milletvekili, 5- Mail Büyükerman - Eskişehir milletvekili, 6- Osman Aslan - Diyarbakır milletvekili, 7- Sait Açba - Afyon milletvekili, 8- Altan Karapaşaoğlu - Bursa milletvekili, 9- Bülent Arınç - Manisa milletvekili, 10- Salih Kapusuz - Kayseri milletvekili, 11- Halit Dağlı - Adana milletvekili, 12- Ali Gören - Adana milletvekili, 13- Hüseyin Arı - Konya milletvekili, 14- Ahmet Aydın - Siirt milletvekili, 15- Doğan Güreş Kilis milletvekili, 16- İlyas Arslan - Yozgat milletvekili, 17- Nurettin Aktaş - Gaziantep milletvekili, 18- Yaşar Canbay - Malatya milletvekili, 19- Ahmet Cemil Tunç - Elazığ milletvekili, 20- Zeki Ergezen - Bitlis milletvekili, 21- Süleyman Arif Emre - istanbul Milletvekili, 22- Aslan Polat - Erzurum Milletvekili, 23- Mehmet Elkatmış - Nevşehir milletvekili, 24- Latif Öztek Elazığ milletvekili 
     
     







Soros Türkiye'de 


Çantayla para 


Lıkır ile Mıkır 


Hangisi, dinozorluk yaşta mı, başta mı .. 


"Bücür"ün sesi 


Gençler neyin peşinde 


Geldiğimiz noktadaki riskler 


Esas pazarlık şimdi başlıyor 


Ey vatan, göz yaşların dinsin 


Borsazedeler cephesi 


Şike çetesine Meclis soruşturması 


Tırmık'ın Tırmık'a ettiğini... 


SHP ile yeniden 


Sayın Derviş, İspanyollar sizi bekliyor 


Cup 


Piyasa "kolay" açılmaz 


</TEXT>
</DOC>
