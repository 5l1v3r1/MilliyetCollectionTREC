<DOC>
<DOCNO> 63187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/guncel/gun06.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış Pınar katil oldu 
</HEADLINE>
<TEXT>

Üzeyir Garih cinayetinin ardından Pınar Konuşkan’ sanılarak Suna Taşdelen’le birlikte gözaltına alınan genç kız, tiner lemi yaptığı arkadaşını bıçakla öldürdü 
     SÜKRAN ÖZÇAKMAK İstanbul 

     İşadamı Üzeyir Garih cinayetinde kilit tanık "Pınar Konuşkan" olduğu gerekçesiyle gözaltına alınan ve gerçek "Pınar" ortaya çıkınca serbest kalan Güneş Taşkıran 19 , tiner lemi yaptığı evde tartıştığı Murat Salihoğlu’nu bıçaklayarak öldürdü. Olay sırasında yine Garih cinayeti tanığı olarak gözaltına alınan Suna Taşdelen’in de evde olduğu, öldürülen Salihoğlu ile bir süreden beri beraber yaşadığı öğrenildi. 
     İhbar üzerine Gaziosmanpaşa Merkez Mahallesi Onur Sokak’taki eve giden polis, evde kalbinden tek darbeyle bıçaklanarak öldürülen Salihoğlu’nun cesediyle karşılaştı. 
     
     Parmak izlerinden ulaşıldı 
     Cinayette kullanılan bıçak üzerindeki parmak izlerini inceleyen polis, Taşkıran’a ulaştı. Gözaltına alınan Taşkıran, suçunu itiraf etti. Cinayetin işlendiği evde, Garih cinayetinin tanıklarından Suna Taşdelen’in de olduğu bildirildi. 
     Taşkıran’ın Taşdelen’in dayısının kızı olduğu da öğrenildi. Olay gecesi yanlarında Taşdelen’in kız kardeşi Songül ve Hamiyet’in de olduğunu söyleyen Taşkıran, ifadesinde, "Hep beraber Murat Salihoğlu’nun evine gittik. Murat ile Suna bira içerken biz de bali ve tiner kokladık. Murat, Suna ile sevişmeye başladı. İtiraz ettim. O da, Evimden defol git’ diyerek bana saldırdı. Mutfaktan bıçağı alıp geri döndüm. Salonda, yatağa uzanmıştı. Ekmek bıçağını olanca gücümle sapladım. Evden çıktığımda yaralıydı" dedi. 
     
     Nöbetçi mahkeme tutukladı 
     Gaziosmanpaşa Cumhuriyet Savcılığı’na çıkartılan Taşkıran, nöbetçi mahkeme tarafından tutuklanarak Bakırköy Kadın ve Çocuk Tutukevi’ne gönderildi. Suna, Songül ve Hamiyet Taşdelen ise ifade verdikten sonra serbest bırakıldı. 
     Garih cinayetinin tanığı Pınar Konuşkan da uyuşturucu kullanmak ve bulundurmak’ suçundan, kardeşi ve 2 arkadaşıyla birlikte tutuklanarak, bu ay içinde aynı cezaevine konulmuştu. 
     



 GÜNCEL 

























</TEXT>
</DOC>
