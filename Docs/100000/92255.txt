<DOC>
<DOCNO> 92255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/sonspo24.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckenbauer "Türkler kaleye şut çekmeliydiler" 
</HEADLINE>
<TEXT>

     2006 yılı Dünya Şampiyonası Organize Komitesi Başkanı Franz Beckenbauer, Türk A Milli Futbol Takımı'nın, 17. Dünya Kupası yarı finalinde Brezilya karşısında çok iyi oynadığını söyledi. 
     Beckenbauer, Alman 2. televizyon kanalı ZDF'de yayınlanan spor programı için yaptığı açıklamada, ''Türkler çok iyi oynadı. Kaleye şut çekselerdi, sansasyonu başarabilirlerdi'' dedi. 
     Alman Milli Takımı antrenörü Michael Skibbe ise ''Türkler çok güzel bir maç çıkarttı. Maçın her anında gol atabilirlerdi'' şeklinde görüş belirtti. 
     Fenerbahçeli Ogün de spor programında yaptığı açıklamada, ''Futbolcularımız çok başarılıydı, umarım 3. olurlar. Ama Brezilya da hakkıyla kazandı. Dünya Kupası'na katılamadığım için üzgünüm, ama bu teknik direktörün kararıydı'' diye konuştu. 
     Mustafa Doğan da ''Çok iyi oynadık, ancak maalesef başaramadık. 
     Yıllarca Alman Milli Takımı formasını giydiğim için, Almanya-Türkiye karşılaşmasında kimi tutacağımı bilemezdim. Şimdi kararım kolaylaştı'' dedi. 
     





</TEXT>
</DOC>
