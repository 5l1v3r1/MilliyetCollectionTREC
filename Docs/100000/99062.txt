<DOC>
<DOCNO> 99062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yazar/guclu.html </URL>
<DATE> 2002/07/31/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimde çok şey değişiyor 
</HEADLINE>
<TEXT>

     Eğitimde ben yaptım oldu dönemi bitiyor. Bugüne kadar alışılagelmiş bir uygulama vardı. Bakanlık ya da YÖK, doğru ya da yanlış bir karar alır ve uygulamaya koyardı. Binlerce öğrencinin canı yanmış kimsenin umurunda olmazdı. 
     Veli ve öğrencilerin her geçen gün devlete olan kızgınlığı da bu yüzdendi. Son 5 yıllık dönem veli ile devletin en fazla mahkemelik olduğu bir zaman dilimi oldu. YÖK’ün, ÖSYM’nin, MEB’in hakkında açılan davalar on binlerle, yüz binlerle ifade edilmeye başlandı. 
     Öğrencilerin kazanılmış hakları gasp edildi. Yaptıkları ufacık yanlışlar en ağır şekilde cezalandırıldı. 
     Ama son dönemlerde Milli Eğitim Bakanlığı’nda sorunlar sanki sihirli bir değnekle değilmişçesine bir bir çözülmeye başlandı. Bu değişimde elbette üst kadrolardaki yenilenme etkili oldu. Ama alt kadrolar da bu değişimin özlemi içindeydi ki bakanlıktan aykırı sesler yerine tek ses çıkmaya başladı. 
     Önce müsteşarın, ardından da bakanın değişmesinin Milli Eğitim’de estirdiği rüzg rın en önemli yanı ben yaptım oldu mantığının yerini uzlaşmaya bırakması oldu. 
     Yeni Bakan Necdet Tekin’in erken seçim öncesi popülist bir yaklaşım içine girdiği iddia edilebilir. Ama bu değişimin ondan önce İsmail Bircan ile başladığını hatırlatmakta yarar görüyoruz... 
     
     Nakillerin önü açılıyor 
     Dayatmacı eğitim anlayışının en fazla baş ağrıtan konularından birisi de meslek liselerine giren öğrencilerin düz liselere geçiş yapamamalarıydı. Yani öğrenci veya ailesi isteyerek ya da istemeyerek bir seçim yapmış sonra da bunun hatalı olduğuna karar verip düzeltmeye karar verdiğinde önlerine kocaman bir set çekmişiz. 
     Şimdi o set kaldırılıyor. Öğrenci eğer bir meslek lisesine girmişse ve hazırlık sınıfını okuduktan sonra vazgeçme noktasına geldiyse hiçbir sorun yaşamadan düz liseye geçiş yapabilecek. Lise birinci sınıfta ise şimdilik sınıfta kalanlara bu yol açılıyor. Ama eminim ki sınıfını geçtiği halde ben düz liselere geçip sıfırdan başlamak istiyorum diyenlere de bu kapı açılacaktır. Açılmalı da... 
     Bir başka yenilik ise lise 1’in sonu, lise 2’nin hemen başında gerçekleşen alan seçimindeki dayatmacı uygulamanın yumuşatılması. Öğrenci artık bilerek ya da bilmeyerek bir hatanın kurbanı olmayacak... 
     Bilindiği gibi üniversiteyi kazandığı halde liseden mezun olamayan öğrenciler de çok büyük mağduriyetler yaşıyorlardı. Bu konuda da öğrencilerin önü açılıyor. Bunu dün duyurmuştuk. Bakan Tekin, bu konuda öğrencilere "Sakın ha nasıl olsa mezun olacağız deyip ders çalışmamazlık etmeyin. Elinizden geleni yapın. Sonrasını bize bırakın" uyarısında bulundu. 
     Özetin özeti Milli Eğitim’deki yumuşama umarız h l öğrenci ve velileri adam yerine koymayan YÖK ve ÖSYM’de de başlar. Bakan Bey’in bundan sonraki YÖK ve Üniversitelerarası Kurul toplantılarına katılacak olması sanırım olumlu etkiler yaratabilir. 
     
     







Bayar’la sohbet 


Harika bir döneme doğru... 


Solda durum 


Kabus’a karşı solda birlik 


Harbi’ çay 


Eğitimde çok şey değişiyor 


Büyüme tahmini siyasetçi sayesinde duvara toslamayacak 


Fıkra gibi ve ibretlik haberler 


AB, "ekmek parası" ile de ilgili... 


Bahçeli F1 hastası 


Verilmiş sadakamız varmış... 


Karaosmanoğlu Sanayici çok şikayet ediyor’ 


İyi insanlar için bir armağan Yangın Merdiveni 


Vakıf üniversiteleri öğrenci arıyor 


</TEXT>
</DOC>
