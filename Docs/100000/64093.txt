<DOC>
<DOCNO> 64093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/spor/spo05.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Şampiyonası kuraları çekiliyor 
</HEADLINE>
<TEXT>
Haydi hayırlısı 
     12. Avrupa Futbol Şampiyonası Euro 2004’ün eleme grubu kura çekimi bugün Portekiz’in Porto kentinde gerçekleştirilecek. Porto’daki Europarque Kongre Merkezi’nde TSİ 12.00’de başlayacak olan ve 50 ülkenin katılacağı kuralarda Türkiye, birinci torbada seribaşı olarak yer alacak. Milli Takımımız’la birlikte ilk torbada son şampiyon Fransa’nın yanısıra İsveç, İspanya, Çek Cumhuriyeti, Almanya, İrlanda Cumhuriyeti, Romanya, İtalya ve Belçika olacak. 
     SERİ başı olan bu dokuz takımla eşleşmeyecek olan A-Yıldızlı ekibimiz, geriye kalan ve yine 10’ar takımdan oluşan dört torbadan birer rakiple aynı gruba düşecek. 5’er takımlı 10 grubun oluşturulacağı elemelerde, gruplarında ilk sırayı alan takımlar, Euro 2004’e direkt katılma hakkını kazanacak. İkinci olan 10 takımdan beşi daha sonra aralarında yapılacak Play-Off maçları oynayacak. Evsahibi Portekiz finallere doğrudan katılacak. 
     2004 Avrupa Şampiyonası Eleme Grubu maçları 7 - 8 Eylül 2002 tarihlerinde yapılacak maçlarla start alacak. Elemelerde daha sonraki maç tarihleri ise şöyle 12 - 13 Ekim 2002, 15 - 16 Ekim 2002, 29 - 30 Mart 2003, 1 - 2 Nisan 2003, 7 - 8 Haziran 2003, 10 - 11 Haziran 2003, 6 - 7 Eylül 2003, 9 - 10 Eylül 2003, 11 - 12 Ekim 2003. Grup ikincileri arasındaki Play - Off maçları ise 15 - 16 Kasım ve 18 - 19 Kasım 2003 tarihlerinde oynanacak. 
     
1. Torba Fransa İsveç İspanya Çek Cumhuriyeti Almanya S.İrlanda Romanya İtalya Belçika Türkiye      
2. Torba Rusya Hırvatistan Danimarka Hollanda Yugoslavya Polonya İngiltere Slovenya Ukrayna İskoçya      
3. Torba Avusturya Norveç Slovakya İsrail İsviçre İzlanda Bulgaristan Finlandiya Yunanistan Macaristan      
4. Torba K.Rum Kesimi Bosna Hersek Beyaz Rusya Galler Estonya Letonya K.İrlanda Gürcistan Makedonya Litvanya      
5. Torba Ermenistan Moldova Arnavutluk Faroe Adl. Azerbaycan Liechtenstein San Marino Malta Lüksemburg Andorra      



 SPOR 
























</TEXT>
</DOC>
