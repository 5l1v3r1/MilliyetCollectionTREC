<DOC>
<DOCNO> 81233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sondun20.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Zinedine Zidane Fransız seçmeni Le Pen konusunda uyardı 
</HEADLINE>
<TEXT>

     Fransa milli takımında bir çok yabancı kökenli futbolcu oynuyor. Bunlardan biri de Fransa'nın ve dünyanın en iyi futbolcularından biri sayılan Zinedine Zidane. Cezayirli bir ailenin çocuğu olarak Fransa'da doğan Zidane İspanya'nın ünlü kulübü Real Madrid'de top koşturuyor. Her ne kadar diğer yabancı kökenli futbolcular ile beraber Fransa'nın hem dünya hem de Avrupa şampiyonasını kazanmasını sağlamış olsa da Le Pen'in ırkçı eleştirilerinden kurtulamamıştı. Dolayısıyla bir çok Fransız gibi o da Le Pen'in ikinci tura kalmasından endişeli. Dün bir açıklama yapan Zinedine Zidane cumhurbaşkanlığı seçimlerinin 2. turunda aşırı sağ lider Le Pen'e verilecek her oyun çok ciddi sonuçlar doğuracağı konusunda tüm seçmenleri uyardı. 
     





</TEXT>
</DOC>
