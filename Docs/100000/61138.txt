<DOC>
<DOCNO> 61138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/spor/spo07.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
BENİ KANDIRDILAR’ 
</HEADLINE>
<TEXT>

Diyarbakırspor’un tecrübeli kalecisi Şenol, eski kulübü Bursaspor yönetimini iki yüzlülükle suçladı, "Oyuna getirildim. Arkadaşlarım da vefasız çıktı" diye konuştu. 
     M.ALİ SABUNCU 

     Sitem etti 
     ŞEKERSPOR’UN 1. Lig’e çıktığı 1996 - 97 sezonunda yıldızı parlayıp, Bursaspor’a transfer olan, dört yıl sonra da kadro dışı bırakıldığı için Diyarbakırspor’un yolunu tutan Şenol Karagöl, Yeşil - Beyazlı ekibin yöneticilerinin kendisini kandırdığını ileri sürdü. Yönetimin, "Seni göndermeyiz" dedikten sonra kadro dışı bırakıldığını vurgulayan tecrübeli kaleci, "Beni kandırdılar, oyuna getirdiler. Yönetimi kınıyorum" açıklamasını yaptı. 
     
     İddialı sözler 
     "BENİ sadece Ömer ile Taner aradı" diyerek sitem eden Şenol, "Diğerleri başarı bile dilemedi. Buna çok içerledim" ifadesini kullandı. Diyarbakırspor’da başarılı olacağını belirten Şenol, "Hedefim milli forma. Milli Takım’a gitmek için elimden geleni yapacağım. Uzun bir aradan sonra oynadığım Malatya ve Fenerbahçe maçlarındaki performansımı herkes gördü. Dünya Kupası’na üç kaleci gidecekse, biri ben olmalıyım. Kendime fazlasıyla güveniyorum" dedi. 
     
     



 SPOR 
























</TEXT>
</DOC>
