<DOC>
<DOCNO> 55344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/soneko23.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcının 3.1 trilyonu TOPRAK'ta kaldı... 
</HEADLINE>
<TEXT>

     İstanbul Menkul Kıymetler Borsası'nda İMKB işlem sırası kapatılan 3 Toprak grubu şirketinin hisselerinde, yatırımcıların 3 trilyon 113 milyar 976 milyon lirası bağlı kaldı. 
     Takasbank verilerine göre Toprakbank hisselerine ait 6 bin 623, Toprak Finansal Kiralama hisselerine ait 1.916 ve Toprak Factoring hisselerine ait 1.895 adet olmak üzere toplam 10 bin 434 adet müşteri alt hesabı bulunuyor. 
     Borsa'da oluşan son kapanış fiyatlarıyla yapılan hesaplama ile 45 trilyon 522 milyar lira ödenmiş sermayesi bulunan Toprakbank'ın halka açık yüzde 5'lik bölümünü oluşturan hisselerin piyasa değeri 1 trilyon 274 milyar 616 milyon lirayı buluyor. 
     9 trilyon 984 milyar lira ödenmiş sermayeye sahip Toprak 
     Factoring'in halka açık yüzde 25'lik bölümünün değeri de 1 trilyon 73 milyar 280 milyon lira olarak hesaplandı. 
     Toprak Factoring'in 5 trilyon 472 milyar liralık ödenmiş sermayesinin halka açık yüzde 25'lik bölümünün de değeri 766 milyar 80 milyon lira düzeyinde bulunuyor. 
     Toprakbank, Toprak Finansal Kiralama ve Toprak Factoring şirketlerinin işlem sıraları, Toprakbank'ın Fon'a devredilmesi nedeniyle bugünden itibaren geçici olarak işleme kapatılmıştı. 
     






</TEXT>
</DOC>
