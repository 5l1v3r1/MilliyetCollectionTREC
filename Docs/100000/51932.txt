<DOC>
<DOCNO> 51932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sontur12.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Milyarder İtalyanların yatları Antalya'da üretiliyor... 
</HEADLINE>
<TEXT>

     Varlıklı İtalyanların lüks yatları, Türk işçi ve mühendisinin el emeği ve göz nuruyla, Antalya'da üretiliyor. 
     Lüks yat üretiminde söz sahibi olmaya başlayan Antalya, artık Avrupa'nın diğer zengin işadamlarının yatlarını da üretmek için hazırlanıyor. 
     Antalya Serbest Bölgesi'nde ASBAŞ 68 milyar lira sermaye ile kurulan Türk-İtalyan ortaklı Composite Materials Manufocturers CMM 
     şirketinin Teknik ve Satın Alma Müdürü Caner Dinçol, A.A muhabirine yaptığı açıklamada, varlıklı İtalyanlar için, her birinin en az 100-200 bin dolar arasında değeri olan lüks yatların üretimine Antalya 
     bölgesinde başladıklarını söyledi. 
     Antalya Serbest Bölgesi'nde 1 Temmuz 2001 tarihinde üretime başladıklarını, bu yılın sonuna kadar 4 yat üretimi gerçekleştireceklerini belirten Dinçol, şunları kaydetti 
     ''Şu anda yat üretim tesislerimizde 27 işçi ve 1 mühendisle çalışmalarımızı sürdürüyoruz. Avrupa, yat üretimi konusunda Türk işçisinin el emeği ve göz nurunu çok iyi biliyor. Yıl sonuna kadar exopy-fiber tipi malzemesiyle 4 adet yat üretimini gerçekleştireceğiz. 
     2002 yılında da 16 adet yat üretimini hedefledik.'' 
     Varlıklı İtalyanlar için üretilen yatların Avrupalı zengin işadamlarının da dikkatini çektiğini anlatan Dinçol, şöyle devam etti 
     ''Siparişlerimiz artarak devam ediyor. Avrupalı onlarca şirket, bizim başarımızı heyecanla bekliyor. Avrupa'da zaten Türk isçisinin el emeği ve işçilik kalitesi çok iyi biliniyor. Türkiye'nin yat üretiminde elverişli ve başarılı sonuçlarının alındığı haberleri bizleri sevindiriyor. Avrupa'da ve özellikle İtalya'da Türk yatlarının başarısı konuşuluyor.'' Dinçol, yat üretimindeki başarılarının ardından, Avrupa'da birçok şirketin Antalya'da yatırım yapmak için beklediklerini sözlerine ekledi. 
     






</TEXT>
</DOC>
