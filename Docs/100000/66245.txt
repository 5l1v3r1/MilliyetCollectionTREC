<DOC>
<DOCNO> 66245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sonspo14.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Marinho'nun sözleşmesini feshetti 
</HEADLINE>
<TEXT>

     Beşiktaş Kulübü, 15 gün önce transfer ettiği Brezilyalı futbolcu Marinho'nun sözleşmesini feshetti. 
     Beşiktaş Kulübü İletişim Komitesi Başkanı Mete Düren, aşırı isteklerde bulunan Brezilyalı futbolcunun yaptıklarından pişman olduğunu kaydederek, şöyle konuştu 
     ''Ancak kendisiyle yaptığımız görüşmede Ailem, futbol kariyerimin önünde gelir dedi. Eşinin ve çocuğunun burada mutlu olmadığını söyledi. Her türlü tazminatı kabul ederek, ayrılmak istediğini söyledi. Biz de sözleşmesini feshettik.'' Marinho için ödedikleri parayı geri aldıklarını ifade eden Düren, ''Ayrıca Marinho bundan sonra başka bir takıma transfer olursa, Beşiktaş Kulübü bu transferden de belirli bir pay alacak'' dedi. 
     






</TEXT>
</DOC>
