<DOC>
<DOCNO> 71214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/magazin/mag06.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cameron Diaz Dice Kayek’in müşterisi oldu 
</HEADLINE>
<TEXT>

     EYLEM TÜRK 

     HOOLLYWOOD’un modellikten oyunculuğa geçen yıldızlarından Cameron Diaz, Türk modasının Fransa’daki başarılı markası Dice Kayek’in müşterisi oldu. Dice Kayek’in Roma’daki mağazasından alışveriş yapan Diaz, ünlü İtalyan markalarının yerine Dice markalı ürünleri tercih etti. 
     
     Yıldızların tercihi 
     KOLEKSİYONLARINA özellikle Uzakdoğulu müşterilerin ilgi gösterdiğine dikkat çeken Dice Kayek’in kurucu ortağı Ayşe Ege, "Bu ülkelerden Cameron Diaz gibi ünlü müşterilerimiz var. Hatta Japonya’nın önde gelen yıldızları da Dice Kayek’i tercih ediyor" dedi. 
     
     Çin’e açıldılar 
     ÇİN’DE, Dice ürünlerinin satıldığı bir mağaza açan Kayek, Tayvan, Kore gibi ülkelere de koleksiyon satıyor. 12 Mart’ta da Paris’te "Pera" adlı bir defile düzenleyecek olan Ayşe Ege, koleksiyonun 1960’lı yılların Pera’sından bugüne izler taşıyacağını belirtti. 
     
     



 MAGAZİN 















</TEXT>
</DOC>
