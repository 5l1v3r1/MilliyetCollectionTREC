<DOC>
<DOCNO> 86147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/guncel/gun02.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitimi seçtik türbanları attık 
</HEADLINE>
<TEXT>

Üniversiteye girince türbanlarını çıkaran İmam Hatip mezunu Gün kardeşler, "Türbana takılıp eğitimimizi baltalıyoruz" diyor 
     ASLI ÖKTENER İstanbul 

     Türbanı çıkardıklarından bu yana saçlarına fön çektirmeden, makyajlarını yapmadan dışarı çıkmayan Gün kardeşler, eğitim süresince çıkarılan türban kimseyi dinden çıkarmaz’ görüşünde. Yeditepe Üniversitesi Güzel Sanatlar Fakültesi Sanat Yönetimi Bölümü 3. sınıf öğrencisi Nergis 27 ile Grafik Tasarımı Bölümü 4. sınıf öğrencisi kardeşi Şirin Gün 22 türbanla İmam Hatip Lisesi’nde tanışmış. 
     
     İlerleyemezsiniz’ dedi 
     Nergis okulu bitirdikten sonra Mısır Elezher Üniversitesi’nde İslam Hukuku eğitimi almış. Sonra da kardeşiyle Yeditepe Üniversitesi’ne girmiş. Uzaktan akrabaları olan ve "amca" diye hitap ettikleri Bedrettin Dalan’ın türban konusunu sık sık gündeme getirdiğini anlatan Şirin Gün, "Bize İnsanlar size önyargıyla yaklaşırlar, ilerlemenizi engeller’ derdi. Ancak Nergis’in fikri değişmiyordu. 3 yıl önce eşinden boşanan türbanlı bir akrabamızın işsiz kaldığını öğrenince Dalan’ın sözlerine hak vermeye başladı" diye konuşuyor. 
     
     Günah falan değil’ 
     Bu olayın ardından bir sabah saçına fön çektirip Dalan’ın yanına giden Nergis Gün, "Türban taktığım için insanlar önyargıyla yaklaşıyordu. Gördüm ki türbansız da dinimizin gereklerini yapabiliyorum. Türbana takılıp eğitimimizi baltalıyoruz. İslam dinini en ince ayrıntısına kadar okudum. Eğitim sürecinde türbanı çıkarmanın günah olmadığını gençlere anlatmadıkları için İslam profesörlerini yadırgıyorum" diyor. 
     
Artık önyargılı yaklaşmıyorlar      ABLASINI örnek alıp kapandığını anlatan Şirin Gün ise şunları söylüyor "Üniversite birinci sınıfta türbanımızı çıkartma kararı aldık. İnsanların bize bakış açıları değişti, önyargılar bitti. Mezun olduğum liseden 36 kişi üniversiteyi kazanmıştık. Başörtüsünü çıkarmadıkları için sadece dördümüz üniversiteye devam edebildik. Şimdi çok mutluyum, rahatça fotoğraf çektirebiliyor, dans edebiliyorum." 
     



 GÜNCEL 


















</TEXT>
</DOC>
