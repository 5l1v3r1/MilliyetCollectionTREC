<DOC>
<DOCNO> 99054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yasam/yas08.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Susam Sokağı’na bomba’ düştü 
</HEADLINE>
<TEXT>

Filistin’de yaşananlar yüzünden Susam Sokağı’ kahramanları da sokak değiştirmek zorunda kaldı 
     DIŞ HABERLER SERVİSİ 

     Filistin’deki savaş, İsrail ve Filistinli çocukların ekranlardaki yollarını da ayırdı. 1993 Oslo anlaşmaları çerçevesinde İsrail ve Filistin çocukları arasındaki geleneksel düşmanlığı kırıp aralarında kardeşçe bir ortam yaratmak amacıyla ABD’de özel olarak hazırlanan çocuk programı Susam Sokağı’nda düne kadar birlikte yaşayan iki tarafın çocukları farklı sokaklara taşındı. 
     Merkezi New York’ta bulunan yapımcı şirketin Başkan Yardımcısı Charlotte Cole, Filistin’de yaşanan olaylardan sonra Susam Sokağı’ndaki "kardeşlik" havasının inandırıcılığının kalmadığını söyledi. Cole, bu yüzden, sonraki bölümlerde İsrailli ve Filistinli kukla kahramanların artık bir arada yaşamayacağını ve oynamayacağını belirtti. Susam Sokağı’nın adı da Susam Öyküleri’ oldu. 
     



 YAŞAM 



















</TEXT>
</DOC>
