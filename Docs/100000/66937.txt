<DOC>
<DOCNO> 66937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sonspo01.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 1 - Beşiktaş 2 maç bitti 
</HEADLINE>
<TEXT>

     Beşiktaş, İstanbulspor deeplasmanında ikinci yarıda attığı gollerle 2-1 galip geldi. 
     Beşiktaş ikinci yarının 47. ve 58. dakikalarında İlhan Mansız'ın attığı gollerle ile durumu 2-0'a getirdi. 68. dakikada Erman'ın hatasından faydalanan İstanbulsporlu Cenk aradaki farkı 1'e indirdi. 
     47. dakikada gelişen Beşiktaş atağında Khletsov topu ortaladı. İstanbulspor defansında Saffet ve Niyazi topu birbirlerine bırakınca İlhan sert vurdu 0-1 
     Maçın 58. dakikasında yine İlhan piyasaya çıktı ve düzgün bir vuruşla skoru 2-0 yaptı. 
     
     İlk yarı 

     Güngören Stadı'nda oynanan İstanbulspor-Beşiktaş maçının ilk yarısı 0-0 berabere sona erdi. 
     Beşiktaş'ın daha baskılı oynadığı karşılaşmada ilk 2 net gol pozisyonuna İstanbulspor girdi. Mehmet Yozgatlı bu pozisyonlarda topu kaleci Myhre'ye teslim etti. 
     Daha sonra Beşiktaş, Ahmet Dursun ve İlhan ile girdiği pozisyonlardan faydalanamadı. 
     Maçtan notlar... 
     Beşiktaş Teknik Direktörü Christoph Daum, henüz hastalığı geçmeyen Ali Eren'i İstanbulspor karşısında maç kadrosuna alınmadı. 
     Boğaz enfeksiyonu geçiren Ali Eren'i kadroya almayan Daum, savunmayı Erman, Ronaldo, Ahmet Yıldırım ve İbrahim'den oluşturdu. 
     Gaziantepspor ile yapılan Türkiye Kupası maçında süpriz bir kararla kalede Asper'in yerine Myhre'ye forma veren Daum, bu tercihini İstanbulspor karşısında da değiştirmedi. 
     Kaleyi yine Norveçli Myhre korurken, forvette de İlhan Mansız ve Ahmet Dursun ikilisi görev yaptı. 
     Bu arada taraftarlar, aralarında sorun olduğu söylentileri çıkan İlhan Mansız ile Ahmet Dursun'u birlikte tribünlere çağırdı. 2 futbolcu da elele tutuşarak taraftarları selamladı. 
     İstanbul polisi, karşılaşmanın yapıldığı Güngören Belediye Stadı çevresinde geniş güvenlik önlemleri aldı. 
     Stat çevresindeki yollar trafiğe kapatılırken, taraftarlar didik didik arandıktan sonra tribünlere sokuldu. 
     

     
</TEXT>
</DOC>
