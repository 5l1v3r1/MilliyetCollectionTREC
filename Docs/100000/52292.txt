<DOC>
<DOCNO> 52292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sonspo10.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıdvan Dilmen'den "borsa" açıklaması... 
</HEADLINE>
<TEXT>

     Adanaspor Teknik Sorumlusu Rıdvan Dilmen, Fenerbahçeli eski futbolcu ve borsacı Mecnur Çolak aracılığıyla borsaya yatırım yaptığı iddialarının asılsız olduğunu belirterek, ''Hayatımda borsada oynamadım, oynamasını da bilmem'' dedi. 
     Rıdvan Dilmen, bazı gazetelerde çıkan ve bir aracı kurumu 1.3 trilyon lira dolandırdığı gerekçesiyle gözaltına alınan Mecnur Çolak ile ilgili haberlerdeki borsaya yatırım yaptığı biçimindeki iddiaların gerçekleri yansıtmadığını söyledi. 
     Bugüne dek borsaya hiçbir yatırım yapmadığını ifade eden Dilmen, şöyle konuştu 
     ''Hayatımda borsada oynamadım, oynamasını da bilmem. Fenerbahçeli eski futbolcu Mecnur arkadaşımdır. Ancak, hiçbir zaman borsa konusunda konuşmadık. Bu konuda kendisiyle hiçbir temasım olmadı. Ben prensip olarak böyle birşey yapmam. Bu haberlere üzüldüm. Bu durum beni rahatsız etti.'' 
     






</TEXT>
</DOC>
