<DOC>
<DOCNO> 91173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sondun02.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Amerika'ya saldırı olacak" konuşması duyduğunu iddia etti 
</HEADLINE>
<TEXT>

     Amerikan Federal Soruşturma Bürosu FBI , cep telefonundan, ''özgürlük gününde darbe'' olacağına ilişkin Arapça bir görüşmeye tanık olan Las Vegas'lı bir kişinin iddiasını araştırıyor. 
     FBI özel ajanı Daron Borst, Las Vegas'ta yaptığı açıklamada, ''Bunun bir tehdit oluşturup oluşturmadığını belirlemek için kapsamlı bir soruşturma başlattık'' dedi. 
     Borst, ajanların, iddiada bulunan 54 yaşındaki Michael Hamdan'la görüştüğünü ve onu tekrar sorgulamayı düşündüğünü kaydetti. 
     Lübnan'da doğan ve Arapça bilen Amerikalı Hamdan, Associated Press'e verdiği demeçte, cep telefonundan eşini ararken Arapça bir konuşmayı duyduğunu belirtti. Hamdan, hiçbir İngilizce kelime kullanmadan Arapça konuşan kişilerin, ''Yolsuzluk, fuhuş, kumar ve imansızların kentindeyiz. Onlara özgürlük gününde darbe indireceğiz'' dediklerini belirtti. 
     Konuşmanın 90 saniyede kesildiğini kaydeden evli ve 2 çocuk babası Hamdan, ''4 Temmuz hakkında konuştuklarına sanıyorum. Duyduklarıma inanamadım'' dedi. 
     





</TEXT>
</DOC>
