<DOC>
<DOCNO> 83340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/astro/index.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Astro-arkeoloji 
</HEADLINE>
<TEXT>

Tarihsel boyutta, bir uygarlık ürünü olarak astroloji, tapınakların, piramitlerin ve diğer yapıların inşasında belirleyici bir rol oynamıştı. Örneğin İngiltere’de bulunan Stonhenge kalıntıları ya da Mısır Piramitleri değişik astronomik öğelerin göz önüne alındığı, bizi şaşırtan ve çağlar öncesinde de insanoğlunun gökyüzünü ölçme konusundaki tutkusunu gösteren kanıtlarla dolu. John Mitchell "A Little History of Astro-Archeology" adlı kitabında 1989 bu alanda araştırmalar yapmış arkeologların çalışmalarını özetliyor. 60’lı yıllarda Cambridge Üniversitesi’nden Fred Hoyle, Stonehenge’in bilinçli bir biçimde düzenlendiğini ve astronomik bir takvim görevi gördüğünü söylüyordu. Bununla birlikte Stonehenge’in entelektüel nedenlerden dolayı değil, dini törenler ve ritüeller için inşa edilmiş olduğunu da biliyoruz. Dünyanın yedi harikasından birisi sayılan Giza Piramidi de benzer özellikler taşımakta. Firavun Kufu’nun anıtmezarı olan bu piramit M.Ö. 2600 civarında inşa edildi. Piramidin dört köşesi astronomik ölçülerle kesin bir biçimde uyuşarak dört yönü göstermektedir. Çok daha ilginci Giza platosunda Niş Nehri boyunca yapılan piramitlerin gökyüzü izdüşümlerinin Orion takımyıldızına denk geliyor olmasıdır. Yıldızlarla yeryüzü arasında ilişki kurmak özellikle kendilerini kutsamak isteyen firavunlar için büyük önem taşımış olsa gerek. Diğer bir astronomik özellik ise yine Büyük Piramit’in Kuzey ve Güney tünellerinin eğiminin Zeta Orionis ve Thuban yıldızına göre ayarlanmış olmasıdır. Bu yıldızların gökyüzünde en yüksek konuma geldiğinde Kral Odası’ndan görülebilmeleri esas alınmıştır. Astro- arkeoloji alanında kuşkusuz çok sayıda örnek var. Değişik uygarlıklar bıraktıkları izlerle bizi büyülüyorlar. Mutlu bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
