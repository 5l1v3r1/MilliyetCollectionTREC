<DOC>
<DOCNO> 99595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sondun15.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırplar Sancak'tan göç ediyor. 
</HEADLINE>
<TEXT>

     Savaş ve Barış Araştırma Enstitüsü'nün IWPR ''Balkan Krizi Raporu''nda, Sırpların Sırbistan'ın Sancak bölgesinden göç ettikleri belirtildi. 
     Raporda, son birkaç yılda Sancak'ın merkezi Yeni Pazar'dan 1000'den çok Sırp'ın göç ettiği, Sırp evlerinde ve mülklerinde sık sık ''satılıktır'' levhalarının görüldüğü, bu durumun devam etmesi halinde Yugoslavya içinde istikrarın bozulabileceği ifade ediliyor. Raporda, 2 yıl önce Demokratik Eylem Partisi'nin SDA iktidarı ele geçirmesiyle Sırp müdürlerin görevden alındıkları ve bunun da Sırp göçlerine neden olduğu öne sürülüyor. 
     Yugoslavya Ulusal ve Etnik Azınlıklar Bakanı Rasim Layiç, Sırpların göçünün genelde ekonomik nedenleri olduğunu belirtirken, Liberal Boşnak Örgütü Lideri Kasım Zoraniç ise Yeni Pazar'da mülk fiyatlarının Sırbistan'ın başka bölgelerine kıyasla üç misli daha pahalı olduğuna ve kar amacıyla Sırpların evlerini sattıklarını söyledi. 
     Raporda, Sancak bölgesinde Sırp nüfusun daha fazla azalması durumunda, Boşnakların özerklik isteyebilecekleri bunun ise Balkanlar'da yeni bir krize sebep olabileceği ileri sürülüyor. 
     





</TEXT>
</DOC>
