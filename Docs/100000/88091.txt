<DOC>
<DOCNO> 88091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/soneko06.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler'in tercihi New York ve Miami'de ev fiyatları patladı 
</HEADLINE>
<TEXT>

     ABD'den ev alan Türklerin en fazla tercih ettiği New York ve Miami bölgesinde, ev fiyatlarında normalin çok üzerinde fiyat artışı olduğu bildirildi. 
     Emlak komisyoncuları, son bir yıl içinde ev fiyatlarının Miami'de yüzde 10.7, New York'un Long Island bölgesinde ise yüzde 20 oranında arttığını bildirdiler. Buralarda çok sayıda Türk'ün evinin bulunduğu biliniyor. 
     Bu kentleri yüzde 9.6'lık artışla Minneapolis, yüzde 9.1 ile Ft. Lauderdale ve yüzde 8.9 ile Tampa izliyor. Chicago'da ise ev fiyatları yüzde 7 artış gösterdi. 
     Fiyatlar, 11 eylül saldırılarını izleyen dönemdeki belirginsizlik yüzünden yer yer önemli çapta düşmüştü. 
     Konuyla ilgili bir inceleme yayınlayan Wall Street Journal WSJ gazetesi, New York'ta konut fiyatlarının son 3 yıldır ortalama yüzde 13 artış gösterdikten sonra bir parça durakladığına dikkati çekti. 
     Bununla birlikte Long Island gibi zenginlerin tercih ettiği bölgelerdeki konut fiyatlarında düşme görülmedi. Kentin, yine Türklerin yoğun olarak yaşadıkları Queens kesiminde bu yıl ev fiyatlarında yüzde 15 artış bekleniyor. 
     ABD Merkez Bankası Başkanı Alan Greenspan'in, geçen yıl enflasyonla mücadele amacıyla faizleri görülmemiş oranda düşürmesinin de konuta olan talebi arttırdığı, bunun sonucunda konut fiyatlarının arttığı belirtiliyor. 
     





</TEXT>
</DOC>
