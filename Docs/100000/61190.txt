<DOC>
<DOCNO> 61190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/soneko02.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyeti Arjantin'de... 
</HEADLINE>
<TEXT>

     Uluslararası Para Fonu IMF heyeti incelemelerde bulunmak üzere Arjantin'in başkenti Buenos Aires'e geldi. 
     Arjantin Ekonomi Bakanlığı'na yakın kaynaklar, IMF heyetinin Devlet Başkanı Eduardo Duhalde'nin acil ekonomik planının ayrıntılarını incelemek üzere başkente geldiğini belirttiler. 
     Aynı kaynaklar, hükümet bürokratlarıyla görüşmelerde bulunacak teknik uzmanlardan oluşan heyetin ziyaretinde, Arjantin'in borcunu geri ödemesi ve 15 ila 20 milyar dolarlık yeni bir borç alması konularının ele alınacağını kaydettiler. 
     Bu arada, Washington yönetiminin Arjantin'e IMF ile çalışması için baskı yaptığı belirtildi. 
     Amerikan Hazine Bakanlığı sözcüsü Michele Davis, ayrıntıları belli oldukça yeni ekonomik programı inceleyeceklerini ve Arjantin'in ülkeyi refaha çıkaracak çözümler bulması için IMF ile çalışmasını istediklerini söyledi. 
     






</TEXT>
</DOC>
