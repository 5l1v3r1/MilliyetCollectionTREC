<DOC>
<DOCNO> 66505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/guncel/gun03.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç dehalar sahnede 
</HEADLINE>
<TEXT>

Radikal Gazetesi’nin de sponsor olduğu teknolojinin yaratıcılıkla birleştirilmesini hedefleyen İ - Can Film ve Müzik Yarışması’na katılan genç yetenekler ödüllerini aldı 
     GÜLAY FIRAT İstanbul 

     Apple bilgisayarlarının Türkiye distribütörü Bilkom’un düzenlediği "İ-Can Film ve Müzik Yarışması"nda yaratıcılık gücünü konuşturanlar, ödüllerin sahibi oldu. Radikal Gazetesi, Koçbank, Arçelik, CNBC-E, NTV ve Power Group’un sponsorluğunda gerçekleşen yarışmada dereceye girenlere ödülleri önceki akşam Maslak Venue’de gerçekleşen törenle verildi. Yarışmaya bin 400’e yakın kişinin katıldığını belirten Bilkom Genel Müdürü Tijen Mergen, yarışmanın gelecek yıllarda farklı alanları kapsayarak süreceğini belirtti. 
     
     İnternetten oylandı 
     Birçok ünlü ismin yer aldığı müzik ve film jürisinin her iki dalda 10’ar eser seçerek ön elemeyi tamamladığını anlatan Mergen, "Daha sonra internet üzerinden iki binin üzerinde kişinin oylarıyla sonuçlar belirlendi" diye konuştu. Törende Koç Holding Bilgi Grubu Yürütme Kurulu Başkanı Ali Koç, Milliyet Gazetesi Genel Yayın Yönetmeni ve Simge Yayın Grubu Başkanı Mehmet Y.Yılmaz, Arçelik Pazarlama Müdürü Murat Şahin, Halil Ergür, Murat Selek, Cem Aydın ve Atilla Şen’e teşekkür plaketi sundu. 
     İ-Can Film ve Müzik Yarışması’nda film dalında birinci Tahir Özgen, ikinci Akın Çavdarlı, üçüncü ise Berat Berberoğlu oldu. Müzik dalında ise Bilgehan Öziş birincilik ödülünü alırken, ikinciliği Burak Şentürk, üçüncü sırayı ise Dinçer Tuğmaner paylaştı. 
     



 GÜNCEL 





















</TEXT>
</DOC>
