<DOC>
<DOCNO> 80525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/yazar/uras.html </URL>
<DATE> 2002/04/26/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Faiz 16.5 vergi 11.6 tüm gelir 15.0 açık 12.6 Bu gemi yüzmez .. 
</HEADLINE>
<TEXT>

     Kötümser olmayalım diyoruz ama... İyimser olalım diyerek tehlikelere gözümüzü kapamak başımıza daha büyük belalar getirecek... Felaket tellallığı yapmak için değil, uyarmak için bu gidişin iyi gidişi olmadığını hatırlatmak için yazıyorum. Bu yazının altındaki tabloda 2002 yılının ilk 3 ayında devletin gelir gider hesabı var. 
     IMF destekli programın amacı nedir "Devlet frene basacak. Yatırım yapmayacak. Zorunlu devlet harcamalarını kısacak. Böylece iç borcu ve dış borcu döndürecek. Borç faizlerini aksatmadan ödeyecek. Harcamaları kıstığı için artan para ile faiz dışı denge faiz dışı gelir denilen para ile de yavaş yavaş borçları ödeyecek. 
     Bu yüzden frene basıldı. Bu yüzden ekonomi durdu. Ülke bir türlü büyümeye geçemiyor. İyi de... Acaba istenilen oluyor mu 
     2002 yılının ilk üç aylık konsolide bütçe rakamlarına, devletin gelir gider hesabına bakalım. Durumumuz ne 
     - Geçen mart ayından bu yılın mart ayına kadarki dönemde yıllık ortalama fiyat artışı yüzde 75 oranında. Aynı dönemde devletin gelirleri yüzde 42 oranında artmış. Gelir artışı enflasyonun altında. Buna karşılık, tasarruf ettiği söylenen, her türlü yatırımı ve kamu hizmetini kısan devletin faiz dışı harcamaları yüzde 90 oranında enflasyonun üzerinde büyümüş. 
     - Yılın ilk üç ayında ödenen borç faizi 16.5 katrilyon lira. Yılın ilk üç ayında toplanan vergi 11.6 katrilyon lira bunu karşılayamıyor. Yılın ilk üç ayında vergi dahil tüm devlet geliri olan 15.0 katrilyon lira bile faizi karşılayamıyor. 
     - Yılın ilk üç ayında bütçe açığı devletin giderleri ile gelirleri arasındaki fark 12.6 katrilyon lira. Toplam 11.6 katrilyon lira olan vergi gelirinden büyük açık var. Devlet vergi gelirini ikiye katlasa, herkes iki misli vergi ödese de açık kapanmayacak büyüklüğe ulaşmış. 
     - 2002 yılı bütçesi hazırlanırken 12 ay için 26.9 katrilyon lira açık tahmini yapılmıştı. İlk 3 ayda bu rakamın nerede ise yarısı açık rakamına yüzde 47.3'üne ulaşılmış. 2002 yılı bütçesi hazırlanırken 42.7 katrilyon lira faiz ödeneceği tahmin edilmişti. İlk üç ayda bu rakamın yüzde 38.8'i büyüklüğünde faiz ödenmiş. 
     Sayın okuyucularım, Sayın Büyük Türk Büyükleri ilk üç aylık bütçe uygulaması tehlike çanları çalıyor. Bu gidiş iyi gidiş değil... Bırakınız iç borcu yüzdürmeyi bu bütçe ile bu ülke yüzemez... İşin başında tedbir almak kolay, sorunlar arttıkça tedbir almak güçleşir. 
     Ekonomi küçüldükçe vergi gelirleri daha da düşecek. Bütçe açığı daha da büyüyecek. Dışarıdan yardım alarak devamlı şekilde bütçe açığı kapatılamaz. Bugün de geçsin, yarın Allah kerim ile ülke yönetilemez. 
     Bu ülkenin "kaderi" neden "kara" olsun Ekonomiyi "kader" değil yanlışta ısrar batırır. 
     
Üç aylık devlet gelir - gideri Konsolide bütçe ocak - mart sonuçları Trilyon TL  2002 2001 Değ. Harcamalar 27.663 10.650 159.7 Faiz hariç harcama 11.123 5.841 90.4 I. Personel 5.220 3.025 72.5 II. Diğer cari 469 268 74.7 III. Yatırım 280 181 54.5 IV. Transfer 21.692 7.174 202.3 1. Borç faizi 16.540 4.809 243.9 2. Diğerleri 5.151 2.365 117.8 Gelirler 15.027 10.560 42.3 I. Vergi gelirleri 11.695 7.064 65.5 II. Vergi dışı nor. gel. 1.533 2.606 -41.1 III. Özel Gel. fonlar 1.498 696 115.0 IV. Katma bütçe gel. 299 192 55.8 Bütçe açığı -12.635 -90 13918.6 Faiz dışı denge 3.904 4.719 -17.3      
Mart 2002 2001 Fiyat TEFE artışı Yıllık artış 77.5 Yıllık ortalama artış 75.4      
     







Anayasal yargı 


İsmet Paşa 


Hoş geldiniz... 


Türk ordusu ve Erdoğan 


Tayyip'leri durdurmak için ne mi lazım 


Yaparsın... çıkarsın 


Üniversiteye sınavsız geçiş 


Avrupa’nın yeni hortlağı Le Pen 


Kıbrıs için de deneseler... 


Utanma duygusunu kaybeden siyaset.. 


Ne kadar sallarsan salla 


Var mı itirazı olan, ya da hadi canım sen de... 


Dışlanmış çoğunluğun partisi 


Yerli ilaç sanayiine Çiller darbesi 


Kalabalık kalpler için öneriler 


Faiz 16.5 vergi 11.6 tüm gelir 15.0 açık 12.6 Bu gemi yüzmez .. 


</TEXT>
</DOC>
