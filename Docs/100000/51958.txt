<DOC>
<DOCNO> 51958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/ekonomi/aeko.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet maaşlardan yüzde 10 indirim istedi 
</HEADLINE>
<TEXT>

Türk - İş Başkanı Meral’le görüşen bakanlar maaşlarda yüzde 10 indirime gidilmesi, iki ikramiyenin 2003’e ertelenmesi, sözleşme farklarının ileri tarihe alınması, zorunlu emeklilik teklifini getirdi 
     ATİLLA ÖZSEVER 

     Hükümet işçilerden fedak rlık’ istedi. Türk - İş Başkanı Bayram Meral’le yaklaşık iki buçuk saat görüşen Başbakan yardımcıları Mesut Yılmaz, Hüsamettin Özkan ile devlet Bakanları Kemal Derviş ve Mehmet Keçeciler önce THY modelini gündeme getirdi. 
     Meral, ücretlerde üç ay boyunca yüzde 10 kesinti ile emekliliği gelenlerin emekliye ayrılmasını öngören bu modele karşı çıkarak, "THY ile bugün gündeme getirilen kuruluşların benzer bir tarafının olmadığını" söyledi. 
     
     Meral Hayır’ dedi 
     Bunun üzerine, zorunlu emeklilik, iki aylık ikramiyenin 2003’e ertelenmesi gündeme geldi. Görüşmede toplusözleşme farklarının da ertelenmesi önerildi. 2002 Şubat’ından itibaren ödenecek toplusözleşme farkları toplamı 230 trilyon lirayı buluyor. Hükümet kişi başına 476 milyon lira olan bu farkları hazirana kadar beş taksitte ödeyecekti. Bayram Meral, Başbakanlık’ta gerçekleşen toplantı sonrasında Milliyet’in sorularını yanıtlarken, Köy Hizmetleri’nin de gündeme geldiğini belirterek, "Köy Hizmetleri’ni özel idarelere vermek istiyorlar. Benim anladığım, özel idareler işçileri çıkartıp hizmetlerini ihaleye verecek" dedi. 
     Meral, zorunlu emeklilik ve ikramiyelerin ertelenmesinin ardından sıranın kıdem tazminatlarına gelme tehlikesinin de bulunduğunu belirterek, "Getirilen önerilerin hiçbirini kabul etmedim" diye konuştu. 
     
     Yeniden görüşülecek 
     Herkesin gücü oranında katkı sağlaması gerektiğini vurgulayan Meral, "Bu ülkenin nimetlerinden daha fazla yararlanmış olanlar eğer bir katkı sağlayacaksa, bu işsize, yoksula, köylüye yansıyacaksa, biz de bu katkıyı her zaman yapmaya hazır olduğumuzu söylüyoruz" diye konuştu. Meral, "Ancak sadece çalışan kesimin dar bütçesinden fedak rlık beklemek de doğru değil" şeklinde konuştu. 
     Hükümetle yeniden bir araya geleceklerini belirten Bayram Meral, sözlerini "Bu toplantı sonrasında çalışan kesimler mağdur edilmeden ve kazanılmış haklar yitirilmeden sorunlara bir çözüm bulunacağını umuyorum" diye bitirdi. 
     
IMF ile cennete bile gidilmez’      Başbakanlık’taki görüşmede, işçilerin çıkarılması halinde hükümetin vergi ve prim kazancından da mahrum olacağını anlatan Meral, IMF’yi de eleştirerek, "IMF bana Gel seni cennete götüreceğim’ dese bile kesinlikle inanmam Hayır’ derim" dedi. 
     
Teşkilatlara kapan’ emri      ELÇİN ERGÜN Ankara 

     Tasarruf paketi, liderlerin onayını aldı. Başbakanlık’ta gerçekleştirilen liderler zirvesinden sonra yapılan açıklamada, önlemlerin hafta sonunda açıklanacağı belirtildi. Zirvede uzlaşılan konular şunlar 
     
     Emekliliği dolan gidecek 

</TEXT>
</DOC>
