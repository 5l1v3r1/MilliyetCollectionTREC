<DOC>
<DOCNO> 85903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/soneko05.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Yaklaşımı Çerçeve Anlaşması açıklandı... 
</HEADLINE>
<TEXT>

     Zor durumdaki firmaların kurtarılmasına yönelik İstanbul Yaklaşımı'na ilişkin çerçeve anlaşması açıklandı. 
     Türkiye Bankalar Birliği'nin web sitesinde yayınlanan anlaşmaya, bankalar, özel finans kurumları ÖFK , Tasarruf Mevduatı Sigorta Fonu TMSF , Tasfiye Halindeki Türkiye Emlak Bankası A.Ş. ve diğer mali kurumlar imza koydu. 
     Reel sektörü temsilen Türkiye Odalar ve Borsalar Birliği TOBB , Türk Sanayicileri ve İşadamları Derneği TÜSİAD ile anlaşmada belirtilen diğer yükümlülüklerine ek olarak ve mali sektörü temsilen Türkiye Bankalar Birliği TBB ve Özel Finans Kurumları ÖFK Birliği çerçeve anlaşmasını destekleyen kuruluşlar oldu. 
     Anlaşmanın amacı ise şöyle açıklandı 
     ''Finansal darboğaz yaşamakta olup, yeniden yapılandırılmaları halinde yaşaması mümkün olan ve katma değer yaratma kabiliyetini haiz mal ve hizmet üreten gerçek ve tüzel kişi borçlulara firmalar , faaliyetlerini verimli bir şekilde sürdürebilecekleri bir ortamın sağlanması, bu şekilde anılan firmaların ticari faaliyetlerinin genişlemesi yoluyla, tedarikçi ve alıcı durumunda olan diğer işletmelere iş ortamı yaratılması, bunların sonucu olarak da istihdamın ve üretimde kapasite kullanımının artırılması, 
     149   Gerek reel sektör, gerekse mali sektör kuruluşlarının, bu anlaşmaya dayalı düzenlemelerin yapılması yoluyla bilançolarına düzen, sağlık ve şeffaflık kazandırılması, 
     149   Gerek reel kesimin katma değer yaratma kabiliyetini haiz firmalarının ekonomiye kazandırılması, gerekse ilgili mali sektör kuruluşlarının daha sağlıklı bir bilanço yapısına kavuşturulmalarının sonucu olarak vergi tahsilatının artırılmasının sağlanması.'' 
     Bu çerçevede taraflar, ekonomiye katma değer yarattığına inanılan ve en az iki alacaklı kuruluş ile kredi ilişkisi bulunup finansal darboğaz yaşayan üretici firmaların fon yaratma kabiliyetleri de dikkate alınarak alacaklı kuruluşlarca uygun görülecek makul bir süreç içinde ve makul koşullarla, gerek katma değer yaratmaya devam etmeleri, gerekse öngörülen süre içerisinde mali kesime olan geri ödeme yükümlülüklerini yerine getirebilmelerini sağlayacaklar. 
     Bunu teminen ilgili firmanın yanı sıra, bağlantılı diğer kuruluşlar ile hakim hissedarlarının özverilerini ortaya koymaları ve bu suretle bir uzlaşı platformunun oluşturulması öngörüldü. 
     Finansal Yeniden Yapılandırma Çerçeve Anlaşması, anlaşmaya taraf olacak zor durumdaki firmalar için ağır hükümler de içeriyor. 
     Alacaklı Bankalar Konsorsiyumu'nun ABK uygun görmesi halinde, mevcut riskin yeniden ve firma bazında belirlenecek koşullarla vadeye bağlanması ve ilave finansman sağlanmasının yanı sıra, firmanın ana faaliyeti ile doğrudan ilgili olmayan faaliyetlerinin tasfiyesi, sermaye artırımı, yönetim değişikliği, halka açılma, iştirak ve gayrimenkul satışı, ortaklık yapısının değiştirilmesi, şirket hisse senetleri üzerinde ABK lehine intifa hakkı tesis edilmesi dahil ilgili firmanın ekonomiye kazandırılmasını teminen gerekli görülen düzenlemeler yapılabilecek. 
     Türkiye Bankalar Birliği'nin web sitesinde yayınlanan 17 maddelik Finansal Yeniden Yapılandırma Çerçeve Anlaşması'na göre, yeniden yapılandırma kapsamına alınacak firmaların, mali durumlarının ve bu kapsamda borçlarının yeniden yapılandırılması veya yeni bir itfa planına bağlanması sonucunda borçlarını geri ödeme kabiliyeti kazanacağının tespiti, Alacaklı Bankalar Konsorsiyumu'nun ABK kararıyla bir bankaya, bankalardan oluşan bir heyete ya da bağımsız bir denetim firmasına yaptırılacak. 
     Öncelikle ilgili firmanın, ABK'nın benimseyeceği bir tarih itibariyle mali durumu belirlenecek. Bunun yanı sıra ilgili firmanın ileriki dönemlere ilişkin nakit akış projeksiyonları yapılacak. Gerek bu projeksiyon ve tespitler, gerekse firmanın bilanço içi ve dışı varlık ve imkanlarının bir arada irdelenmesi sonucunda, ilgili firmanın öngörülen süre içerisinde borçlarını ödeme kabiliyetini kazanıp kazanamayacağı yönünde değerlendirme sonrasında ABK tarafından olumlu görüşe varılan firmalar için Finansal Yeniden Yapılandırma Sözleşmesi FYYS bağıtlanabilecek. 
     
     HANGİ ÖLÇEKTEKİ FİRMALARI KAPSIYOR 

     Finansal Yeniden Yapılandırma Programı'na FYYP konu firmalar, yarattıkları katma değer dikkate alınarak bu çerçeve anlaşmasının sadece uygulama süreci yönünden ''Büyük Ölçekli Firmalar'' ve ''Orta ve Küçük Ölçekli Firmalar'' olmak üzere iki ayrı kategoride değerlendirilecek. 
     4743 sayılı Kanunun yürürlüğe girdiği tarihten önce açılan kredilerle ilgili olarak 31 Aralık 2000 tarihi itibariyle bünyesinde en az 100 kişiyi bordrolu olarak istihdam eden, toplam yıllık ihracatı 15 milyon ABD Doları'nı, toplam yıllık cirosu 25 trilyon lirayı aşan ve denetlenmiş bilançosu en az 15 trilyon lira aktif büyüklüğüne sahip olan firmalardan söz konusu kriterlerden en az ikisine sahip olan, yapılandırılmalarının gündeme geldiği tarihte en az 2 alacaklı kuruluşta toplam 10 milyon Amerikan Doları'nı aşan nakit ya da gayri 
     nakdi akreditif, kabul kredisi, kredi teminine yönelik teminat mektubu, vb. riski bulunan firmalar Büyük Ölçekli Firmalar olarak değerlendirilecek. 
     Tanımlamanın dışında kalanlar ise Orta ve Küçük Ölçekli Firmalar olarak değerlendirilecek ve bu anlaşmanın ilgili hükümlerinden yararlandırılacaklar. 
     
     ORGANİZASYON YAPISI 

     Çerçeve anlaşması kapsamında öngörülen uzlaşı sürecinin gerçekleştirilebilmesini teminen ve sürecin uygulanması aşamalarında görev yapmak üzere Koordinasyon Sekreteryası KS ve Hakem Kurulu'ndan HK oluşan bir organizasyon yapısı oluşturuldu. 
     Bankalar Birliği Yönetim Kurulu'nun atayacağı bir koordinatör ve yeteri kadar teknik ve idari personelden oluşan icra organı statüsünde bir Koordinasyon Sekreteryası KS kurulacak. 
     Hakem Kurulu, iktisat, maliye, bankacılık, işletme, hukuk, kamu yönetimi ve dengi dallardan birinde en az lisans düzeyinde eğitim görmüş olmak üzere, bankacılık alanında en az 10 yıl yönetici konumunda deneyime sahip kişiler arasından TBB Yönetim Kurulu'nca görevlendirilecek 3 kişiden oluşacak. 
     Tarafsız ve görevini etkili bir şekilde yapabilecek, bilgi ve tecrübe birikimine sahip kişilerden oluşmasına özen gösterilecek kurul, kararlarını tercihen oy birliği ile, oybirliğinin sağlanamaması halinde ise en az 2 üyenin aynı yöndeki oyu ile alacak. Hakem Kurulu toplantılarına, kararlarda oy hakkı olmamak kaydıyla BDDK'nın uygun göreceği bir temsilci de gözlemci sıfatı ile katılabilecek. 
     Hakem Kurulu, büyük ölçekli firmalara özgü olmak üzere, ABK üyelerinin, toplam alacak itibariyle asgari yüzde 55 oranında bir çoğunluk kararını oluşturmalarına rağmen yüzde 75'lik bir çoğunluk kararını sağlayamadıkları durumlarda hakemlik yapacaklar. 
     Hakem Kurulu, Koordinasyon Sekreteryası aracılığıyla kendisine yapılan başvuruları en geç 5 işgünü içerisinde sonuçlandıracak. Kurul'un, kesin ve tarafları bağlayıcı nitelikteki verdiği kararlar tüm ABK üyelerince uygulanacak. 
     Alacaklı Bankalar Konsorsiyumu ABK , yeniden yapılandırma programı uygulanacak her firma bazında ayrı ayrı olmak üzere, alacaklı kuruluşlar ve ABK'nın kabulü halinde diğer alacaklılardan oluşan bir konsorsiyum olarak düzenlendi. 
     ABK, sürecin hızlı çalışmasını teminen, borçlu firmalar ile yapılacak müzakereleri lider bankanın önderliğinde ya da ABK üyeleri arasından yeterli görülen sayıda üyeden oluşan bir heyet ile sürdürmeyi kararlaştırabilecek. 
     Konsorsiyumda kararlar tercihen oybirliği ile alınacak. Oybirliği sağlanamayan durumlarda, toplam alacak miktarının yüzde 75'ini temsil eden ABK üyelerinin aynı yöndeki kararı yeterli olacak. 
     ABK içinde en büyük alacaklı konumundaki banka, ilgili müzakerelerin yönetilmesi, sonuçlandırılması ve uygulamanın izlenmesi konusunda Lider Banka LB olarak görev yapacak. 
     
     FİRMANIN ORTAKLIK YAPISI DEĞİŞEBİLECEK 

     Anlaşmanın, ''Genel prensipler'' başlığı altındaki bölümünde, anlaşmaya muhatap olacak zor durumdaki firmaların gerekli görülürse ortaklık yapısını da değiştirebilecek hükümler yer alıyor. 
     Firma bazında gündeme gelen finansal yeniden yapılandırma programlarının, bu anlaşma kapsamında en geniş şekliyle ele alınacağı belirtiliyor. İlk prensip şöyle 
     ''Bu kapsamda, Alacaklı Bankalar Konsorsiyumu'nun uygun görmesi halinde mevcut riskin yeniden ve firma bazında belirlenecek koşullarla vadeye bağlanması, ilave finansman sağlanması, işletme sermayesi amaçlı ve veya gerek duyulduğunda yarım kalmış yatırımın veya yeni yatırımın finansmanı amacıyla , firmanın ana faaliyeti ile doğrudan ilgili olmayan faaliyetlerinin tasfiyesi, sermaye artırımı, yönetim değişikliği, halka açılma, iştirak ve gayrimenkul satışı, ortaklık yapısının değiştirilmesi, şirket hisse senetleri üzerinde ABK lehine intifa hakkı tesis edilmesi dahil, burada sayılmayan ancak ilgili firmanın ekonomiye kazandırılmasını teminen gerekli görülen düzenlemeler tek başına veya bir kısmı ya da tamamı bir arada olmak üzere yapılabilir.'' Anlaşmayı imzalayan alacaklı kuruluşlar, anlaşmanın amaçlarına odaklanarak, gündeme gelen firmaların finansal yeniden yapılandırılmalarına ilişkin süreçte uzlaşmanın sağlanması için azami çabayı gösterecekler. Yeniden yapılandırılacak her firma kendi özel koşulları içinde ele alınacak. İlgili firmanın sorunu ve bu sorunu doğuran nedenler ortaya konarak, çözüm yolları tartışılarak, en uygun çözüm üretilmeye çalışılacak. 
     Bir diğer prensip ise, sürecin hızlı bir şekilde sonuçlandırılması olarak belirlendi. Anlaşma çerçevesinde ilgili firmaların borçlarının yeniden yapılandırılmaları bankacılık usul ve esasları doğrultusunda gerçekleştirilecek. 
     ABK üyeleri tarafından sürecin başlamasından önce alınmış bulunan mevcut teminatlar korunacak. Bu amaçla, ilgili firma ile yapılacak finansal yeniden yapılandırma sözleşmesine ve gerek duyulması halinde alacaklı kuruluşların kendi aralarında yapacakları sözleşmelere, teminatlı alacakların tahsili, dağıtımı ve teminatların paraya çevrilmesi konularında hükümler konulacak. 
     İlgili tüm kuruluşlar, yapılandırmaya konu firmanın finansal yeniden yapılandırılmasına ilişkin olarak tüm süreç boyunca gizlilik ilkesine tam olarak uyacaklar. 
     Uygulama süreci içinde finansal yeniden yapılandırma programında başlangıçta öngörülen temel prensiplerden uzaklaşılmadan revizyon yapılabilecek. 
     Tasarruf Mevduatı Sigorta Fonu ve Tasfiye Halinde Emlak Bankası tarafından karşılanmamak kaydıyla, Finansal Yeniden Yapılandırma Programı'nda gerek duyulması halinde firmaya ek kredi sağlanılabilecek. Ek krediye ABK üyelerinin alacakları oranında katılımı esas olacak. 
     
     VADE 

     ABK toplantılarında, firmanın ABK üyeleri bazındaki borçlarını tespiti öncelikle ele alınması gereken bir konu olacak. ABK tarafından FYYS'de borçların tespitine esas teşkil edecek bir tarih belirlenerek bu tarih itibariyle borç tutarları tespit edilecek. 
     Talepleri halinde, her biri yüzde 5 ve altında olan alacaklılar için ve en küçük alacaklıdan başlamak kaydıyla, FYYS'nde öngörülen azami vadenin 2 3'ünü, her halukarda ödemesiz dönem dahil 4 yılı aşmamak üzere ayrı bir vadelendirme yapılacak. Bu tür alacakların toplamı, toplam alacağın yüzde 25'ini geçemeyecektir. 31 Ocak 2002 tarihi itibariyle tüm bankalarda 1 ve 2'inci grupta sınıflandırılan firmalar için vadeye ilişkin yapılan oylamada olumsuz yönde oy kullanan alacaklılar için azami vade 2 yılı aşamayacak. Bu grupların ana para ve faiz geri ödemeleri 6 aylık taksitler halinde yapılacak. 
     





</TEXT>
</DOC>
