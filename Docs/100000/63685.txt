<DOC>
<DOCNO> 63685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/guncel/gun04.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kampanyaya para yok 
</HEADLINE>
<TEXT>

Ahmet Kaya’nın sitesini ziyaret eden sevenleri Paris’te yapılacak anıtmezar için 20 milyon lirayı çok gördü 
     MAGAZİN SERVİSİ 

     Şarkıcı Ahmet Kaya’nın ölümünün ardından binlerce hayranı internet sitesini tıklıyor ama anıtmezar kampanyasına 20 milyon bağış yapmaktan kaçınıyor. Eşi Gülten Kaya ve şarkıcının arkadaşlarının işbirliğiyle Paris’teki mezarını anıtlaştırmak için başlatılan "Anıta taş taşıyoruz" adlı kampanya, şarkıcının hayranlarına ilk olarak "www.ahmetkaya.com" adlı siteden duyuruldu. Günde ortalama 2 bin kişinin ziyaret ettiği, 100 kişinin de mesaj bıraktığı sitede anıtmezar kampanyasına 45 günde sadece iki kişi bağış yaparak katıldı. 
     Şarkıcının eşi Gülten Kaya, Paris’teki Pere - Lachaise Mezarlığı’na Fransız hükümetinin sadece mezarı anıtlaştırmaya değer insanların defnini kabul ettiğini belirtti. 
     
     İnce bir sitem’ 
     Sevenlerinin ilgisizliği sitedeki "İnce bir sitem" başlıklı yazıyla şöyle eleştirildi "...İşin en acı tarafı kampanyanın ilk duyurulduğu yer olan bu sitenin müdavimleri Ahmet Kaya için bir şeyler yapma umutlarını bizlerle en yoğun paylaşanlar ortalıkta yok. Ahmet Kaya için ne yapabiliriz ’ ya da Kampanyaya tüm içtenliğimle katılıyorum’ diye mesaj bırakanların adına gönderilmiş bir havaleye rastlayamıyoruz. Kimileri de 20 milyonu çok buluyor. Anıta gerçekten taş koymak, Ahmet Kaya için bir şey yapmak niyetinde olanların elbette biraz da olsa özveri, fedek rlık göstermesi kanısındayız. Ahmet abi bize galiba o ince sitemini de miras bıraktı." 
     
Anıtmezar 16 Kasım’da hazır olacak      Ahmet Kaya’nın Paris’teki mezarını anıtlaştırmak için Anıtına taş atıyoruz’ sloganıyla internet sitesinde başlatılan kampanya, beklenen ilgiyi görmedi. Verilen desteği yetersiz bulan eşi Gülten Kaya, yine de anıtmezarın şarkıcının ölüm yıldönümü olan 16 Kasım’a yetiştirileceğini belirtti. 
     



 GÜNCEL 

















</TEXT>
</DOC>
