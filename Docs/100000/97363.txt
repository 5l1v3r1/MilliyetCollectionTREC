<DOC>
<DOCNO> 97363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sontur22.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclise yeterli milletvekili gelmedi, DYP'nin çağrısı düştü... 
</HEADLINE>
<TEXT>

     DYP ve AK Parti'nin istemi üzerine olağanüstü toplananan TBMM Genel Kurulu'nda, toplantı yeter sayısı olan 184 milletvekili bulunmadığı için olağanüstü toplantı çağrısı düştü. 
     TBMM Başkanı Ömer İzgi, yapılan çağrı doğrultusunda Meclis Genel Kurulu toplantısını saat 14.00'de açtı. İzgi, toplantı yeter sayısı bulunup bulunmadığının belirlenmesi amacıyla elektronik cihazla yoklama yapacağını ve bunun için beş dakika süre vereceğini bildirdi. 
     DYP Grup Başkanvekili Ali Rıza Gönül, ayağa kalkarak, ''ad okunarak yoklama yapılması'' talebinde bulundu. Bunun üzerine İzgi, ''kendi takdirinin elokronik cihazla oylama yapılması'' yönünde olduğunu söyledi. 
     Yapılan yoklamada yeterli çoğunluğa ulaşılamadığını ifade eden İzgi, TBMM Genel Kurulu'nun, MHP Grubunun istemi doğrultusunda 1 Eylül 2002'de saat 15.00'de olağanüstü toplanmak üzere birleşimi kapattı. 
     
     DYP VE AK PARTİ KATILDI 

     Genel Kurul'a, olağanüstü toplantı isteminde bulunan DYP ve AK Parti milletvekilleri katılırken, iktidarı oluşturan partilerle, SP ve Yeni Türkiye Partisi milletvekilleri katılmadı. 
     DSP'den istifa eden Gaziantep Bağımsız Milletvekili Mustafa Yılmaz'ın Salon'daki yerini alarak yoklamaya katıldığı gözlendi. DSP Grup Başkanvekilleri Emrehan Halıcı ve Aydın Tümen ile DSP Bursa Milletvekili Orhan Ocak ile DSP İstanbul Milletvekili Masum Türker Salon'da bulundular, ancak yoklamaya katılmadılar. 
     





</TEXT>
</DOC>
