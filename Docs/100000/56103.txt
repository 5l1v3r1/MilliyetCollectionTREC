<DOC>
<DOCNO> 56103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/ekonomi/eko06.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ’ın halka arzı ocakta 
</HEADLINE>
<TEXT>

Piyasalarda gözlenen iyimser havadan yararlanmak için özelleştirmeler öne çekiliyor. Önce POAŞ, ardından TÜPRAŞ halka arz edilecek 
     HARUN GÜREK Ankara 

     IMF ile yapılacak görüşmelerde, öncelikle yerine getirilecek eylemler listesinin belirlenmesine başlandı. 2002’de özelleştirme hızlandırılacak. Petrol Ofisi’nin POAŞ halka arzı ocak sonuna doğru yapılacak. Önümüzdeki yıl açıklarının 1 milyar dolara ulaşacağı tahmin edilen Özelleştirme İdaresi’ne ÖİB yurtdışı borçlanma yetkisi verilecek. 
     IMF heyetinin, ÖİB Başkanı Uğur Bayar ve özelleştirmeden sorumlu Devlet Bakanı Yılmaz Karakoyunlu ile yaptığı görüşmelerde, ağırlıklı olarak 2002’de özelleştirmenin hızlandırılması üzerinde durulduğu öğrenildi. Buna göre POAŞ ve TÜPRAŞ hisselerinin halka arzı yılın ilk çeyreğinde yapılacak. IMF’den ek kaynağın kesinleşmesinin ardından piyasalarda başlayan iyimser hava nedeniyle halka arz hazırlıkları tamamlanmış durumda olan POAŞ’ın özelleştirmesinin öne çekilmesi benimsendi. 
     
Öncelikli eylemler takvimi      IMF ile yapılan görüşmeler sonunda, yeni ekonomik program kapsamında öncelikle alınacak kararlar ve eylem takvimi belirlenmesi aşamasına gelindi. Öncelikli eylemler arasında, yapısal reformlar, kamu bankalarının yeniden yapılandırılması ve özelleştirmeye hazırlanması, BDDK tarafından yapılacak düzenlemeler, bankacılığa ilişkin mevzuat düzenlemeleri, özelleştirmenin hızlandırılması yer alıyor. 
     



 EKONOMİ 














</TEXT>
</DOC>
