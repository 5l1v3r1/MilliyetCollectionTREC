<DOC>
<DOCNO> 98871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/soneko02.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar, Yen karşısında değer kazandı... 
</HEADLINE>
<TEXT>

     Wall Street'te hızlı toparlanma ABD aktiflerine sarsılan güveni bir nebze olsun onarırken Dolar Tokyo'da 120 Yen'in üzerine yükseldi. 
     Piyasa oyuncuları Wall Street'te dünkü toparlanmaya rağmen muhasebe yolsuzluklarına ilişkin gelişmeler ve ABD ekonomisinden gelecek haberlerin izlenmeye devam edileceğini ve uzun vadeli trendin ne olacağını söylemek için henüz erken olduğunu söylüyorlar. 
     Tokyo'da Aozora Bank'dan Döviz Bölümü Müdürü Koici Abe, "Genel yönün tamamen Dolar lehine dönüp dönmediğini kestirebilmek güç, ancak Dolar'ın 115 Yen'in altına inmesi olasalığı azaldı" dedi. 
     ABD Şirketi Qwest Communications'ın 1999 ve 2001 arasında muhasebeye ilişkin bazı beyanlarında yanlışlık olduğunu ve bunları düzelterek yeniden açıklayacağını söylemesine rağmen Wall Street'in çıkması bazı oyuncuları, ABD'nin muhasebe konusunda aldığı yasal önlemlerin meyvesinin alınmaya başlandığı yorumlarına yol açıyor. 
     ABD Başkanı George W.Bush'un, bir skandalın ardından şirketlerin muhasebelerinde usulsüzlük yapmalarına engel olmak amacıyla hazırlanan yasayı bugün imzalaması bekleniyor. 
     Brezilya'da IMF'den yeni bir kredinin hemen olmayacağının anlaşılması Real'in ardısıra 6. gününde rekor seviyede düşmesine neden olurken, Brezilya borsasında yüzde 0,25'lik yükseliş oldu. 
     Yendeki zayıflama, Tokyo Borsası'nda bugün Nikkei Endeksi'nin 337.05 puan yükselerek 10,003.72 puana ulaşmasını sağladı. 
     Hong Kong ve Güney Kore borsaları da yükseldi. 
     





</TEXT>
</DOC>
