<DOC>
<DOCNO> 54007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/spor/spo05.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜLMEYİ UNUTTUK 
</HEADLINE>
<TEXT>

Dünya Serbest Güreş Şampiyonası’nda dün 7 maçtan 6’sını kaybettik. Mehmet Yozgat, Polonyalı’yı yendi, İranlı ve Ukraynalı’ya mağlup olarak dördüncü oldu 
     BULGARİSTAN’IN başkenti Sofya’daki Dünya Serbest Güreş Şampiyonası’nda erkek ve bayan sporcularımız altı maçın beşini kaybetti. Erkekler 63 kiloda Mehmet Yozgat, Polonyalı Lucjan Gralak’ı 6-3 yenerek yarı finale kaldı. Yozgat, yarı finalde İranlı Dabir’e 3 - 0 yenildi. Güreşcimiz bronz madalya sınavında Ukraynalı rakibine 4 - 0 mağlup olarak Dünya dördüncüsü oldu. 97’de Taşkın Özkale de çeyrek finalde Rus Gogchelidze’ye 3-0 yenilerek dereceye girme şansını kaybetti. 
     58 kiloda Kazak rakibine yenilerek hayal kırıklığı yaratan son Dünya Şampiyonu Harun Doğan, formalite karılaşmasında da Japon Hiroki Sekikawa’ya 3 - 0 yenilmekten kurtulamadı. Şampiyonanın son gününde 69 kiloda Ahmet Gülhan, Koreli, 130 kiloda Aydın Polatçı ise Rus David Moussoulbes ile çeyrek final müsabakasına çıkacak. Bayanlar 51 kiloda Uğrun Perçin, Ukraynalı’ya 7-1 yenilirken, 62 kiloda Dilek Erdoğan da Belaruslu’ya 2 dakika 41 saniyede tuş oldu. 
     



 SPOR 

























</TEXT>
</DOC>
