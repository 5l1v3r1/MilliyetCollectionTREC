<DOC>
<DOCNO> 83143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/guncel/gun04.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Burası Unkapanı değil... KURTKAPANI 
</HEADLINE>
<TEXT>

Plakçılar Çarşısı’nda artık parası olmayana hayat yok. Önce paralar saçılıyor, sonra kaset çıkıyor... O da şansınız varsa... 
     ASLI ÖKTENER İstanbul 

     Korsan kasetler nedeniyle Unkapanı’nda artık sesi güzel olana değil, parayı bastırana kaset yapılıyor. Bu da yıldız olma hayaliyle tarlasını, ineğini satan, evinden kaçan, yurtdışından buraya gelenlerin dolandırılıp hayal kırıklığına uğramalarına neden oluyor. Unkapanı’nda artık sadece Doğu kökenli değil, İran, Azarbeycan ve üniversiteli öğrencileri de görmek mümkün... Burada herkesin hedefi yıldız olmak. Bilmedikleri ortak şey ise televizyondan görüp özendikleri sanatçılar gibi olabilmenin günümüzde neredeyse imk nsız olduğu... Çünkü müzik şirketleri, artık sesi güzel olana değil, parayı bastırana kaset yapıyor. 
     
     İneklerini satıp gelmiş 
     Ferdifon Müzik Şirketi’nden Engin Baş, eskiden sesi Orhan Gencebay ya da İbrahim Tatlıses’e benzeyenlerin geldiğini anlatarak, yeni durumu şöyle özetliyor "Şimdilerde üniversitede okuyan ya da meslek sahibi insanlar geliyor. Ekonomik kriz öncesi sesini beğendiğimize kaset yapardık. Artık parası olana kaset yapıyoruz. Bir kaset, yapımı ve tanıtımıyla 40 milyar liraya mal oluyor." Unkapanı’na veda etmeye hazırlanırken yeni kasedinin çalışmalarını yapan K shtalı Hamido’ya rastlıyoruz. Ona da görüşlerini sorduğumuzda, Plakçılar Çarşısı ve içinde yaşananları bize birkaç kelimeyle özetleyiveriyor "Burası Unkapanı değil Kurtkapanı..." 
     
3 dili var ama kasedi yok      Fotoğraflar ERCAN ARSLAN 

     Dokuz Eylül Üniversitesi Matematik Bölümü mezunu olan ve 3 dil bildiğini söyleyen Kenan Toprak da, 10 yıldır bir kaset çıkarmak için Unkapanı’nı arşınlayanlardan. Recep Bülbülses ise 27 yıl uğraştıktan sonra kaset doldurmak için anlaşma yapmış. 
     
     



 GÜNCEL 






















</TEXT>
</DOC>
