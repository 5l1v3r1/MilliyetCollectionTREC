<DOC>
<DOCNO> 64124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/yazar/temelkuran.html </URL>
<DATE> 2002/01/25/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"Yeni ipek Yolu Projesi" Ortaklığı ENRON ve UNOCAL 
</HEADLINE>
<TEXT>

     Olayları izleyen köşe yazarları ve haberciler bir süredir seziyordu aralarında bir ilişki olduğunu. Ama henüz ilişkinin nasıl geliştiği pek açıklığa kavuşmamıştı. Bush hükümetiyle "samimi" bağları yüzünden iflası siyasi bir skandal haline gelen enerji firması ENRON ile ABD’nin Afganistan planlarında büyük rol oynayan petrol ve gaz firması UNOCAL arasındaki ilişkiden bahsetmekteyiz. 
     İlişkinin uzaktan görünüşü kötü bir TV skeci tadında. Ama temel mantığı hiç komik değil. Şöyle ki... 
     
Asya’da çay ve sempati      1999’da Asyalı büyükelçiler için Houston ve AustinTexas’ı kapsayan bir "tur" düzenleniyor. Gezinin en büyük sponsorları UNOCAL ve ENRON. Tura, iki firmanın da projeler gerçekleştirdikleri Birmanya ve Endonezya ile birlikte Filipin, Tayland, Vietnam, Singapur büyükelçileri katılıyor. Büyükelçiler Houston’da "ülkelerindeki ekonomik gelişmeler konusunda firma yetkilileri tarafından aydınlatıldıktan sonra", Austin’de... Bilin bakalım kiminle görüşüyorlar George W. Bush Bush o zamanlar Teksas Valisi olmasına rağmen Büyükelçiler kendisiyle "uluslararası ticaret ve ekonomik gelişmeler" gibi son derece "yuvarlak" bir başlık altında görüşmeler yapıyorlar. Büyükelçilerin BushUNOCALENRON arasında "hop hop altın top" şeklinde gidip gelmesinden sonra UNOCAL, Asyalı öğrencileri destekleme ve ödüllendirme gibisinden bir mesele için 500 bin dolarlık bir "gösteri" çeki veriyor. Gösteri çekinin dışında başka çekler var mı bilinmez Zira daha önce yazdığımız gibi UNOCAL Taliban liderlerini de 1996’da Houston’da "krallar gibi ağırlayarak" benzeri çekler vermişti. Üstelik bu işe ABD Dışişleri Bakan Yardımcısı aktif bir biçimde katılmıştı. 
     
Yeni İpek Yolu      UNOCAL firmasının Dış İlişkiler Başkanı Maresca’nın 1998’de Amerikan Kongresi’nde yaptığı Afganistan politikasının nasıl olması gerektiğine ilişkin konuşmayı daha önce yazmıştık. Bu konuşmada Maresca, "Yeni İpek Yolu" projesinden bahsediyordu. Maresca, kabaca, Asya’daki enerji havzalarının Amerikan şirketlerinin kontrolünde olması gerektiğini ve ABD hükümetinin bu yönde siyasi girişimler yapması gerektiğini söylüyordu. Herhalde Asyalı Büyükelçiler için hazırlanan "neşeli tur", böyle büyük bir planın son derece küçük bir parçasıydı TV skeci kısmıydı. 
     Bütün bunlardan bendenizin anladığı ise şu ENRON ve UNOCAL gibi dev enerji firmaları -ki aralarında başka firmalar da var en temel anlamda bu "Yeni İpek Yolu" projesinin kahramanları. Ortaklıkları da buradan geliyor. Onların karzarar hesapları etrafında oluşan uluslararası politikalar, Asya’da pek de ipeksi olmayan dokunuşlarla yeni bir İpek Yolu açıyor. 
     
Maliyetin dışsallaştırılması      Tabii bir mesele daha var... Birmanya’daki arkadaşların son mektubuna göre, UNOCAL’ın bu ülkede işlediği insanlık suçları Los Angeles mahkemeleri hükümleriyle sabit hale gelmiş. UNOCAL bu yüzden artık bir ABD firması olmaktan çıkıp "uluslararası bir firma" olduğunu söylüyor ve yönetimini ABD’den taşıyor. Buradan ne sonuç çıkar Belki de Wallerstein’ın dediği gibi, kapitalizm "maliyetlerini dışsallaştırıyor". Batı, kar etme hırsıyla çevreye verdiği zararı, insan hakları ihlallerini ve şiddeti, hukukun Batı standartlarında olmadığı ülkelere ihraç ediyor. Yeni İpek Yolu güzergahındaki ülkeler de diktatörleri ve düşük insan hakları standartlarıyla bu dışsallaştırma için konforlu mekanlar sunuyor. 
     
     







Hukukçuların tartışması 


Dünya markası 


Eşit işe eşit ücret 


Sayın Ecevit 312 ile 159 içinize siniyor mu 


Demokraside etek boyu 


Bu sese kulak verin 


Borsanın hakemi, ormanların kralı 


Alakart adalet 


Her yolun başı güven 


Türkiye’de memurun memura ettiği... 


Perakende serbest toptan yasak 


Tayyip Erdoğan’ın ABD turu 


Ben de Alman Liseliyim 


"Yeni ipek Yolu Projesi" Ortaklığı ENRON ve UNOCAL 


Çiftçi, kredi kilidi açılmadan’ üretim yapamaz 


</TEXT>
</DOC>
