<DOC>
<DOCNO> 75913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/spor/spo09.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Basından Seçmeler 
</HEADLINE>
<TEXT>

     Beşiktaş çok kötü oynadı. Alışılmış hırsı hiç yoktu. Ama Daum’un yaptıklarına ne demeli Ümit’i orta sahaya koyması inanılmaz bir teknik adam yanlışıydı. Daum, dokuz maçlık galibiyet serisini getiren dörtlü defans düzenini de bozma maharetini gösterdi. 
Ömer Üründül - Milliyet 

     İlk yarıda seyrettiğim Galatasaray’da oynayan futbolculara başka bir forma giydirseniz, inanın bana küme düşecek ilk takım olurlardı. Pas hataları, topa bile koşmayanlar... Bırakın bunları ne oynadığını bile bilmeyen insanlar vardı sahada.. 
İsmet Tongo - Fanatik 

     Beşiktaş ve Galatasaray 2’şer puan kaybetmiş. Büyük avantaj yakalamışsın. Allah aşkına oyna be birader İki top yap, iki şut at, gözümüzün pasını sil. Bu Fenerbahçe ne zaman oynayacak, ne zaman zevk verecek. Değişik bir şey yazmaya çabalıyoruz, nafile. 
Devrim Sağıroğlu - Hürriyet 




 SPOR 


























</TEXT>
</DOC>
