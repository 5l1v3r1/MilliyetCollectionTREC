<DOC>
<DOCNO> 53950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sontur16.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SP'li Hatipoğlu'ndan Ak Partili'lere "Sizin için üzülüyorum" 
</HEADLINE>
<TEXT>

     Saadet Partisi SP Grup Başkanvekili Yasin Hatipoğlu, ''Bir hırs, bir ihtiras uğruna ayrılıp giden, yarınlarını harap eden arkadaşlarımıza üzülüyorum'' dedi. 
     SP Genel Başkanı Recai Kutan ile Çorum'a gelen Hatipoğlu, İl Divan Toplantısı'nda yaptığı konuşmada, Fazilet Partisi'nin kapatılmasının ardından kurulan AK Parti'yi işaret ederek, partiden ayrılanların bir yanlış içerisinde olduğunu savundu. 
     Partilerinde bölünmenin söz konusu olmadığını ifade eden Hatipoğlu, şöyle devam etti 
     ''Kimse endişe etmesin. Bölünmedik, ne bölünmesi, ayrılan gitti. 
     Yani ayrılıkçılığa çanak tutmadık, yol vermedik. Çünkü, ayrılığın ne olduğunu biliyoruz. Senelerin mücadelesi değil miydi, hep öyle söylemiyor muyduk O temel prensiplere sımsıkı sarılın, birlikte sarılın, ayrılmamak üzere sarılın, demedik mi Yine de hiç müteessir olmayın. Bir hırs ve ihtiras uğruna ayrılıp giden, yarınlarını harap eden arkadaşlarımıza üzülüyorum. Umuyoruz ki, bakıp görecekler, ülkenin saadete ermesinin tek yolu var, saadet yolu.'' 
     






</TEXT>
</DOC>
