<DOC>
<DOCNO> 71756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/spor/spo06.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İLK RAUND MASADA 
</HEADLINE>
<TEXT>

2004 Avrupa Şampiyonası’nda aynı gruba düşen ve birbirlerini rakip gören Türkiye ile İngiltere yarın İstanbul’da yapılacak fikstür toplantısında kozlarını paylaşacak 
     ATTİLA GÖKÇE 

     Farklı teklifler 
     TÜRKİYE ile İngiltere, 2004 Avrupa Futbol Şampiyonası Eleme Grubu’ndaki mücadeleden önce, masada ter dökecekler. Türkiye’nin seri başı olması nedeniyle ilk kez ev sahipliği yapacağı Polat Renaissance Oteli’ndeki toplantıda Şenol Güneş, İngiliz heyetiyle maç tarihleri konusunda sıkı bir pazarlığa girişecek. İki takım arasında yapılan ön görüşmelerde, İngiltere Türkiye ile Ekim 2002 ve Eylül 2003 tarihlerinde oynamak istediğini bildirdi. 
     
     Uzlaşma şart 
     İNGİLTERE Milli Takımı’nın ünlü hocası Ericsson’un bu isteğine karşılık, Şenol Güneş ve ekibi ilk maçı Mart - Nisan 2003’te İngiltere’de, rövanşı ise grubun son maçı olarak 11 - 12 Ekim 2003’te oynama alternatifini getirdi. İki tarafın yazışmalarda uzlaşamadığı bu konuya İstanbul’da çözüm getirmesi gerekiyor. Güneş’in pazarlık masasında, son maçı Türkiye’de oynamak koşuluyla, İngiltere’nin ilk maçı Ekim 2002’de yapma önerisini kabul etmesi bekleniyor. 
     
     İki kaleci tamam 
     MAKEDONYA, Slovakya ve Liechtenstein temsilcilerinin de katılacağı zirvede federasyonlar, fikstür üzerinde anlaşamazsa, UEFA "torbadan çekim" yöntemine başvuracak. Bu arada Şenol Güneş’in, Dünya Kupası’nın kadro çalışmasında son aşamalara geldiği, kaleci olarak Rüştü ile Ömer için kesin kararını verdiği, Galatasaraylı Kerem ile Ankaragücülü Zafer arasında tercih yapamadığı bildirildi. Alpay’ın da maçlara yetişeceği tahmin ediliyor. 
     



 SPOR 




























</TEXT>
</DOC>
