<DOC>
<DOCNO> 99731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/ekonomi/eko07a.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon, STFA’yı mahkemeye verdi 
</HEADLINE>
<TEXT>

     NEZİH GÜROL İstanbul 

     STFA İnşaat, Tasarruf Mevduatı Sigorta Fonu’na TMSF geçmeden önce Cavit Çağlar’a ait olan İnterbank’tan aldığı yaklaşık 28.5 trilyon lira tutarındaki kredileri ödemeyince önce icralık, ardından mahkemelik oldu. İnterbank adına Fon tarafından STFA hakkında iki ayrı dava açıldı. 
     İstanbul Asliye Ticaret Mahkemesi’ne açılan davalarda, STFA tarafından İnterbank’tan 5 trilyon 558 milyar 300 milyon tutarında kredi kullanıldığı, teminat olarak da Pendik Güzelyalı mevkinde bulunan parsellerin ipotek edildiği belirtildi. Kredi borcunun zamanında ödenmemesi üzerine yasal faiz uygulanarak noter kanalıyla ihtar çekildiği, ancak ödemenin gerçekleşmemesi üzerine, İstanbul 10. İcra Müdürlüğü kanalıyla öncelikle ipoteklerin paraya çevrilmesi için takibe geçildiği anlatıldı. 
     
     İtirazlar durdurdu 
     STFA Temel Araştırma ve Sondaj tarafından da İnterbank’tan kullanılan 23 trilyon 140 milyar 946 milyon tutarında kredinin ödenmediği kaydedilen başvurada, riskleri bulunan şirkete ihtar gönderildiği, ödeme gerçekleşmeyince icra takibine geçildiği, ancak iki takibin de yapılan haksız itirazlarla durduğu öne sürüldü. 
     Fon avukatları, itirazların kaldırılması için açılan davada, şirket hakkındaki takiplerin devamını, kredi sözleşmesinden kaynaklanan 18 trilyon 273 milyar 500 milyon liralık tazminat mektubu ile 2 bin 898 doların bir bankada depo edilmesini, 28 trilyon 699 milyar liralık alacağın yüzde 40 icra ve ink r tazminatıyla geri ödenmesini istediler. 
     



 EKONOMİ 





















</TEXT>
</DOC>
