<DOC>
<DOCNO> 92453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/soneko33.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de ikinci seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 37.56 puan artışla 9,009.19 puandan tamamladı. 
     Endeks, ilk seanstaki 3.99'luk artışın ardından ikinci seansta inişli çıkışlı bir seyir izledi. Gelen son dakika alımlarıyla hisse senetleri ortalama yüzde 0.42 oranında değer kazandı. 
     Seansa 17.18 puan artışla 8,988.81 puan seviyesinde başlayan endeks, ilk yarıyı 51.41 puan artışla 9,023.04 puandan geçti. 2. 
     seansta endeks, en düşük 8,776.80 puana gerilerken, en yüksek olarak da 9,062.58 puana ulaştı. Endeks, günlük bazda 381.77 puan artarken, hisse senetleri günlük bazda ortalama yüzde 4.43 değer kazandı. Kapanışta mali endeks 20.86 puan artışla 11,456.90 puana, sınai endeks 74.86 puan artışla 8,5.95 puana yükselirken, hizmetler endeksi 35.27 puan düşüşle 5,666.19 puana geriledi. Böylece ilk seansa göre mali grup hisseler ortalama yüzde 0,18, sınai grubu hisseler ortalama yüzde 0.88 oranında değer kazanırken, hizmetler grubu hisseler ortalama yüzde 0.62 oranında değer yitirdi. 2. seansta işlem gören toplam 292 hisse senedinden 135'i değer yitirdi. 76 hisse değer kazanırken, 81 hissenin fiyatında ise değişiklik olmadı. Seansta, 220 trilyon 304 milyar 370 milyon liralık işlem hacmi kaydedilirken, günlük işlem hacmi toplamı da 386 trilyon 941 milyar 410 milyon lira oldu. 2. seansta, Yapı ve Kredi Bankası, Garanti Bankası, Turkcell, İş Bankası C ve Doğan Yayıncılık en yoğun işlem gören hisse senetleri oldular. Gün boyunca endeksin 9,000 puanın üzerinde tutunma çabasının gözlendiğini vurgulayan borsa uzmanları, bugün özellikle mali sektöre ait endeks hisselerinde yoğun hareketlere dikkat çektiler. Piyasada belirgin bir şekilde sirkülasyon yaşandığını, yatırımcıların yoğun bir şekilde hisse değişimi yaptıklarını kaydeden uzmanlar, yarın da öncelikle siyasi kanattan gelebilecek olan olası açıklamaların piyasalar tarafından takip edileceğini belirtiyorlar. 
     





</TEXT>
</DOC>
