<DOC>
<DOCNO> 60724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/soneko05.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango'da "Devirli ikramiye" koşulları belirlendi 
</HEADLINE>
<TEXT>

     Milli Piyango İdaresi MPİ Genel Müdürlüğü Bilet Satış ve İkramiye Yönetmeliği'ne eklenen madde ile "Devirli İkramiye"nin koşulları belirlendi. 
     Eklenen maddeye göre, her çekilişte MPİ tarafından belirlenen en büyük ikramiyeye ek olarak "devirli ikramiye" adı altında verilecek ikinci bir ikramiyeye hak kazanılabilmesi için, en büyük ikramiye isabet eden Milli Piyango bileti numarasının son rakamı ile amorti numaralarından biri aynı olacak. 
     En büyük ikramiye isabet eden bilet numarasının son rakamı ile amorti numaralarından birinin aynı olmaması halinde devirli ikramiye tutarı, izleyen çekilişe devredilecek ve o çekilişe ait devirli ikramiye tutarına dahil edilecek. 
     Yılbaşı çekilişleri, devirli ikramiye uygulaması dışında tutulacak, yönetmelik, 29 Ocak 2002 tarihli çekilişten geçerli olacak. 
     






</TEXT>
</DOC>
