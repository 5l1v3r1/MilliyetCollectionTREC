<DOC>
<DOCNO> 57383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sonspo13.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor ile Samsunspor yenişemedi 1-1 
</HEADLINE>
<TEXT>

     Birinci Süper Futbol Ligi'nin 2 kırmızı-beyazlı ekibi Antalyaspor ile Samsunspor'un karşılaşması 1-1 berabere sonuçlandı. 
     6. dakikada Guinchev'in köşe atışında topu iyi izleyen Hüseyin, 
     ceza alanı içinde topa çok sert vurdu. Top, Samsunspor kalecisi Ali'de kaldı. 13. dakikada Celil'in ceza alanı dışından sert vuruşunda, topa kaleci Adnan güçlükle sahip olabildi. 19. dakikada Mehmet Nas'ın ceza alanına gönderdiği pasta, Ertuğrul, top yere değmeden çok sert vurarak topu Antalyaspor filelerine gönderdi 0-1. 31. dakikada Antalyaspor beraberliği sağladı. Guinchev'in ceza alanına ortaladığı topu Hüseyin, uygun durumdaki Mehmet'e aktardı. Mehmet'in kafa vuruşunda, top Samsunspor filelerine gitti 1-1. Bu dakikadan sonra her iki takımın çabaları sonucu değiştirmedi ve maçın ilk yarısı 1-1'lik eşitlikle tamamlandı. Maçın ikinci yarısında, her iki takımın da kalecilerine pek fazla iş düşmedi. İkinci 45 dakika da daha çok orta alan mücadelesi biçiminde geçti. 55. dakikada Celil'in ceza alanı dışından verdiği ara pasında topu kapan Mehmet Yılmaz, topla birlikte Antalyaspor ceza alanına daldı. Bu futbolcunun vuruşunda, kaleci Adnan yatarak, topu güçlükle kontrol edebildi. 57. dakikada Antalyasporlu Guinchev, sarı kartla cezalandırıldı. 63. dakikada Guinchev'in ortaladığı topla ceza alanı içinde buluşan Mustafa Gürsel, topa sert vurdu. Top, Samsunspor kalecisi Ali'de kaldı. 67. dakikada topla Antalyaspor ceza alanına giren Mehmet Yılmaz'ın vuruşunda, top yan direğe çarparak dışarıya çıktı. 72. dakikada hakem M.Selçuk Dereli, yan hakem Engin Çırakoğlu ile konuştuktan sonra Antalyasor Teknik Direktörü Mehmet Ali Öztürk'ü saha dışına çıkardı. 74. dakikada Samsunspor'da Phiri, yerini Adnan'a xx , 79. dakikada Antalyaspor'da Hüseyin, yerini Fatih'e xx , 80. dakikada da Samsunspor'da Celil, yerini Vural'a xx terk etti. 82. dakikada Samsunsporlu Ercan sarı kart gördü. 83. dakikada Antalyaspor, Nuri'nin yerine Eyüp , 86. dakikada Samsunspor, Mehmet Nas'ın yerine Hakkı , 90. dakikada da Antalyaspor, Mehmet'in yerine Faruk'u oyuna aldı. Son anlarda başka pozisyon olmadı ve maç 1-1 berabere sona erdi. 
     






</TEXT>
</DOC>
