<DOC>
<DOCNO> 52005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/spor/spo05.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek forvete devam 
</HEADLINE>
<TEXT>

Milli Takım Viyana’daki oyun planını değiştirmiyor. Taktik Avusturya’nın alacağı risk üzerine kurulacak 
     MİLLİ Takım Teknik Direktörü Şenol Güneş, Avusturya ile yapılacak rövanş maçında taktiksel değişikliğe gitmeyecek. Viyana’daki ilk maçta takımı 4-5-1 sistemiyle oynatan Güneş’in kadroda değişiklik yapıp, yapmayacağı maç günü açıklık kazanacak. 
     SKOR avantajını kullanmak isteyen Şenol Güneş, rakibi hataya zorlayacak bir oyun planı oluşturacak. Avusturya’nın risk almasını bekleyen tecrübeli teknik adam özellikle Hasan’ı kullanarak ani hücumlarla gol bulmayı istiyor. 
     
Hakan iyileşiyor      MİLLİLER Avusturya maçının hazırlıklarını dün akşamki idmanla sürdürdü. Ergün dışındaki oyuncuların katıldığı, taraftarlara kapalı çalışmada Emre Aşık ve kaleci Ömer düz koşu yaptı. Gözünde şişlik olan Hakan Şükür’ün maçta oynayabileceği açıklandı. 
     
Bir mucize ümidi      AVRUPA Ümitler Futbol Şampiyonası baraj eşleşmesinde Yunanistan önünde ilk maçı deplasmanda 3 - 0 kaybeden Ümit Milli Takımımız bugün rövanşa çıkacak. Ümitler’in zorlu sınavı, İsmetpaşa Stadı’nda 20.30’da başlayacak ve TRT 1’den naklen yayınlanacak. Bu arada Yunan Teknik Direktör Michalopoulos, kendilerine Türkiye’de kötü davranıldığı şeklinde Yunan basınında çıkan haberleri yalanlayarak, Türk konukseverliğine teşekkür etti. 
     
"Dünya’ya bela oluruz"      FUTBOL Federasyonu Başkanı Haluk Ulusoy, Milli Takım’a güvendiğini söyledi. Ulusoy, "Bu ülke 47 yıldır Dünya Kupaları’nda başka takımları izliyor. Bu da beni çok üzüyor. Dünya Kupası finallerine katılacağımıza inanıyorum" dedi. Başkan şöyle devam etti "30 bin kişi tribünde, tüm ülke insanı televizyonları başında maçı kazanmamız için dua edecek. Finallere kalırsak da dünyanın başına bela olacağız. Çünkü çok iyi kadromuz var." 
     



 SPOR 























</TEXT>
</DOC>
