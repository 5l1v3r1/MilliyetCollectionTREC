<DOC>
<DOCNO> 54030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/yazar/temelkuran.html </URL>
<DATE> 2001/11/25/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kadınlar iyi savaş fotoğrafı verir 
</HEADLINE>
<TEXT>

Sedat isyan etti "Yahu niye hep kadınlardan bahsediliyor. Oralarda 14 yaşındaki bir erkek çocuğunun kaderi ölmek. Niye kimse bundan bahsetmiyor " Herhalde "kurtarılacak" kadınlar savaşın reklamı için daha iyi fotoğraf veriyor 
     Efendim haberler pür neş’e Nihayet Afganistan’daki kadınların yüzü göründü "Pek de güzellermiş canım" tarzı haberler yapıldı. Örtülerin altından makyajlı yüzler falan çıktı. Makyaj, "tıpkı bizim gibilermiş meğerse" cümlesinin en mühim kanıtı olarak kutsandı. Velhasıl her zamanki oryantalist fasaryalar sayesinde "öteki" ilan edilen insanlar bir kez daha olmadığı biçimde paketlenip servise sunuldu. 
     Başından beri bu savaşta kadınlar, bir tür trafik işareti olarak kullanıldı. Savaşı meşrulaştırmak için "Ama bakın kadınlara ne yapıyorlar " dendi. Düşmanın ne kadar vahşi olduğunu göstermek için "Kaçarken kadınları bırakıyorlar" diye parmakla gösterildi. Nihayet savaşın "iyi" sonuçlandığını kanıtlamak için Kabil’deki televizyon yayınına çıkan 16 yaşındaki sunucu kıza işaret edildi. Kızcağız sanki yumruk nereden gelecek diye bekler gibiydi... 
     
Yalandan gerçek yapmak      Olup bitenler "Wag the Dog" Başkanın Adamları filmini hatırlatıyor. Filmde, ABD hükümeti bir savaş çıkarmak istiyor ve bir film stüdyosunda kedisiyle bombardımandan kaçan genç bir kadının görüntüleri çekilip televizyon kanallarına dağıtılıyor. Ertesi gün ABD hükümeti küçük kızı kurtarmak için söz konusu ülkeyi bombalıyor. Acıklı bir kadın görüntüsünden kanlı bir gerçek üretiliyor. Peki niye bu pis işler için kadınlar seçiliyor Ya da şimdiki zaman için sorarsak Afganistan’ı bombalamayı meşrulaştırmak için niye hep kadınların fotoğrafları kullanıldı 
     Kadınlar, bütün dünya tarihi boyunca bütün toplumsal projelerin yumuşak hamuru olmuştur çünkü. Kurtarılmaya muhtaç, edilgen zavallılar İktidardaki rejimlerin hatıra fotoğrafları Yapılan yine budur. Taliban’ın "kurtardığı" kadınlar, şimdi ABD hükümeti tarafından yeniden "kurtarılacaktır". Afgan sunucu kızın ürkek halinin nedeni de budur Acaba bu, onun son "kurtarılışı mıdır", yoksa h l "kurtarılma" tehlikesi var mıdır Kim bilebilir Tabii bu arada kimse Afganistan’da etkinliklerini yer altında sürdüren yurtsever kadınların olduğunu bilmeyecektir. Çünkü onlar "kurtarılmaya" müsait malzeme değillerdir İyi kadın "kurtarılmaya" müsait kadındır hesabı 
     
Erkekler niye anlatılmıyor      Avrupa basını için çalışan Sedat Aral, Afganistan’dan yeni gelmişti. Kadınları anlattı. Durum şöyle Kimsesiz kadınlar yalnız kalamayacakları için evlere veriliyor. Bu kadınların çoğu Herat’taki Perşembe Pazarı’nda son derece normal bir şey olarak satılıyor. Yüzünü açıp bakıyorsun, beğenirsen 4000 dolar artı pasaport masrafları Kadın senin oluyor. Satılık kadınlar arasında 8 yaşında olanlar bile var. Bakire kadınların fiyatı bir gece için 100 dolar. Kadınlar genellikle Pakistan’a satılıyor. Fahişelik yapıp "hurdaya çıkanların" son durağı Lahor. Bazı aileler kaçarken para bulmak için en küçük bebeklerini Pakistan mafyasına satıyor. Bu bebekler daha sonra Avrupa ve Amerika’da alıcı buluyor. Sedat aniden durdu, "Yahu niye hep kadınlardan bahsediliyor " şeklinde isyan etti. "Oralarda 14 yaşındaki bir erkek çocuğunun kaderi ölmek. Niye kimse bundan bahsetmiyor Orada 740 bin kişi tek ayakla yaşıyor. Kamboçya’dan sonra en çok mayın olan ülke Afganistan. Niye bunlar konuşulmuyor hiç " 
     Bilmem. Herhalde ölü erkek çocukları "kurtarıcı" bir savaşın reklamları için yeterince iyi fotoğraf vermiyor 
     
     







Daniel şiiri 


Polis ve çocuk 


Portakal çiçekleri eskiden başka mı kokardı .. 


Yürekteki raptiyeler 


Liseliler için... 


Tavuk mu yoksa çocuk mu daha önemli 


Sevgi anlaşmak değildir, nedensiz de sevilir 


Avrupa, Avrupa -sıkıysa- çıkar sesini... 


İtalyan usulü çözüm 


Ölüm en güzel nasihattır 


Kadınlar iyi savaş fotoğrafı verir 


Kanunda var ama uygulanmıyor 


Kalaşnikof'lu "Devr - i Saadet" 


Krizden çıktık mı Tedavi bitti mi 


İşler iyi’ diyene dayak atıyorlar 


Adil Öğretmen'den IMF'ye mektup 


</TEXT>
</DOC>
