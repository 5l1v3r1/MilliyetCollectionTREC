<DOC>
<DOCNO> 83349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/ekonomi/eko04.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliyetler düşüyor’ 
</HEADLINE>
<TEXT>

Garanti Bankası Genel Müdürü Özen, Türkiye’deki pozitif gelişmelerin dış kredi maliyetlerini düşürdüğünü söyledi 
     ŞÜKRÜ ANDAÇ Londra 

     Garanti Bankası, bu yılın en yüksek sendikasyonu olma özelliğine sahip 350 milyon euro tutarında kredi sağladı. Anlaşma, 23 ülkeden 45 bankanın katılımıyla Londra’da imzalandı. 
     Garanti Bankası Genel Müdürü Ergun Özen, ihracat finansmanında kullanılacak kredinin toplam maliyetinin libor artı 2 olduğunu belirterek, geçen yıl bu maliyetin libor artı 2.2 olduğunu hatırlattı. Özen, Türkiye’de pozitif gelişmeler devam ettikçe bu maliyetlerin daha da aşağı çekileceğini belirtti. 
     Özen, kredinin uluslararası piyasaların Türkiye’de gerçekleştirilen reformlara inancın ve Garanti Bankası’na duyuyan güvenin ifadesi olduğunu söyledi. Özen, bankacılık sisteminin iç piyasada sağlanan rahatlığın güvenini yaşamaya başladığını belirtti. Büyüme oranının arttığını enflasyonun düştüğünü belirten Özen, bu gelişmelerin Türkiye’ye verilen reytinglere olumlu yansıdığını ifade etti. 
     Katılımcı bankalar adına konuşan Mizuko Cooperation temsilcisi Seichiro Sato da, sendikasyona gösterilen büyük ilginin, Garanti Bankası’nın başarısının bir kanıtı olduğunu söyledi. 
     



 EKONOMİ 




















</TEXT>
</DOC>
