<DOC>
<DOCNO> 59124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/soneko27.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Özince ''Külfiyatı vatandaşa yükleyerek devlet bankacılığı olmaz'' 
</HEADLINE>
<TEXT>

     Türkiye İş Bankası Genel Müdürü Ersin Özince, külfiyat vatandaşa yüklenerek devlet bankacılığı yapılmaması gerektiğini belirtti. 
     Çeşitli açılışlar için Eskişehir'e gelen Özince, Eskişehir Sanayi Odası ESO ve Türkiye İş Bankası Eskişehir Şubesi tarafından ortaklaşa düzenlenen toplantıya konuşmacı olarak katıldı. 
     Özince, Türkiye'nin en büyük hatasının serbest piyasa ekonomisi deneyimini eskitmekle yaptığını belirtti. Özince, ''Kurtuluş Savaşından kalan parayı bir kamu bankasına değil, özel bir bankaya koyduk. Yani bu para bir Ziraat Bankasına konulabilirdi. Ama İş Bankasına konuldu'' dedi. 
     İş Bankası'nın Türkiye'nin en büyük özvarlık biriktirmiş bir bankası olduğunu ifade eden Özince, katılımcılara seslenerek, İş Bankası'nın halkın olduğunu, krizden önce İş Bankası'nın 3,5 milyar dolarlık bir özkaynak ürettiğini kaydetti. 
     Devletin finans piyasası başta olmak üzere bazı kilit alanlardan çekilmesi gerektiğini ifade eden Özince, devlet bankası olmamasından yana olmadıklarını, ancak, devlet bankalarının piyasayı bozmaması, faizleri belirlerken de özel banka gibi davranması gerektiğini savundu. 
     Tüm sermayedarlar kan ağlarken devlet bankalarının nasıl sermaye bulduğunu da anlatan Özince, ''Bizim ödeyeceğimiz tahvili koyarak buldu sermayeyi. Bu bile bir haksız rekabet değil midir Ama devlet bankalarını iflasa götürmekte doğru değil, hiçbir bankayı iflasa götürmek doğru değil'' diye konuştu. 
     Külfiyatı vatandaşa yükleyerek devlet bankacılığı yapılmaması gerektiğini belirten Özince, buna bağlı olarak, bir ekonominin diğer tüm hizmetleri karşıladığı gibi, bankacılık ihtiyacını da karşılaması gerektiğine inandığını söyledi. 
     
     Muhasebe ve vergide reform 

     Özince, Türkiye'de özellikle yabancı danışmanların, Türkiye'ye destek veriyoruz ama sermaye uçup gidiyor. Türkiye kendi parasını elinde tutamıyor. Ne diye yatırım yapalım gibi bir haklı tereddütlerine şahit olduğunu belirtti. 
     Özince, bu görüşün haklı olduğu kadar haksız yanlarının da bulunduğunu ifade etti. Özince, şöyle konuştu 
     ''Kayıt dışı sistemimize, elimizdeki rezervleri kullanmanın zamanı geldi. Elde rezervlerimiz varsa bunu mutlaka değerlendirmemiz gerekir. 
     Ülkede ciddi bir muhasebe reforme, vergi reforme edilmesini başaramazsak en büyük sıkıntıyı müteşebbisler çekecek. Zaten kendi aramızda yaptığımız haksız rekabet, bizi en çok baltalayan unsurlardan biridir. Kayıt dışı sistemin belli toleransla ortadan kaldırılması için iyi, geçerli bir program olması lazım. Vergi düzeninde de adalet duygusunu gerek yurt içi gerek yurt dışı örneklerle bağdaşması lazım.'' 
     






</TEXT>
</DOC>
