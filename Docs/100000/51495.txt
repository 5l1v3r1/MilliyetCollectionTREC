<DOC>
<DOCNO> 51495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sontur09.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yener Yermez, cocukluk günlerinin konuşulmasını istemedi 
</HEADLINE>
<TEXT>

     -ÜZEYİR GARİH CİNAYETİ DAVASI 1 
     şadamı Üzeyir Garih'in katil zanlısı Yener Yermez, emniyet ile DGM Savcılığı ve Eyüp Adliyesi'nde verdiği ifadeleri kabul etti. 
     Eyüp 2. Ağır Ceza Mahkemesi'ndeki duruşmada, tutuklu sanık Yener Yermez ifade verdi. 
     Duruşmanın başında basın mensuplarının görüntü almasına kısa bir süre izin verildi. Bu sırada, sanık sandalyesinde, askeri cezaevlerinde giyilen haki renkli pantolon ve lacivert renkli gömlek ile oturan Yermez'in başını önüne eğdiği görüldü. 
     Mahkeme Başkanı, iddianameyi özetleyerek, sanık Yermez'e savunmasını sordu. Yermez, iddianamede yer alan, ''Pınar Konuşkan ile mezarlıkta birlikte oldukları'' yönündeki ifadeyi kabul etmeyerek, ''mezarlıkta yalnız olduğunu'' söyledi. 
     Mahkeme Başkanı, Yermez'in Kayseri'de yakalandığında, İstanbul Asayiş Şubesi Cinayet Büro Amirliği'nde, DGM Cumhuriyet Savcılığı'nda, Eyüp Cumhuriyet Savcılığı'nda ve nöbetçi mahkemede verdiği 5 ayrı ifadenin doğru olup olmadığını sanıktan sordu. 
     Başkan, bunlardan en kapsamlı olan, Yener Yermez'in Asayiş Şube Müdürlüğü Cinayet Büro Amirliği'nde alınan ifadesini de okudu. 
     Babasının işsiz olduğunu, kumar oynayıp içki içtiğini, kendilerine annesinin çalışıp baktığını ve ilkokuldan ayrılarak ayakkabı boyacılığı yapmaya başladığını anlattığı bölümler okunduğu sırada araya giren sanık Yermez, ''Bunların okunmasını istemiyorum'' dedi. 
     Bunun üzerine Mahkeme Başkanı, Yener Yermez'in emniyet ifadesinde olay öncesi, sırası ve sonrasına ilişkin anlattıkları ile DGM Savcılığı ve Eyüp Adliyesi'ndeki diğer ifadelerini kısaca özetledi. 
     Yermez, ''ifadelerin kendisine ait olduğunu'' söyledi. 
     






</TEXT>
</DOC>
