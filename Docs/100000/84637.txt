<DOC>
<DOCNO> 84637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/astro/index.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ejderin başı ve kuyruğu 
</HEADLINE>
<TEXT>

Sizlerden gelen sorulardan birisi de Ay düğümleri ve astrolojik karşılığı ile ilgili. Önce Ay düğümlerinin astronomik açıklamasını yapalım. Ay doğal olarak Dünya etrafındaki dönüşü sırasında tek bir enlem üzerinde kalmaz. 28 günlük turu boyunca kuzey ve güney enlemleri arasında dalgalanır. Kuşkusuz bu hareketi yüzünden Dünya’nın ve diğer gezegenlerin Güneş’in etrafında beraber dolandıkları düzlemi de 14 gün ara ile Kuzey’den Güney’e ve Güney’den Kuzey’e kesmektedir. İşte bu izafi kesim noktalarına Ay düğümleri adını vermekteyiz. Bu noktalar burçlar kuşağı üzerinde geri gidiyormuş gibi gözükürler ve 18 yılda bir tur atarlar. Tutulmalar da, astronomik olarak ancak Dünya ve Ay bu düzlem üzerinde olursa gerçekleşirler. Konunun astrolojik boyutuna gelince. Bu noktalar çağlar boyunca haritalarda gösterilmiş ve farklı kültürlerde değişik efsanelerle birlikte ele alınmıştır. Özellikle Güneş Tutulması eski insan için korkutucu ve endişe verici algılandığından, adeta bir ejderhanın Güneş’i yuttuğu hayal edilmiş ve Kuzey Ay Düğümü Ejderin başı Latincesi Caput Draconis Güney Ay Düğümü ise kuyruğu Cauda Draconis olarak betimlenmiştir. Tutulmalar ancak altı ay aralıklarla Güneş’in ay düğümlerine yaklaşması ile gerçekleşirler. Bir gökharitasında Kuzey ve Güney Ay düğümleri mutlaka karşıt burçlar ve evlerde görüleceklerdir. Örneğin K. Ay düğümü İkizler’de ise G. Ay düğümü Yay’da olacaktır. Kuzey düğüm klasik bilgilerde daha olumlu yönleri ile anılır. Bununla birlikte, bu düğümlerin kişinin hayatında gitmekte olduğu yolda edindiği deneyimler ve alması gereken derslerle ilgili olduğu söylenir. Bu yönüyle, düğümler özellikle Doğu uygarlıklarında reenkarnasyonla beraber anılırlar. Devam edecek Mutlu haftalar. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
