<DOC>
<DOCNO> 78101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/guncel/gun02.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşar büyük pot kırdı 
</HEADLINE>
<TEXT>

Turizm Bakanı Taşar, Türkiye’nin tanıtım simgesi olan deniz, kum, güneş üçlüsünü asırlardır lanetli sayılan "Bermuda Şeytan Üçgeni"ne benzetti 
     YILDIZ YAZICIOĞLU Ankara 

     Turizm Haftası öncesi Milliyet’in sorularını yanıtlayan Bakan Mustafa Taşar, Türkiye’nin simgesi deniz - kum - güneş üçlüsünü bugüne kadar onlarca gemiye ve uçağa mezar olan "Bermuda Şeytan Üçgeni’ olarak yorumladı. Taşar, Türkiye turizminde deniz - kum - güneş üçlüsünü "Bermuda Şeytan Üçgeni" olarak gördüğünü belirterek, "Tüm illeri turizm merkezi yapmalıyız. Tarih ve kültür turizmi için gelen turist daha fazla harcama yapar. Bunun için çalışmalıyız" dedi. Turizm Bakanı’nın asırlardır lanetli yer olarak anılan Bermuda Şeytan Üçgeni’yle Türkiye tanıtımı arasında ilişki kurması, şaşkınlık yarattı. Atlas Okyanusu’nda Florida, Bermuda Adası ve Porto Rico arasında yer alan üçgenin bulunduğu alan, geride hiçbir iz bırakmayan esrarengiz olaylara sahne oluyor. 
     
     Türk gecesinde dansöz olmaz 
     Bu yıl 10 milyar dolar gelir hedefiyle yola çıktıklarını belirten Taşar, Bermuda Şeytan Üçgeni benzetmesinin ardından dansöz polemiğine de girdi . 
     Türk Gecesi’nde dansöz oynatmanın yanlış olduğunu belirten Taşar, "Turizm sezonunda tüm işletmeler buna dikkat etmeli" diye konuştu. 
     



 GÜNCEL 

















</TEXT>
</DOC>
