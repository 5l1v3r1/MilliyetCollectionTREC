<DOC>
<DOCNO> 95073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/yazar/yilmaz.html </URL>
<DATE> 2002/07/11/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Finliler güneşe biz yarına hasret 
</HEADLINE>
<TEXT>

     Rusya’nın tarihi St. Petersburg ile aramıza bir saatlik uçak yolculuğunu koyduk, Avrupa’nın son konuğu Finlandiya’dayız, beyaz geceler kısaldı, saat 01.00’de güneş yüzünü dönmeye başladı. Aynı saatlerde Türkiye’de gün ya aydınlığa, ya geceye gebe bilemiyoruz, Ecevit çifti ise evrenin geçtiği zaman tünelinden bihaber "ağaç buduyor" 
     Olan olmuş, AK Parti işdamları dükalığı ile el sıkışmış, aman ne mutlu tablo 
     Finlandiya’daki Türk Büyükelçisi İlhan Yiğitbaşıoğlu ile yemek yiyoruz, bu sırada Türkiye’de olmanın, düğmeye kimin bastığını öğrenmek için bir faydası olur muydu bilmiyorum, Amerika’da olsaydım keşke... 
     Yiğitbaşıoğlu doğal olarak Dışişleri Bakanı İsmail Cem’in yeni siyasi arenada alacağı yeri merak ediyordur da, belli etmemeye çalışıyor. Oysa bulunduğu yer, kişi başına geliri 25 bin dolara ulaşmış, 5 milyon nüfuslu bir refah ülkesi. Ormanlarından kağıt sanayii, kışın ışığa hasret yüzünden yüksek teknoloji doğmuş, insanlığa yakışır bir ülke. 
     Trafik cezası, yıllık gelire oranla kesiliyor burada. Yanımda BZ Halkla İlişkiler’in sahibi Bengü Bilik ise, taksiye binerken manken Duygu Ulaş’ın otomobili ile çarpıp, kaçması sonucu elinde bastonla ağrılar içinde yürüyor bedeli ödenmemiş bir cezanın acısı ile 5 aydır kıvranırken... 
     
Avrupa’da nükleer santral      Bu kentte yaşanan siyasal gerilim geçtiğimiz günlerde atlatılmış. Merkez Parti, 5 partili koalisyondan, Başbakanlarının üyesi olduğu Sosyal Demokrat Parti’nin ülkelerinde 5. nükleer santral için izin çıkarması ile ipleri koparmış. 
     Finlandiya çevreci bir ülke, öyle ki, Baltık Denizi’ni Ruslar kirletmesin diye St. Petersburg’un arıtmasını bile üstlenmiş. Ancak SSCB döneminden kalan 3 milyar doları tahsil edememişler ve nükleer santralı bu parayı almanın bir yolu olarak onlara yaptırmaya niyetliler. Ayrıca enerjide Rusya’dan aldıkları doğalgaza bağımlılığını azaltmak istiyorlar. Öyle Türkiye gibi Rusya’ya yüzde 50’lere yakın oranda bağımlı da değiller, enerji ihtiyaçlarının yüzde 20’sini komşudan sağlıyorlar. Unutmamak gereken nokta ise nükleer santraldan ürettikleri enerjinin maliyeti bizdekinin neredeyse üçte biri düzeyinde... 
     İşin içine maliyet hesabı girince, turizme girmek gerekiyor, tutumlu millet bu Finliler. En tutumlulları Sonera şirketi olacak ki, Turkcell’in yüzde 35’ler civarında ortağı. Büyükelçi Yiğitbaşıoğlu’nu ziyaret ettiklerinde, Turkcell hisselerini de artırmak istediklerini söylemişler. Bilemiyorum bu konuda Turkcell’in diğer ortağı Murat Vargı’nın Show TV’deki "Asla yabancılara satmayız" beyanını duymuşlar mıdır 
     Turizme gireceğim ama önce Finlandiya’nın bizim için öneminin altını biraz daha çizeyim. Türkiye’de en çok satan cep telefonlarından Nokia da burada ve bu firmada 20 kadar Türk genci nitelikli personel. İçlerinden biri geçtiğimiz aylarda, "Anadolu Kültür Derneği" kuruluşuna öncülük etmiş. Finlandiya’da 3 bin kadar Türk yaşıyor, bunların bir kısmı da Alanya’da keşfedilip, buraya yerleşen dönerci damatlar. 
     Kağıt alıyoruz bu ülkeden, Beko TV, Renault Megan, otomotiv yedek parçaları ve gıda gibi ürünler satıyoruz. Daha önce de vurguladım, burası 5 milyonluk ülke ama ne ülke. 
     Bir kere nüfusunun 5’te biri carter seferleri ile seyahat ediyor ve kışın saat 15.00 sularında kararan soğuk havadan kaçacak delik arıyor. 
     
Ev satmamız lazım      Finlandiyalı turistlerin birinci tercihleri İspanya ve bu ülkede çoğu zengin Finlinin evi de var, ikinci tercihleri Yunanistan Türkiye üçüncü tercihleri. Finlandiya’dan yılda İspanya’ya 330 bin, Yunanistan’a 150 bin, Türkiye’ye ise 70 bin civarında turist geliyor. Bu sayının çok ama çok daha artmaması için bu pazara gözümüzü kapatmış olmalıyız... 
     Turizm Bakanlığı Finlandiya Tanıtım Müdürü Burak Öztürk, Finlandiya’nın başkenti Helsinki ile İstanbul arasına uçak seferi konulması gerektiğini söylüyor. 
     Finlandiya’da tek Türk grup şirketi Detur ise şimdilik Antalya ve Dalaman uçuş noktalarına hareket etmekten yana. Detur, Finlandiya’dan gelen Türk turistlerinin neredeyse üçte birini taşıyor, ayrıca İskandinav ülkelerinde İsveç ve Norveç’te ofisi olan Detur Tunus, Yunanistan, Dubai, Mısır ve Tayland gibi ülkelere de bu ülkeden turist gönderiyor. 1998’de Tursem’in İskandinav piyasasından çekilmesi ile oluşan boşluğu dolduran Detur, buradan Türkiye’ye getirdiği toplam 116 bin turistle, yılda 53 milyon dolara yakın ciro gerçekleştiriyor. 
     İşin ilginç yanı bu pazarda, Moskova’da olduğu gibi Türk firmaları birbirini kırmıyor, Detur girmiş ve götürüyor. 
     Gerek Finlandiya’daki, gerekse de Rusya Federasyonu’ndaki izlenimim ne yapıp edip bu ülkelerde yaşayanları Türkiye’de mülk sahibi etmenin yolunu bulmalıyız, ayakları alışır, kopmazlar 
     Hani sözüm gelecek hükümete, bugünkülerin işi başından aşkındır şimdi kulisler, milletvekili istifaları, yeni parti vs... 
     
     







Kritik dönem 


Clinton, Türkiye ve Dünya... 


Üstün hizmet 


Ecevit Şimdilik 3 Kasım 


Üçlü, yola çıkıyor, lider Cem 


Ecevit 88 yaşındaki lideri İnönü’yü nasıl devirdi 


Cem, açık tavrını artık koymalı 


İhanet 


Neye ihtiyacımız var 


Clinton ve ABD neden AB’ye girmemizi istiyor 


Seçim siyasi kilitlenmeyi çözebilir mi 


Bekle-gör’ 


İsmet Paşa 20 yıl önce söylemişti... 


Cem-Derviş beklentisi 


Clinton da o eski Clinton değil 


Yatırım ve üretim için kredi azaldı faiz arttı 


Finliler güneşe biz yarına hasret 


</TEXT>
</DOC>
