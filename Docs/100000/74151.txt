<DOC>
<DOCNO> 74151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yasam/yas07.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsıza anketli tuzak 
</HEADLINE>
<TEXT>

Çalıştığı restoranı soyan personel, polisin hazırladığı anketteki sorulara samimi yanıtlar verince yakalandı... 
     ELVAN EZBER İstanbul 

     Kadıköy Bağdat Caddesi’ndeki Kentucky Fried Chicken’ın kasasından yaklaşık 6 milyar lira çalınmış, ancak kasada herhangi bir zorlama izine rastlanmamıştı. Bunun üzerine hırsızın personelden biri olabileceği ihtimali üzerinde duran polis, yeni bir yöntem denemeye karar verdi. Ve hazırlanan 40 soruluk anketin çalışanlarca doldurulması istendi. Yanıtları inceleyen uzman polisler, 27 yaşındaki Şafak Şahin’in bazı sorulara diğerlerinden farklı yanıtlar verdiğini belirledi. 
     
     Nasıl ödeyecekti 
     Çünkü Şahin dışındaki personel, "Şirketiniz, çalınan paraları sizden tahsil etmek isterse ne kadar ödeyebilirsiniz " sorusuna "Ödemem" karşılığını verdi. Şahin ise soruyu, "Herkes ne kadar öderse ben de o kadar öderim" diye yanıtladı. 
     Bunun üzerine gözaltına alınan Şahin, suçunu itiraf ederken şunları söyledi "Yedek bir kasa anahtarı yaptırıp paramı aldım. Ertesi gün de işe gelip çalışmaya devam ettim. Paraya ihtiyacım vardı aldığım ücret yetmiyordu." 
     



 YAŞAM 

















</TEXT>
</DOC>
