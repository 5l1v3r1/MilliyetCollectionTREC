<DOC>
<DOCNO> 93779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/guncel/agun.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir insan özürlüyse ölmeli mi Bakan Bey 
</HEADLINE>
<TEXT>

Oğlunun çarptığı İsmail Uçkan adlı vatandaş için "Zaten yüzde 60 özürlüymüş" diye açıklama yapan Bakan Aytekin, toplumun her kesiminden büyük tepki gördü 
     ANKARA Milliyet BİRSEN ALTUNTAŞ 

     Kınama mektubu yazacağım 
     Türkiye Sakatlar Konfederasyonu Genel Başkanı Ahmet Faruk Öztimur Son derece talihsiz ifadeler. Affedilecek bir şey değil. Özürlülerin yaşama hakkı yok mu Kendisine özürlüler adına esef ve üzüntülerimizi bildiren bir mektup göndereceğim. Konya’daki eşeklerin sayısı bile biliniyor. Ama Türkiye’de özürlülerin sayısı bilinmiyor. 
     
     Yakışık almayan sözler 
     Özürlüler Eğitim ve Dayanışma Vakfı eski Genel Başkanı Saime Toptan Bakanın sözlerini iyimser bir biçimde Ölen şahıs engelli olduğu için kaçamadı’ demek istedi şeklinde değerlendirmek istiyorum. Yine de bir bakanın dil sürçmesiyle böyle bir savunmaya girişmesi bile son derece üzücü. Özürlüydü’ gerekçesi söylenmemesi gereken, yakışık almayan bir söz. 
     
     İnsan hayatı kutsaldır 
     Metin Sabancı Spastik Çocuklar Merkezi Müdürü Tarık Bitlis Çevre Bakanı talihsiz bir beyanda bulunmuş. Nasıl ki din, dil, ırk ayrımı yok, özürlü - özürsüz ayrımı da olamaz. İnsan hayatı her aşamada kutsaldır. Fiziksel koşulları, bir insanın yitirilmesideki acıyı hafifletemez. 
     
     Bakan kendini küçültmüş 
     DYP İstanbul Milletvekili Aydın Menderes İnsan hayatını bu kadar ucuzlatmaya kimsenin hakkı yok. Herhalde Sayın Bakan, ortada hayatını kaybeden bir insanın olduğunu unutmuş. Açılacak bir tazminat davasından kurtulma peşine düşmüş. Ayıp bir şey. İnsanlıktan uzak ve kendini küçültmüş. 
     
     Bu tür sözler yanlış 
     DYP Grup Başkan Vekili Turhan Güven Böyle sözler sarfetmek olur mu Türk Ceza Kanunu’nun 455. maddesi çok açık. Bu açıkça kaza sonucu ölüm olayıdır. Kusurun tamamı hastaya ait olsaydı o zaman başka. Kazayı yapan 
     8’de 5 suçlu bulunmuş. Tutuklanması kamu vicdanı açısından önem taşır. Bakanı yadırgadım. 
     
     Kesinlikle çağdışı buldum 
     DTP Genel Başkan Yardımcısı Yılmaz Hastürk Bakanın sözlerini çağdışı ve insanlığın müşterek değerlerine aykırı olarak nitelendiriyorum. Bir bakan hatta bir insan bunu nasıl söyler Bakan, bu tespitiyle halkın taşıdığı yüce değerlerle ilişkisi olmadığını ortaya koymuştur. 
     
     Bu ülke yanmış 
     Metin Şentürk Böyle bir bakan olduğunu düşünmek bile istemiyorum. Bir ülkenin bakanı kalkıp bir özürlü için böyle sözler söylüyorsa bu ülke yanmış demektir" 
     
     Adalet ona da işlemeli 
     Edip Akbayram Ölen vatandaşın özürlü olduğunu söyleyerek çok üzüntü verici talihsiz bir açıklama yapmış. Ölen kişinin özürlü olması, çarpan kişinin de Çevre Bakanı’nın oğlu olması her vatandaşa eşit uygulanması gereken yasaları etkilememeli. 
     
     Son derece kırıcı bir söz 
     ANAP Grup Başkanvekili İbrahim Yaşar Dedelek Ölen de bir candır. Olayın psikilojisi içinde söylenmiş kırıcı bir söz. 
     
Gariban biriymiş ölümüne üzüldüm’      ANKARA Milliyet 

     Oğlu Gönenç Aytekin’in çarparak ölümüne neden olduğu İsmail Uçkan 37 için "Zaten özürlüymüş" diyen Çevre Bakanı Fevzi Aytekin, dün Uçkan’ın gariban biri olduğunu ve ölümüne çok üzüldüğünü söyledi. Aytekin, "Ölen çocuğun yüzde 60 özürlü raporu varmış" yolundaki sözlerinin anımsatılması üzerine Aytekin şöyle konuştu "Gariban, kendi halinde bir insan. Ölümüne de çok üzüldük, gerçekten. Bir candır. Bunu oğlumuzun yapması bizi daha da üzdü. Raporu olduğunu söylüyorlar. Ama ölenin arkasından konuşmak istemiyorum." 
     
     Daha önce ne demişti 
     Aytekin’in önceki gün DHA muhabirine yaptığı, büyük tartışma yaratan açıklaması ise şöyleydi "Dün geceden beri kendimi çok huzursuz hisediyorum. Ölen zaten özürlüymüş, yüzde 60 özürlü raporu varmış. Karşıdan karşıya geçerken trafik ışıklarına dikkat etmemiş olabilir. Bu her insanın başına gelebilecek bir olay. Bununla uğraşacağınıza gidin Tekirdağspor’un durumunu araştırın." 
     
İkinci incelemede kusur oranı düştü...      ÖZKAN DİKMEN DHA 

     Tekirdağ’da İskele Kavşağı’nda salı gecesi İsmail Uçkan’a çarpan Gönenç Aytekin, 8’de 6 kusurlu bulundu. Aytekin’in avukatı Sebahattin Eral tutanağa itiraz etti. Kazayı soruşturan Savcı Murat Yiğit bunun üzerine olay yerinde ikinci bir inceleme yaptırdı. İncelemede Aytekin bu kez 8’de 5 kusurlu bulundu. Bu arada olay yerinde incelemeyi yaptıran savcı, bir yakını rahatsızlanınca 4 gün izin alıp şehirden ayrıldı. Yiğit’in yerine Savcı Hüseyin Ercan bakacak. 
     
Tamirciden çıkmaz      GURBET GÖKÇE DHA 

     İsmail Uçkan’ın ölümüne neden olan Bakan Fevzi Aytekin’in 19 yaşındaki oğlu Gönenç Aytekin lise yıllığında da hız tutkunu olarak anlatılıyor. Tekirdağ Anadolu Otelcilik ve Turizm Meslek Lisesi’nden geçen yıl mezun olan Aytekin için arkadaşları, mezuniyet yıllığında "Uçuş halindedir, tamirhaneden çıkmaz" ifadelerini kullanıyor. Tekirdağ’da hız tutkusuyla tanınan Aytekin, geçen yıl Kumbağ’da aşırı hız yapıca bir manava girmişti. Bu kazadan yara almadan kurtulan Aytekin aynı yıl içinde Tekirdağ - Malkara karayolunda da orta refüjdeki bariyerlere çarptı. 
     



 GÜNCEL 























</TEXT>
</DOC>
