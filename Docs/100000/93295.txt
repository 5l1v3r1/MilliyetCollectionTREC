<DOC>
<DOCNO> 93295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/soneko09.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolda şampiyon ama... Brezilya'nın para birimi çöküşte.. 
</HEADLINE>
<TEXT>

     Latin Amerika kıtasının en büyük ekonomisine sahip Brezilya'da geleceğe yönelik siyasi ve ekonomik belirsizlik, para birimi Real'in ABD Doları karşısında tarihinin en düşük seviyesine inmesine neden oldu. 
     Para birimi Real, ABD Doları karşısında Cuma günü 2.82'den işlem görürken dünkü kapanışta 2.896'ya geriledi. 
     Brezilya ekonomi çevreleri, zayıf Real'in yüksek enflasyona sebep olabileceğini belirtirken, bunun Merkez Bankası'nın belirlediği faizleri düşürmek dışında bir yol bırakmayacağına dikkat çekiyorlar. 
     Bu arada Federal petrol şirketi Petrobras'ın, geçen hafta petrolün rafineri çıkış fiyatını yüzde 6.8 arttırması, enflasyonda artış beklentisinin artmasına neden olmuştu. 
     Brezilya'da 1994 yılında kronik enflasyonun sona ermesi üzerine, yeni para birimi Real tedavüle çıkmıştı. 
     Ayrıca Brezilya'da 6 Ekim tarihinde yapılacak başkanlık seçimlerini sol eğilimli İşçi Partisi adayı Luiz Inacio Lula da Silva'nın kazanma ihtimali, bazı yatırımcıları rahatsız ediyor. 
     





</TEXT>
</DOC>
