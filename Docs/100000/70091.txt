<DOC>
<DOCNO> 70091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/dunya/dun03.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın kamikaze 2 Arap öldürdü 
</HEADLINE>
<TEXT>

     DIŞ HABERLER SERVİSİ 

     Batı Şeria’da bir İsrail askeri kontrol noktasına intihar saldırısı düzenleyen Filistinli kadın kamikaze, kendisiyle birlikte Arap asıllı 2 İsrail vatandaşının ölümüne, 2’si ağır 3 İsrail polisinin yaralanmasına neden oldu. 
     İsrail polisinin verdiği bilgiye göre, önceki gece 2 Filistinli erkekle birlikte bir araç içinde İsrail’in orta kesimlerindeki Modi kentindeki kontrol noktasına gelen Filistinli kadın, kontrol noktasındaki polislerin araca yaklaşması üzerine araçtan çıkarak üzerindeki patlayıcıyı infilak ettirdi. 
     Böylelikle İsrail’de ikinci kez Filistinli bir kadın intihar eylemi düzenlemiş oldu. Öte yandan, Batı Şeria’da İsrail birlikleriyle Filistinliler arasında çıkan çatışmada 11 Filistinli öldü. 
     



 DÜNYA 












</TEXT>
</DOC>
