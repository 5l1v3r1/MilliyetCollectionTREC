<DOC>
<DOCNO> 85979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/ekonomi/aeko.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
480 milyon dolarlık ortaklık 
</HEADLINE>
<TEXT>

UniCredito ile Koç Grubu, finansal ortaklık için imzaları attı. İtalyan bankası, hisse değeri 480 milyon dolar olan Koç Finansal Hizmetler’e yüzde 50 oranında ortak oldu 
     EKONOMİ SERVİSİ 

     Koç Grubu, İtalyanlarla ikinci büyük ortaklığını gerçekleştirdi. Otomotiv’de Fiat’tan sonra finansta da UniCredito Italiano SPA ile yüzde 50 - 50 ortaklık için dün imzalar atıldı. Koç Holding’ten yapılan açıklamada bu gelişme, Koç’un finansta iddialı büyüme hedefinin işareti olarak değerlendirildi. UniCredito’nun ortak olduğu Koç Finansal Hizmetler’in çatısı altında Koçbank dahil yedi finans şirketi bulunuyor. 
     
     İzin bekleniyor 
     Yapılan açıklamaya göre, sözkonusu şirketlerin Koç Finansal Hizmetler AŞ çatısı altında toplanma işlemlerinin tamamlanması ile, şirketin özvarlığının UMS uluslararası muhasebe standartları bazında yaklaşık 330 milyon USD, bunun sonucunda hisselerinin toplam değerinin ise 480 milyon USD seviyesinde olması beklendiği, Koç Finansal Hizmetler AŞ ve Koçbank’ın uluslararası standartlarda güçlü bir sermaye düzeyine ulaşmasının öngörüldüğü belirtildi. 
     
     Sıra onayda 
     Anlaşma, Türkiye ve İtalya yetkili resmi mercilerinin onayından sonra yürürlüğe girecek. Koç Grubu’nun ortaklık kurduğu UniCredito 23 milyar USD’ın üzerinde piyasa değeri ile Avrupa’nın en büyük bankaları arasında bulunuyor. 
     Koç Grubu ile UniCredito’nun ortaklığının, uluslararası finans piyasalarında Türkiye’nin güvenilirliğinin artırılması konusuna katkıda bulunması bekleniyor. 
     
Yedi şirketi kapsıyor      İki grup arasında, 2001 yılında başlayan pazarlık sürecinde, Koç Grubu, finans şirketlerini, Koç Finansal Hizmetler AŞ adı altında topladı. Böylece UniCredito, Koç Finansal Hizmetler’in çatısı altındaki yedi şirketin ortağı oldu. Bu şirketler şunlar 

</TEXT>
</DOC>
