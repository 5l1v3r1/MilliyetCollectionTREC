<DOC>
<DOCNO> 58991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/astro/index.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Venüs Oğlak'ta 
</HEADLINE>
<TEXT>

Venüs bugün Oğlak burcuna geçiyor. Barışı ve ilişkilerimizi anlatan Venüs şimdi Oğlak burcunda materyalist ama bu konum ayakları yere basan çalışmalar yapmak için uygun fırsatlar da getirebilir. Koç'lar bugün de parasal konularda şanslılar. Birikimlerini daha iyi değerlendirebilecekleri olanaklardan yararlanabilirler. Boğa'lar yeni görüşlere açıklar ve bu arada duygusal konularda kendilerini kararlı hissedebilirler. Başladıkları işleri bitirme şansları var. İkizler geçmişe ait konularla uğraşabilir. Biraz iç muhasebesi yapmak ve duygusal konulara açık olmak onlara çok şey kazandırabilir. Yengeç'ler ortaklaşa konular ve arkadaşlıklardan yana şanslılar. Kendilerinden büyük kişilerden destek alabilirler. Aslan'lar yorucu bir tempodalar ama böylece kendilerinden daha fazla söz ettirebilirler. İş ve ailevi konularda yeni gelişmeler bekleyebilirler. Başak'lar son günlerdeki huzursuzluklarından kurtulabilirler. Bu arada aşk hayatlarına daha fazla girebilir. Gevşemeyi öğrenmeliler. 
Öğleden sonra 16 50 Ay - Merkür rahat açısı düşüncelerimizi pratik konulara kolay aktarabileceğimiz olanaklar getirmekte. Değerlendirmeye bakalım. Terazi'ler yakın ilişkilerinde güvene ve karşılıklı alışverişe önem vermek durumunda. Duygusal konularda hassas davranabilir. Akrep'ler ise biraz inatçı olsalar da başkalarından çok şey öğrenebilir. İlişkilerinde daha esnek olmaya bakmalı. Yay'lar bugün işle ilgili detaylara daha fazla takılmış durumda olabilir. İş ortamında olumlu değişiklikler yapabilir. Oğlak'lar son derece şanslılar. Yeni girişimlerin önü açık. Bu arada yaratıcı konular ve aşkta olumlu gelişmeler bekleyebilirler. Kova'nın biraz sıkıldığını görsek de aslında yapıcı çaba ve sabırlı olmak sayesinde kendilerini toparlayabilecekler. Balık'lar gün içinde çok sayıda haber, konuşma ve yazışma içinde olabilirler. Verimli olabilecekleri bir gündeler. 

            Faks 287 74 37 
      







</TEXT>
</DOC>
