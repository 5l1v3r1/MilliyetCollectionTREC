<DOC>
<DOCNO> 63013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sontur20.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcılık Emlakbank eski Genel Müdürü için 84 yıl hapis istedi 
</HEADLINE>
<TEXT>

     ''Kılıçbalığı'' soruşturmasını yürüten Şişli Cumhuriyet Savcılığı'nca hazırlanan fezlekelerde, bankanın eski Genel Müdürü Erdin Arı ile eski Yönetim Kurulu Üyesi Recep Reha Abi'nin, ''zimmet'' suçunun 7 kez uygulanmak suretiyle 42 ile 84'er yıl arasında ağır hapis cezasına çarptırılması isteniyor. 
     Devlet Denetleme Kurulu'nun DDK yaptığı 10 ayrı suç duyurusu üzerine soruşturmayı başlatan Şişli Cumhuriyet Savcısı Altan Günaydın tarafından hazırlanan 10 ayrı fezlekede, toplam 39 sanığın 1996, 1997 ve 1998 yıllarında kredibilitesi olmayan, çoğunluğu denizcilik alanında faaliyet gösteren 15 şirkete, olumsuz raporlara rağmen kredi verdikleri ve toplam değeri yaklaşık 200 milyon doları bulan bu kredilerin geri dönmediği ifade ediliyor. 
     Fezlekelerde, Ziraat Bankası ile birleştirilen Türkiye Emlak Bankası'nın eski Genel Müdürü Erdin Arı ile eski Yönetim Kurulu Üyesi Recep Reha Abi hakkında, TCK'nın ''zimmet'' suçunu içeren 202. 
     maddesinin 7 kez uygulanması suretiyle toplam 42 ile 84'er yıl arasında ağır hapis cezası isteniyor. Bankanın eski genel müdürlerinden Sinan Solok ile eski Yönetim Kurulu Üyesi olan İÜ İktisat Fakültesi Öğretim üyesi Prof. Dr. Hayri Erdoğan Alkin'in isminin de bir kez geçtiği fezlekede, Solok ve Alkin'in, aynı suçtan 6 yıldan 12'şer yıla kadar ağır hapis cezalarına çarptırılmaları talep ediliyor. Diğer 35 sanığın da, yine ''zimmet'' suçundan 6 yıldan başlamak üzere çeşitli ağır hapis cezalarına çarptırılmaları isteniyor. 
     






</TEXT>
</DOC>
