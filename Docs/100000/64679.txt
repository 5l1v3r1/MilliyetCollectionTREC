<DOC>
<DOCNO> 64679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/guncel/agun.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkesin umudu biyoenerji 
</HEADLINE>
<TEXT>
Barka’yı anıları hayata döndürecek 
Dostları Barka’yı hayata döndürmek için başucuna oturup, elini tutarak ona anılarını anlatıyor... 
     ÜMRAN AVCI İstanbul 

     8 Ocak’tan bu yana yoğun bakımda yaşam mücadelesi veren İTÜ Avrasya Yer Bilimleri Enstitüsü Öğretim Üyesi Prof. Dr. Aykut Barka’ya dostları "sevgi" tedavisi uyguluyor. Bir biyoenerji uzmanı eşliğinde Barka’ya pozitif enerji vermeye çalışan yakınları, Aykut Hoca’nın ellerini tutup dakikalarca sevgilerini, güzel anılarını anlatıyorlar. Barka’ya ayrıca en sevdiği şarkılar çalınıyor. 
     
     Kol Düğmeleri’ni dinliyor 
     21 Ocak’tan bu yana Barka’nın can dostları, bir biyoenerji uzmanıyla birer birer odaya alınıyor. Aykut Barka’nın elleri tutuluyor, kapalı gözlerine odaklanılıyor ve sadece güzel şeyler düşünülüyor. Barka’nın odasında Hotel California’, Cem Karaca’nın Emrah’, Resimdeki Gözyaşları’ ve Barış Manço’nun Kol Düğmeleri’ gibi en sevdiği parçalar çalınıyor. "Aykut’u yatakta bırakıp, kendi kendine iyi olmasını beklemiyoruz" diyen kardeşi Günkut Barka şunları söylüyor "Aykut’a pozitif enerji veriyoruz. Çok umutluyuz. Bu konuda doktorlar da töleranslı. Bilhassa benim onayım olduğu müddetçe Aykut’a pozitif gelebilecek konularda anlayışlı davranıyorlar. Aykut’un çok sevdiği, 40 yıllık arkadaşlarıyla görüştürdüm, temas ettirdim. Pozitif enerji verebilecek ne imkan varsa sağlamaya çalışıyoruz. Hatta 9 yaşındaki oğlu Richard Dağcan da babasının yanına gidip, güzel şeyler düşündü ve onunla konuştu." 
     
     Beni duyduğuna eminim’ 
     Son bir haftadır kendisinin de sürekli kardeşiyle konuştuğunu anlatan Günkut Barka, "Genellikle anılarımızı anlatıyorum. Onu beklediğimizi, dayanması gerektiğini söylüyorum. Aykut’un beni duyduğunu hissediyorum. Onun iyi olacağı konusunda çok iyi hisler var içimde" dedi. Barka’ya olan sevgi selinin kendisini duygulandırdığını anlatan Günkut Barka "Amerika’daki, Almanya’daki dostları gruplar halinde enerji gönderiyorlar. Bilgisayar kanalıyla birbirleriyle haberleşen bin kişi aynı anda enerji gönderiyor" dedi. 
     
Bizi böyle sana doymadan bırakma’      Barka’ya pozitif enerji verenlerden biri de lise yıllarından sıra arkadaşı olan Esem Spor Genel Müdürü Doğan Ertuğrul. Salı günü Barka’nın odasına giren Ertuğrul, 36 yıllık arkadaşına şunları söyledi "Seni arıyorum, geri aramıyorsun. Cep telefonunda mesajı bulamıyor musun Bizi böyle sana doymadan bırakamazsın. Geri dön, yapılacak bir sürü işin var. Seni bekliyoruz. 40 yıllık arkadaşlarının hepsi burada. Bizi bir araya getirdin ama yeter artık, uyan da sen de aramıza katıl." Ertuğrul, Barka’nın yanından ayrıldıktan sonra kendini çok sıktığı için dizlerinin bağının çözüldüğünü de anlattı. 
     
Gözlerini aç da işimize bakalım’      Dostu Prof. Aykut Barka için Eskişehir’den kalkıp gelen Osman Gazi Üniversitesi Jeoloji Mühendisliği Bölümü Öğretim Üyesi Doç. Dr. Erhan Altınel de ünlü deprem uzmanını tam 7 yıldır tanıyor... Bütün bilimsel çalışmalarda birlikte mücadele verdiklerini anlatan Doç. Dr. Erhan Altınel arkadaşı Barka’nın ellerini tuttuktan sonra ona şu sözleri söylediğini anlattı "Aykut Ağabey. Birlikte çok güzel işler yaptık, çok büyük projelere imza attık. Onların hepsini alın teriyle başardık. Bundan sonra bizi bekleyen bir sürü iş var. Bir an önce o güzel gözlerini aç da hemen işimize başlayalım." 
     



 GÜNCEL 





















</TEXT>
</DOC>
