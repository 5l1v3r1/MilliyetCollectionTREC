<DOC>
<DOCNO> 83016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sondun19.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail birlikleri Gazze Şeridi'ne girdi 
</HEADLINE>
<TEXT>

     İsrail tank ve buldozerlerinin, Gazze Şeridi'nin güneyine girdiği bildirildi. 
     Haaretz gazetesinin internet sayfasındaki habere göre Filistinliler, İsrail birliklerinin Refah kenti yakınına girdiğini söyledi. 
     İsrail radyosu da İsrail Savunma Güçleri'nin, silah kaçakçılığı yapılan bir tüneli yıkmak için Refah'a girdiğini duyurdu. 
     Haberde, bölgede askerlerle Filistinliler arasında çatışmalar çıktığı, ancak can kaybı olmadığı kaydedildi. 
     Görgü tanıkları ise tank ateşinde bir evin alev aldığını, bir evin hasar gördüğünü, buldozerlerin bölgede yıkıma başladığını söyledi. 
     Haaretz, İsrail'in gece boyunca Gazze Şeridi civarına askeri yığınak yaptığını bildirmiş, ancak İsrail ordu sözcüsü bu haberi yalanlamıştı. 
     İsrail güvenlik kabinesi, bugün erken saatlerde, önceki gün Tel Aviv'de düzenlenen intihar saldırısının ardından Gazze Şeridi'deki ''terörist hedeflere'' operasyonlar düzenlenmesine onay vermişti. 
     





</TEXT>
</DOC>
