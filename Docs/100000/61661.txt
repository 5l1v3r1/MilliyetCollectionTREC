<DOC>
<DOCNO> 61661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/ekonomi/eko08a.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erçel’in kur davası h kim önünde... 
</HEADLINE>
<TEXT>

Dalgalı kura geçilmeden önce, vadesi dolmayan parasını dolara çeviren Merkez Bankası eski Başkanı Erçel hakkında dava açıldı 
     ERSAN ATAR Ankara 

     Yargıtay Cumhuriyet Başsavcısı Sabih Kanadoğlu, dalgalı kura geçiş öncesinde kendisine ait Türk Lirası hesaplarını dolara çeviren ve Merkez Bankası’nın döviz rezervinin 5.36 milyar dolar erimesine göz yuman’ eski Genel Müdür Gazi Erçel hakkında 4.5 yıla kadar hapis istemiyle dava açtı. İddianamede, Sanık kendi ekonomik durumunu korumakta gösterdiği hassasiyeti devlet kaynaklarını korumakta gösterememiştir’ denildi. 
     
     Organ nakli savunması yersiz’ 
     İddianamede, Erçel’in iki ayrı hesabındaki 55.5 milyar lirayı dalgalı kura geçişten hemen önce, 19 Şubat’ta çekmesi konusunda da şöyle denildi 
     "Rahatsız olan kızına organ nakli için parasını dövize çevirdiği yolundaki savunma yerinde değildir. Çünkü tanık banka şube müdürü ve diğer tanık sekreterya şefinin beyanları ile birlikte değerlendirildiğinde, paranın önce TL olarak nakit istenmesi, bunun olanaklı olmadığının anlaşılması karşısında dolara çevrilmesinin istenmesi ve işlemlerin bu şekilde gerçekleştirilmesi karşısında savunması geçerli kabul edilmemelidir." 
     
     Mesai dışında satış 
     Erçel’in "görevi kötüye kullanmak" suçundan yargılanmasını isteyen Başsavcı’nın, "Sanığın suç işleme kastının bir göstergesi de Merkez Bankası’nın çalışma saatleri dışında dahi döviz satışına devam etmesine izin verilmesidir" tespiti dikkat çekti. 
     
Döviz alanların TL’si yok      İddianamede, 16 Şubat 2001’de 27.4 milyar dolar olan Merkez Bankası döviz rezervinin 20 Şubat’ta 5.36 milyar dolar azalarak, 22.58 milyar dolara gerilediği belirtilerek, "Devlet hazinesi, zarara uğratılacak şekilde, hızlı döviz çıkışı olmuştur" denildi. Bilirkişi raporlarına göre, bu kuruluşlardan birçoğunun aldıkları dövizi karşılayacak TL mevduatlarının bulunmadığının altı çizildi. 
     İddianamede, Erçel’in, bankalara menfaat sağlamak kastıyla bu satışları yaptığının tespit edilemediği, ancak Türk Ceza Kanunu’nun TCK 240. maddesinde düzenlenen, "görevin genel nitelikte kötüye kullanılması" fiilini, birden fazla işlediği ifade edildi. 
     
Yüzde 55’i yedi yabancı bankaya      Kanadoğlu’nun hazırladığı iddianamede, satılan dövizin yüzde 55’inin yedi yabancı banka tarafından satın alındığına ilişkin tespiti dikkat çekiyor. İddianamede, bilirkişi raporlarına dayanılarak, satılan dövizin yüzde 55’ini alan bankaların aldıkları dövizin aktiflerine girmediği belirtilerek, "Bu bankaların alacaklarını finanse edecek Türk Lirası varlıkları dahi bilançolarında yer almamaktadır" vurgusu yapıldı. 
     
Yapılan satış olağandışı      Yargıtay Cumhuriyet Başsavcısı Sabih Kanadoğlu’nun hazırladığı iddianameye göre, 19, 20 ve 21 Şubat 2001 tarihlerinde, Merkez Bankası döviz rezervlerinden toplam 5 milyar 188 milyon 900 bin dolar satıldı. Bu miktarın, daha önceki satış miktarları dikkate alındığında, "olağandışı" olduğu kaydedilen iddianamede, satışın 59 banka, 5 özel finans kurumu, 22 yetkili kurum olmak üzere, toplam 86 kuruma yapıldığı vurgulandı. 
     



 EKONOMİ 


















</TEXT>
</DOC>
