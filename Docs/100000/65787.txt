<DOC>
<DOCNO> 65787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/spor/aspo.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN AÇ KALDI 
</HEADLINE>
<TEXT>

Antalyaspor deplasmanından da galibiyet çıkaramadı. Rakibin sert futbolu karşısında oyununu tutturamadı. Zirve yarışında büyük bir avantajı kaçırdı Berkant ile çizgiyi güçlükle aşıp, öne geçti. Ancak defanstaki hatasının bedelini ağır ödedi. Doksanıncı dakikada Saffet’in golü beraberliği getirdi 
     Sert futbol 
     SARI-Kırmızılı ekip için bulunmaz fırsattı. Beşiktaş, sahasında Samsun engelini geçememiş, Cim-Bom için arayı açma şansı doğmuştu. Antalya önünde ilk dakikalara adeta sancılı başlayan Galatasaray, rakibin sert futbolundan ürktü. Hasan Şaş’ın sakatlığı ile forvette gücünü yitiren konuk takım, ilk yarıda golü bulamadı. 
     
     Son anda puan 
     ANTALYA, sertlikle yıldırdığı Galatasaray’ın ikinci yarıda üzerine gitti. Ancak Saffet pozisyonları değerlendiremedi. Kronometre 75. dakikayı gösterirken, Berkant’ın karambolde çizgiyi aşan vuruşu, önce itirazları, sonra gol kararını getirdi. Herkes üç puanı Cim-Bom’a yakıştırırken, Saffet sahneye çıktı, beraberliği ağlara çaktı. 
     

</TEXT>
</DOC>
