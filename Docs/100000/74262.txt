<DOC>
<DOCNO> 74262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/guncel/gun02a.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Müjde Fatih Sultan Mehmet yıkılmayacak 
</HEADLINE>
<TEXT>

Depremle ilgili nihayet iyi bir haber geldi. Bilimsel araştırmalar ve sanal depremler sonunda alınan veriler gösterdi ki, FSM SAĞLAM KALACAK 
     ASLI ÖKTENER İstanbul 

     Karayolları 17. Bölge Müdürlüğü Otoyol Köprüler Başmühendisi Dr. Nurdan Apaydın yaptığı bilimsel çalışmayla Fatih Sultan Mehmet Köprüsü’nün FSM İstanbul’da beklenen depremde ayakta kalacağını belirledi. 
     Bir kısmı Devlet Planlama Teşkilatı projesi kapsamında bulunan çalışma, Boğaziçi Üniversitesi ile Karayolları Genel Müdürlüğü’nün bilgisi ve yardımıyla yapıldı. Köprü üzerinde arazi çalışmalarına 2000’in ekim ayında başladıklarını kaydeden Apaydın, projenin uygulanışını şöyle anlattı 
     "Köprünün kendi doğal titreşim frekanslarını saptamamız gerekiyordu. Bunun için köprünün boş olduğu nüfus sayımı günü üzerine sismometreler kuruldu ve kablolar çekildi. Ölçümlerden alınan veriler bilgisayara yüklendi. Temmuz 2001’de kulelere ve tabliyenin ortasına GPS cihazları yerleştirilerek uydu vasıtasıyla salınımları ölçüldü. Yapının her elemanı bilgisayara 3 boyutlu modellendi. Arazide yaptığımız ölçüm ile proje verileri örtüştü. Bundan köprünün yapısal hareketinde bir bozulma olmadığını anladık. 2001 yazında topografik ölçümlerle kablo geometrisini belirledik. Onun da bozulmadığı ortaya çıktı." 
     
Sanal deprem yaratıldı      Köprünün olası bir depremde ne davranış göstereceğini öğrenmek için de sanal ortamda depremler yarattıklarını belirten Apaydın, "İstanbul’da olması beklenen deprem ivmesinden 0.4 çok daha büyük ivmeler 0. 6’ya kadar verildi. Süresi 30 saniyeydi. Sonuçta Kuzey Anadolu Fay Hattı’nın İstanbul’da yaratacağı depremde köprünün ayakta kalacağı bilimsel olarak ispatlandı" dedi. 
     



 GÜNCEL 




























</TEXT>
</DOC>
