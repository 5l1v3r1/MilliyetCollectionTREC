<DOC>
<DOCNO> 51373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/guncel/gun13.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Pilot teğmenlerin çifte mutluluğu 
</HEADLINE>
<TEXT>

     Konya 33. Ana Jet Üs Komutanlığı’nda F - 4 Harbe Hazırlık ve F - 5 Harbe Hazırlığa Geçiş Eğitimi’ni başarıyla tamamlayan üçü kadın 53 savaş pilotu, sertifikalarını dün düzenlenen törenle aldı. 3. Ana Jet Üs Komutanlığı’ndaki törende mezun olan teğmen pilotlara Hava Eğitim Komutanı Korgeneral Batmaz Dandin ve Üs Komutanı Tuğgeneral Yıldırım tarafından diploma ve şilt verildi. Eğitimleri sırasında tanışıp evlenen genç teğmenler ise çifte sevinç yaşadı. F -4 pilotları Onur ve Rabia İzgili yanda ile Seyran ve Mustafa Erol çifti ise birlikte mezun olmanın mutluluğu içinde olduklarını ifade etti. Eşiyle aynı mesleği paylaşmaktan memnun olduğunu anlatan Rabia İzgili, öteden beri savaş pilotu olmak istediğini ve uçmayı çok sevdiğini söyledi. Hava şartlarının uygun olmaması nedeniyle Türk Yıldızları’nın yapmayı planladığı gösteriyse iptal edildi. 
     



 GÜNCEL 


















</TEXT>
</DOC>
