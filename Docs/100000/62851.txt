<DOC>
<DOCNO> 62851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/ekonomi/eko03.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İş aynı, maaş hayli farklı 
</HEADLINE>
<TEXT>

Mühendisleri isyan ettiren tablo Beşinci derecedeki bir mühendis, Enerji Bakanlığı bünyesindeki DSİ’de 544 milyon, TPAO’da ise 1 milyar 335 milyon lira maaş alıyor 
     HARUN GÜREK Ankara 

     Devlet Su İşleri DSİ mühendislerinin, Karayolları ve Köy Hizmetleri mühendisleriyle yaptığı ortak çalışmayla hazırladıkları rapora göre kamuda aynı kurum çatısı altında bile büyük ücret çarpıklığı olduğu ortaya konuldu. 
     Rapora göre DSİ, Karayolları ve Köy Hizmetleri’nde çalışan 5. derecede bir mühendis, sosyal yardımlar dahil 544 milyon lira net maaş alıyor. Ancak, aynı derecede bir mühendis TPAO, BOTAŞ Türkiye Elektro Mekanik Sanayi’nde 1 milyar 330 milyon lira, TEAŞ ve TEDAŞ’ta 944, Türkiye Kömür İşletmeleri’nde ise 913 milyon lira alıyor. 
     
     Şoför mühendisi solluyor 
     DSİ’de memur maaşı 302 milyon lira iken, bekçinin 910, formenin 925, şoför 800 milyon lira. Buna karşın DSİ Genel Müdürü’nün maaşı 1 milyar 673, yardımcısının 1 milyar 18, daire başkanının 918, bölge müdürünün 988 düzeyinde. Fazla mesai dikkate alındığında bir sondaj işçisinin maaşı genel müdür yardımcısı dahil tüm diğer yöneticilerin maaşının üstüne çıkıyor. 
     
     Derviş, mahkemede açıklama yapacak 
     Anayasa Mahkemesi heyeti, Elektrik Piyasası Yasası’nın bazı maddelerinin iptali istemiyle açılan davada, Devlet Bakanı Kemal Derviş’in sözlü açıklamalarını dinlemeyi kararlaştırdı. Heyet, Enerji Bakanı Zeki Çakan ile Beyaz Enerji soruşturmasında gözaltına alındıktan sonra bırakılan Hüseyin Arabul’u da 25 Ocak’ta dinleyecek. 
     Anayasa Mahkemesi heyeti, Elektrik Piyasası Yasası’nın bazı maddelerinin iptali istemiyle DYP ve kapatılan FP’nin açtığı iki ayrı davada, tarafların sözlü açıklamalarını yapacağı tarihleri belirledi. 
     Buna göre, Çakan ile uygun bulacağı iki yetkili, 24 Ocak Perşembe günü saat 14.00’de, Hazine Müsteşarlığı’nın bağlı bulunduğu Derviş ve uygun bulacağı iki yetkili de aynı gün saat 16.00’da, sözlü açıklamalarda bulunacaklar. 
     
Fark üç katı buluyor      DSİ'de çalışan 5. derecede bir mühendis sosyal yardımlar dahil 544 milyon lira net maaş alıyor. 
     Türkiye Petrolleri Anonim Ortaklığı TPAO ve Botaş'ta çalışan bir mühendis ise 1 milyar 335 milyon lira maaş alıyor. 
     TEAŞ'a bağlı bir KİT olan Türkiye Elektro Mekanik Sanayi'nde çalışan bir mühendisin maaşı da 1 milyar 332 milyon lira. 
     Türkiye Kömü İşletmeleri'nde TKİ çalışan bir mühendis 913 milyon lira alıyor. 
     Uçurum diğer kamu veya kamusal nitelikli kuruluşlarda daha da büyüyor. 
     Aynı kıdeme sahip bir mühendisin ücreti Merkez Bankası'nda 2 milyar 694 liraya ulaşıyor. 
     Rekabet Kurulu ve Tarım Kredi Kooperatifleri Birliği'nde maaş 1 milyar 451, Hazine Müsteşarlığı, TRT ve Özelleştirme İdaresi'nde ÖİB 1 milyar 335 milyon liraya kadar çıkıyor. 
     



 EKONOMİ 














</TEXT>
</DOC>
