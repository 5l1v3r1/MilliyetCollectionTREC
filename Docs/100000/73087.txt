<DOC>
<DOCNO> 73087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/yazar/toker.html </URL>
<DATE> 2002/03/17/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Bu, "Kopenhag kriterleri"nde yok ama.. 
</HEADLINE>
<TEXT>

     Toplumlar vardır, bir konunun tartışmasına katılanlar ona, ceplerinde bir kartla giderler ve görüşmeler tamamlandığında onu çıkartıp gösterirler. Bunun üzerinde "çözüm" yazılıdır. 
     Bizde de bir kartla gidiliyor ve bizde de, işin sonunda o çıkartılıp gösteriliyor. Ama bizde, bunun üzerinde yazan "vatan haini"dir. 
     Bu iki toplumu aynı sepetin içine koyabilir misiniz 
     Avrupa Birliği AB üzerindeki tartışmalarda ya buna katılmadan yanasınızdır ve vatan hainisinizdir ya, katılmaya karşısınızdır ve gene vatan haisinizdir. Çünkü tartışma, en ziyade bilgisizlikten, süratle öyle bir hal alır ki sanki siz, katılma yanlısı iseniz "bizden ne isterlerse verip girelim" demektesinizdir. Katılmama yanlısı iseniz her itirazınız bir bahanedir ve siz Türkiye Cumhuriyetinin çağdaş uygarlık düzeyine erişmesini istemeyen, onu orta çağ karanlığında tutmaya çalışan birisinizdir. 
     İşin en tuhaf tarafı şuradadır ki karşı taraftan - AB - ne öyle, ne böyle bir katılma şartı koşulmaktadır. Zaman zaman oralı bir takım zıpırların ortaya çıkıp "Ermeni soykırımını tanıyacaksınız " diye tutturmalarının kıymet - i harbiyesi bizim bir takım zıpırların "Gireriz ama, hiç bir şeyimize karıştırtmayız " demelerinin kıymet - i harbiyesinden fazla değildir. 
     Haydi, AB konusunda bir "dış unsur" var. Bizim kendi aramızda yürüttüğümüz tartışmalarda durum farklı mı Buyrunuz, yıllardır hala süren "Susurluk"u "Vatan hainleri" ile "vatan hainleri"nin çarpışması değil mi Alın, Kürt sorununu idam sorununu "Vatan hainleri" ile "vatan hainleri" karşı karşıya bulunmuyorlar mı Sandalyasına yapışmış Ecevit için erken seçim istemek "vatan hainliği"nin tipik bir örneğidir. 
     Hiç bir "ileri toplum"da "vatan haini" yaftası, tartışmalarda, bizde olduğu kadar kolay, karşı tarafın boynuna asılmamaktadır. 
     
Gelelim Buffon'a..      Dönelim, Aydınlanma devrinin büyük fransız yazarlarından Buffon'un "iyi tartışmalar ancak iyi tariflere dayanılarak yapılır" sözüne.. Tartışmalara katılanlar "iyi tarif"i nerede bulacaklardır 
     Medyada. 
     Güldürmeyin, insanı. "İyi tarif"ten bahsediliyor "akıl karıştırma"dan değil, "akıl bulandırma"dan değil.. 
     Parti liderlerinin, partilerini bağlayan açıklamalarında. 
     Güldürmeyin, insanı. Bir dedikleri öteki dediklerini, bir gün dedikleri başka gün dediklerini tutuyor mu Başbakanın kendisinin konuya vakfını şuradan anlayınız ki Barcelona'daki toplantıda eline geçen konuşma fırsatını ailenin tutkusu, suyu çıkmış "Köy - Kop fasaryası"nı anlatarak kullanmıştır. 
     Olacak şey mi Ama, oluyor bizde. 
     Toplumu bilgilendirmek için ciddi gayret sarfeden, yetenekli kimseler yok mu Var. Boş mu duruyorlar Durmuyorlar. Ancak görüntülü veya yazılı medya onları fazla umursamıyor. Onlarla "çekici program" veya "ilginç dizi" hazırlama zahmetine katlanmıyor. Zaten oralar da, parsellenmiş durumda. Görsel veya basılı televolelerle nasıl rekabet edecekler Üniversiteliler ekrana çıkarıldığında ise, onlardan "iyi tariflere dayanan seviyeli tartışma" değil, "sansasyon" bekleniyor. Ona göre "partner"ler seçiliyor. 
     O zaman, toplum ne yapsın Bir tartışmaya katılacaklar, konu üzerinde önce bir elemeye mi tabi tutulsunlar Elemeden, yeter sayıda "katılmaya ehil" kimse çıkar mı dersiniz 
     
     Kopenhag kriterleri arasında "toplumun, sorunlarını nasıl tartıştığı" yok. 
     Allahtan. 
     Yoksa AB'nin kapısından bakamazdık. 
     







Ve Yürekler... 


Dikey adalet 


İyimserlik karamsarlık üzerine bir pazar yazısı... 


Yol 


ÖSS değişiyormuş 


Bu yüzyılda böyle erkek... Çok zor... 


Aydın Boysan ve Tekel takımı 


Koş Süreyya Koş 


Fon bankasına borçlu sanayiciye 15 dolar faizi 


Gönüllü işkence toplumu 


Ucunda hapis var 


Bu, "Kopenhag kriterleri"nde yok ama.. 


Büyüme mi dedin, demek ki sen enflasyoncusun 


Hapishane, gazhane santral şimdi "modern sanat müzesi" 


Erivan’dan çıktım yola İzmir’de verdim mola 


</TEXT>
</DOC>
