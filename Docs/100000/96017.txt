<DOC>
<DOCNO> 96017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun22.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezayir'de aşırı dinciler 7 kişiyi öldürdü 
</HEADLINE>
<TEXT>

     Cezayir'in batısındaki Klef bölgesinde, aşırı dinci militanların düzenlediği saldırıda 5'i aynı aileden 7 kişi öldürüldü. 
     Güvenlik kaynaklarına göre, dün gece düzenlenen saldırıda, karanlıktan yararlanan saldırganlar Ued Allel yöresinde 2 kişiyi öldürdü. 
     Sayısı kesin olarak bilinmeyen saldırganların, daha sonra sivillerden oluşan güvenlik gücü GLD görevlilerinden birinin evine saldırdıkları, evdeki anne ve baba ile 4, 12 ve 14 yaşlarındaki kızlarını öldürdükleri belirtildi. 
     Cezayir'de batıdaki Milyana bölgesinde de Cumartesi gecesi düzenlenen saldırıda 6 kişi öldürülmüştü. 
     Devlet Başkanı Abdülaziz Buteflika'nın uzlaşma siyasetini reddeden Silahlı İslami Grup militanları, bölgede faaliyette bulunuyor. 
     Cezayir'de ay başından beri şiddet olaylarında 107 kişi hayatını kaybetti. 
     





</TEXT>
</DOC>
