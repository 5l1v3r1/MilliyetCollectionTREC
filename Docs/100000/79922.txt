<DOC>
<DOCNO> 79922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/yasam/yas06.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Jaws’ın midesinden bütün bir kafa çıktı 
</HEADLINE>
<TEXT>

     DIŞ HABERLER SERVİSİ 

     Avustralya’nın doğu kıyısında balıkçıların yakaladığı 368 kiloluk bir köpekbalığının midesinden, bir insan kafatası, leğen kemiği ve kolu çıkarıldı. Polis, 3 metrelik kaplan’ cinsi köpekbalığının, Sydney’in yaklaşık 100 kilometre kuzeyinde, 26 deniz mili açıkta önceki gün yakalandığını açıkladı. 
     Balıkçılar, kıyıya dönünce kestikleri köpekbalığının midesinden önce büyük bir balina kemiği çıkardılarını, insan kalıntılarını görünce de şok olduklarını dile getirdiler. 
     Köpekbalığının midesinden çıkarılan insan kalıntılarının kime ait olduğunu belirlemek için incelemeler yapılacağı belirtilirken, polis, çözülmemiş cinayetler, kayıplar gibi dosyalara da bakılacağını açıkladı. Otopsi sonucu ölen kişinin cinsiyeti, ırkı belirlenecek, ancak tam kimliğinin saptanması zaman alacak. Avustralya’da en son önceki yıl üç ölümcül köpekbalığı saldırısı yaşanmıştı. 1791’den beri tutulan kayıtları baz alan Uluslararası Köpekbalığı Saldırıları Dosyası na göre de, dünyada bugüne kadar 152 kişi köpekbalıklarının kurbanı oldu. 
     



 YAŞAM 
















</TEXT>
</DOC>
