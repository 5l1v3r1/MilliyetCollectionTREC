<DOC>
<DOCNO> 64311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sonspo05.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Bursa'ya umutlu gitti 
</HEADLINE>
<TEXT>

     Trabzonspor, Bursaspor ile yapacağı lig maçı için Bursa'ya gitti. 
     Kulüp asbaşkanı Ömer Gürsoy, ligin son 2 haftasında art arda yaptıkları Beşiktaş ve Gaziantepspor maçlarında aldıkları farklı skorlu yenilgileri hatırlatarak, ''Bursaspor galibiyetiyle ligde yaşadığımız zor günleri geride bırakmak istiyoruz'' dedi. 
     Trabzonspor'un büyük bir kulüp olduğunu ve yaşadıkları zorlukları aşacaklarını da ifade eden Gürsoy, ''Trabzonspor, daha önce de bu tür zorluklar yaşamış ve bunları aşmıştır. Bursa'ya umutlu gidiyoruz. İyi bir sonuçla Bursa'dan dönerek, biraz olsun rahatlamak istiyoruz'' diye konuştu. 
     Bordo-mavili takımda, ligin 10. haftasında sakatlanarak, sahalardan uzak kalan Osman da sakatlığının düzelmesi üzerine 18 kişilik maç kadrosuna alındı. 
     Trabzonspor'un devre arasında İstanbulspor'dan transfer ettiği ve sol kasığında zorlanma olan Bushaj'ın ise 18 kişilik maç kadrosuna alınmadığı ancak takımla birlikte Bursa'ya gittiği bildirildi. 
     Bursa'da yapacağı son çalışmayla karşılaşmanın hazırlıklarını tamamlayacak olan Trabzonspor'un, Bursaspor karşısına şu muhtemel 11 ile çıkması bekleniyor 
     Bülent, Cem, Güngör, Macit, Hasan, Somers, Gökdeniz, Aurelio, Zafer, Hami ve Da Silva. 
     






</TEXT>
</DOC>
