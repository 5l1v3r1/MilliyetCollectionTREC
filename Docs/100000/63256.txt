<DOC>
<DOCNO> 63256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/yazar/theper.html </URL>
<DATE> 2002/01/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kooperatifin yetkisi kalmadı 
</HEADLINE>
<TEXT>

     Bir kooperatif üyesi iken kooperatif işyerlerini yaptı ve bizlere de tapularımızı verdi. Bugün kooperatif halen varlığını sürdürmekte. Kooperatifin yaptığı işyeri iki katlı. Üst katlarda konsol denen 1.5 m'lik çıkmalar var. Alt kat dükkanlar sonradan ön cephelerine profil doğrama yapıp üst kat hizasına kadar 1.5 m. ileri çıktılar. Benim komşum da bunu yaptı ama konumum itibariyle benim dükkanım köşe olma özelliğini kaybetti. Kooperatife durumu bildirdik, genel kurulda karar aldık ama bir sonuç alamadık. Benim muhatabım kim 
     S. A. - Derince 
     
     Sizler dükkanlarınızın tapularını aldıktan sonra artık bu gibi ihtilafların hal mercii kooperatif değil. Her ne kadar kooperatif hukuki varlığını sürdürüyorsa da sizin binaların dışında bir hükmi şahsiyet olarak var. Sizin siteniz bir parsel üzerine inşa edildiği için sizlere kat mülkiyeti tapusu verilmiştir. Öyleyse bu konuda karar alacak organ kat malikleri kuruludur. Ancak kat malikleri kurulunda karar alınmadan da doğrudan doğruya mahkemeye başvurup bu çıkmaların yıkılarak eski haline getirilmesi talebinde de bulunabilirsiniz. Yani sizin için nihai kararı verecek merci mahkemedir. Mahkemede dava açarken de muhatabınız projeye aykırı çıkmayı yapan komşunuz veya komşularınızdır. Zira böyle bir davayı tek başına bitişik komşunuza karşı açabileceğiniz gibi parseliniz içindeki sair kişilere karşı da açabilirsiniz. Şayet masrafını karşılayacaksanız parsel içinde aynı şekilde davranan tüm dükkan sahiplerine karşı da açabilirsiniz. Davanızın sonunda projelere aykırı tüm çıkmaların kaldırılmasına ve binaların projedeki haline getirilmesine karar verilecektir. 
     
     







Dubai haçı .. 


Washington'daki Afganistan 


Kürtçe konusu ile devekuşu mantığı... 


Yemek yedi... hayatı 


Dikkat Bu gece ekranda bir "vatan haini" var 


Sizi gidi televoleci aydınlar... 


Zindan Efendisi’nin gücü, bir insana neler yaptırabilir 


Hayatın rengi ve tadı... 


Washington notları 


İstanbullu sanayici İstanbul'a duyarsız 


Sibel Can Bozulan büyü 


Kooperatifin yetkisi kalmadı 


Muşarraf'ın annesi ağlayacak mı 


Asıl sorun reel sektörde ve rekabet gücünde 


Abdülmecid de bunları yapmıştı 


Teknoloji sanatla buluştu 


</TEXT>
</DOC>
