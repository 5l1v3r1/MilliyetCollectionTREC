<DOC>
<DOCNO> 55426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/magazin/mag01.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Görevleri çapkınlık 
</HEADLINE>
<TEXT>

Nice kaçamağının’ çapkın ikilisi Kaya Çilingiroğlu ile Mehmet Hanif, bu kez bir gay’ barda, kızıl ve kumral iki genç bayanla gönül eğlendirdiler... 
     YAŞAR ÇAKMAK 

     Adı önce sosyetenin ünlü isimlerinden Biricik Suden ardından da Nice’ kaçamağında manken Ayşe Hatun Önal ile anılan Kaya Çilingiroğlu, eşi Hülya Avşar’la boşanmanın eşiğinden dönmesine rağmen çapkınlıktan’ vazgeçmiyor. 
     Çilingiroğlu, yine yanında Avşar’ın modacısı Dilek Hanif’in eşi Mehmet Hanif ve iki genç kadın olduğu halde, bir gay barda sabahlara kadar eğlenirken görüldü. Çilingiroğlu ve Hanif’in son kaçamakları, saat saat şöyle yaşandı 
     Saat, 29 Kasım Perşembe’yi 30 Kasım Cuma sabahına bağlayan 01.15 suları.. Yer Taksim Tarlabaşı. Mekanın adı Prive. Açılışından bu yana özellikle gay’ müşterilerine hizmet veren barın kapısına, aynı anda iki otomobil yaklaşır. 
     
     Hararet basınca, ceketler fora 
     Bordo renkli Hyundai’den iki bayan, BMW cipten ise iki erkek iner. 
     Dörtlü, hep birlikte gay bardan içeri girer. Meraklı bakışlara aldırmadan dans ederek bara giren iki erkek, Çilingiroğlu ile Hanif’ten başkası değildir. Çilingiroğlu’na Ayşe Hatun Önal’lı Nice kaçamağı’nda eşlik eden Hanif, Avşar’ın eşini gay barda da yalnız bırakmamıştır. İkilinin yanlarında bu kez de, iki genç ve güzel kadın misafirleri vardır. 
     Çilingiroğlu ile Hanif, gay bara basının alınmadığını, girerken de basından kimseyle karşılaşmadıklarını bildiklerinden, gönül rahatlığı ile eğlenmeye başlar. Çilingiroğlu, daha rahat hareket edebilmek için gri takım elbisesinin çeketini çıkartıp asar. 
     Çilingiroğlu, Hanif ve misafirleri, mekanda dikkatlerini çeken tipleri birbirlerinin kulağına fısıldayıp, ardından kahkayı basacak kadar rahattır. 
     Dörtlü daha sonra kendilerini müziğin ritmine kaptırıp dans etmeye başlar. 
     
     Avşar şimdi ne yapacak 
     Çilingiroğlu, 1.70 boylarında, kızıl uzun kıvırcık saçlı, blucinini tamamlayan kalın kemeriyle modayı takip ettiği her halinden belli hanımla dans sırasında samimiyetini daha da artırır. 
     Hanif ise yine aynı boylardaki kumral saçlı bayanla yakından ilgilenmektedir. Yarım saate yakın süren eğlencenin sonuna doğru Çilingiroğlu, içeride eğlenen bir gay’e dilini dışarı çıkarıp üst dudağını yalayarak takılmayı da ihmal etmez ve yanındakiler kahkahaya boğulur. 
     Nice ekibi’ ile iki hanım, saatler 02.00’ye yaklaşırken gay bardan geldikleri gibi yine neşe içinde ayrılır. Çilingiroğlu’nun kullandığı BMW cip ve yakından ilgilendiği kızıl saçlı genç kadının kullandığı otomobil, Taksim sokaklarında kayıplara karışır. O gece bu olaya tanık olanların aklına da şu soru takılır 
     "Biricik Suden ve Ayşe Hatun Önal olayından sonra Kaya Çilingiroğlu’nu affeden Hülya Avşar, bu geceyi öğrendikten sonra acaba ne yapacak " 
     



 MAGAZİN 











</TEXT>
</DOC>
