<DOC>
<DOCNO> 56799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sondun20.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ailesi, stiptizci spiker kızla gurur duyuyor 
</HEADLINE>
<TEXT>

     Bulgaristan'da özel bir televizyon kanalında spikerlerin soyunarak sunduğu ''Çıplak Gerçek'' adlı haber bülteni, ülkede büyük ilgi uyandırdı ve izlenme rekoru kırdı. 
     soyunarak haber sunan spikerlerden Galya'nın anne ve babası, yaptıkları basın açıklamasında kızlarını sonuna kadar desteklediklerini belirterek, ''Onunla gurur duyuyoruz'' dedi. Anne Dobrinka, ''Kızımın ne yapacağını öğrenince her anne gibi önceleri biraz rahatsız oldum, ancak sonradan Galya'nın gösterdiği cesaretten oldukça etkilendim'' diye konuştu. Galya'nın babası Lyübomir de kızının yaptığı işi ''son derece normal'' olarak değerlendirdi ve ''Bence bu, sadece geçim sağlayan bir iştir. Diğer normal işlerden farksız. Utanç verici bir tarafı da yok'' dedi. 
     
     Reyting rekoru kırdı 

     Uydu ve kablolu sistemden yayın yapan MSAT televizyonu, çıplak haber yayını sayesinde daha önce yüzde 0.04 olan izlenme oranını rekor bir artışla yüzde 6'ya çıkardı. Araştırma sonuçlarına göre, her akşam saat 23.00'te yayına giren 10 dakikalık ''Çıplak Gerçek'' adlı haber bülteninin ilk iki bölümü, yüzde 56'sı erkek olmak üzere toplam 300 bin kişi tarafından izlendi. 
     Bu arada Bulgaristan Ortodoks Kilisesi, haberlerin stiptriz yapan spikerler tarafından sunulmasını kınadı. 
     Ortodoks Kilisesi Yüksek Senod'u üyesi Arhimadrid Boris, programın Hıristiyan ahlakıyla bağdaşmadığını belirterek, ''Ahlak sahibi hiçbir Hıristiyan böyle bir yayını onaylamaz'' dedi. Boris, konunun Yüksek Senod'ta ele alınacağını ve detaylı açıklamanın bundan sonra yapılacağını bildirdi. 
     






</TEXT>
</DOC>
