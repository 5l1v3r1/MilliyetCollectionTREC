<DOC>
<DOCNO> 97371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sontur30.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte evrakla Türkiye'ye getirilen 38 Mercedes ele geçti... 
</HEADLINE>
<TEXT>

     Ankara'da, sahte evrakla Türkiye'ye getirilen 38 adet Mercedes marka otomobil ele geçirildi. 
     Ankara Emniyet Müdürlüğü Kaçakçılık ve Organize Suçlar Şube Müdürlüğü'nden yapılan açıklamada, bazı kişilerin, Bağımsız Devletler Topluluğu ülkelerinden bedelsiz ithalat yoluyla, özellikle 1998-1999-2000 yılları içerisinde sahte belge düzenleyerek Türkiye'ye 
     lüks otomobilleri soktuklarının belirlendiği kaydedildi. Bunun üzerine yapılan operasyonda, 10'u il dışında olmak üzere, toplam 38 adet Mercedes marka otomobilin ele geçirildiği belirtildi. Piyasaya sahte 10 bin liralık banknot süren 6 kişinin, 1 milyar 800 milyon lira değerindeki sahte banknotlarla, yurtdışına işçi gönderme vaadi ile dolandırıcılık yapan 2 kişinin de 174 adet, değişik kişiler adına düzenlenmiş pasaportla yakalandıkları bildirilen açıklamada, bu kişilerin sevk edildikleri adli makamlarca tutuklandıkları kaydedildi. Üniversite öğrencilerine, çeşitli uyuşturucu madde sattıkları belirlenen bir şebekeye yönelik operasyonda yakalanan 1 kişinin de adli makamlarca tutuklandığı ifade edildi. 
     





</TEXT>
</DOC>
