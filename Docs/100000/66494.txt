<DOC>
<DOCNO> 66494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/ekonomi/eko08.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak Vergisi fazla mı 
</HEADLINE>
<TEXT>

Irak gerginliğinin hissedildiği piyasada bankaların pozisyon kapaması dolar fiyatını 1 milyon 340 binin üzerine taşıdı 
     EKONOMİ SERVİSİ 

     Irak’la ilgili gerginliğin yaşandığı döviz piyasasında bankaların pozisyon kapatma çabası doların yükselişini sürdürmesine neden oldu. Satışların giderek azaldığı bankalararası para piyasasında dolar, 1 milyon 340 bin lira düzeyinde gerçekleşirken serbest piyasada dolar iki günde yüzde 2.5 değer kazanarak 1 milyon 341 bin liradan günü tamamladı. 
     Güne 1 milyon 325 bin lira alış, 1 milyon 340 bin lira satış rakamlarından başlayan döviz piyasasında dolar gün boyu gelen alımlar nedeniyle düşmedi. Dolar günü 1 milyon 333 bin - 1 milyon 340 binden tamamlarken bugün valörlü işlemlerde fiyatlar 1 milyon 345 bine kadar tırmandı. 
     Serbest piyasada ise salı günü 1 milyon 300 binin altını deneyen dolar dün 1 milyon 341 bin liraya kadar tırmandı. 
     Bankacılar, özellikle yabancıların Irak tedirginliğinin sürdüğünü belirterek yabancı bankalar üzerinden alımların gözlendiğini dile getirdi. 
     
     Altın dolu dizgin 
     Bu arada altın fiyatları uluslararası borsalarda ve Türkiye’de değer kazanmaya devam ediyor. Altın piyasasının kalbi Londra’da fiyatlar, önceki günkü seviyesi olan 299.5 dolardan kapanırken İstanbul Altın Borsası’nda altının onsu 306 dolardan günü tamamladı. Serbest piyasada 88 milyon liradan günü tamamlayan Cumhuriyet altınının iki günlük değer artışı yüzde 8 oldu. 
     



 EKONOMİ 






















</TEXT>
</DOC>
