<DOC>
<DOCNO> 62370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sondun17.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Afrikalı dolar milyoneri uzay turisti yolculuğa hazırlanıyor 
</HEADLINE>
<TEXT>

     İkinci uzay turisti olmaya hazırlanan Güney Afrikalı zengin Mark Shuttleworth, uzay yolculuğuna harıl harıl çalışarak hazırlanıyor. 
     Rus kozmonotlarının eğitim merkezinden yapılan açıklamaya göre, 28 yaşındaki müstakbel uzay yolcusu, Moskova yakınlarındaki Yıldız Kenti'nde yerçekimsiz ortama alışmaya çalışıyor. 
     Bu amaçla, İl-76 uçağıyla yerçekimsiz ortam yaratabilmek için uçuşlar yapılıyor. Uçağın, dalışa geçmesiyle 30 saniye süreyle yerçekiminden kurtulunuyor ve uzay turisti yerçekimsizliğe böylece ayak uydurmaya çalışıyor. 
     Dört aydır Yıldız Kenti'nde eğitim gören milyoner Güney Afrikalı, 20 Nisan'da biri Rus, diğeri İtalyan iki kozmonotla Uluslararası Uzay 
     İstasyonu'na gidecek. 
     Amerikalı işadamı Dennis Tito, geçen yıl Nisan ayında uzaya çıkarak ilk uzay turisti unvanını kazanmıştı. 
     10 gün sürecek ikinci uzay yolculuğunun da, Güney Afrikalı 
     milyonere 20 milyon dolara mal olacağı sanılıyor. 
     






</TEXT>
</DOC>
