<DOC>
<DOCNO> 56967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yazar/asik.html </URL>
<DATE> 2001/12/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Rektör kulisi 
</HEADLINE>
<TEXT>

     İstanbul Üniversitesi Rektörlük seçimine katılım rekor düzeyde oldu... Öğretim üyelerinin yüzde 96’sının oy kullandığı seçimde Prof. Kemal Alemdaroğlu oyların yarıdan çoğunu aldı. Geçen seçimi 630 oyla kazanan Alemdaroğlu, bu seçimi 1268 oyla kazandı. Bu da bir rekordu. 
     Kemal Bey’in demokrat olmadığı, keyfi ve baskıcı bir yönetim uyguladığı yolunda yoğun bir propaganda vardı. Gizli oy, açık tasnif yöntemiyle yapılan seçimin sonucu bu yöndeki tartışmalara da açıklık getirdi. 
     Öğretim Üyeleri Derneği seçimden önce Cumhurbaşkanına çıkarak Prof. Kemal Alemdaroğlu’nun bir dönem daha seçilmemesini istemiş, Prof. Mesut Parlak lehine kulis yapmıştı. 
     Dernek üyelerinin dün yine Ankara’ya taşındığı ve 886 oyla ikinci gelen Prof. Mesut Parlak’ı rektör seçmesi için Cumhurbaşkanı Sezer nezdinde kulis çalışmasına başladığı haberleri kulağımıza ulaştı. 
     Alemdaroğlu’nu demokrat olmamakla suçlayanların, seçimde yarıdan çok oy almış adayın değil de ikincinin seçilmesi için kulis yürütmesi demokrasiye ne ölçüde sığar... 
     İlgi ve takdirinize sunalım. 
     
     Devlet yoksul çocuklara bedava süt verecekmiş. 
     Devletin parasını hırsızlara emdirmeseler bedava süte gerek kalmazdı .. 
     Haldun Ertem 
     
Katılımcı eleman..      Televizyonlardaki açık oturumlarda stüdyoya tribün kurup vatandaşları da tartışmaya katmak çok katılımcı ve demokratik bir hava veriyor. Ancak değişik programlarda aynı kişileri görmek biraz şaşırtıcı oluyor. Geçenlerde erken saatte ekrana gelen bir tartışmada mikrofon kapan bir vatandaşı iki saat sonra bir başka kanaldaki bambaşka bir tartışmada görünce iyice kuşkulandık. Derken dün Hürriyet’in seri ilan sayfasında "Çeşitli Eleman" başlıklı sütunda bir duyuru 
     "Tartışma programlarında yer almak isteyen her kesimden katılımcılar..." 
     Buyrun buradan yakın... 
     
     Devlet Bahçeli IMF heyetini kabul etmemiş. İyi yapmış... Ne isterlerse altına imzayı atıyor bir de çay mı ısmarlayacaktı. 
     Mustafa Taş 
     
Millet enayi ya...      Türkiye’de vergi adaleti yokmuş... Devlet vergiyi alabildiğinden almaktaymış... Kayıtdışı ekonomi tüm ekonominin yarısına ulaşmış... Ekonomiyi kayıtlı hale getirmek şartmış... Kim söylüyor bunları Son 20 yıl içinde en çok iktidarda kalmış... Maliye Bakanlarının büyük çoğunluğunu Kaya Erdem, Vural Arıkan, Adnan Kahveci, K. Alptemoçin, Ekrem Pakdemirli, Lütfullah Kayalar, Sümer Oral vermiş partinin lideri Mesut Yılmaz. 
     Mesut Bey’in son taktiği bu... Kendi yarattıkları sorunlarla ilgili eleştiri ve çözümleri topluyor... Kendi çözümleri gibi kamuoyuna tekrar aktarıyorlar. Yerseniz... 
     
Denet - leme ...      Hesap Uzmanları, Maliye Müfettişleri, Gelirler Kontrolörleri, Bakanlık Müfettişleri... Türkiye’de halen görevde bulunan ve sayıları 5 bin civarında olan bu denetim elemanlarının uzunca bir süredir denetime gönderilmediğini, merkezlerinde boş oturduklarını biliyor muydunuz Peki neden diye sorarsanız... 
     Devlet Denetim Elemanları Derneği DENETDE Başkanı Atılay Ergüven, soruyu şöyle yanıtlıyor 
     - Denetim elemanının taşraya denetime gönderilmesi için ona belirli bir harcırah verilmesi gerekiyor. Devlet, "harcırah için para yok" gerekçesiyle müfettiş göndermekten kaçındığı için denetimler ya hiç yapılamıyor ya da çok az yapılıyor. 
     - Harcırah çok mu yüksek 
     - Günlük harcırah 14 milyon 700 bin lira... 15 milyon lira bile değil. Müfettiş bu parayla üç öğün yemek yeyip otel parası verecek. 
     - Bu durumda denetim elemanı da pek teftişe gitmek istemez herhalde 
     - İstemeyebilir... Ama istese de devlet göndermiyor zaten. 
     - Ödenek yetersizliği inandırıcı bir gerekçe olabilir mi 
     - Tamamen bahane... Denetim yapılsa ortaya çıkarılacak yolsuzluklar nedeniyle devletin kazanacağı para, denetim elemanlarına ödeyeceği harcırahlardan katbekat fazla olacak. Bence asıl sebep yolsuzlukların üzerine gidilmek istenmemesi... Türkiye’nin hırsızlık ve yolsuzluğu görmezden gelen, siyasi gücünü o yolsuzluklardan alan bir koalisyonla yönetildiğini gösteren örnekler bir değil, iki değil... Yukardaki örnek onlardan sadece birisi... 
     
Temize havale...      Okurumuz İsmet Ekiz Eskişehir’den Bursa’ya 150 dolar 98 milyon TL göndermek zorundaydı. PTT’ye başvurdu. Döviz havale edemeyeceklerini söylediler. İş Bankası Porsuk Şubesi’ne gitti. İşlem yapıldı. 
     Havale ücreti ne tuttu biliyor musunuz "Tam 10.5 milyon lira..." Eskişehir Bursa otobüs bileti 5 milyon lira... Okurumuza "Bu para biraz fazla geldi" diyor.... 
     Siz ne düşünürsünüz 
     
     







Muhammed Salih serbest 


Rektör kulisi 


Sezer ve DGM 


Sezer Cumhurbaşkanı, muhalefet lideri değil 


70 yıl önce memur kıyımı tartışmaları .. 


Cemaatin kedileri 


Nazım'ın dedesi de bir Osmanlı paşasıydı 


Koş, reel sektör koş 


Arafat'sız ne değişir 


Cumhurbaşkanlığı muhalefet makamı değildir 


Kırmızı biberin önlenemez yükselişi’ 


Meclis'i soyanlar neden yakalanamayacak 


Attila İlhan mektupları açıklayınca... 


Nema soygununa dur 


Kimlik numarasız vatandaş kalmadı 


Özgürlük’ satarak büyüyorlar 


</TEXT>
</DOC>
