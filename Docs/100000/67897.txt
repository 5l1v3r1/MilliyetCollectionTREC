<DOC>
<DOCNO> 67897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/dunya/tur.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Kaçırılan ABD’li gazeteci öldü’ 
     DIŞ HABERLER SERVİSİ 

     Wall Street Journal gazetesi muhabiri Daniel Pearl’ün Pakistan’da kaçırılmasının kilit tanığı Şeyh Ahmed Seid Ömer, gazetecinin öldüğünü söyledi. Şeyh Ömer, Pakistan’ın Karaçi kentindeki mahkeme salonunda, Amerikalı gazeteci Pearl için "Bildiğim kadarıyla öldü" dedi. 
     Adam kaçırma suçundan yargılanan Şeyh Ömer, duruşmada Pearl’ü kaçırdığını da itiraf etti, ancak gazetecinin nerede ya da ne zaman öldürüldüğüyle ilgili bilgi vermedi. 
     Bu arada Wall Street Journal gazetesi, Pakistan’da kaçırılan muhabiri Daniel Pearl’ün hala yaşadığından emin olduğunu bildirdi. Gazeteden yapılan açıklamada durumun yakından takip edildiği belirtilerek, "Danny’nin hala hayatta olduğuna inanmaya devam edeceğiz" denildi. Amerikalı gazeteci Pearl, aşırı dinci militanlarla ilgili araştırma yaptığı Pakistan’da 23 Ocak’ta kaçırılmıştı. Şeyh Ömer, önceki gün Lahor kentinde yetkililere teslim olmuştu. 



 DÜNYA 










</TEXT>
</DOC>
