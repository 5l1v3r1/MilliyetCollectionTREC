<DOC>
<DOCNO> 99875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/ekonomi/eko06.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim için bütçeyi deldirtmeyelim 
</HEADLINE>
<TEXT>

     EKONOMİ SERVİSİ 

     Türkiye Odalar ve Borsalar Birliği Başkanı Rifat Hisarcıklıoğlu, bütçe disiplininin hükümetin namusu olduğunu söyledi. Ticaret ve Sanayi Odaları Konseyi’nin, Tokat’taki toplantısında konuşan TOBB Başkanı Rifat Hisarcıklıoğlu, "Partilerin programı, o partilerin, bütçe disiplini de hükümetlerin namusudur. Artık bütçelerimizi delik deşik ettirmek istemiyoruz" dedi. Siyasete girmeyeceğini de ifade eden Hisarcıklıoğlu, kendisi gibi bir makamda oturanlara teklif gelmesinin gayet doğal olduğunu belirtti. 
     
     Takdir ettik’ 
     Parlementonun, AB uyum yasalarının çıkarılmasındaki gayretlerini takdirle karşıladıklarını belirten Hisarcıklıoğlu, "Halk, zorlama ve dayatma ile seçmek zorunda bırakılmamalı. Bu parlementonun son görevi Siyasi Partiler ve Seçim yasalarının çıkarılmasıdır" diye konuştu. 
     TÜSİAD da yazılı açıklama yaptı. Açıklamada "Meclis, Türkiye’nin önünü açtı. Tarihi bir görevi başardı. Bu, program üzerindeki siyasi belirsizlik baskısını azaltarak piyasalara güven aşılayacak" denildi. 
     



 EKONOMİ 


















</TEXT>
</DOC>
