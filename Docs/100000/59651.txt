<DOC>
<DOCNO> 59651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/ekonomi/eko02.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz eşya ve tekstilde evlenecek 
</HEADLINE>
<TEXT>

Zorlu Holding, beyaz eşya ve pazarlamada Electrolux’le bir buçuk yıldır ortaklık görüşmelerini sürdürüyor. Şimdi de tekstilde yabancı bir firmayla yarı yarıya ortak olmaya hazırlanıyor 
     AÇIK KOYU SOHBETLER EYLEM TÜRK 

     Enerji, finans, turizm, elektronik, tekstil sektörlerinde 15 bin çalışan ve 47 şirketle faaliyet gösteren Zorlu Şirketler Grubu 2002’ye de iddialı giriyor. Grup, önümüzdeki yıl beyaz eşya ve tekstilde ortaklığa gidiyor. 
     Zorlu Holding Yönetim Kurulu Başkanı Ahmet Nazif Zorlu, beyaz eşyada İsveçli Electrolux firmasıyla görüşmelerinin bir buçuk yıldır sürdüğünü belirtirken, tekstilde de ortaklığa gidebileceklerini söyledi. 
     
Zorlu Grubu için 2001 yılı nasıl geçti 
     1 milyar dolar ihracat hedeflemiştik. Bunu yüzde 95 oranında tutturduk ve 950 milyon dolarlık ihracat yaptık. 2001 cumhuriyet tarihinin en zor yıllarından birisi oldu. Tabiki etkilendik ama çizik almadık. Yeni yatırımlarımızın devreye girmesiyle işçi çıkarmadık aksine 500 kişi istihdam ettik. 2001’i 2 milyar dolarlık bir ciroyla kapatacağız. 
     
Sizce ekonomide kurtuluş nasıl sağlanır 
     Türkiye’nin kurtuluşu ihracatta. İhracat olmazsa bu ülkede işsizlik artacak. Biz grup olarak 107 ülkeye ihracat yapıyoruz. Zorlu Holding olarak şirketlerimizi üretiminin yüzde 50’sini ihraç edecek şekilde kurduk. 
     
Önümüzdeki yıl yeni yatırımlarınız olacak mı 
     2002’de de bir kısım yatırımlarımız var ama bunlar iyileştirme yatırımları. 2001’de DVD’de güçlendik. Bu yıl 400 bin adet ürettik ama önümüzdeki yıl 1.5 milyona yaklaşacağız. Dünya markalarına televizyon üretmeye devam edeceğiz. Tekstilde ise Bursa’daki Korteks fabrikamızda kapasite artıracağız. 
     
     Kelepir malım yok’ 
Vestel’in hedefleri nedir 
     Vestel Elektronik televizyonda dünyada iddialı firmalardan birisi. Bir çatı altında 7 milyon adetlik üretim kapasitemiz var. Bu yıl 5.5 milyon civarında televizyon üretmiş olacağız. Önümüzdeki yıl hedef altı milyon. 
     
Beyaz eşyada Electrolux ile ortaklık için görüşüyorsunuz. Tekstilde de bazı görüşmeleriniz olduğu söyleniyor. 
     Biz yabancı ortaklığa her zaman açığız. Electrolux’le bir buçuk yıldan beri görüşüyoruz. Devam ediyor. Evlilik kolay bir olay değil. Bu müessese üç beş sene için kurulmaz. Avrupa tekstilden çıkıp kalkınmaktaki ülkelere kayıyor. Evet, tekstilde de görüşmelerimiz var. Önümüzdeki sene sonuçlanır. Tekstilde geleceğimiz yere kadar geldik. Büyüklüğümüzden korkmaya başladılar. Korteks aynı zamanda dünyanın en büyük perde üreticilerinden bir tanesi. İç pazarda Taç markasını satıyoruz. Bunu yurtdışında da satmaya başladık. Zorlu Linen Avrupa’da en büyük çarşaf üreticisi. 
     
Ortaklık teklifleri çoğaldı mı 
     Teklif geliyor ama biz bir yer için bir kişiyle konuşuruz. İki kişiyle konuşmayız. Tekstilde konuştuğumuz firma, Avrupalı değil. Görüşmelerimiz ilk altı ayda netleşir. Yüzde 50 - 50 ortaklık üzerine görüşüyoruz. Bizim kelepir olarak satılacak bir malımız yok. Yok pahasına satılacak fabrikalarımız yok. Know - how verecek durumdayız. Biz önce Türkiye’yi düşünüyoruz. 
     
Finans sektöründe hedefiniz ne 
     Yeni banka arayışında değiliz. Büyümek için şube almaya karar verdik. Kapanan bankaların bazı şubelerini istihdamla beraber almak için bazı tekliflerimiz var. 53 şubemiz var şu anda. Niyetimiz 100 şubeye çıkmak. 
     
     Anılarını yazacak 
     Zorlu, edindiği tecrübeleri, yaşadığı anıları kitapta toplamayı düşünüyor. Zorlu, yazacağı kitabında yer vermeyi düşündüğü anılarından bazılarını şöyle anlatıyor 
     "Almanya’dayken bir gün göl kenarına iki aile birlikte gezmeye gittik. Giderken de otomobil kiraladık. Bir süre dolaştıktan sonra otomobilin yanına geldik. O sırada dört beş Alman’ın eğilerek arabanın altına baktıklarını gördük. Ne yapıyorsunuz ’ diye sorduk. Bu araba yağ akıtıyor dediler. Bu arabanın yeni olduğunu söyledim. Kaportayı açtık baktık böyle bir şey yok. Başka bir arabanın yağ akıttığını anladılar mırıldanarak gittiler. Yağ akıtmış olsaydı yetkililere haber verecekler ve ceza alacaktık. Bizde bu duyarlılık yok. Adam sendecilik var bizde." 
     
     İmdat’ mektupları alıyor 
Yeni yıla ilişkin beklentileriniz neler 
     2002 daha zor bir yıl olarak görünüyordu. Ama IMF’yle yapılan anlaşmayla ödeme dengelerini sağlanıyor. 11 Eylül Türkiye için bir fırsat oldu. Türkiye büyüme hamlesini yapmak zorunda. Hesabımızı iyi yapmalı. Olmayan bir şeyi yedik. Bunu ben de herkes de yaptı. 
     
Herkes durumun farkında mıydı 
     İlginç mektuplar alıyorum. Krediyle otomobil alıp taksitleri ödeyemeyenlerden tutun da dövizle internet paketi alanlara kadar, çok sayıda yardım talebi içeren mektuplar alıyorum. Olmayan bir şeyi harcadık. Bunun bedelini hep beraber ödüyoruz. 2002’de kemer sıkmamız lazım. 
     



 EKONOMİ 


















</TEXT>
</DOC>
