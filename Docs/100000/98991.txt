<DOC>
<DOCNO> 98991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/ekonomi/eko05.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ES CİMBOM ES 
</HEADLINE>
<TEXT>

     EKONOMİ SERVİSİ 

     Taraftar atkısı, şapkası, parfümü derken şimdi de taraftar kliması üretildi. Beyaz eşya ve klima üreticisi Teba, Galatasaray’ın renkleri ve amblemi ile klima üretimine başladı. Galatasaray taraftarları için üretilen sarı kırmızı renkli klimalardan sonra, Beşiktaş ve Fenerbahçe’nin renklerini taşıyan klimaların üretimi de gündemde. 
     Bu konuda kulüpleri ile görüşmelerin sürdüğünü belirten yetkililer, klimaların şirket mağazalarının dışında internet üzerinden, on - line olarak da satışa sunulacağını açıkladılar. 
     Yüzde 10 - 15 fiyat avantajı ile satılacak olan Galatasaray klimaları, üç yıl garantili olacak. 9.000, 12.000, 18.000 ve 21.000 btu’luk dört ayrı model olarak piyasaya çıkacak. Renk tasarımı olarak da normal renk üzerine Galatasaray amblemi ve sarı - kırmızılı renk üzerine yine amblem olmak üzere iki ayrı versiyonu olacak. 
     
     Tanıtımını futbolcular yapacak 
     Perşembe günü Florya Metin Oktay Tesisleri’nde lansmanı gerçekleştirilecek olan Galatasaray klimalarının tanıtımına ise Galatasaraylı oyuncular, kulüp yöneticileri ile Teba yetkililerinin katılması bekleniyor. 
     



 EKONOMİ 























</TEXT>
</DOC>
