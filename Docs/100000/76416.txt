<DOC>
<DOCNO> 76416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/soneko20.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AOL Microsoft'a savaş açtı 
</HEADLINE>
<TEXT>

     ABD'nin öndegelen Internet şirketi AOL'nin AmerikanOnline Başkan Yardımcısı John Borthwick, Microsoft'a sert anti-tekel cezalarının uygulanması halinde, bilgisayar şirketlerinin ürünlerini çeşitlendirebileceklerini bildirdi. 
     Microsoft aleyhindeki anti-tekel davasında uzman kişi, tanık olarak mahkemede ifade veren Borthwick, Microsoft şirketinin işlerine sıkı kısıtlamalar konulması halinde, bilgisayar şirketlerinin çocuklar ya da diğer uzmanlaşmış kullanıcılar için bilgisayar tasarlayabileceklerini anlattı. 
     Borthwick, bilgisayar imalatçılarının müşterilere yönelik grafiklerle Harry Potter bilgisayarı ve programları ile AOL hizmetleri etrafında merkezlenmiş bilgisayar tasarımlamayı istediklerini, ancak, Microsoft tarafından engellendiklerini söyledi. 
     Borthwick, Microsoft'a kısıtlamalar konulması halinde, mesela, Lego yap-boz oyuncaklarına benzer bir prototip bilgisayar gibi ürünlerin müşterilerin seçeneklerini artırıp, yenilikleri teşkil edeceği gibi, Microsoft dışındaki bilgisayar yazılımları ve uygulamalarının dağıtımını yaygınlaştıracağını aktardı. 
     Borthwick'in verdiği bilgiye göre, Compaq, Dell ve Hewlett-Packard gibi bazı bilgisayar üreticileri Microsoft'un işletim sistemlerini kullanan, ancak, görünümü tamamen farklı bilgisayar tasarlamayı istiyor, ancak, Microsoft, Windows işletim sistemi sözleşmeleriyle bu tür ürünlerin yaratılmasını engelliyor. 
     Bu konuda daha ayrıntılı bilgi Internet'deki Microsoft 
     http www.microsoft.com sitesinden edinilebilir. 
     






</TEXT>
</DOC>
