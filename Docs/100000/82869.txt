<DOC>
<DOCNO> 82869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sontur11.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit Arafat ile telefonda görüştü... 
</HEADLINE>
<TEXT>

     Başbakan Bülent Ecevit, bugün de evinden çıkmadı ve çalışmalarını evinden sürdürdü. ''Ecevit'in imzalaması gereken evrak ve dosyaların da evine götürüldüğü belirtiliyor. Doktorları Başbakanın sağlık durumunun iyi olduğunu vurguluyor. 
     Filistin Devlet Başkanı Yaser Arafat, Başbakan Bülent Ecevit'i telefonla arayarak, geçmiş olsun dileğinde bulundu. 
     Başbakanlık Basın Merkezi'nden konuya ilişkin yapılan yazılı açıklamada, şöyle denildi 
     ''Filistin Devlet Başkanı Arafat, İsrail ile Filistin arasında yaşanan ihtilaf için öngörülen konferansla ilgili bilgi vererek, bölgedeki durumun yatıştırılmasına yardımcı olmasını bekledikleri Türkiye'nin de bu konferansa mutlaka katılmasını istediklerini söyledi. 
     Başbakan Bülent Ecevit de İsrail ile Filistin arasında en üst düzeyde gerçekleşmesini temenni ettiği bu toplantının Türkiye'de yapılmasını eskiden beri istediğini söyledi. 
     Arafat da bundan büyük memnuniyet duyacağını belirtti. 
     Filistin Devlet Başkanı Arafat, çatışmaların devam etmesinden duyduğu üzüntüyü ifade ederek, Gazze'nin de tehdit altında olduğunu sözlerine ekledi. 
     





</TEXT>
</DOC>
