<DOC>
<DOCNO> 56069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sontur03.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood yıldızları İncirlik'te.. 
</HEADLINE>
<TEXT>

     Hollywood'un ünlü yıldızları, ''Ocean's Eleven'' filminin galası için Adana'nın merkez Yüreğir İlçesi'ne bağlı İncirlik Beldesi'ndeki üsse geldiler. 
     Yönetmenliğini Steven Soderbergh'in yaptığı ''Ocean's Eleven'' filminin ünlü oyuncuları Julia Roberts, George Clooney, Andy Garcia, Brad Pitt ve Matt Damon, sabaha karşı özel uçakla üsse geldiler. 
     İncirlik Üssü'nde, film için yapılacak olan galaya katılacak ünlü yıldızlar, kahvaltılarını yaptıktan sonra kendileri için hazırlanan rutin programı uygulamaya başladılar. Yıldızlar, askerlerle sohbet edip moral verecek, imza dağıtacaklar. 
     
     Askerlere Noel hediyesi 

     ''Ocean's Eleven'' filminin yapımcısı Jerry Weintraub, Amerikan askerlerine Noel için verecekleri hediye ile ilgili olarak, ''Bu çocuklar için gerçekten bir şeyler yapmayı istedik. Onları tebrik edeceğiz, imza dağıtacağız ve dikkatli olamalarını söyleyeceğiz'' demişti. 
     Üste Amerikan personelinin yanı sıra İngiliz askerlerinin de bulunduğu ve gezinin giderlerinin Warner Bros firması tarafından karşılandığı bildirildi. 
     Beyaz perdede, 1960'ların efsanesini yeniden canlandıran ''Ocean's Eleven'', Las Vegas'taki kumarhaneleri birbirine katan bir gangster çetesini anlatıyor. 
     Önce Türk askerlerini ziyaret ettiler 
     Hollywodd'un ünlü yıldızları, önce Türk asker ve ailelerini ziyaret ettiler. 
     Yönetmenliğini Steven Soderbergh'in yaptığı ''Ocean's Eleven'' filminin ünlü oyuncuları Julia Roberts, George Clooney, Andy Garcia, Brad Pitt ve Matt Damon, özel uçakla geldikleri İncirlik Üssü'nde, ABD ve Türk komutanların da katıldığı kahvaltının ardından önceliği Türklere verdiler. 
     İncirlik Üssü'nde, film için yapılacak galaya katılacak ünlü yıldızlar, kendileri için hazırlanan program çerçevesinde, önce Türk asker ve aileleri ile biraraya geldiler, fotoğraflar çektirdiler, imza dağıttılar ve oldukça samimi bir ortamda özel soruları yanıtladılar. 
     Yıldızların, öğle yemeğinin ardından ABD ve İngiliz askerlerini kapsayan programa geçecekleri ve filmin galasına katıldıktan sonra akşam saatlerinde Üs'ten ayrılacakları bildirildi. 
     






</TEXT>
</DOC>
