<DOC>
<DOCNO> 78109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/magazin/amag.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mine’nin bileği nasıl kesildi 
</HEADLINE>
<TEXT>

Korkunç bir kesikle hastaneye kaldırılan Çayıroğlu, "Banyoda kayıp düştüm", sevgilisi Cem Örs ise "Giydiği topuklu ayakkabıdan tökezledi" diyor 
     YAŞAR ÇAKMAK BORA ENGİN 

     Genç oyuncusu Mine Çayıroğlu, bu kez rol gereği değil, hayatın içinden çıkıp geliveren bir dramla sevenlerini üzdü. 
     Ancak dramın bilinen tek gerçeği var, o da Çayıroğlu’nun sağ elinin birinci parmak hizasından başlayarak bileğini de geçecek şekilde yaklaşık 20 santimetre uzunlukta ve iki santimetre derinlikte kesilmiş olması. Genç oyuncu, bu korkunç kesik nedeniyle dün sabaha karşı saat 02.30 sularında Kadıköy’deki Acıbadem Hastanesi’ne kaldırıldı. Ardından da, "Çayıroğlu’nun bileklerini keserek intihara teşebbüs ettiği" iddiası ortaya atıldı. Sonunda bunun hayli dehşet verici bir cam kesiği olduğu kesinleşse de, nerede ve niçin oluştuğu ise tam bir muamma halini aldı. 
     
     Telefona yetişecektim’ 
     Hastanedeki operasyonla kesiği dikilen Çayıroğlu, olayın tamamen Acele işe şeytan karışır’ kazası olduğunu açıkladı. 
     Dün sabaha karşı banyoya girdiğini, aniden çalan telefona yetişmek için hızla hareket ettiğini belirten genç sanatçı, "Aceleyle banyodan çıkarken ayağım kaydı. Kapıya tutunmak istedim. Düşünce kırılan kapının camı elimi kesti" dedi. Başta babası Şile Belediye Başkanı İhsan Çayıroğlu, ailenin tüm üyeleri de kesiğin oluş şeklini böyle anlattı. Ancak Çayıroğlu’nun sevgilisi Cem Örs’ün kazayla ilgili açıklaması, kafaları karıştırdı. 
     
     Evimde oldu’ 
     Çünkü Örs, "Olay Çengelköy’deki evimde meydana geldi. Altı ahşap, üstü cam bir kapım var. Önünden geçerken yüksek topuklu ayakkabı giydiği için tökezledi ve eli camdan içeri girdi" iddiasında bulundu. 
     Ve ardından da ekledi "Olay gecesi aramızda kavga çıkmadı, Mine’nin intihara teşebbüs ettiği söylentisi de tamamen asılsız..." 
     
     



 MAGAZİN 











</TEXT>
</DOC>
