<DOC>
<DOCNO> 81430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sondun05.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan komutanlar şimdi de aralarında savaşıyor 
</HEADLINE>
<TEXT>

     Afganistan'da, uzun süredir birbirlerine rakip olan Özbek General Raşid Dostum ve etnik Tacik komutan Atta Muhammed birlikleri arasında çatışma yaşanıyor. 
     Ülkenin kuzey kesimlerinde, Mezar-ı Şerif kenti yakınlarında Sare Pul ve Şulgara kasabalarında Dostum ve Muhammed'in birlikleri arasındaki çatışmanın, Dostum'a bağlı birliklerin resmi geçit töreninden sonra bölgeden ayrılmayı reddetmeleri üzerine çıktığı belirtildi. 
     Atta Muhammed sözcüsü Eşref Nedim, Dostum'a bağlı birliklerin iki kasabada Atta'nın adamlarına saldırdığını belirterek, ''Dostum ve Atta radyo ve telefon aracılığıyla Şulgara'da ateşkesi görüştüler'' dedi. 
     Şulgara'da her iki tarafın konrolü sağladığını ancak Sare Pul'da çatışmanın devam ettiğini belirten Nedim, 12 kişinin ölmüş ya da yaralanmış olabileceğini, kayıplarının çoğunun Atta'nın birliklerinden olduğunu söyledi. 
     Karzai tarafından kuzey bölgesine özel temsilci olarak atanan Dostum, geçici hükümette savunma bakan yardımcısı olarak görev yapıyor. 
     İttifak güçlerinde üst düzey komutalarından biri olan Atta ise geçici hükümet tarafından 4 kuzey bölgesine askeri komutan olarak atanmıştı. 
     





</TEXT>
</DOC>
