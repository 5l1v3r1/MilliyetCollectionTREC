<DOC>
<DOCNO> 89787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/yasam/yas02.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk boya yapar aile hapsi boylar 
</HEADLINE>
<TEXT>

Sokakları dolduran satıcı çocuklara savaş açan Antalya Valiliği, aileleri ve çocuklardan alışveriş yapacakları uyardı Yasağa uymayan 3 ay yatar...’ 
     İBRAHİM OKUMAMIŞ Antalya 

     Okulların kapanmasıyla birlikte karneyi alan öğrencilerin çoğu için tatil, aile bütçesine katkıda bulunacak binlerce çocuk için de yaz mesaisi’ başlayacak. O çocukların kimi ayakkabı boyayacak, kimi mendil kimi çiklet satacak. Ancak Antalya’daki işçi çocuklar’ ve aileleri için durum biraz farklı olacak. Çünkü kentin turistik imajını, çocukların da psikolojilerini bozan bu tür görüntülerin önlenmesi amacıyla valilik tarafından bir dizi önlem alınacak. 
     Buna göre çocuklarını sokakta tartıcı, ayakkabı boyacısı, mendil ve çiçek satıcısı olarak çalıştıran ailelere 3 ile 6 ay arasında hapis cezası verilecek. Ayrıca bu çocuklardan alışveriş yapanlar da aynı cezaya çarptırılacak. 
     
     Çocuklara takip 
     Antalya Sosyal Hizmetler İl Müdürlüğü ile Antalya Emniyet Müdürlüğü Çocukları Koruma Şubesi’nin yaptığı ortak çalışmada, 100 çocuğun, aileleri tarafından sürekli ve zorla sokakta çalıştırıldığı belirlendi. 
     Okulların tatile girmesiyle sayının iki katına çıkmasının muhtemel olduğu ifade edilirken, Antalya Valiliği’nin kararına göre bu durumun önlenmesi için sokak, cadde, otogar, durak, tarihi ve kültürel mek nlar, camiler, banka ATM’leri, köprü altı gibi yerlerin, çocuklar tarafından barınma alanı olarak kullanılmasına izin verilmeyecek. 
     
     Para verme... 
     Antalya Sosyal Hizmetler İl Müdürlüğü’nce, "Sokakta Çalıştırılan, Çocuklara Yardım Etmek mi İstiyorsun " başlığıyla hazırlanan el ilanlarında ise şu ifadelere yer verildi 
     "Sokaktaki çocuğa acıma duygusu ile yaklaşma. Dilenen çocuğa para verme. Ayakkabını çocuğa boyatma. Çocuklardan alışveriş yapma. Arabanı çocuğa yıkatma, camını sildirme. Çocuğu okulda, parkta kontrol et, denetimsiz oyun ve atari salonlarına gönderme. Çocuğa şiddet uygulama. Çocukların eğitimlerini tamamlamalarına yardımcı ol. Çocukların ailelerinin istihdamına yardımcı ol. Sokaktaki çocuklar için herkesin yapacağı bir şeyler vardır." 
     
Yasa ne diyor      Türk Ceza Kanunu’nun 526. maddesi "Buyruğu dinlememe. Selahiyettar Merciilerin Emrine İtaatsizlik" şöyle diyor 
     "Yetkili makamlar tarafından adli işlemler dolayısıyla ya da kamu güvenliği ve kamu düzeni veya genel sağlığın korunması düşüncesiyle kanun ve nizamlara aykırı olmayarak verilen bir buyruğu dinlemeyen veya bu yolda alınmış bir önleme uymayan kimse, eylem ayrı bir suç oluşturmadığı takdirde, 3 aydan 6 aya kadar hafif hapis ve bin liradan üç bin liraya kadar hafif para cezası ile cezalandırılır." 
     



 YAŞAM 















</TEXT>
</DOC>
