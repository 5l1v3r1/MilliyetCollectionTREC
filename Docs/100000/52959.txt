<DOC>
<DOCNO> 52959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/sontur08.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu "Söylediğim herşey partimin görüşleridir" 
</HEADLINE>
<TEXT>

     ANAP Genel Başkan Yardımcısı Erkan Mumcu, "Sayın Ecevit beni ciddiye almıyormuş, ancak benim kendisini ciddiye almama gibi bir lüksüm olamaz" dedi. 
     Üzerinde konuştuğu herşeyin partisinin görüşleri olduğunu belirten Mmucu, "Arkadaşlarımızın kişisel olarak bana atfedecekleri şey, üslubum olabilir. Üslubumun da her türlü eleştiriye açık olduğunu tabii ki kabul ederim" diye konuştu. 
     Mumcu, Erzurum'da, 11 ilden gelen partisinin il ve ilçe yöneticilerine "Çözüm İçin Yeniden Yapılanma" programını anlattı. Mumcu, Türkiye'de sorunların ve sorunların çözümünün iyi niyet ve samimiyet çerçevesinde çözülebilir olduğunu söyledi. 
     Türkiye'nin Ankara'dan yönetilmeyecek kadar büyük bir ülke olduğunu belirten Mumcu, "Türkiye'nin belini büken bu akıldışı merkezi yönetimdir. Devlet millettten fedakarlık istiyor, ancak milletin artık fedakarlık yapacak gücü kalmadı. Tasarruf genelgeleri adı altında ortaya konulan belgelerin çoğunun vatandaşın kemerini değil, gırtlağını sıktığını görüyorum. Bu düzen mutlaka değişmelidir. Bu düzen adil olmayan vahşi bir düzendir. Fakir iyice fakirleşti, yoksul iyice yoksullaştı. Toplum gelecekten ümitsiz hale getirildi." dedi. 
     Doğruların kıyıma uğradığını, buna da seyirci kalmak mümkün olmadığını ifade eden Mumcu, kesinlikle polemik yaratmak gibi bir amacı olmadığını söyledi. 
     






</TEXT>
</DOC>
