<DOC>
<DOCNO> 74783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/guncel/gun03.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali Çakır olmasa yine donacaklardı 
</HEADLINE>
<TEXT>

Fidan dikim töreni için gelen öğrencileri hemen okullarına gönderen Vali Çakır, konuşmasını da 28 saniye içinde bitirdi 
     BURCUM DEVREZ İstanbul 

     Dünya Ormancılık Günü nedeniyle İstanbul Üniversitesi İÜ Avcılar kampusunda yapılan fidan dikim törenine katılan Vali Erol Çakır, soğuktan üşüyen Avcılar İnönü İlköğretim Okulu öğrencilerini törenin sonunu beklemeden okula gönderdi, konuşmasını da 28 saniyede bitirdi. Orman Bakanı Nami Çağan’ın başka bir programı nedeniyle katılamadığı törene, yaklaşık 50 öğrenci getirildi. Törenin başlamasını bekleyen öğrenciler soğuk nedeniyle üşümeye başladı 
     
     Protokol dondu 
     Çakır, çocukların üşüdüğünü görünce öğrencilerin hemen gönderilmesini istedi. Bu talimatın ardından devam eden tören, aşırı soğuk nedeniyle tüm konuklar için işkence oldu. Bu nedenle Çakır, konuşmasını da tam 28 saniyede tamamladı. 
     
Tüm okullar depreme hazırlanacak      Törenden önce basın mensuplarıyla konuşan Vali Çakır, olası bir depreme karşı Avcılar’daki okulların takviyelerinin öncelikle yapılması konusunda çalışma başlattıklarını bildirdi. Bazı vatandaşların gelişigüzel onarımlarla hasarlı binalarda kaldıklarını duyduklarını ifade eden Çakır, "Bu umursamazlıktır, insan canını hiçe saymaktır. Bu kişilere gerekli ikazın yapılması lazım" dedi. 
     



 GÜNCEL 



























</TEXT>
</DOC>
