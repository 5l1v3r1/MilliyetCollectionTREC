<DOC>
<DOCNO> 72419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sontur23.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunsporlu basketbolcular esrar içmekten gözaltında 
</HEADLINE>
<TEXT>

     Basketbol Erkekler 2. Ligi'nde mücadele veren Samsunspor'un 3 oyuncusu, esrar bulundurmak suçundan gözaltına alındı. 
     Emniyet Müdürlüğü Kaçakçılık ve Organize Suçlarla Mücadele Şubesi ile Güvenlik Şubesi elemanları, Hürriyet Mahallesi'ndeki Boks Antrenörleri Tanıtma ve Dayanışma Derneği'nde arama yaptı. Aramalarda, sigaraya sarılmış halde esrar bulundu. Bunun üzerine dernekte bulunan ve aralarında Samsunspor basketbol takımında oynayan Volkan Dik ile 20 kişi gözaltına alındı. 
     Emniyet Müdürlüğü'ne götürülen kişilerin sorgulamasında basketbolcu Volkan Dik, esrarı yere kendisinin attığını itiraf etti. 
     Volkan Dik, ifadesinde, esrarı takım arkadaşı Yüksel Kaya'dan aldığını belirtince, bu oyuncu da gözaltına alındı. Yüksel ise, yapılan sorgulamada esrarı yine aynı takımda oynayan Cem Aykan'dan aldığını söyledi. Gözaltına alınan Cem Aykan da, esrarı Bafra'da bulunan arkadaşı Hakan Balta'dan aldığını söyleyince, bu kişi de yakalanarak gözaltına alındı. 
     Söz konusu kişilerin sorgulamaları sürdürülüyor. 
     Bu arada, olayla ilgili açıklama yapan Samsunspor Basketbol Şubesi Genel Menajeri Coşkun Zeren, olay karşısında ''şok'' olduklarını belirterek,''Esrar kullanmaları mümkün değil. Çünkü, o karakterde değiller. Sigara bile içmiyorlar, inanmıyoruz'' dedi. 
     






</TEXT>
</DOC>
