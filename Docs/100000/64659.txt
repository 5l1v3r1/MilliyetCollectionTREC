<DOC>
<DOCNO> 64659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/astro/index.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasat zamanı 
</HEADLINE>
<TEXT>

Ay, bugün de Aslan burcunda ilerliyor ve yakın ilişkilerin önemine dikkat çekiyor. Duygusal açıdan yüklü bir gündeyiz. Şu ana kadar yaptıklarımızın karşılığını toplayabiliriz. Bu yüzden kararlarda değişiklik mümkün ama inatçılıktan da uzak durmalıyız. Koç’lar bugün aşk hayatlarında yüksek enerjiler içindeler. Yaratıcı konular, hayattan zevk alacakları temalar var. Daha kolay mutlu olabilirler. Boğa’lara dikkat diyoruz. Düne benzer biçimde önlemci ve sabırlı olmalarında fayda var. Evle ilgili konular da gündeme gelebilir. İkizler bugün yine hızlı ve çok konuşuyor. Duygusal konuları bir kenara atabilir ama detaylara önem vermesi iyi olacak. Yengeç’ler cüzdanlarındaki paranın azaldığını görerek tedirginliğe kapılabilir. Ortaklaşa girişimler yeni fırsatlar getirebilir. Aslan’lar bugün aşırı gurur yapmasınlar. Evlilikte, aşk hayatlarında fırtınalı günlerdeler. Başak’lar ise kararsızlık içinde kalabilirler. Kendilerine daha iyi bakmalılar. İşle ilgili konularda sessiz kalmayı tercih edebilirler. 
Günün geç saatlerinde karşı karşıya gelen Ay ve Uranüs duygusal ilişkilerde huzursuzluk ve ani kopmalara işaret edebilir. Terazi’ler verimli çalışabilecekleri ve sosyal açıdan aktif bir gündeler. Akrep’ler ise duygusal tepkileri nedeniyle işle ilgili konularda huzursuz zamanlar yaşayabilirler. Soğukkanlı olmaya bakmalılar. Yay’lar yeni maceralara açıklar. Yabancılarla bir araya gelebilirler. Yolculuklar olumlu biçimde vurgulanıyor. Oğlak’ların biraz daha ılımlı olmalarında fayda var. Özellikle duygusal konular, yanlış anlamalar onları zor durumda bırakabilir. Kova’lar da ilişkilerinde inatçılığın ve aşırı gururun kurbanı olabilirler. Eleştirileri kabullenmeleri onlara daha çok şey kazandıracak. Tepkisel davranabilirler. Balık’lar için küçük detaylar, işle ilgili konular bugün çok daha fazla dikkat çekiyor. Ellerinde olmayan nedenlerle sorunlar yaşayabilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
