<DOC>
<DOCNO> 54857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yazar/bila.html </URL>
<DATE> 2001/11/30/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Powell'a dört mesaj 
</HEADLINE>
<TEXT>

     Ankara, ABD Dışişleri Bakanı Colin Powell'ın 4 Aralık'ta Türkiye'ye yapacağı ziyarette ele alınacak dosyalar üzerinde yoğunlaşmış durumda. 
     Dışişleri Bakanı İsmail Cem, Powell ile ele almayı düşündüğü konuları şöyle sıraladı 
     1- Afganistan'daki operasyonun askeri boyutu nedir Müdahale nereye varacak Bonn zirvesinin sonuçlarının değerlendirilmesi. Türkiye'nin gözlemleri ve önerileri. 
     2- Afganistan konusunda Türkiye'den beklenen askeri ve siyasi katkı. 
     3- Irak konusu. Türkiye'nin Irak konusunda müdahaleye karşı tutumunun ve gerekçelerinin anlatılması. Ayrıca, Irak'a uygulanan ekonomik yaptırımlar ve bu konuda Türkiye'nin önerileri. 
     4- Kıbrıs konusunda Ankara'nın yaklaşımı ve ABD'den destek talebi. 
     Peki, bu konularda Ankara, Powell'a hangi mesajları verecek 
     Afganistan konusunda Türkiye'nin geniş tabanlı bir hükümet oluşturulması görüşü yinelenecek. Afganistan'da bir an önce barış ortamının oluşturulması için gayretlerin artırılması gerektiği dile getirilecek. Cem, Powell'dan askeri durum hakkında bilgi isteyecek. Ankara'nın vereceği bir mesaj, Türkiye'nin gruplar arasında, Kuzey İttifakı ile Pakistan arasında arabuluculuk işlevi görebileceği, siyasi oluşum sürecine katkıda bulunabileceği yönünde olacak. 
     Türk askerinin gönderilmesi konusunda ise Ankara'nın yaklaşımı şu 
     Barış ortamı oluştuktan sonra, bu ortamın korunması için Türk Silahlı Kuvvetleri katkı yapabilir. Ancak, "macera" anlamına gelecek bir inisiyatif üstlenmesi söz konusu değil. Öte yandan Afganistan'daki grupların yabancı asker istemedikleri, Barış Gücü'nden yana olmadıkları da dikkate alınırsa, Türk askeri açısından acele hareket edilmesini gerektiren bir durum yok. Barış ortamının sağlanmasından sonra gelecek talepler değerlendirilecek ve ortamın korumasına dönük katkıda bulunulacak. 
     Ankara, Powell'a Ankara'dan somut olarak ne beklendiği konusunu da soracak. 
     Irak konusunda Powell'a verilecek mesaj ise, bu ülkeye askeri müdahalede bulunulmasının yanlış olacağı. Bu müdahaleden en fazla Türkiye'nin zarar göreceği. Hava harekatıyla Irak'ta bir sonuç almanın mümkün olmadığı. Öte yandan Cem'in üzerinde duracağı bir konu da Irak'a uygulanan ekonomik yaptırımlar konusu. Birleşmiş Milletler Yaptırım Komisyonu'nun kararları. Türk ekonomisini ilgilendiren bu kararların şekillenmesinde Türkiye'nin önerileri ABD Dışişleri Bakanı'na iletilecek. Dört ay önce alınan kararlarda etkili olan Ankara, yeni kararların alınmasında da etkili olmak istiyor. Özellikle Türk ekonomisini ilgilendiren konularda esnek bir tutum alınması önerisi gündeme getirilecek. 
     Kıbrıs konusunda ise Cem, Powell'a Ankara'nın yaklaşımını tekrarlayacak ve bu konuda ABD'nin Türkiye'ye destek olmasını isteyecek. Ankara, Kıbrıs konusunda bir kampanya hazırlığı içinde. Türkiye'nin Avrupa Birliği'ne giriş süreci ile Kıbrıs sorununun birbirine bağlanmaması görüşü vurgulanacak. 
     Powell'ın ziyareti başta Afganistan ve Türk askeri olmak üzere birçok konuya netlik kazandıracak önemde görünüyor. 
     
     







HADEP'i tanımak 


Dikkat buyrun 


Powell'a dört mesaj 


Başında kim var kardeşim sorusu 


Densiz... Ve gerçek 


Çankaya muhalefeti seviyor 


Niyet mektubunda kılıfa uydurma var mı 


Tartışma zamanı... 


Beş parmağın beşi de bir değil 


Rekabet’ savaşı 


Belediyenin en büyük sırrı Tayyip'in, kod numarası verdiği 85 gizli ad 


Yüksekova'da bilgi yarışması 


Tehlikeli ihale Kuzey Irak 


TV'de köy yarışması 


Amelie Şehre bir film gelir... 


Bu niyet "kötü niyet" 


</TEXT>
</DOC>
