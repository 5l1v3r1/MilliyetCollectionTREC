<DOC>
<DOCNO> 92640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun34.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
CBS "El Kaide hala Amerika'da faal" 
</HEADLINE>
<TEXT>

     Amerikan CBS televizyonu, El Kaide'nin ABD içinde hala faal olduğuna inanıldığını bildirdi. 
     CBS, ''bu ay başında Florida'da yaşayan Adem Hassun isimli Filistinlinin, El Kaide üyesi olmakla suçlanan Amerikalı Jose Padilla ile önemli bir bağlantısı olduğunu, bunun gibi ABD'deki başka grupların ileride saldırı emri bekliyor olabileceklerini'' duyurdu. 
     ''Bazı kişilerin de gözaltında bulunduğunu'' belirten CBS, ''ancak bunların hiçbirinin 11 Eylül saldırılarında yer aldıklarına inanılmadığını, belki bazılarının, 20. hava korsanı olduğuna inanılan Zekeriya Musavi'ye yardım etmiş olabileceğini'' kaydetti. 
     CBS'in bildirdiğine göre, adının açıklanmasını istemeyen üst düzey bir yetkili, ''şimdi Musavi'nin aslında 11 Eylül saldırılarına katılanlar arasında yer almadığına, bilinmeyen ayrı bir görevi olduğuna inandığını'' belirtti. 
     ''Yetkililerin, 11 Eylül'den bu yana El Kaide'nin ABD'de hala faal olduğunu teyit edecek istihbaratı topladıklarını'' kaydeden Amerikan televizyonu, ''Padilla'nın geçen ay ABD'ye hedef-keşif göreviyle dönünce bu şebekenin yardımını beklediğinin anlaşıldığını'' bildirdi. 
     Amerikalı yetkililer, Padilla Hassun ile tam görüşmek üzereyken Filistinlinin gözaltına alındığını, Padilla ile teması tespit edilen Hassun'un 13 yıldır Amerikan vatandaşı olduğunu, Göç ve Muhacerat Dairesi'ne INS ait bir yerde tutulduğunu belirttiler. 
     





</TEXT>
</DOC>
