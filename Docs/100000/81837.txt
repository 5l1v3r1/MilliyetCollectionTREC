<DOC>
<DOCNO> 81837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sondun04.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de İşçi Parti yerel seçimlerde oy kaybına uğradı 
</HEADLINE>
<TEXT>

     İngiltere'de, 174 yerel yönetim biriminde, yaklaşık 6 bin Belediye Meclis üyesinin yenileneceği seçimlerde oy verme işlemi sona erdi ve ilk sonuçlar alınmaya başlandı. 
     Başkent Londra'daki 32 belediyede alınan ilk sonuçların, İşçi Partisi iktidarının şu ana kadar Belediye Meclisleri'nde sahip olduğu 22 sandalyeyi kaybettiğini gösterdi. 
     Ana muhalefetteki Muhafazakar Parti'nin ise, şu ana kadar 27 sandalye kazandığı duyuruldu. Yerel seçimlerin ilk sonuçları, muhalefetteki Liberal Demokrat Parti'nin de 15 sandalye kaybettiğini gösterirken diğer küçük siyasi partilerin oluşturduğu topluluğun ise 10 sandalye kazandığı belirtildi. 
     Öte yandan tarihi boyunca yerel yönetimlerinde seçilmiş belediye başkanı bulunmayan İngiltere'de, iki yıl önce seçimle işbaşına gelen Londra belediye başkanının ardından seçilen ilk belediye başkanı, Newham'ın İşçi Partisi adayı Sir Robin Wales oldu. 
     





</TEXT>
</DOC>
