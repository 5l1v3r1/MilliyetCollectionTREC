<DOC>
<DOCNO> 59593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/yasam/yas06.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ah şu ailenin kızı’ imajı yok mu 
</HEADLINE>
<TEXT>

Genç popçu Bengü, Lolita’ olmaktan memnun, Ailenin kızı’ imajından ise biraz şikayetçi "Zaten başıma ne geldiyse bu imajdan geldi" diyor... 
     Ahmet TULGAR 

     Televizyonlarda sık sık, üstüne kırmızı gül yaprakları yağarken dansederek şarkısını söyleyen esmer güzeli bir kız görüyorsunuz. İşte Bengü O. 
     17 yaşında Kenan Doğulu’nun vokalisti olan, İzmir Amerikan Lisesi mezunu, Marmara Üniversitesi İşletme öğrencisi Bengü, ilk albümü "Hoşgeldin" ile dikkatleri üzerinde toplamayı başardı. 
     Dört senedir İstanbul’da tek başına oturan, hedeflerinden bahsederken hırstan sertleşen bu yumuşacık kızımıza hemencecik imaj da bulundu Çıtır Popçu ya da Lolita Şarkıcı. 
     Bengü de 2000 yılının bir Lolita’ versiyonu olan Amerikan Güzeli’ filminin bir sahnesinden, hani o orta yaşlı adamın kızının arkadaşını gül yaprakları arasında çırılçıplak yatarken hayal ettiği sahneden esinlenmiş klibiyle bu imaja epey katkıda bulunmuş ya, neyse... 

</TEXT>
</DOC>
