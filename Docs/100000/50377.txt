<DOC>
<DOCNO> 50377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sondun17.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban "ABD helikopterini düşürdük, yaklaşık 50 Amerikalı öldü" 
</HEADLINE>
<TEXT>

     Afganistan'daki Taliban yönetimi, dün gece başkent Kabil'in güneyinde bir Amerikan helikopterinin düşürüldüğünü ve düşen bir başka Amerikan helikopterindekilerle birlikte 40 ya da 50 Amerikalının öldüğünü söyledi. 
     Taliban'ın Eğitim Bakanlığı'ndan bir yetkili, Gazni eyaletinin Navur bölgesinde dün yerel saatle 23 00'de TSİ 20 30 , bölgede düşen bir başka Amerikan helikopterini kurtarmaya çalışan bir helikopterin, Taliban güçlerinin açtığı ateşle düşürüldüğünü açıkladı. 
     Aynı yetkili, Reuters ajansına, ''İki helikopterdeki 40-50 Amerikalının hepsi öldü. Helikopterlerde üniformaları içindeki Amerikan askerlerinin cesetlerini görebilirsiniz'' dedi. 
     ABD Savunma Bakanlığı, Afganistan'da özel kuvvetler görevinde olan bir Amerikan helikopterinin dün TSİ 20 30'da kötü hava koşulları yüzünden düştüğünü doğrulamış, 4 kişilik mürettebatın ise yaralı olarak kurtarıldığını açıklamıştı. 
     






</TEXT>
</DOC>
