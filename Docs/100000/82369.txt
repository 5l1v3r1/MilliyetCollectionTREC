<DOC>
<DOCNO> 82369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sondun01.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Chirac'ın seçim zaferini kutluyor... 
</HEADLINE>
<TEXT>

     Fransa'da cumhurbaşkanlığı görevine yeniden seçilmesinin ardından Chirac yandaşlarının Republic Meydanı'nda yaptıkları gösteri dışında, komünist ve sosyalist seçmenler de, Bastille Meydanı'nda aşırı sağa karşı alternatif bir gösteri düzenliyorlar. 
     Sosyalist Parti Genel Sekreteri François Holland, sol partilerin aşırı sağa karşı Chirac'ı destekleyerek demokrasi görevlerini yerine getirdiklerini söyledi. 
     Fransa'da, bugün ikinci turu yapılan cumhurbaşkanlığı seçiminde oyların sayılan yüzde 81.91'ine göre, Chirac yüzde 81.73, Le Pen yüzde 18.27 oranında oy almış görünüyor. 
     Cumhurbaşkanlığı seçimlerinde hezimete uğrayan Başbakan Lionel Jospin'ın yarın Chirac'a istifasını sunması bekleniyor. 
     Chirac, 9 ve 16 Haziran tarihlerinde yapılacak genel seçimlere kadar geçici hükümetin kurulması için birisini görevlendirecek. 
     Fransız siyasi gözlemciler, Chirac'ın "sağ kolu" olarak gösterilen Nicolas Sarkozy'yi, geçici olarak başbakanlık görevine getirebileceğini düşünüyorlar. 
     





</TEXT>
</DOC>
