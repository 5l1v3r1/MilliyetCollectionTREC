<DOC>
<DOCNO> 86939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yazar/okur.html </URL>
<DATE> 2002/05/30/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yalılar satılacak mı 
</HEADLINE>
<TEXT>

     Tam sayfa ilan... Türk Sanayici ve İşadamları Derneği TÜSİAD ilanla koalisyonun MHP kanadına, "AB süreciyle" ilgili uyarıda bulunuyor... 
     İşe bakın 1978 yılında Başbakan Bülent Ecevit’i ilanla düşürmek isteyenler, bugün Başbakan Bülent Ecevit’e yine ilanla destek veriyorlar. 
     Siyasette satranç oyunu renkleniyor. Olası senaryolara göre, "Başbakanlığa en yakın isim" olarak kafalarda yer eden MHP lideri Devlet Bahçeli, samimiyeti ve oyun kartını açış şekliyle patronların "güven" sınavında. 
     Ancak TÜSİAD’ın tabanına baktığımızda, pek çok üye, 7 bin 500 dolar aidatı ödemedi diye üyelikten ayrılıyor. Ayrılanların çoğu TÜSİAD’a soğuk. Çünkü dertleri çok başka. Onlar, bankalarla pazarlıkta. 
     
Bu ilan başka      Sizin anlayacağınız gündemimiz belli "İstanbul Yaklaşımı." 
     Patronların bir bölümü bugüne kadar İstanbul Yaklaşımı’nı bekledi. Çoğunun şirketi krizin yükünü üstünde taşıyor. 
     Oysa "İstanbul Yaklaşımı" yürürlüğe girdiğinde, bankalara sermaye şırıngasına bakarken, asıl odaklanmamız gereken nokta "üretim" yapanların durumu olacak. 
     Şimdiye kadar hangi kurumlar, bankalarla boğuştu, hangi kurumlar geçen hafta ortaya çıkan çerçeve anlaşmayla birlikte bu yaklaşımdan yararlanacak 
     
10 büyük şirket      Henüz net bir şirket sayısı vermek mümkün değil. Ama ilk etapta bir liste yaparsak tablo belli. İstanbul Yaklaşımı’ndan yararlanacak ilk 10 büyük şirket 
     İlk sırada Işıklar Holding yer alıyor. 
     10 yerli, 5 yabancı bankayla 9 aydan bu yana devam eden maraton bir aksilik olmazsa 10 Haziran itibariyle devreye girecek. Demirbank ve Emlakbank’la ilgili olarak kendiliğinden başlayan süreç, bugün BDDK ile görüşmelerle devam ediyor. 
     İkinci sırada Gümüşsuyu Halıcılık var. İş Bankası’yla görüşmeler devam ediyor. ÇBS, Halkbank’la bu işe başladı. Yalova Elyaf, geçen hafta IFC’ye gitti. Her üç şirket de BDDK’ya müracaat etti. 
     Yaşar Holding, EGS Holding, Medya Holding BDDK ile görüşüyor. Kerevitaş, Yazıcılar, STFA, uzun süredir İş Bankası ile tartışıyor. 
     
Yalılar satılacak mı      İstanbul Yaklaşımı’ndan yararlanmak güzel. 
     Ancak bu iş nasıl olacak 
     İş sıkı, gönüllük esas ama bu işten yararlanacak şirket, BDDK ve alacaklı bankalarla imzalanacak niyet ve taahhüt mektubu öyle cazip değil. Çünkü finansal yeniden yapılandırma programına uygun bulunanlar, tüm menkul ve gayrimenkulleri dahil her şeylerini satmayı da taahhüt edecekler. 
     Sizin anlayacağınız yalılar, yatlar, uçaklar, katlar satılacak. 
     Gelin görün ki, bu iş olacak mı 
     İmparatorluğu dağılanlar, kişisel servete dönüştürdükleri malları satacaklar mı O kadar kolay rahatlarından vazgeçebilecekler mi 
     İşte işin püf noktası 
     Bir de krizin yarattığı sonuç, hangi fiyata ne satacaksınız Alıcının ve satıcının olmadığı yerde nasıl fiyatlandırma yapacaksınız 
     Biliyoruz ki, önümüzdeki günlerde yalı satışlarını yakından izlemek zorundayız, öyle değil mi Çünkü bu yaklaşımın sonucunda parasını tahsil etmek için bekleyen yığınla küçük işyeri sahibi koca koca holdingleri yakın takibe alacak. 
     
     







Kürtler ve MHP 


Adın ne, Mualla oh ne ala, ne ala... 


Çigan sistemi... 


Hess örneği 


CHP-AKP yükselişte 


Matbuat, Basın Derken... Anılar... 


TÜSİAD netamelidir 


Nekahat dönemi 


Bu son fırsat olabilir, kaçırmamalıyız 


Bu kaçıncı yol ayrımı 


Bahçeli’nin kafası h l çok karışık 


Yalılar satılacak mı 


Abdullah Öcalan’ı asmalı mı, yoksa... 


Rudolf Hess ve Öcalan 


Kriz, Ar - Ge yardımına ilgiyi artırdı 


İstanbul ve Ankara’nın gündemi ile Anadolu’nun gündemi farklı 


Kapadokya’da bir mahalle canlanıyor 


</TEXT>
</DOC>
