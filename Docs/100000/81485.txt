<DOC>
<DOCNO> 81485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/soneko27.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisan ayının zam şampiyonu çocuk gömleği 
</HEADLINE>
<TEXT>

     İstanbul'da geçen ayın zam rekortmeni yüzde 77.5'lik artışla çocuk giyimi gömlek ücreti oldu. 
     Nisan ayında en fazla ikinci fiyat artışı, yüzde 60.9'luk artışla çocuk bluzunda kaydedildi. Üçüncü sırada, yüzde .4 zamlanan çocuk pantolon ücreti yer aldı. 
     İstanbul Ticaret Odası İTO Nisan ayında, ilk 4 aylık ve yıllık bazda fiyatları en fazla artan maddeleri açıkladı. 
     Açıklamaya göre, fiyat artışları erkek eşofmanında yüzde 52, kadın spor giyiminde yüzde 51.2, erkek takım elbisesinde yüzde 50.5 ve kadın ayakkabısında yüzde 50.3 olarak gerçekleşti. 
     Fiyatı en az artan ürünler ise yüzde 4.1 ile çamaşır suyu ve yünlü kumaşlar, yüzde 4.9 ile soğan, yüzde 5 ile makyaj malzemesi ruj ve oje oldu. 
     
     İLK 4 AY 
     Yılın ilk 4 ayı itibariyle fiyatları en çok artanlar yüzde 250.9 ile mahkeme ve avukatlık ücreti, yüzde 191.7 ile 1. sınıf günlük hastane ücreti, yüzde 104.7 ile diş tedavi diş çekme ücreti olarak belirlendi. 
     İlk 4 ayda fiyatı en az artan ürünler arasında yüzde 11.2 ile salam, yüzde 11.3 ile yufka, yüzde 11.4 ile yoğurt ve yüzde 11.5 ile çikolata ve benzin yer aldı. 
     
     12 AYLIK SONUÇLAR 
     İTO'nun verilerine göre, 2001 Nisan ile 2002 Nisan arasındaki 12 aylık dönemde ortalama perakende fiyatı en fazla artan ürün yine yüzde 293.5 ile mahkeme ve avukatlık ücretinde oldu. Bunu yüzde 233.3 ile 
     açık tribün maç giriş ücreti, yüzde 221.8 ile havuç izledi. 
     Yıllık bazda fiyatı en az artan ürünler ise yüzde 60.1 ile pirinç, yüzde 60.9 ile yatak odası takımı ve yorgan, yüzde 61.0 ile sosiste gerçekleşti. 
     





</TEXT>
</DOC>
