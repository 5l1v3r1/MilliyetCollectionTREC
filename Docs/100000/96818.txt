<DOC>
<DOCNO> 96818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sonspo05.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev Adam İtalya'da hazırlıklarını sürdürüyor 
</HEADLINE>
<TEXT>

     14. Dünya Erkekler Basketbol Şampiyonası hazırlıklarını İtalya'da sürdüren A Milli Takım kampını yarın Basketbol Federasyonu Başkanı Turgay Demirel'in ziyaret edeceği bildirildi. 
     29 Ağustos-8 Eylül tarihlerinde ABD'nde yapılacak şampiyona hazırlıklarını İtalya'nın Bormio kentinde sürdüren A Milli Takım'da dün belinden sakatlanan Kerem Tunçeri'nin tedavisine başlandığı, dizi şişen Kaya Peker'in de sakatlığında iyileşme gözlendiği açıklandı. 
     Günü dinlenerek geçiren millilerde, Yugoslavya'da özel işleri için bulunan Mirsad Türkcan'ın öğleden sonra kampa katılması bekleniyor. 
     Bu arada, Türkiye'nin Milano Başkonsolosu Hüseyin Avni Aksoy ile İtalya'da staj yapan 3 Türk doktoru, Milli Takım kampını ziyaret ettiler. Aksoy, yoğun programı nedeniyle kampa gelemeyen Roma Büyükelçisi Necati Utkan'ın, Milli Takım'a yazılmış bir mektubunu, Milli Takımlar Genel Menajeri Doğan Hakyemez'e verdi. 
     





</TEXT>
</DOC>
