<DOC>
<DOCNO> 68913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/guncel/gun01.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dilek’in kardeşi konuştu 
</HEADLINE>
<TEXT>
Ali Fevzi Bir’i kim tanımaz ki 
Futbolda, şike çetesi’nin baş kahramanı kaçak Susurlukçu Ali Fevzi Bir’e, hakemler için kadın bulduğu öne sürülen gözaltındaki Dilek Uzun’un Etiler’deki evinde erkek kardeşi Hacı Uzun’la konuştuk 
     ASLI ÖKTENER İstanbul 

     Futbolda Şike Çetesi" skandalına adı karışan ve Ali Fevzi Bir’in isteği üzerine hakemlere kadın temin ettiği öne sürülen Dilek Uzun ve kardeşleri, Etiler’deki bir sitede, kirası 1 milyar lira olan dubleks evde yaşıyor. Uzun’un dün serbest bırakılan erkek kardeşi Hacı Uzun 23 , kızkardeşlerinin çalışmadığını belirterek, "Ali Fevzi Bir’i kim tanımaz ki O tanınmış biri" diye konuştu. Dilek Uzun 25 , kardeşleri Derya 22 ve Hacı Uzun 23 ile birlikte polis tarafından Etiler’de bulunan evinden gözaltına alınmıştı. Bir gece gözaltında tutulduktan sonra serbest bırakılan kardeşlerden Hacı Uzun, kardeşleri ve yaşadıkları hayat hakkında bilgi verdi. İstanbul’a yaklaşık 4 yıl önce geldiklerini belirten Uzun, "Daha önce bu kadar kötü bir gece hiç geçirmemiştim. Kızkardeşlerimle evde oturuyorduk. Birden polisler geldi ve gözaltına alındık. Sorgu sırasında bana sürekli Aliço’yu tanıyıp tanımadığımı sordular. Ali Fevzi Bir’i kim tanımaz ki " dedi. 
     
     Annemiz zengin 
     İki kızkardeşinin de çalışmadığını belirten Uzun şöyle konuştu "Babam 5 yıl kadar önce vefat etti. 4 kardeşiz, en küçük kız kardeşim evli. Bizim annemiz zengin. Memlekette ve Alanya’da evlerimiz var. Yazları ben de Alanya’da lokantalarda çalışıyorum. Orada ayda 1.5 milyar lira kazanıyorum. Kışları İstanbul’a geri geliyorum, kızkardeşlerime destek oluyorum. Annem de buraya sürekli gelir gider. Bizim bu olayla bir ilgimiz yok." 
     Bu arada Uzun kardeşlerin Etiler’de oturduğu dubleks ev, lüks eşyalarla donatılmış. Uzun kardeşlerin 1.5 yıl önce taşındığı evin kirasının 1 milyar olduğu belirtildi. Dilek Uzun ve kızkardeşinin bir jeep kullandığı, Hacı Uzun’a ait de Siena marka bir otomobil bulunduğu öğrenildi. 
     
     Sorgular sürüyor 
     Soruşturma kapsamında gözaltına alınan 14 kişiden 9’unun sorgusu da sürüyor. İstanbul Organize Suçlar Şube Müdürlüğü’nde tutulan Dilek ve kardeşi Derya Uzun ile Tuğba Demirtaş, Çiğdem Balıkçı, Tuncay Yasa, Pınar Korkut, Semiha Yılmaz, Leyla Karataş ve Habip Arslantürk’ün sorgularına devam ediliyor. Soruşturma çerçevesinde gözaltına alınan diğer 5 kişiyse serbest bırakıldı. 
     



 GÜNCEL 

























</TEXT>
</DOC>
