<DOC>
<DOCNO> 85654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun11.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Belediye'si kent içi kazalara servet ödüyor 
</HEADLINE>
<TEXT>

     New York Belediyesi'nin, başta kaldırımdan düşme olmak üzere çeşitli kent içi kazaların kurbanlarına tazminat olarak adeta bir servet ödediği ortaya çıktı. 
     Resmi rakamlar, belediye tarafından ödenen tazminatların son 4 yıl içinde yüzde 85'e yakın arttığını ortaya koydu. 1997 yılında tazminat olarak 42 milyon dolar ödeyen belediye, geçen yıl 76.8 milyon dolar ödeme yaptı. 
     Belediyeden tazminat alanlar arasında katil zanlıları bile bulunuyor. Nitekim, 1980'li yıllarda adam öldürmeye tam teşebbüsten hüküm giyen Bronx'lu Hector Colon adlı kişi, kaldırımdan kayarak ayak bileğini kırdığı gerekçesiyle 1,3 milyon dolar tazminat aldı. 
     Bu arada, mahkeme jürilerinin, kazaya uğrayan kişilere 1 milyon dolar tazminat ödenmesine karar vermelerinin New York için sıradan bir vaka sayıldığı belirtiliyor. 
     New York Belediyesi'nin şimdiye kadar ödediği en yüksek tazminatlar arasında şunlar bulunuyor 
     149   Buz tutmuş kaldırımda kayarak disklerini zedeleyen Bronx'lu Emilio Perales'e 1,2 milyon dolar. 
     149   Sarhoş halde düzgün olmayan kaldırımda yürürken düşerek dizini kıran Brooklyn'li Barbara Bell adlı kadına 696 bin dolar. 
     149   Düştükten sonra bacağının alt kısmı kesilen David Greenberg'e 1,5 milyon dolar. 
     149   Dizini kıran Saivon Johnson'a 1,1 milyon dolar. 
     149   Ayak bileği kırılan Evelyn Turner'a 750 bin dolar. 
     149   Damarları zedelenen Phyllis Bannerman'a 600 bin dolar. 
     149   Dizleri kırılan Lisa Birkenthal ve Leroy Lundner'e 500 biner dolar. 
     ABD'de 11 Eylül'de meydana gelen terörist saldırılardan sonra yapılan harcamalar yüzünden bütçesinde önemli açık bulunan New York Belediyesi'nin yeni başkanı Michael Bloomberg, yasalarda, kent içi kazalar yüzünden belediyenin mahkemeye verilmesini güçleştirecek değişiklikler için harekete geçti. 
     





</TEXT>
</DOC>
