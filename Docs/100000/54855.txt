<DOC>
<DOCNO> 54855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yazar/akyol.html </URL>
<DATE> 2001/11/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
HADEP'i tanımak 
</HEADLINE>
<TEXT>

     ETNİK hareketlerin sosyolojisi hakkında ön bir teorik birikim olmadan, HADEP'i ve Kürt hareketini anlamak, HADEP'liler için de kolay değildir. 
     Bu konuda sosyolog Prof. Ayşe Güneş Ayata'nın "II. Ulusal Sosyoloji Kongresi"ne sunduğu tebliğ önemlidir. 
     "Toplum ve Göç" adıyla yayımlanan büyük kitaptaki tebliğinde Prof. Ayata, kişinin kendi etnik kimliğini 'başkalarıyla' ilişkilerinin gelişmesi sürecinde fark ettiğini belirtiyor. Ama bu 'başkalarıyla' ilişkiler, yani toplumsal hareketlilik belli bir düzeye ulaşınca bu defa benzeşme dinamiği devreye giriyor 
     "Pazar ekonomisinin, kentleşmenin, sanayileşmenin getirdiği gündelik yaşam bütün grupları eşit şekilde etkilemekte ve bu grupları dil, kültür farkı olmaksızın birçok konumda ilişkiye girmeye zorlamaktadır. Aynı şekilde Batılılaşmanın, medya gibi yaygın kültür araçlarının etkisi de homojenleştirmede etkili olmaktadır." Sf. 226 
     
     KENTLEŞME ticarileşme gibi modernleşme dinamikleri bir yandan aşiret kimliklerinin parçalanıp etnik kimliğin fark edilmesine yol açıyor, öbür yandan insanları kopmaz sosyal ilişkiler ağlarıyla birbirine bağlıyor 
     Kentleşme gibi dinamikler ileri aşamaya ulaştığında, etnik hareketlerin doğuş aşamasındaki katılıkları ılımlılaşıyor "esnek kimlikler" bir arada yaşamayı kolaylaştırıyor. Sf. 223 
     Türkiye'nin ciddi bir sorunu, en önemli modernleşme ve homojenleşme dinamiği olan kentleşmenin çok gecikmiş, 1950'lerde başlamış olmasıdır. 
     Kentleşmeye uyum arttıkça ılımlılık da güçleniyor. 
     Prof. Ümit Özdağ'ın yaptığı saha araştırması Ayata'nın teorik tespitlerini doğruluyor 
     Büyük şehirlere göçen Kürtlerde ilk kuşak radikalleşiyor, ama çevreyle ticari, sosyal, insani ve kurumsal ilişkiler, yani etnik nitelikte olmayan sosyal bağlantılar geliştikçe, etnik kimlikte esneklik, ılımlılaşma yaşanıyor. Kente ilk göçenlerde memnunluk oranı yüzde 8'de kalırken, 11 yıl önce kente göçüp sosyal ilişkilerini geliştirmiş olanlarda memnuniyet oranı yüzde 55'e çıkıyor. Batı ya Göç Edenlerde Kültürel Yapı, sf. 243 
     
     ONUN içindir ki HADEP, bir ordu gibi türdeş değildir. Sosyal entegrasyon düzeyi yüksek olanlarda radikalizm az, ama ezilmişlik ve soyutlanmışlık konumunda olanlarda radikalizm yüksektir. Bkz. Ahmet Türkyılmaz ve arkadaşları, Terör Nedeniyle Göç Eden Ailelerin Sorunları, sf. 343 - 347 
     HADEP tabanındaki bu sosyal farklılıklar yanında bir de muhafazakarlık, laiklik, sosyalizm, liberalizm gibi farklı duyarlıklar da olduğu için HADEP'in ortaya net bir politika koyması zordur 
     HADEP içinde sert görüş farkları ve ikide bir yönetim değişiklikleri bundandır. 
     HADEP, Türklerle Kürtlerin tarihi bağlardan başka, çağımızda da sosyolojik olarak derin bir entegrasyon sürecini yaşadıkları gerçeğini dikkate alarak, etnik milliyetçiliği reddeden, etnik kimliği demokrasi sorunu olarak gören bir Türkiye partisi mi olacak 
     Yoksa, "dağdakiler"le Türkiye gerçeklerinden kopuk "Avrupa'daki diyaspora"nın militan, şoven partisi mi 
     Birinci ihtimalin gelişmesi herkesin lehinedir, devlet de ılımlılar için demokrasiyi genişleterek bunu kolaylaştırmalıdır. 
     
     







HADEP'i tanımak 


Dikkat buyrun 


Powell'a dört mesaj 


Başında kim var kardeşim sorusu 


Densiz... Ve gerçek 


Çankaya muhalefeti seviyor 


Niyet mektubunda kılıfa uydurma var mı 


Tartışma zamanı... 


Beş parmağın beşi de bir değil 


Rekabet’ savaşı 


Belediyenin en büyük sırrı Tayyip'in, kod numarası verdiği 85 gizli ad 


Yüksekova'da bilgi yarışması 


Tehlikeli ihale Kuzey Irak 


TV'de köy yarışması 


Amelie Şehre bir film gelir... 


Bu niyet "kötü niyet" 


</TEXT>
</DOC>
