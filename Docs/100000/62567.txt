<DOC>
<DOCNO> 62567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/soneko02.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Başkanı ''Türkiye'nin yarışı 100 metre değil, 10 bin metre..'' 
</HEADLINE>
<TEXT>

     Uluslararası Para Fonu IMF Başkanı Horst Köhler, ''Programın uygulanmasına devam edilmesi temel mesele'' dedi. 
     Köhler, Başbakan Ecevit ile yaptığı görüşmenin ardından, bir gazetecinin, ''Programın uygulanmasından yana bir endişeniz var mı '' şeklindeki sorusunu, ''Uygulama, temel meseledir. Bu, yüz metre yarışı değil, 10 bin metre yarışı. Devamlı uygulama önemli. Zaten Türkiye hükümetinin bir sözü var. Kişisel deneyimimden biliyorum. Türk insanı titiz ve çok çalışkandır'' diyerek yanıtladı. 
     Programın uygulanacağına olan güveninin tam olduğunu vurgulayan Köhler, ''Koalisyon hükümeti de bunun farkında. Önümüzdeki konu, reformların devamlı uygulanmasıdır ve bunun karşılığı alınacaktır'' dedi. 
     






</TEXT>
</DOC>
