<DOC>
<DOCNO> 64844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sontur06.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Taliban için Ankara harekete geçiyor 
</HEADLINE>
<TEXT>

     Türkiye, Afganistan'da Amerikan askerleri tarafından tutuklanan Murat Kurnaz adlı Türk gencine ilişkin olarak, Almanya ve ABD nezdinde girişimde bulunarak bilgi istedi. 
     Ankara Berlin'den, Kurnaz'ın vatandaşlık durumu, Washington'dan da tutuklanmasına ve şu anda nerede bulunduğuna ilişkin son bilgilerin kendisine aktarılmasını talep etti. 
     Diplomatik kaynaklar, Ankara'nın ancak bu resmi bilgilerin gelmesinin ardından bir girişimde bulunabileceğine dikkat çekiyorlar. 
     Almanya Dışişleri Bakanlığı Sözcüsü Sabine Sparwasser, dün yaptığı açıklamada, Murat Kurnaz'ı, Almanya'da doğup büyümüş olmasına rağmen, Alman vatandaşı olmadığı için ülkeye getirme girişiminde bulunamayacaklarını söylemişti. 
     Sparwasser, konuyla ilgili açıklamasında, Alman yasalarına göre, 1990 yılından önce ülkede doğan çocukların Alman vatandaşlığına 
     geçmedikleri takdirde kendi uyruklarını koruduklarına işaret etmişti. 
     Kurnaz'ın şu sıralarda nerede tutulduğu tam olarak bilinmiyor. 
     






</TEXT>
</DOC>
