<DOC>
<DOCNO> 60079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/ekonomi/eko03.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl 300 bin araç ihraç edeceğiz 
</HEADLINE>
<TEXT>

Otomotiv Sanayii Derneği Başkanı İlkbahar, 300 bin araç ihraç etmeyi umduklarını, iç pazarda ise daralmanın süreceğini söyledi 
     Otomotiv Sanayii Derneği OSD Yönetim Kurulu Başkanı Ali İhsan İlkbahar, rekorlar yılı olan 2000’de kazanılan paraların, geçen yıl fazlasıyla kaybedildiğini bildirdi. 
     Sektörün kriz döneminde ihracatı ön plana çıkardığını belirten İlkbahar, "Pazar yüzde 70’ler seviyesinde gerilerken, ihracatın artması nedeniyle üretim yüzde 30 gerileme yaşadı. Sektörü ihracat kurtardı" dedi. İlkbahar, 2002’de Tofaş ve Oyak - Renault’nun yanı sıra Ford Otosan’ın ve Toyota’nın da ihracata ağırlığını koymaya başlayacağını vurgulayarak, "İhracat yılın son aylarında aylık 25 bine yaklaşabilir. Böylece ihracatımız yıllık 300 bin adetlik tempoya ulaşacak" dedi. 
     İç pazardaki otomobil satışları için ise karamsar bir tablo çizen İlkbahar, şunları kaydetti 
     
     İçerde 190 bin araç satılır 
     "2002 yılı toplam motorlu araç satışının 190 bine ulaşabileceğini tahmin ediyorum. Ancak, 2001 satışları seviyesinde gerçekleşirse iyi olur. Daha altında olması ihtimali de var. Pazarda çok ucuz fiyatlarla otomobiller satıldı. 2002’de ise fiyatlar, dünya fiyatları neredeyse oraya oturacak." 
     
     
     



 EKONOMİ 





















</TEXT>
</DOC>
