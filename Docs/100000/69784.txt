<DOC>
<DOCNO> 69784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sondun07.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Nicole Kidman rol arkadaşını dövdü... 
</HEADLINE>
<TEXT>

     Zarif davranışları ve narin yapısıyla tanınan ünlü aktris Nicole Kidman, son filminin çekimlerinde, rol arkadaşı İsveçli aktör Stellan Skarsgard'ı evire çevire döverek, herkesi şaşırttı. 
     Internetteki ''peoplenews'' sitesinin haberine göre, Lars von Trier'in yönettiği ''Dogville'' adlı filmin setinde bulunanlar, Kidman'ın ''acı kuvvetine'' tanık oldu. 
     İsveç'te süren çekimlerde, bu ülkenin tanınmış oyuncularından Stellan Skarsgard ile rol alan Kidman, sıra dövüş sahnelerine geldiğinde dublör kullanmak istemedi. 
     Göründüğünden çok daha kuvvetli olan Kidman, aktörü yerden yere vurdu. Meydan savaşından yenik ayrılan Skarsgard, ''Ona yumruk salladım, ama böyle karşılık vermesini hiç beklememiştim. Ne kadar da kuvvetliymiş'' yorumunu yaptı. Dövüş sahnesinin ardından, aktörde bazı çürükler meydana geldi. 
     

     
</TEXT>
</DOC>
