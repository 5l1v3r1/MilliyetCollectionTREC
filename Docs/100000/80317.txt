<DOC>
<DOCNO> 80317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sondun08.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
6 ay alıkoyulan kadın tuvalete yazdığı mesaj ile kurtuldu 
</HEADLINE>
<TEXT>

     ABD'de bir kamyon sürücüsü tarafından 6 ay süreyle alıkonulan ve dövülen 24 yaşındaki kadın, bir dinlenme tesisinin tuvaletinin duvarına yazdığı mesaj sayesinde kurtuldu. 
     Polis kaynaklarına göre, Katina Shaddix adlı kadın, ifadesinde, Shannon Jones 26 ile geçen yıl tanıştığını ve kendi isteğiyle, birlikte yolculuk etmeye başladıklarını, ancak 6 ay önce ayrılmak istediğinde Jones'un buna izin vermeyerek kendisini dövdüğünü anlattı. 
     Shaddix, Jones'un elinden kurtulmak için mola yerlerinde girdiği tuvaletlere birçok mesaj bıraktığını belirtti. 
     Shaddix'in Tennessee'deki 75 numaralı otoyol üzerinde bulunan bir dinlenme tesisinin tuvaletindeki duvara Cuma günü bıraktığı ''Beni bırakmak istemiyor ve dövüyor. Bu şaka değil'' mesajını gören bir temizlik işçisi, durumu polise bildirdi. 
     Shaddix mesajında kamyonla ilgili bilgi de verdi. Bu bilgiden yola çıkan polisler, uydu sisteminden yararlanarak, mesajın bırakıldığı yerden 500 kilometre uzaklıktaki kamyonu buldu ve Jones'u tutukladı. 
     





</TEXT>
</DOC>
