<DOC>
<DOCNO> 79687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/magazin/mag03.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gel Bill’i Bill’i... 
</HEADLINE>
<TEXT>

Clinton’ın son gözdesi ünlü manken Naomi Campbell... 
     NEVSAL ELEVLİ Londra 

     Çapkınlıktaki ünü dünya sınırlarını aşan ABD eski Başkanı Bill Clinton’ın hayatına giren güzel kadınların listesi her geçen gün biraz daha kabarıyor. Clinton’ın ismi, şimdi de top model Naomi Campbell ile anılıyor. 
     İngiliz The Mail on Sunday gazetesinin haberine göre, geçen aralıkta tanışan Clinton ve Campbell, geçen hafta Avusturya Alpleri’ndeki Ischgl kayak merkezinin ünlü Panaroma restoranında öğle yemeği yedi. Hatta Clinton, Naomi’yi kasabaya özel helikopteri ile getirdi. Eski başkan, bu tanışmada Naomi’ye hayran kaldı ve Londra’nın ünlü Ritz otelinde, kral dairesindeki odasına içkiye de davet etti. Bu gecenin ardından Clinton gezisini üç gün uzattı. 
     



 MAGAZİN 














</TEXT>
</DOC>
