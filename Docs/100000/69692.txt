<DOC>
<DOCNO> 69692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/ekonomi/eko08.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak söylentisi doları yükseltti 
</HEADLINE>
<TEXT>

Pentagon’un yalanlamasına karşın ABD’nin Irak’a girdiği yönündeki iddialar doları 1 milyon 420 bin liraya taşıdı 
     EKONOMİ SERVİSİ 

     ABD’nin Irak’a girdiği yönündeki iddialar yükseliş eğilimi olan döviz piyasasında fiyatları 1 milyon 400 bin liranın üzerine çıkardı. Gün boyunca 1 milyon 400 bin liranın altında kalan dolar fiyatı, akşama doğru gelen Irak haberinin ardından 1 milyon 420 bin liraya kadar tırmandı. Alıcılı piyasada gün boyunca yükselen dolar akşam saatlerinde ABD’nin Irak’a girdiği yönündeki haberlerle 1 milyon 420 bine çıktı. Hemen ardından Pentagon yetkililerinin iddiayı yalanlamasıyla durulan dolar bir miktar gerilemesine karşın günü 1 milyon 407 bin - 1 milyon 413 bin aralığından tamamladı. 
     Serbest piyasada ise dolar bayram öncesine göre yüzde 2.55 değer kazanarak günü 1 milyon 410 bin liradan kapattı. Bankacılar, zaten yükseliş eğiliminde olan piyasanın gelen haberi bahane ettiğini söyledi. 
     



 EKONOMİ 






















</TEXT>
</DOC>
