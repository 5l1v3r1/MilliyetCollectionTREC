<DOC>
<DOCNO> 96108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sontur10.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev-Yol davasında karar "20 idam" 
</HEADLINE>
<TEXT>

     Ankara 6. Ağır Ceza Mahkemesi, Dev-Yol davasında, 20 kişinin idamına karar verdi. İdam cezalarını müebbet ağır hapse çeviren mahkeme, suç tarihinde 18 yaşından küçük olan 2 kişinin 16 yıl 8 ay hapsine karar verdi. 
     Davanın bugünkü karar duruşmasına, sanıklar Bünyamin İnan, Atalay Dede, Cahit Akçan ve bazı sanık avukatları katıldılar. 
     Sanıklar esas hakkındaki savunmalarında ve son sözlerinde suçsuz olduklarını kaydederek, davanın düşürülmesini istediler. 
     Duruşmaya verilen aradan sonra, Mahkeme Başkanı Mehmet Berber, 20 sanığın, Türk Ceza Kanunu'nun TCK ''devletin anayasa ve temel nizamlarını bozma'' başlıklı 146 1. maddesi uyarınca idamına karar verildiğini açıkladı. 
     Mahkeme, sanıkların cezalarını, iyi hallerini gözönüne alarak müebbet ağır hapse çevirdi. 
     Suç tarihinde 18 yaşından küçük olan 2 sanığı, önce idam cezasına çarptıran mahkeme, sanıkların cezalarını 16 yıl 8'er ay ağır hapse indirdi. 
     Bir sanık hakkındaki dava ise savunması alınamadığından ayrıldı. 
     Mahkeme, sanıkların hükümle birlikte tutuklanmalarına yer olmadığına karar verdi. 
     





</TEXT>
</DOC>
