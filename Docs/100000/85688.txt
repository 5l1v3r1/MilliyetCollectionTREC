<DOC>
<DOCNO> 85688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun45.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Reuters'in Filistinli muhabirini gözaltına aldı 
</HEADLINE>
<TEXT>

     İsrail, Reuters haber ajansı adına çalışan Filistinli bir foto muhabirini gerekçe göstermeden gözaltına aldı. 
     İsrail askerlerinin, haber ajansına ait araçta seyahat eden Sühaib Cadallah Selim'i, Gazze Şeridi'ndeki kontrol noktasında gözaltına aldığı bildirildi. 
     Görgü tanıkları, araç şoförü ile başka bir yolcunun daha gözaltına alındığını belirttiler. 
     Selim'in, Dünya Kupası finalleri için Güney Kore ve Japonya'ya gidecek Reuters ekibine katılmak üzere Mısır'dan hareket etmeye hazırlandığı kaydedildi. 
     İsrail'in, Batı Şeria'daki operasyon sırasında geçen ay gözaltına aldığı Reuters kameramanı halen İsrail'de cezaevinde tutuluyor. 
     





</TEXT>
</DOC>
