<DOC>
<DOCNO> 68778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/spor/spo02.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Balic kovuldu 
</HEADLINE>
<TEXT>

Rayo Vallecano, disiplinsiz davranışları nedeniyle, Boşnak oyuncunun kulüple ilişkisinin kesildiğini açıkladı. Fenerbahçeli eski yıldızın, Real Madrid’deki alacakları donduruldu 
     MEHMET ÇİFTÇİ - BARCELONA 

     Menajere faks 
     FENERBAHÇE’DEN, Real Madrid’e rekor ücretle transfer olan, ancak bu kulüpte forma şansı bulamayınca Rayo Vallecano’ya kiralanan Balic, yeni takımından kovuldu. Rayo Vallecano yönetimi, Boşnak futbolcunun menajeri Baselic’e bir faks göndererek, takım içindeki disiplinsiz davranışları nedeniyle, kulüple ilişkisinin kesildiğini bildirdi. Teknik Direktör Manzano ile bir türlü yıldızı barışmayan Balic, geçen haftaki Tenerife maçı öncesi de ilk on bire alınmayınca, izinsiz olarak kampı terk etmişti. 
     
     "Bahane ettiler" 
     RAYO Vallecano Teknik Direktörü Manzano da bu gelişme üzerine yıldız oyuncu için "O artık bitti" açıklamasını yapmıştı. Real Madrid de, Balic’in, tüm alacaklarının askıya alındığı açıkladı. Bu arada MİLLİYET’e telefonla bilgi veren Balic, Tenerife maçında hasta olduğu için oynayamadığını ve kamptan ayrıldığını belirtti. Boşnak oyuncu, "Ayakta bile duramıyordum. Aslında bunu da biliyorlardı. Ancak 2.5 milyon dolarlık kira ücretim onlara çok ağır gelince, bahane ettiler" ifadesini kullandı. 
     
     "Fener’i istiyorum" 
     BALİC, Rayo Vallecano’nun "Kovuldu" açıklamasına karşın "Hayır 10 gün süre verdiler. Savunmamı istediler. Ama beni tutmayacaklarını biliyorum" dedi. Yıldız futbolcu, "O kadar da önemli değil. Çünkü ben bu sezon sonu Fenerbahçe’ye gelmek istiyorum. Taraftarları ve o camiayı hiçbir zaman unutamadım. Futbolu da Fenerbahçe’de bırakmak amacındayım. İspanya bana göre bir yer değil. Arkadaşlarımı çok özledim. İnşallah Sarı - Lacivertli formayı yeniden giyebilirim" diye konuştu. 
     
Bombardıman      Lorant, ilginç idman yöntemlerine dün bir yenisini daha ekledi. Simao dışındaki tüm oyuncuların katıldığı çalışmada, kalelere bol bol şut atıldı. Alman hoca, ikinci bölümde, ikiye böldüğü takıma, çerçeveyi bulmaması halinde ceza koşuları yaptırdı. Bu ceza koşuları iki grup arasında rekabet yaratınca, neşeli bağırtılar arasında çalışma tamamlandı. Ali Güneş attığı mükemmel bir şut ile zirveye çıktı, Rapajc de performansı ile dikkat çekti. 
     
Ezeli dost düşman olmaz      GÜNLERDİR konuşulan, kavgaları ile gündeme gelen derbinin ardından umulmadık bir gelişme yaşandı, iki tarafın birbirlerine doğrulttuğu silahlar, yerini çiçeklere bıraktı. Ezeli dost ama, söylemlerde ezeli düşman olan Galatasaraylı Ultraslanlar, balkondan düşüp ölen kongre üyesi Öner Eskil’in, Erenköy’deki cenazesine çelenk gönderince buzlar eridi. Fenerbahçeli taraftarlar, jeste karşılık verdi, Galatasaraylı taraftarlara teşekkür edildi. 
     
Bayram Fener’e erken geldi      SARI - Lacivertli futbolcuların transfer taksitleri dün ödendi. Kulübün resmi internet sitesi "www.fenerbahce.orgöda yapılan açıklamada, oyuncuların transfer taksitlerinin ödendiği, maç primlerinin ise hafta başında verileceği kaydedildi. Ayrıca kurban bayramı öncesi başta basketbol olmak üzere tüm amatör sporcuların birikmiş borçları ödendi. 
     
Neşeli yemek      GÜRSEL Turizm, Galatasaray galibiyeti nedeniyle takıma bir öğle yemeği verdi. Teknik Direktör Lorant’a bir de çiçek verilen yemekte, "İnşallah sezon sonunda şampiyonluğu da burada kutlarız" temennisinde bulunuldu. Alman hoca, yakın ilgiye teşekkür etti. 
     



 SPOR 






















</TEXT>
</DOC>
