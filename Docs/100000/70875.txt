<DOC>
<DOCNO> 70875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/yazar/tamer.html </URL>
<DATE> 2002/03/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
20 yılda zenginler aya, gerisi yaya 
</HEADLINE>
<TEXT>

     Dünyaca ünlü spekülatör George Soros, küreselleşmenin ABD Başkanı Ronald Reagan'la İngiltere Başbakanı Margaret Thatcher'ın ortak projeleri olarak 80'lerin başında devreye sokulduğu iddiasında. Bu görüşünü hem Bilgi Üniversitesi'nde, hem de ertesi gün Sabancı Üniversitesi'nde ısrarla dile getirdi. "Küreselleşme birilerinin projesi falan değil, kaçınılması mümkün olmayan bir süreçtir" görüşüyle kendisine karşı çıkan dinleyicilere "O dönemde ABD ve İngiltere'yi yönetenler Reagan ve Thatcher olmasaydı, küreselleşme de farklı bir mecrada yol alabilirdi" diye yanıt verdi. 
     Soros'a göre Reagan da, Thatcher da sermayenin üzerindeki vergi yükünü mümkün olduğunca azaltmak için, küreselleşmeyi çıkış yolu olarak görmüşlerdi. Ve eğer aynı dönemde bu 2 ülkede de sosyal adalet fikrine daha yakın liderler işbaşında olsaydı, küreselleşme de epey farklı bir nehir yatağında kendine yol bulmuş olurdu. 
     Yandaki tabloyu yayımlamayı size vaat ettiğimde henüz Soros'u dinlememiştim. Ama tam da onun tarif ettiği döneme 5'er yıl aralarla bir göz atın lütfen. Gelişmiş ülkeler, zenginliklerine zenginlik katmışlar, refah düzeyleri katlanarak artmış. Buna karşılık yoksul ülkeler ise yerlerinde saymışlar, bir arpa boyu yol bile gidememişler. Hele Afrika ülkelerini, gelişmiş dünya tam manasıyla kaderine terk etmiş. Sömürgeyken, sömürülmeleri karşılığında bari küçücük kırıntıları topluyorlardı. Bağımsızlıklarını elde ettikten sonra daha beter oldular. Tablonun en alt bölümüne bakınız. 
     Gelişmişlerin "Hep bana, hep bana" politikasına karşılık aradan sıyrılabilen birkaç ülke var tabii. İrlanda, İsrail, Singapur, Kore, Portekiz, Yunanistan, Arjantin... Ancak bu dünyada kardeşim ya İsrail gibi ABD'nin Ortadoğu'daki borazanı olacaksın, ya da İrlanda, İspanya, Yunanistan ve Portekiz gibi Avrupa Birliği trenine atlayacaksın ki sırtın yere gelmesin. Aksi halde Kore gibi beklenmedik bir anda burnunu sürtüverirler. Hatta Arjantin gibi dünyada ilk batan ülke unvanını bile kazanabilirsin. 
     Türkiye ile ilgili son rakamlar da yanıltıcı tabii. Dünya Bankası, tüm ülkelerle ilgili 2001 yılı verileri yayımladığında, şubat krizimiz nedeniyle biz herhalde 1950 - 2000 dolar seviyelerine gerilemiş olacağız. 
     ABD son 20 yılda kişi başına milli gelirini tam 22 bin dolar, İngiltere 16 bin dolar artırırken, gelişmiş ülkeler semirdikçe semirirken, dünyanın geri kalanı için kırıntıları toplamaktan başka bir seçenek olamaz mıydı Küreselleşme, bu kadar gaddar bir yol haritası çizmek zorunda mıydı 
     Soros'u dinledikten 72 saat sonra tuhaf bir biçimde bizim Tüketici Yasası'nı anımsadım. Belki de dam üstünde saksağan, ama sizlerle paylaşmadan edemeyeceğim 
     Bizim Tüketici Yasası, SHP'li Tahir Köse'nin Sanayi Bakanı olduğu dönemde değil de, sağ partilerden bir bakanın döneminde çıksaydı, hiç kuşkum yok ki tüketici haklarını çok daha az gözeten bir yasa olurdu. 
     
 Kişi başına milli gelir Ülke 1980 1985 1990 1995 2000 İsviçre 19 620 16 330 33 510 41 370 38 120 ABD 12 850 16 410 22 660 27 410 34 260 Japonya 10 390 10 900 26 400 39 720 34 210 İsveç 15 410 11 550 24 320 24 000 26 780 Kanada 11 150 13 370 19 790 19 460 21 050      
     
AVRUPA BİRLİĞİ Almanya --- 10 940 22 320 27 420 25 050 İngiltere 8 580 8 170 16 130 18 710 24 500 Fransa 12 680 9 420 19 750 24 960 23 670 İrlanda 5 650 4 960 11 130 15 320 22 960 İtalya 7 900 7 490 17 400 18 970 20 010 İspanya 5 740 4 210 11 220 13 670 14 960 Yunanistan 5 510 4 250 6 530 10 380 11 960 Portekiz 2 910 2 180 5 440 9 790 11 060      
     
AB ADAYLARI Macaristan 2 060 1 880 2 880 4 140 4 740 Polonya --- 2 020 1 700 2 810 4 200 Türkiye 1 940 1 320 2 280 2 770 3 090 Rusya --- --- 4 000 2 270 1 660      
     
LATİN AMERİKA Arjantin 2 890 2 660 3 220 8 030 7 440 Meksika 2 990 2 160 2 830 3 800 5 080 Şili 2 150 1 420 2 190 3 880 4 600 Venezüela 4 350 3 830 2 700 3 040 4 310 Brezilya 2 190 1 580 2 670 3 690 3 570 Guatemala 1 220 1 190 970 1 400 1 690 Nikaragua 650 740 320 360 420      
     
ORTADOĞU İsrail 5 440 5 980 10 860 14 820 16 310 Mısır 520 640 850 980 1 490 Ürdün 2 030 2 020 1 330 1 560 1 680 İran 2 250 3 520 2 580 --- 1 630 Irak 3 240 2 400 2 170 --- --- Suriye 1 550 1 670 900 1 110 990      
     
ASYA Singapur 5 130 7 560 13 210 27 190 24 740 Kore 1 750 2 260 5 760 9 650 8 910 Malezya 1 800 1 900 2 330 3 890 3 380 Tayland 720 810 1 520 2 710 2 010 Çin 280 360 420 620 840 Endonezya 500 530 620 990 570 Pakistan 290 320 390 490 470 Hindistan 210 260 350 320 460      
     
AFRİKA G. Afrika 2 460 2 060 2 760 3 330 3 020 Tunus 1 360 1 160 1 430 1 830 2 090 Cezayir 2 080 2 480 2 400 1 580 1 590 Kongo 880 1 070 990 650 630 Kenya 450 310 370 270 360 Nijerya 710 370 270 210 260 Mozambik --- 210 130 110 210 Sudan 480 430 610 300 ---      
     
     







Türkiye ve İran 


TKP’li gençler... 


Ecevit Pişmanlığa itiraz yok 


Fillerin sevişmesi, Avrupa'nın geleceği 


Darı travması 


Kindarlık ve olgunluk 


Eğitimde uluslararası arayışlar 


Baraj, bahane 


Gazeteler yazmasa da deprem olacak 


Türkiye ve Türk ordusuna bakış 


İstanbul nasıl kurtulur 


20 yılda zenginler aya, gerisi yaya 


Gelir düşer talep düşer enflasyon düşer 


Sanayici artık sineye çekmiyor 


</TEXT>
</DOC>
