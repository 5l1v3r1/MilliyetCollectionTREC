<DOC>
<DOCNO> 69898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/ekonomi/aeko.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖĞRENCİ Yağma yok sosyalizm var. DERVİŞ Özgürlük var, tartışalım... 
</HEADLINE>
<TEXT>

Bakan Derviş, ODTÜ öğrencilerinin sözlü protestolarını, Bütün görüşler özgür bir şekilde dile getirilmeli’ ve Gençlere güveniyorum’ diyerek yanıtladı 
     ANKARA Milliyet 

     Devlet Bakanı Kemal Derviş, Ortadoğu Teknik Üniversitesi’nde ODTÜ bir grup öğrenci tarafından protesto edildi. Derviş, öğrencilerden refahın olduğu ülkeleri incelemelerini istedi. 
     ODTÜ Ekonomik Araştırmalar Merkezi ve İşletme Finans Dergisi tarafından düzenlenen "Kriz Nereden, Nereye" konulu konferansın açılışında konuşan Derviş, 1970’li yıllarda üç yıl ODTÜ’de hocalık yaptığını belirtti. 
     
     Üniversiteyi özledim’ 
     Derviş, "O günleri çok özlüyorum. Özelikle öğrencileri çok özlüyorum. Akademik ortama yeniden kavuşmayı planlıyorum ve umuyorum" dedi. Konuşmasının sonunda soruları da yanıtlayan Derviş’e bazı öğrenciler, sorularının alınıp kendisine iletilmediğini belirterek müdahale etti. 
     Derviş, Size bu okulu dar etmesini biliriz’, Bu ülkenin çocukları sizin patronunuz için Afganistan’a, Irak’a ölmeye gidecek’ ve Yağma yok sosyalizm var’ diyen öğrencileri sonuna kadar dinledi ve "Bütün görüşlerin hiçbir engel olmadan tamamen özgür bir şekilde dile getirilmesinden yanayım" dedi. Öğrencilere güvenlik kuvvetleri tarafından herhangi bir müdahale olmazken, Derviş de daha sonra konuşmasının zaten sona ermiş olduğunu belirterek kürsüden indi. 
     
     Öğrencileri araştırmaya davet etti 

</TEXT>
</DOC>
