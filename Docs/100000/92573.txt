<DOC>
<DOCNO> 92573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/spor/spo07.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye çok şanslı 
</HEADLINE>
<TEXT>

Reuter’in yorumcusu Bryant, Ay-Yıldızlı ekibin çekirdeğini koruyarak, daha büyük başarılara imza atabileceğini yazdı 
     Geleceği parlak 
     DÜNYACA ünlü İngiliz haber ajansı Reuter’in yorumcusu Steve Bryant, Türk takımının güçlendirilmiş ve yenilenmiş bir kadro ile, 2002 Dünya Kupası’ndaki inanılmaz çıkışını 2006 Dünya Kupası ve ilerisi için de arttırarak sürdürebilmek için her şansa sahip olduğunu söyledi. Bryant, "Teknik olarak çok yetenekli bu takımın çekirdeği korunarak yeni yeteneklerle çok daha büyük başarılara imza atabilir" dedi. 
     
     İngiltere dikkat 
     İNGİLİZ futbol adamı, Hakan Şükür, Tayfur, Abdullah, Bülent ve Tugay’ın yaş sınırında olduğunu, bunların yerini Serhat, İlhan gibi gençlerin doldurabileğini söyledi. Bryant, 2004 Avrupa Şampiyonası elemelerinde Türkiye ile aynı grupta olan İngiltere’nin işinin zor olduğuna dikkati çekerek, "Gelişen özgüvenleri ve kararlılıkları, İngiltere’nin karşısına onlar için hiç de sevimli olmayan tablo çıkarıyor" diye yazdı. 
     



 SPOR 
































</TEXT>
</DOC>
