<DOC>
<DOCNO> 61314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/siyaset/asiy.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mum ışığı yeter de artar 
</HEADLINE>
<TEXT>
Bu hizmetlerin neresi lüks 
Devlet, temel ihtiyaçlar arasında yer alan elektrik, su, sabit telefon ve belediye otobüsü hizmetlerinden de yüzde 18 oranında KDV alıyor 
     MUSTAFA BAKACAK İstanbul 

     Ankara’da yapılan zirveyle fiyatında indirime gidilen doğalgazın üzerinde yüzde 18'lik KDV Katma Değer Vergisi yükü olduğu gibi duruyor. İşin ilginç yanı doğalgaz bir temel ihtiyaç maddesi olmasına rağmen, lüks tüketim maddesi olarak vergilendiriliyor. Devletin lüks olarak değerlendirdiği tek temel ihtiyaç maddesi doğalgaz değil. Elektrik, su, sabit telefon faturaları, hatta toplu taşıma araçlarının İETT biletleri de Türk vatandaşları için lüks. 
     Elektrik, son bir ayda üç kez zam görürken, kullanım bedeli üzerinden yüzde 5 de belediye vergisi alınıyor. Danıştay’ın önceki yıl yürütmeyi durdurma kararı verdiği "güç bedeli" adıyla her ay alınan sabit ücret, Mali Bütçe Kanunu'na eklenen maddeyle yasal hale getirildi. Şimdi işyerleri 4 milyon lira, konutlar ise 1 milyon lira güç bedeli ödüyor. 
     
Kademeyi geçenin faturası şişer      Kademeli tarife ise sadece konutlar için geçerli. 150 kilovatsaatle sınırlı tutulan birinci kademede elektriğin kilovatsaati 114 bin 800 lira. Sınırı aşan her fazla kilovatsaat başına 172 bin 200 lira alınıyor. Bir konutta sadece televizyon, ampul kullanılır ve haftada bir ütü yapılırsa, ancak birinci kademe sınırında kalınabiliyor. 
     Su faturalarında 19 ayrı tarife uygulayan İSKİ, yeni yılda atık su bedelini kaldırdı. Ama bu fiyata yansımadı, aksine katladı. Su ile atıksu bedelini toplayarak tek kalemde gösteren İSKİ, buna bir de yüzde 25'e varan oranda zam yaptı. Ayrıca "bakım" bedeli de İSKİ faturalarının ayrılmaz parçası. 
     Telekom A.Ş'nin faturalarında abonman taksiti ilk sırada yer alıyor. Abone hiç konuşmasa da her ay 4 milyon 130 bin lirayı ödüyor. Faturanın altındaki not ise paylaşımı açıklıyor "Şirketimizce tahsil edilen tutarın yüzde 18'i KDV, yüzde 15'i hasılattan pay, yüzde 1'i haberleşme vergisi..." 
     Tüketiciler Derneği Başkanı Engin Başaran, doğalgaz, elektrik ve su gibi temel ihtiyaçların lüks tüketim sayılamayacağını belirterek, "Bunlar tüm dünyada kabul görmüş evrensel haklar. Bu kez hükümet, 'Bu insanlar için seve seve' kampanyası başlatmalı" dedi. 
     
Vatandaşın belini bükmeyin      HAKAN ŞANLITÜRK Ankara 

     Mesut Yılmaz, doğalgazda ATV’nin ertelenmesi, yüzde 18 oranındaki KDV’nin de makul seviyeye çekilmesi ile bankalara sermaye desteği sağlayacak düzenlemede acele edilmemesini liderler zirvesine götürme kararı aldı. ANAP’ın Merkez Karar ve Yönetim Kurulu toplantısında Yılmaz, doğalgaz konusuyla ilgili şöyle konuştu 
     
Ülke geneline yayılmalı’      "Vatandaş gaz almıyor. Halbuki 2009’da 46 milyar m3 gaz alacağız. Böyle olursa bu gazı nasıl satacağız Üstelik bu gazı almak zorundayız. Tüketmek için gazı Türkiye geneline yaymalıyız. Kömürden daha cazip bir fiyatla satmalıyız. Belediyelere de k r vermek durumundasınız ama vatandaşın belini bükmemek lazım. Diğer taraftan da IMF’ye vergiler düşmeyecek diye söz verdik. Bir denge kurulması gerekiyor." 
     
Gökçek inadı bu      YILDIZ YAZICIOĞLU Ankara 

     Doğalgaz zirvesinde Enerji Bakanı Zeki Çakan ile "inatlaşarak" toplantıyı terk eden Ankara Büyükşehir Belediye Başkanı Melih Gökçek, dün sabahki tebliğle yürürlüğe giren 348 bin 678 liralık yeni fiyat yerine 348 bin liraya doğalgaz satışına başladı. Öğleden sonra başlayan indirimli satışlar öncesi Ankaralı vatandaşlar, gişeler önünde uzun kuyruklar oluşturdu. 
     
510 bin doğalgaz abonesi var      Vatandaşlar, ucuz fiyatla gaz satın almanın telaşı içindeyken, eli kolu bağlı bürokratlar, Gökçek ve EGO Genel Müdürü İhsan Fincan’ın talimatını bekledi. Talimatın geldiği saat 14.00’e kadar isteyene eski fiyattan satış yapılan gişeler önünde bekleyen vatandaşlar, bir türlü yeni fiyatla satışa başlanmamasını tepkiyle karşıladı. EGO verilerine göre, başkentte 510 bin doğalgaz abonesi var. 
     



 SİYASET 













</TEXT>
</DOC>
