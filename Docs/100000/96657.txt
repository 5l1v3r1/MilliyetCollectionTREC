<DOC>
<DOCNO> 96657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/dunya/dun03.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA, Bond’u örnek almış 
</HEADLINE>
<TEXT>

007 James Bond’a özel yüksek teknoloji ürünü aletleri geliştiren Bay Q’, Amerikan istihbarat örgütünün esin kaynağı olmuş 
     DIŞ HABERLER SERVİSİ 

     Amerikan Merkezi İstihbarat Servisi CIA’nın beyazperdenin ünlü İngiliz ajanı 007 James Bond’dan esinlendiği ve kimi gizli silahı bu filmlerden örnek alarak geliştirdiği iddia edildi. 
     CIA’nın eski başkanlarından William Casey, Soğuk Savaş yıllarında, CIA ajanlarına "Bond filmlerini dikkatle izleyin, işimize yarayabilecek yeni silah veya aletlerle karşılaşabilirsiniz" şeklinde talimat verildiğini söyledi. Casey, her macerasında Bond’un karşısına dönemin koşullarına göre yüksek teknoloji ürünü yeni bir silah veya araçla çıkan İngiliz gizli servisinin mühimmat bölümünden "Bay Qöyu dikkatle izlediklerini itiraf etti. 
     
Casusluk müzesi açıldı      Casey bu itirafı dünyanın ilk "Uluslararası Casus Müzesi"nin Washington’da açılması dolayısıyla yaptı. Müzede Amerikan CIA ve FBI, Sovyet KGB, eski Doğu Alman STASİ gibi gizli servislerin kullandığı ilginç silah ve cihazlar sergileniyor. Eski ajanların temin ettiği casusluk malzemeleri arasında dikkat çekenler şunlar Ucu zehirli şemsiye, sigara şeklindeki tabanca, açıldığında zehirli gaz salan gazete, saçma parçaları fırlatan meşale, ruj biçiminde tabanca, çok uzak mesafeleri dinleyen dinleme cihazları, giysilerdeki düğmelere yerleştirilen gizli kameralar. 
     



 DÜNYA 














</TEXT>
</DOC>
