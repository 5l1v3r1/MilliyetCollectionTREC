<DOC>
<DOCNO> 66467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sontur16.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli kızı tecavüzden kapı zili kurtardı 
</HEADLINE>
<TEXT>

     Bolu'da üniversiteli kızların kaldığı bir eve giren hırsız, evde kalan genç kıza tecavüz girişiminde bulundu. Genç kızı tecavüzden eve gelen arkadaşının çaldığı kapı zili kurtardı. 
     İzzet Baysal Caddesi'ndeki bir binanın 5. kattaki dairesine hırsızlık amacı ile çatı katından giren Ali Arslantekin, evde yalnız bulunan Abant İzzet Baysal Üniversitesi Sosyal Bilimler Bölümü 3. sınıf öğrencisi S.B'nin 23 
     duş aldığını fark etti. 
     Yüzünü evde bulduğu bir çorapla kapatan Arslantekin, mutfaktan aldığı bıçakla genç kızı tehdit ederek, tecavüz etmek istedi. 
     Bu sırada, genç kızın birlikte kaldığı ev arkadaşı Y.O 22 kapı zilini çalınca, paniğe kapılan Arslantekin, genç kızı bırakarak pencereden kaçmak istedi. 
     Genç kızların ''imdat'' sesleri üzerine olay yerine gelen polis ekipleri, daha önce de hırsızlık suçundan 3-4 defa cezaevinde kaldığı belirtilen Ali Arslantekin'i 5. kat penceresinde yakaladılar. 
     Arslantekin'in ifadesinde, eve hırsızlık için girdiğini belirterek, ''Bir an nefsime uydum, amacım tecavüz değildi'' dediği öğrenildi. 
     Olay sırasında çok korktuğunu ifade eden ve uzun süre kendisine gelemeyen S.B ise ölümle tehdit edildiğini ve arkadaşının gelmesinin büyük şans olduğunu söyledi. 
     






</TEXT>
</DOC>
