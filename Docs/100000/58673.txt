<DOC>
<DOCNO> 58673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/siyaset/siy03.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli’yi liderler ikna edecek 
</HEADLINE>
<TEXT>
MHP uyum’da zorlanıyor... 
Hükümet, yasaların Anayasa değişikliklerine uyum sağlamasına yönelik çalışmalar ve Demokrasi Paketi’ için bir araya geliyor. MHP tereddütte 
     ANKARA Milliyet 

     Koalisyonu oluşturan partilerin genel başkanları, Anayasa’da yapılan son değişiklikler doğrultusunda bazı yasalarda değişiklik öngören paketi görüşmek üzere bugün bir araya gelecek. Liderler özellikle MHP’nin tereddütlerini gidermeye çalışacak. 
     
     Gözaltı süresi kısalacak 
     Toplantıda, Başbakanlık AB Genel Sekreterliği tarafından hazırlanan ve Adalet Bakanlığı’nca son şekli verilen "Demokrasi Paketi" ele alınacak. 
     Paket, TCK’nın 159 ve 312, Terörle Mücadele Yasası’nın 7 ve 8. maddelerinde "ifade özgürlüğü" çerçevesinde değişiklik yapılmasını öngörüyor. Gözaltı sürelerinin kısaltılması da önerilen taslakta Avrupa İnsan Hakları Mahkemesi’nin verdiği mahk miyet kararlarının Türk iç hukuk sisteminde "yargılamayı yenileme" nedeni olarak sayılması düzenleniyor. 
     
     MHP neye karşı çıkıyor 
     Taslağa göre, TCK’nın 312. maddesindeki "kin ve düşmanlığa tahrik etmek suçu"nun oluşabilmesi için "kamu düzenini bozma olasılığını ortaya çıkarma" ölçütü getiriliyor. MHP’nin bu ölçüte "yasanın yaptırım alanını daralttığı için" karşı çıktığı belirtiliyor. 
     Taslağın bugünkü zirvede uyum aranacak bir başka yönü de, AİHM kararları ile ilgili. Taslağa göre, Türkiye AİHM tarafından mahk m olursa bu durumda iç hukukta yargılama yenilenebilecek. Ancak bunun için, davanın konusuna göre, Yargıtay ve Danıştay’ın "bu mahk miyete karşı tazminat ödemekle hak ihlali ortadan kalkmış olmaz" demesi gerekiyor. 
     
     Ulusal yargı temyiz edilemez 
     Taslağın bu geçici maddesi, AİHM’de bugüne kadar açılan, sonuçlanan veya yasa yürürlüğe girdiği güne kadar yapılacak başvuruları içermiyor. Taslak bu haliyle kabul edilirse, yasa yürürlüğe girdikten sonra AİHM’ye yapılacak bir başvuru sonunda Türkiye mahk m olur ve Yargıtay veya Danıştay uygun görüş verirse AİHM’nin kararı doğrultusunda yargılamalar yenilenecek. 
     MHP’nin bu noktaya "uluslararası yargı, ulusal yargının üzerinde bir temyiz mercii gibi algılanamaz" savıyla itiraz ettiği biliniyor. 
     



 SİYASET 

















</TEXT>
</DOC>
