<DOC>
<DOCNO> 68109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/yazar/theper.html </URL>
<DATE> 2002/02/17/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Genel kurul kararı gerekir 
</HEADLINE>
<TEXT>

     Ortağı bulunduğum kooperatifin başkanı başlangıçta bana 50.000 DM ver başka para istemeyeceğim dedi, ben de verdim ama sonradan benden muhtelif isimlerle 1.130 DM daha aldı, bu da yetmedi şimdi benden 16.243 DM daha istiyor. Bunu henüz vermedim, vermezsem ne olur, yakında genel kurul var, kooperatif hesaplarını inceleyebilir miyim 
     Y. A. - İstanbul 
     
     Gözlerime, kulaklarıma inanamıyorum, bu ülkede yasadışılığı herkes bir kurstan öğrenmişçesine aynı şekilde icra ediyor. Örneğin, kooperatif yönetim kurulu başkanları kooperatifi kendi malları gibi görüp, ortaklardan baskı ile para topluyorlar. Bu sözüm hepsi için değil, yasadışı işlem yapmak isteyenler için, ilginç olanı hepsinin aynı şekilde davranıyor olması. 
     Bir kere bir kooperatif başkanı bir ortakla pazarlık edip dilediği fiyata ev pazarlayamaz. Ortaklar ödemelerde, hak ve vecibelerde eşit haklara sahiptir. Ortaklara yüklenecek ek ödemeler için de yönetim kurulunun karar yetkisi dahi yoktur, bu yetki genel kurulundur. Bahsettiğiniz ilave ödemeler için genel kurul belli nisapla karar verebilir. Yakında genel kurul olduğunu söylüyorsunuz, bu konuyu genel kurulda görüşün. Genel kurulun bu yönde kararı yoksa ödemeyin. 
     Kooperatifin hesaplarını bir ortağın incelemesi mümkün değildir. Kooperatifin yıllık çalışma raporu, bilançosu ve denetçilerin raporlarının ortaklara gösterilmesi mümkündür ama ticari defterlerin bir ortak tarafından incelenmesi ancak genel kurul kararına bağlıdır. Bu nedenle tek başınıza inceleyemezsiniz, ancak yukarıda saydığım belgelerden bir sonuca varabilirseniz bunları temin edebilirsiniz. 
     
     







Küçük ilanlar 


Rüşvet... 


Allah'a soru sormak ama nerede 


Son satır sürprizi 


Özlemim 


Özel okulların dünü, bugünü, geleceği 


İşte öyle bir şey 


Hukuksal tartışma 'ÇETE'ye yaradı 


Sorular cevaplar... 


CHP'nin yükselişi 


Defterime düştüğüm notlar 


Kuyudan taş çıkarma zirvesi 


Genel kurul kararı gerekir 


Hangi toplumlar iflah olmaz 


Firmalar iyi değilse ekonomi iyi olmaz 


Apolyont’ta kerevit kalmadı 


Yumurtalık, Karadeniz pazarlığı 


</TEXT>
</DOC>
