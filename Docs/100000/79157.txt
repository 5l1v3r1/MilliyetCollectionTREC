<DOC>
<DOCNO> 79157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sontur27.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan'dan Mehmet Ali Bayar'a eleştiri ''İthal ve pişmemiş'' 
</HEADLINE>
<TEXT>

     SP Genel Başkanı Recai Kutan, Demokrat Türkiye Partisi'nin DTP Mayıs ayında yapılacak kongresinde genel başkanlığa aday olacağı bildirilen Mehmet Ali Bayar'la ilgili olarak, ''Dışarıdan ithal edilmiş, siyasette pişmemiş kimselerin Türk kamuoyu tarafından uzun boylu itibar göreceğine inanmıyorum'' diye değerlendirdi. 
     Kutan, TBMM'de milletvekili danışmanı olan Yasin Kalem'in, Türkiye Esnaf ve Sanatkarlar Konfederasyonu Sanat Galerisi'ndeki ''Osmanlı Esnafı'' konulu yağlıboya resim sergisini gezdi. 
     Tablolar hakkında Kalem'den bilgi alan Kutan, daha sonra gazetecilerin sorularını yanıtladı. 
     Bir gazetecinin, ''Recep Tayyip Erdoğan'ın 1992 yılında yaptığı konuşmanın kaseti yeniden gündeme getirildi. 10 yıl sonra kasetin gündeme getirilmesini nasıl değerlendiriyorsunuz '' yönündeki sorusu üzerine Kutan, yargıya intikal etmiş bir konu hakkında yorum yapmak istemediğini söyledi. 
     
     ''LÜZÜMUNDAN FAZLA PARTİ VAR'' 

     ''DTP'ye genel başkan olmak için Mehmet Ali Bayar, ABD'den gelecek, bunu nasıl değerlendiriyorsunuz '' sorusuna Kutan, Türkiye'de ''lüzumundan fazla parti'' olduğunu belirterek, şöyle konuştu 
     ''Batıdan getirilmiş olan siyasi yelpaze tariflerine biz iştirak etmiyoruz. Türkiye'de neredeyse 37 parti bulunuyor. Mevcut olan partilerden birinin başına ABD'de görev yapan bir zatı getiriyorlar. 
     Dışarıdan ithal edilmiş, siyasette pişmemiş kimselerin Türk kamuoyu tarafından uzun boylu itibar göreceğine inanmıyorum. Halk tanımalıdır. 
     Kendisi saygın bir kişi de olabilir. Ancak mühim olan vatandaş hangi gözler bakar, değerlendirir. Bu itibarla öyle çok fazla başarı ihtimali de görmüyorum.'' 
     





</TEXT>
</DOC>
