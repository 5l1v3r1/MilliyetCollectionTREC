<DOC>
<DOCNO> 69740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/spor/spo09.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor üç puana kilitlendi 
</HEADLINE>
<TEXT>

     BURSASPOR Kulübü Asbaşkanı Nihat Şengezer, hafta sonunda Ankaragücü ile sahalarında yapacakları maçı kazanacaklarını savunarak, "Ankara’nın gücü bize yetmez" dedi. Şengezer, UEFA Kupası’na katılma hedefine ulaşmak için özellikle iç sahadaki maçlarda puan kaybına tahammüllerinin olmadığını söyledi, "Rakibimiz çok iyi sonuçlar alıyor. Beşiktaş’tan sonra, Trabzon’u da yendi. Ama bizim için farketmez" diye konuştu. 
     LİGİN geneline bakıldığında birkaç maç dışında iyi futbol oynadıklarını kaydeden Nihat Şengezer, "İstanbulspor yenilgisini taraftarlarımıza unutturmak için Ankaragücü’nü yeneceğiz" ifadelerini kullandı. Şengezer, bir aylık aradan sonra kendi sahalarında yapacakları Ankaragücü karşılaşmasında tribün desteğine ihtiyaç duyacaklarını da belirterek, Yeşil - Beyazlı taraftarların mutlaka maça gelmelerini istedi. 
     
     
     



 SPOR 






























</TEXT>
</DOC>
