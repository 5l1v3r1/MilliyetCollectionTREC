<DOC>
<DOCNO> 72044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/ekonomi/eko06a.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bek ra prefabrike ev yok 
</HEADLINE>
<TEXT>

16 trilyon lira arazi kirası ödenen ve valiliklerce bek r memurlara kiralanan prefabrikeler sökülecek 
     ELÇİN ERGÜN - ÖNDER YILMAZ Ankara 

     Bakanlar Kurulu’nda bilgi veren Bayındırlık Bakanı Abdülkadir Akcan, Marmara Bölgesi’nde özel şahıslara ait arazilerde kurulu prefabrike konutların valiliklerce bek r memurlara kiralandığını belirterek "Arazi sahipleri 16 trilyon lira kira elde ediyor. Bu prefabrikeler ya sökülecek ya da Afyon’a gönderilecek" dedi. 
     Bakanlar Kurulu’nda, Bayındırlık Bakanlığı’nca hazırlanan ancak ANAP ve DSP’li bakanların "haksız uygulama yapıldığı" iddiasıyla imza atmadığı afet kararnamesi konusunda ise sonuç çıkmadı. Akcan, kararnameyi imzalamayan ANAP ve DSP’li bakanlara tepki gösterdi. Turizm Bakanı Mustafa Taşar kapsama alınmayan belediyelerin Danıştay’a dava açtığını, dava sonucunda kararnamenin iptaline ilişkin karar çıktığını kaydederek "298 belediye afet olmamasına rağmen neden kararname kapsamında" dedi. 
     
     Seydişehir’e sübvansiyon 
     Devlet Bakanı Edip Safter Gaydalı da Maden Kanunu’nda değişiklik yapan yasa tasarısını anlatarak, amaçlarının maden çıkarmak için 11 bakanlıktan alınan 22 imzayı azaltmak olduğunu söyledi. Devlet Bakanı Faruk Bal da Seydişehir Alüminyum Fabrikası’na uygulanan elektrik indirimlerinin kalkmasının 12 trilyonluk ek yük getirdiğini anlattı. Enerji Bakanı Zeki Çakan konuyla ilgili bir çalışma yapacak. 
     
Et ve Balık Kurumu tartışması      Bakanlar Kurulu’nda Et ve Balık Kurumu’nun özelleştirilmesiyle ilgili tartışma yaşandı. Kurumun özelleştirilmesiyle ilgili bilgileri basından öğrendiğini belirten Gökalp, Devlet Bakanı Yılmaz Karakoyunlu’yu eleştirerek "Et Balık, Sümer Holding bünyesine alınıyormuş. Özelleştirilsin ama Tarım Bakanlığı ile ilişkilendirilsin. Tıpkı Toprak Mahsulleri Ofisi’nde TMO olduğu gibi" dedi. 
     Taşar, "TMO batmış mıydı" derken, Karakoyunlu da Et Balık’ın şu anda çok kötü durumda olduğunu söyledi. 
     



 EKONOMİ 

















</TEXT>
</DOC>
