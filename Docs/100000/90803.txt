<DOC>
<DOCNO> 90803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sontur02.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremin büyüklüğü telefon tuşları ile öğreniliyor... 
</HEADLINE>
<TEXT>

     Boğaziçi Üniversitesi Kandilli Rasathanesi Deprem Araştırma Enstitüsü'ne telefonla ulaşan vatandaşlar, tuşlar aracılığıyla deprem bilgilerini öğrenebiliyorlar. 
     Kandilli Rasathanesi'nin santralına bağlanan vatandaşlar, telesekreter yönlendirmesiyle sarsıntılar hakkında bilgi alabiliyorlar. Telefon tuşlarıyla, en son deprem bilgileri ve son 48 saat içinde meydana gelen depremlerin yeri ve aletsel büyüklükleri telefonda dinlenebiliyor. 
     Rasathanenin deprem bilgilerine ulaşmak isteyen vatandaşların ''0 216 308 05 14'' numaralı telefonu aramaları gerekiyor. 
     Enstitü yetkilileri, son yıllarda vatandaşların meydana gelen deprem sonrası rasathaneye ulaşmaya çalıştıklarını, bunun da telefon trafiğini yoğunlaştırdığını kaydederek, ''Bu sisteme geçerek vatandaşın deprem bilgilerine daha kolay ulaşmalarını sağladık'' dediler. 
     





</TEXT>
</DOC>
