<DOC>
<DOCNO> 53839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/magazin/yazdud.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Annelerini ağzından zirvedeki starlar 
</HEADLINE>
<TEXT>
İkisi de aşk çocuğu 
     Bu hafta sonu üç gün sürecek diziyle çıktım karşınıza. Türkiye’nin en ünlü üç yıldızı, Bülent Ersoy, Sibel Can ve Hülya Avşar magazin gündemini belirliyorlar. Attıkları her adım, ağızlarından çıkan her kelime haber oluyor. Bu üç sanatçının bugünkü yerlerine gelmelerinde önemli rol oynayan anneleri kızlarını POSTA’ya, bana anlattılar. 
     Üç starın annesi yine ilk kez POSTA objektifinin karşısında buluştu. Köşemi, üç ünlünün gün ışığına çıkmamış albüm fotoğrafları süsledi. İşte Bülent Ersoy’un annesi Necla Teyze Poyraz , Sibel’in annesi Sezer Abla Can ve Hülya’nın annesi Amiral’in otoriter tavırlarından ötürü Emral Avşar’a bu adı 1989’da ben takmıştım ağzından zirvedeki kızları. 
     
Bülent ezan sesiyle doğdu      Önce Sezer Abla’ya, sonra Necla Teyze’ye sordum Çocukluğu nasıl geçti 
     SC Şenay, biz birbirini çok seven bir aileydik. Engin Bey müzisyendi, evlenmemiz çok güç oldu. Ailem izin vermedi. 
     17 yaşındaydım, kaçtık. 18’ime bastığımda Sibel dünyaya geldi. Yani Sibel aşk çocuğuydu. İlk çocuk olduğu için aileden müthiş yüz buldu. Bu yüzden çok yaramazdı. İştahsızdı. İnan, bir köfteyi komşuların yardımıyla yedirirdim. 
     Bir yaşında yürüdü, çok çabuk konuştu. Cıvıl cıvıldı, 6 aylıkken her müzik sesiyle oynardı. Engin Bey dolu dolu yaşatmaya çalışırdı bizi. Sibel 10 yaşında şarkıcı olmak istedi. Babasına yalvarırdı kulislere götürmesi için. İşte bu gidiş gelişlerde Engin Bey’in çalıştığı gazinolardan Sibel’e teklif yağmaya başladı. Buna da şaşmamak gerek. 12 yaşındaydı, sahnedeki dansöz kızı kuliste taklit eder, ondan daha güzel kıvırırdı. Patronlar "Bu kızı sahneye çıkaralım" diye kandırmaya çalıştılar. Bir gece Engin kalp spazmı geçirdi, doktorlar istirahat önerdi. 
     O tarihten sonra ben ve Sibel gazino kulislerindeydik. 
     11-12 yaşındaki Sibel ailenin geçimini üstlenmişti. 
     
     Sibel’in aksine güllük gülistanlık bir çocukluk yaşayan Bülent Ersoy’un o günlerini bakın Necla Poyraz nasıl anlatıyor. 
     
     NP Evliliğimiz büyük bir aşk sonunda oldu. Fikret hemen çocuk istedi. Bülent’in dünyaya gelişi bile kolaydı. Dün gibi hatırlıyorum. Cumartesi günü saat 05.00’de sancım tuttu. Ezan okunuyordu, Bülent doğdu. Babası Fikret Erkoç o zamanın ünlü bir futbolcusuydu. Galatasaray takımında oynayan, İtalya’da top koşturan, 1950’lerin fırtına isimlerinden olan arkadaşı Bülent Eken nedeniyle oğlumuza onun adını verdi. Bülent’in de futbolcu olmasını istiyordu. Bülent beni hiç üzmedi. 
     Sakin, akıllı, kimseyi rahatsız etmeyen bir çocuktu. Çok da zekiydi". 
     
     Sibel’in eğitim yaşamı orta 1’de bitmiş. Bülent Ersoy’un eğitim yaşamı ise pek renkliymiş. "İlk ve ortayı takdirle bitirdi" diyen Necla Poyraz sözlerini şöyle sürdürüyor 
     
     "Sadece başarılı değil, usluydu da. Ticaret Lisesi’nden diploma alırken müdür Bülent’i kaybettiğimiz için bu diplomayı ona üzülerek veriyorum’ dedi. Bülent benden korkardı. Otoriterdim. Sık sık okula gider, gizlice arkadaşlarını ve Bülent’i izler, öğretmenlerinden bilgi alırdım. Tek kusuru, hastalık derecesinde titiz olmasıydı. Ziyaretler sırasında büyüklerin elini öptürmek isterdik, usulca Elini yıkadı mı acaba’ diye sorardı. Bülent’e harçlık verirdim, babaannesini sinemaya götürürdü. Zarif bir çocuktu. Parasını biriktirir, bana bir şeyler alırdı. Zeka testinde üstün zekalı çıkmıştı. 6 senelik konservatuarı 3 senede bitirdi". 
     
Sibel aşırı kıskançtı, Bülent anneye düşkündü      Bülent tek çocuk büyürken, Sibel’e kardeş gelmiş. Bakın Sibel ile kızkardeşi Muzaffer’in arası nasılmış 
     SC Sibel ile kız kardeşi Muzaffer birbirlerini çok kıskanırlardı. Sibel’in kıskançlığı daha fazlaydı. Muzaffer ondan 3 yaş küçük olduğu için daha çok ilgi gösterdiğimizi sanırdı. Bayramlarda bir örnek kıyafet alırdık, Sibel giymek istemezdi. Bir anımızı anlatayım 
     Bir arife günü Sibel, Muzaffer’in bayramlık ayakkabılarını çöpe atmış. Muzaffer ağlıyor, Sibel inatla konuşmuyor. Sonunda öğrendik ama iş işten geçmiş, çöpçüler alıp gitmiş. Mağazalar kapalı. 
     O bayram, Muzaffer’e de bize de zehir olmuştu. 
     Sibel sonradan hatasını anlamış, çok ağlamıştı. Şimdi çok severler birbirlerini. Muzaffer sevdiğiyle evlendi, bir çocuğu oldu, çok da mutlu. 
     
     Bülent Ersoy’un babası Fikret Erkoç kendi halinde bir adam. Yaşantısını ikinci kez evlendiği eşiyle sürdürüyor. Sibel’in babası Engin Can çok genç yaşta rahmetli oldu. İki ünlünün babalarıyla ilişkileri konusunda bakın anneleri ne diyor 
     
     SC Babasına çok düşkündü Sibel. Hatta benden bile kıskanırdı rahmetliyi. Engin ve Sibel, Viyana’ya çalışmaya gitmişlerdi. Avusturya sınırından içeri alınmamışlar. Para yok. Günlerce sınırda beklemişler. Karınlarını da Amerikan salatasıyla doyurmuşlar. O gün, bugündür Sibel Amerikan salatasından nefret eder. 
     
     NP Bülent çocukluğunda da şimdi de bana daha düşkün. Hatırlıyorum da 13-14 yaşındaydı, bana "Anneciğim, büyüyünce parmaklarını pırlanta yüzüklerle donatacağım. Sana kürkler alacağım" derdi. Fikret’in işleri bozulunca eski işime, bankaya girdim. Bülent bu yüzden babasına küstü. Kardeşi olmasını çok isterdi. Geçirdiği cinsiyet değiştirme ameliyatından sonra, bir de sahne yasağı gelince dengesi bozuldu. Şimdi biraz asabi. Neye kızacağı belli olmaz. Ama yine de iyi bir evlat. 
     
     Efendim, Allah eksikliğini göstermesin, son anda gelen ilan nedeniyle bugünlük bu kadar. Kalın sağlıcakla. 
     Bizi izlemeye devam edin. 
     
     
     



 MAGAZİN 











</TEXT>
</DOC>
