<DOC>
<DOCNO> 86582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/soneko21.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı ailesine Türkiye güzeli gelin 
</HEADLINE>
<TEXT>

     Sabancı ailesi, 1991 Türkiye 2. güzeli Aslıhan Koruyan'ı gelin yapmaya hazırlanıyor. 
     Suikast sonucu öldürülen işadamı Özdemir Sabancı'nın oğlu ve Sabancı Holding Perakendecilik Grubu Başkanı Demir Sabancı'nın, halen ABD'de işletme eğitimi gören Koruyan'la evlilik planları yaptığı öğrenildi. Sabancı Holding yetkilileri evlilik hazırlıklarını doğrularken, kesin tarih konusunda bilgi vermediler. 
     Sabancı Topluluğu Yönetim Kurulu Üyesi Demir Sabancı, 1993 yılında Boston Üniversitesi'nde Ekonomi ve Uluslararası İlişkiler okuduktan sonra, New York Cornell Üniversitesi'nde master yapmıştı. 
     Japonya'da Mitsui ve Toyota Motor Corporation'da çalışan Sabancı, Teknosa Genel Müdürlüğü, Sabancı Holding Perakendecilik Grup Başkan Yardımcılığı da yaptı. Sabancı Holding Yönetim Kurulu İcra ve Strateji Komitesi Üyesi olan Sabancı, 1 Nisan 2002 tarihinden geçerli olmak üzere Sabancı Holding Perakendecilik Grup Başkanı olarak atandı. 
     1991 Dünya Güzellik Yarışması'nda Türkiye'yi finalde temsil eden Aslıhan Koruyan da, yarı finale kadar yükselmişti. 
     





</TEXT>
</DOC>
