<DOC>
<DOCNO> 81151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/magazin/mag00.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahlaksız ilişki teklifi bana da geldi’ 
</HEADLINE>
<TEXT>

İlişki taleplerinden yorulan manken Çağla Şıkel, "Bir erkeği beğenirsem ben teklif götürmek isterim" diyor 
     YAŞAR ÇAKMAK 

     O bir Türkiye güzeli, o bir balerin ve o Beyaz’ın eski sevgilisi Çağla Şıkel, son dönemin en aranılan mankeni. Şovmen Beyaz ile ilişkisini bitirdikten sonra adı sayısız aşk dedikodusuna karışan Şıkel, podyumların yanı sıra çapkın erkeklerin de gözdesi... Ünlü manken, 1 saat boyunca çalan 14 telefonuyla kesilen röportajımızda aylık gelirinden, harcamalarına, en beğendiği mankenlerden aşk hayatına kadar pek çok konuya açıklık getirdi... 
     
Nereye kadar podyum 
     Talep gördüğüm sürece. Bu 1 senede olabilir, 5 senede... En güzel dönemimde podyumu bırakmak istiyorum ama yine de özel defilelere çıkmam diye bir şey yok. İlerde koreograf olmak ve bale okulu açmak istiyorum. 
     
Modacılar seni Deniz Akkaya’dan sonra en iyi manken olarak görüyor, sen kendini nasıl görüyorsun ve hangi mankenleri beğeniyorsun 
     Bence de çok iyi bir mankenim ama "Türkiye’nin en iyi mankeni kim " derseniz bence Ebru Ürün, medyatik olanlar arasında da Asuman Krause. Yine de herkesin kendine özgü bir tarzı var, o yüzden en iyi’ sözü çok da adil değil. Mesela, Demet Şener’in mankenliği bırakması podyum için büyük kayıp. 
     
Her hafta yeni biriyle adın yazılıyor, gönlünde kimse var mı 
     Adımın çıktığı kişilerin birçoğunu tanımıyorum. Kenan Doğulu, Kenan İmirzalıoğlu arkadaşım, Volkan Büyükhanlı da yine öyle, üstelik nişanlı ve çocuğa çok ayıp oldu. Hakan Ural’la ise sadece prova esnasında merhabamız oldu. Tan Sağtürk’ü Tripeypırs kabaresi ile birlikte tanıdım, çok tatlı bir insan. Kabarede bir Müjdat Gezen ile adım çıkmadı. Ben de istiyorum bu kadar zor bir camiada elini tutup güvenebileceğim bir sevgili ama olmuyor. 
     
     "Bozok’u unutamadım" 
Hayatına giren erkeklerden seni en çok etkileyen kim Unutamadığın biri var mı 
     İlk aşkım Bozok Gören’in benim için h l özel bir yeri var. Onunla yapamadık, çünkü hayata karşı sorumsuz ve günü gününe yaşayan bir insandı, ben öyle değilim. Şimdi ABD’de evli, ara sıra arıyor. Beyazıt’a çok şık olduğumu, zamanında onu çok sevdiğimi her zaman söyledim ve onun gibi birine tekrar şık olmak gerçekten istiyorum. O benim gibisini bulamadı, ben de onun gibisini... Teklifler geliyor ama beğendiğim birini bulamadım. 
     
Teklifler nasıl geliyor ve ne şekilde reddediyorsun 
     Direkt teklif yaptıkları oluyor. Teşekkür edip hayır’ cevabını veriyorum. Israr ettiklerinde de daha sert güle güle diyorum. Zaten bir erkeği çok beğeniyorsam, ona teklifi ben yapmak isterim. 
     
Deniz Akkaya’ya gibi tanınmış birinden ahlaksız teklif aldın mı 
     Teklif aldım ama paralı değil. Deniz Akkaya’ya teklif gelmesi de çok normal, hayalleri süslüyor. 
     
Kimden 
     Israr etme, Yaşar Abi, söyleyemem. 
     
Aylık harcaman ne kadar Kazandığınla ne tür yatırımlar yaptın 
     Ailemle oturduğumuz Bakırköy’deki evin 1200 dolar olan kirasını ödüyorum. Ayrıca çok yakın akrabalarıma yardım ediyorum. Sadece bir cip aldım. Bütün ödemelerimle, vergimle babam ilgileniyor. Aylık harcamam 2 milyarı buluyor. Son iki yıldır çok iyi kazanıyorum. Acarkent’te eve girdim. Evi 50 bin dolar, artı 20 bin doları reklam karşılığında ödeyeceğim. 
     



 MAGAZİN 














</TEXT>
</DOC>
