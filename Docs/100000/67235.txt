<DOC>
<DOCNO> 67235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sondun05.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da bir yolcu uçağı düştü... Ölü sayısı bilinmiyor... 
</HEADLINE>
<TEXT>

     İran havayolları, kendisine bağlı İran Air Tour'a ait Tahran-Hürremabad seferini yapan yolcu uçağının, sabah erken saatlerde Hürremabad kenti yakınında radardan kaybolduğunu bildirdi. 
     Uçağın düştüğünü duyuran devlet radyosu, can kaybı ve uçaktaki yolcu sayısı konusunda bilgi vermedi. Ancak uçakta, yolcu ve mürettebat toplam 150 kişi olabileceği tahmin ediliyor. 
     Amerikan yaptırımları yüzünden yaşlanan uçak filosu için yedek parça sağlamakta zorlanan İran havayollarına ait uçaklar, son yıllarda sık kaza yapmaya başladı. Filo, çoğu 1979 İslam Devrimi öncesi edinilen Boeing tipi uçaklardan oluşuyor. 
     İran havayollarına bağlı İran Air Tours'un, uçaklarının çoğunu eski Sovyet cumhuriyetlerinden sağladığı belirtiliyor. 
     Bu arada Hürremabad kenti havaalanı pistinin de çok küçük olduğu kaydediliyor. 
     






</TEXT>
</DOC>
