<DOC>
<DOCNO> 83147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/guncel/gun10.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gel desem gelecekti’ 
</HEADLINE>
<TEXT>

Ömer İzgi Ecevit’i ziyaret etti 
     ANKARA Milliyet 

     TBMM Başkanı Ömer İzgi, eşiyle birlikte ziyaret ettiği Başbakan Bülent Ecevit’in sağlık durumunun iyi olduğunu belirterek, "O kadar iyi gördüm ki, yarın bize gelin desem kalkıp gelebilecekti" dedi. 
     Eşi Aysel İzgi ile dün Rahşan Ecevit’in "Özledik, bize gelin" daveti üzerine Ecevitler’in Oran’daki evine giden ve 45 dakika süren görüşmenin ardından açıklama yapan İzgi, rahatsız etmemek için Ecevit’i bugüne kadar ziyaret etmediklerini belirterek, "Başbakan ve eşi bu tavrımızı hissetmiş ki, Rahşan Hanım eşimi arayıp davet etti" diye konuştu. 
     
     Pijamalıydı, oturdu 
     Ecevit’in kendisini pijamalarıyla karşıladığını belirten İzgi, görüşme sırasında Başbakan’ın oturduğunu söyledi. "Sayın Başbakan’ın sağlığı gayet yerinde" diyen İzgi, "Doktorlar birkaç gün dinlenin dediği için Başbakan istirahat ediyor. Başbakanlık’taki görevine de buradan devam ediyor. Birlikte çay içtik" dedi. 
     



 GÜNCEL 






















</TEXT>
</DOC>
