<DOC>
<DOCNO> 78070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sontur26.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cuma namazı çıkışında İsrail'e protesto 
</HEADLINE>
<TEXT>

     İsrail'in Filistin'e müdahalesi Konya, Diyarbakır ve Van'da protesto edildi. 
     Konya'da cuma namazı sonrası Hacıveyiszade Camii önünde toplanan göstericiler, İsrail aleyhinde sloganlar atarak, yürümek istedi. 
     Polis, olayları kışkırttığı düşünülen grubun etrafını çevirerek hareket etmelerine izin vermedi. Cami önünden çıkarak iki ayrı koldan sloganlar atarak yürümek isteyen kalabalığa polis izin vermedi. 
     Polisin müdahalesi ve uyarısıyla göstericilerin önemli bir bölümü dağıldı. Polis kordonuyla çevrilen ve grupları yönlendiren 30 kişi gözaltına alındı. 
     
     DİYARBAKIR VAN 
     Diyarbakır'ın Sur Beldesi'nde bulunan Ulu Camii ile Bağlar Beldesi'nde bulunan Doğu Yapı Kooperatifi Camii'nden çıkan vatandaşlar da cuma namazı sonrasında toplanarak, İsrail'i protesto ettiler. 
     Ulucamii önünde biraya gelerek İsrail bayrağı yakan ve Balıkçılarbaşı mevkiine kadar yürüyen kalabalık sık sık ''Katil İsrail'', ''Kahrolsun İsrail'', ''Filistin'e Özgürlük'' ''Mazlumun Ahı, İndirir Şahı'' şeklinde sloganlar attılar. Her iki grup da güvenlik güçlerinin uyarısı üzerine dağıldı. 
     Van'da İskele Caddesi'ndeki Hazreti Ömer Camisi avlusunda, cuma namazı çıkışında toplanan bir grup, caddeye çıkarak yürümek istedi. 
     Grup, polisin izin vermemesi üzerine cami avlusunda bir süre slogan attıktan sonra olaysız bir şekilde dağıldı. 
     





</TEXT>
</DOC>
