<DOC>
<DOCNO> 75652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sondun22.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in yaralıların tahliyesine izin vermediği iddiası... 
</HEADLINE>
<TEXT>

     Filistin Kızılayı, İsrail ordusunu, Ramallah'taki yaralıların tahliyesine izin vermemekle suçladı. 
     Batı Şeria Kızılay yetkilisi Vail Kaadane, Ramallah'ın güneyinde sokaklarda 20 kadar ölü ve yaralının tahliye edilmesi ihbarını aldıklarını, ancak her seferinde cankurtaranların İsrail askerlerince engellendiğini belirtti. 
     İsrail ordusuyla aralarında eşgüdüm olmasına karşın ekiplerinin silahla tehdit edildiğini kaydeden Kaadane, Ramallah'taki İsrail askerlerine, yardım ekiplerine kolaylık sağlanması emrinin ulaşmadığını sandığını söyledi. 
     Öte yandan, İsrail askerlerinin dün Ramallah'ta İsveç devlet televizyonunun 2 muhabirine uyarı ateşi açtıkları bildirildi. 
     İsveç televizyonu SVT, Salı günü İsrail'in Stockholm Büyükelçiliği'ne bir resmi protesto mektubu göndereceğini açıkladı. 
     






</TEXT>
</DOC>
