<DOC>
<DOCNO> 58846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/siyaset/siy05.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirveden takvim çıktı 
</HEADLINE>
<TEXT>
MHP’nin endişeleri giderilecek 
     ANKARA Milliyet 

     Liderler, uyum yasalarını ele aldıkları zirvede, IMF'den gelecek 16.5 milyar dolarlık kaynak için kilit sayılacak yasaların çıkarılmasını takvime bağladı. Buna göre, doğalgaz, reel sektör ve tütün yasaları 15 Ocak 2002'ye kadar çıkarılacak. 
     Başbakan Bülent Ecevit başkanlığında başbakan yardımcıları Mesut Yılmaz, Devlet Bahçeli ve Hüsamettin Özkan yaklaşık 2 saat süren toplantı yaptı. Zirve sonrasında yapılan açıklamada, ekonomik program gereğince 15 Ocak 2002'ye kadar çıkarılması planlanan tasarıların yasalaştırılması çalışmalarına dikkat çekilerek, doğalgaz ve terörizmle ilgili uluslararası sözleşmelerin onaylanması için iktidar partilerinin gerekli girişimlerde bulunacağı ifade edildi. 
     
     MHP ikna oldu 
     Zirvede, düşünce ve ifade özgürlüğü konusunda TCK'nın 312. maddesinde "kamu düzenini tehdit eden somut tehlike" ifadesi Bahçeli'nin isteği üzerine "açık ve yakın tehlike" olarak değiştirildi. Bahçeli'nin AİHM kararlarının yeniden yargılamayı gerektiren düzenleme konusundaki "Uluslararası hukukun iç hukuk üzerinde görülmesi doğru olmaz. Bu Türk hukuk sistemini ipotek altına almak olur" sözleriyle dile getirdiği hassasiyeti olumlu karşılandı. 
     



 SİYASET 











</TEXT>
</DOC>
