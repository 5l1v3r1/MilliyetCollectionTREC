<DOC>
<DOCNO> 58348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sontur05.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP, yolsuzlukları raporlaştırdı 
</HEADLINE>
<TEXT>

     MHP, son 20 yılın yolsuzluk olaylarının anlatıldığı, yolsuzluğa karşı önlemlerin sıralandığı bir rapor hazırladı. 
     MHP Grup Başkanvekili İsmail Köse'nin hazırladığı, "1980'den 2000'e Son 20 Yılın Yolsuzluk Olayları. Nedenler, Çare ve Öneriler" raporunda, Türkiye'nin sosyo-ekonomik sorunlarının ilk sırasında, gelir dağılımı adaletsizliği ve yoksulluğun yer aldığı ifade ediliyor. 
     Bunların yanı sıra, yolsuzlukların da çok önemli bir milli sorun haline geldiği, yolsuzluğun, hukuk devleti ve adaletin yara almasına neden olduğu, toplumdaki güven ve huzuru yok ettiği vurgulanıyor. 
     Özellikle son 20 yıldır Türkiye'de uygulanan ekonomik politikalardaki yanlışlık ve başarısızlığın, yoksulluğun artmasına neden olduğu belirtilerek, siyasi ve ahlaki yozlaşmanın ve yolsuzluğun, bir toplumsal kanser olarak kendini gösterdiği belirtiliyor. 
     Değer yargılarının erozyona uğramasında, "bugüne kadar ülke yönetiminde bulunan ve bir yığın yolsuzluk söylentilerine maruz kalan siyasi kadro ve bürokratların büyük payı ve vebali olduğu" savunuluyor. 
     






</TEXT>
</DOC>
