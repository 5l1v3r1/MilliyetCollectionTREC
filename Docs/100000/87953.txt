<DOC>
<DOCNO> 87953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/ekonomi/eko03.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP, İş’te bir kısım hisse satabilir 
</HEADLINE>
<TEXT>

İş Bankası’nın yeniden yapılandırılması çalışmaları sırasında bankanın yapacağı sermaye artırımları için, CHP’nin banka içindeki etkinliğini ve gücünü bozmayacak’ bir kısım hissesini satabileceği konuşuluyor 
     KADİFE ŞAHİN 

     Türkiye İş Bankası Genel Müdürü Ersin Özince, önceki akşam ekonomi basınının temsilcileriyle bir toplantı yaparak İş Bankası’nın yeniden yapılandırılması sürecini’ konuştu. Özince, İş Bankası’nın Schroder Salomon Smith Barney’in danışmanlığında gerçekleştirilecek yeniden yapılandırma projesini anlatırken Ne Deutsche Bank örneği gibi ne de Uzakdoğu modelinde, Türkiye koşullarına özel bir yeniden yapılanma olacak’ açıklamasında bulundu. Bilindiği gibi İş Bankası finans grubuyla sayıları 80’i bulan camdan GSM operatörlüğüne uzanan geniş bir yelpazedeki iştiraklerini birbirinden ayırmaya hazırlanıyor. 
     
     Patron çalışanlar ve CHP 
     Özince önceki akşam Türkiye koşullarına özel ayrılma’ derken İş Bankası’nın sermaye yapısını kastediyordu. İş Bankası’nın sermayesinin yüzde 45’i banka çalışanlarının yardım sandığına, yüzde 28’i CHP’ye ait. Geri kalan yüzde 27’lik kısmı ise borsaya açık. Yani bu dev bankada hem çalışanlar, hem de bir siyasi parti etkin güce sahip. CHP’nin yüzde 28’lik hissesi Atatürk’ün vasiyetiyle partiye geçti. CHP bu hisseleri karşılığında herhangi bir gelir almıyor, sadece banka yönetim kurulunda 4 üye bulunduruyor. Hisselerin geliri yine vasiyet sebebiyle Türk Dil ve Türk Tarih Kurumlarına gidiyor. 
     
     Sıcak para gerek 
     İş Bankası’nın sermayesi bankanın gelişmesine paralel her geçen gün büyüdü. Ve bu süreçte sermaye artışlarına CHP katılmadı. Onun yerine Atatürk’ün payını sabit tutmak için parayı Hazine ödedi. Ancak İş Bankası şimdi yeni bir dönemeçte. Banka hem sermayesini daha güçlü kılmak hem de iştiraklerini ayrı bir çatı altında toplamak için çalışıyor. Bu süreçte CHP’nin göstereceği tavır çok önemli. Bankanın Genel Müdürü Ersin Özince’ye göre CHP bu süreçte bankanın yeni stratejilerini destekliyor. Özince, CHP’li ortaklarının banka ve grubun yeniden yapılanmasına nasıl baktığına ilişkin bir soruyu yanıtlarken,’’Yeniden yapılanma İş Bankası Yönetim Kurulu’nun oybirliğiyle aldığı karardır. Özellikle CHP’den gelen Yönetim Kurulu üyelerinin tamamı da grubumuzun yeniden yapılanmasına her zaman aktif destek verdi. Yönetim Kurulu’nun bu konuda bir duraksaması yok’’ diye konuşuyor. Hatta geçmişten bir örnek veriyor İş Bankası Petrol Ofisi özelleştirilmesi sırasında, CHP, petrol sektöründe özelleştirmeye karşı olmasına rağmen olumlu yaklaşımda bulundu. Bankanın yararına olacaksa destekleriz’ yanıtını aldık." 
     Dün konuştuğumuz CHP’liler ve İş Bankası Yönetim Kurulu üyeleri de yeniden yapılanmada İş Bankası’nın CHP’li üyelerinin büyük destek gösterdiğini anlattılar. Ve sermaye artırımı konusunda da hem partide hem banka yönetiminde konuşulan önemli bir noktayı anlattılar CHP bankaya sermaye koymak gerekirse, partinin banka üzerindeki etkinliği ve gücünü bozmayacak ölçüde bir hissesini satıp bu parayı koyabilir. Bunun hukuki altyapısı konusunda da çalışmalar’ yapılıyor. 
     
Hazine’den sermaye desteği almayacağız’İş Bankası Genel Müdürü Özince, bankanın sermaye yeterlilik rasyosu açısından sorunu bulunmadığını, bu nedenle de devletten destek almayacaklarını söyledi 
     Yeniden yapılandırma çalışmaları hakkında basın mensuplarına bilgi veren İş Bankası Genel Müdürü Ersin Özince, bankanın Hazine’den sermaye desteği almayacağını açıkladı. İş Bankası’nın sermaye yeterlilik rasyosu açısından bir sorunu olmadığını belirten Özince, "Hazine’den sermaye desteği almayacağız" dedi. Banka bilançolarına ilişkin olarak ortaya nasıl bir tablonun çıkacağı konusunda bir fikri bulunmadığını ifade eden Özince, "Enflasyondan arındırılmış banka bilançolarının neyi ifade ettiğini görmek isteyenler bankaların bu yöntemle hazırlanmış bilançolarını internet sitelerinde görebilirler" dedi. 
     
     Kriz zenginleri 
     Bankaların k r rakamları konusunda da ne kadar az ya da ne kadar çok diyecek durumda olmadığını belirten Özince, en k rlılarının kriz zenginliğini ifade edeceğini söyledi. 
     Bankalara ilişkin tüm düzenlemeler konusunda aşırı şeffaflığın kimseye yarar getirmeyeceğini vurgulayan Özince, "Biz fakir ülkeyiz. Bunu sürekli dile getirmek bize nasıl bir mutluluk veriyor, anlamıyorum" dedi. 
     Öte yandan iş yapmak için daha fazla sermaye ihtiyacı bulunduğunu belirten Özince, "Bugün bankaların başına gelen yarın şirketlerin başına gelecek. Sermaye yeterliliklerinin yükseltilmesi gerekiyor" diye konuştu. 
     Banka ve grup şirketlerini kapsayan yeniden yapılandırma projesinin amacının, hisse değerinin ve verimliliğin yükseltilmesi olduğunu belirten Özince, "Artık finansa da sanayiye de daha çok sermaye konulması gerekiyor" diye kaydetti. İş Bankası Grubu’nun 80’e yakın iştiraki bulunduğunu bildiren Özince, çalışmada sadece projenin bir yılda tamamlanacağını söyledi. 
     Projenin ortaya çıkmasından sonra grupta hangi şirketlerin satılacağı, hangilerinin birleştirileceği veya hangi alanlarda büyüme kararları alacaklarının netleşeceğini bildiren Özince, "Biz böyle bir kararla yola çıktık ama Türkiye’de birleştirme ve ayrıştırmalar için yasalarda, vergi uygulamalarında değişiklikler gerekiyor" diye konuştu. 
     
     Örnek model yok 
     Yeniden yapılandırmada hiçbir modeli baz almadıklarını belirten Özince, tüm çalışmaların üç yıl alacağını söyledi. İki model bulunduğunu belirten Özince, Deutsche Bank modelinde banka ve bankanın altında yatırım şirketi bulunduğunu ve bütün iştiraklerin burada yer aldığını hatırlattı. İkinci modelde ise şirketlerin finans ve sanayi holding çatıları altında toplandığını söyledi. 
     
Ortaklık milyar dolarla başlar’      Bankacılıkta yabancılarla ortaklık konusunun sürekli gündemde olduğunu belirten Özince, "Türk bankalarının piyasa değeri yabancıların tahmin ettiğinden yüksektir" dedi. Sektörün önde gelen bankaları İş, Ak, Garanti ve Yapı Kredi için ortaklık görüşmelerinin milyar dolar ile başlayacağını belirten Özince, İş Bankası için pazarlığın 4 milyar dolar üzerinden başlayacağını söyledi. Türkiye’de yatırım yapmak isteyen bankalar için bu rakamların gerçek yatırımı ifade edeceğini belirten Öz-ince, "Dünyanın büyükleri Citibank, HSBC neredeler " diye sordu. 
     
Yabancılar da ülke riski alsın’      Bankalar Birliği tarafından BDDK’ya sunulan Çerçeve Anlaşması’nın Türkiye’deki yabancı bankalar tarafından imzalanmaması konusunda değerlendirmede bulunan Özince, "Türkiye’de faaliyet gösteriyorlarsa ülke riskini de alacaklar" dedi. 
     Yabancı bankaların Türkiye yöneticilerinin "Bunu dışardaki merkezlerimize soracağız" ifadesini anlamadığını bildiren Özince, "Size bu bankacılık lisansı niçin veriliyor Kamu hizmetinde bulunun diye veriliyor" diye konuştu. 
     
Aria’da hedef 10 yılda ikincilik      İş - Tim’in Aria’daki hedefinin 10 yıllık bir dönemde Türkiye pazarında ikinci sıraya yükselmek olduğunu belirten Özince, Aria’nın yaşadığı sorunların, kriz öncesi abone başı 20 dolar olan aylık harcama miktarının 7 - 8 dolara kadar inmesinden kaynaklandığını söyledi. İtalyan ortaklarıyla herhangi bir sorunları bulunmadığını da ifade eden Ersin Özince, İş Bankası’nın borsanın lokomotif şirketi olduğunu belirtti. 
     İş Bankası Grubu’nun değerinin 10 milyar dolar olduğunu bildiren Özince, Banka’nın piyasa değerinin ise 4 milyar dolar olduğunu kaydetti. 
     Özince, "Bu değeri biz değil, İş Bankası’nın kuruluş misyonunu gerçekleştirenler başardı. Biz de bu misyonu devam ettireceğiz. Yeniden yapılandırma ile bu misyondan vazgeçmiş değiliz" dedi. 
     
Cam ve sigorta için teklif alıyoruz      İş Bankası’nın Türkiye’nin en kurumsallaşmış şirketlerinden biri olduğunu belirten Özince, dünyanın namlı firmalarından ortaklık teklifleri aldıklarını söyledi. 
     Turizm, sigorta ve camda dünyada ilk üçe girecek şirketler ile ortaklık yapabilecek durumda olduklarını bildiren Özince, cam ve sigorta sektöründe stratejik ortaklık için ciddi ortaklık teklifleri aldıklarını iletti. 
     



 EKONOMİ 
























</TEXT>
</DOC>
