<DOC>
<DOCNO> 51783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/ekonomi/eko04.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartta Türkiye’ye özel önlem 
</HEADLINE>
<TEXT>

Kriz süresince yolsuzluk ve dolandırıcılıkta artış gözlendiğini belirten Bankalararası Kart Merkezi Genel Müdürü Uğur Güvenç, "Visa, Türkiye için özel önlem düşünüyor" dedi 
     FİNANS SOHBETLERİ KADİFE ŞAHİN 

     Kredi kartı ve banka kartları üzerinden yapılan sahtek rlık ve dolandırıcılığın bütün dünyada yaşandığına dikkat çeken Bankalararası Kart Merkezi A.Ş. BKM Genel Müdürü Uğur Güvenç, kriz dönemlerinde dolandırıcılık ve sahtek rlıkta artış olduğunu söyledi. 
     Böyle bir artışı gözlemlediklerini bildiren Güvenç, "Hatta uluslararası kuruluşlar, özellikle Visa Türkiye’ye özel önlem almayı düşünüyor. Dolandırıcılık ve sahtek rlık konusunda bankalara daha fazla destek olmaya başladılar" dedi. 
     
     Yeni tedbirler gelecek’ 
     Güvenç, "Bankalararası Kart Merkezi vasıtasıyla daha başka neler yapılabilir şeklinde özel çalışmalar yapılıyor. Fiilen uygulanan ve yeni uygulanacak tedbirler var" diye konuştu. 
     Türkiye’de bu tür yolsuzlukların önlenmesinde yasal boşluğun giderilmesinin de etkili olacağını belirten Güvenç, Türkiye’de en fazla sahte kart, sahte belgelerle alınmış kartlar ve kayıp ve çalıntı kart yoluyla dolandırıcılık yapıldığını kaydetti. 
     
     Kriz etkiledi’ 
     Kriz sürecinde bireysel ve ticari kredi ödemelerinde olduğu gibi kredi kartı ödemelerinde sorunlarla karşılaşıldığını ifade eden Güvenç, bankaların kendi bünyelerinde oluşturdukları birimlerle kendilerine özgü tedbirler de aldıklarını bildirdi. Güvenç, ancak bu tedbir ve önlemlerin hiç bir zaman kredi kartı sayısını azaltmayı engelleyici nitelikte olmadığını bildirdi. 
     Kredi kartı yolsuzluklarında Türkiye’nin yasal mevzuatından kaynaklanan boşlukların çıkması beklenen yasa ile önemli oranda giderileceğini vurgulayan Güvenç, şöyle konuştu 
     "10 yıldır sektörün kredi kartlarında eksikliğini hissetiği en önemli konu bu konuda özel bir yasanın olmamasıdır. Çünkü kredi kartı kendine özgü kuralları olan ve bu kuralları yurtdışı kuruluşlar, yani markanın sahipleri tarafından belirlenen özel bir araç. Bunun için tarafların banka, kart sahibi, üye işyerleri hak ve yükümlülüklerinin tanımlandığı ve bazı suç ve cezaların net olarak belirlendiği bir yasaya ihtiyacımız var." 
     
     Jandarma ve polise eğitim 
     BKM’nin teknik kadrosunun kredi kartları yolsuzluğu konusunda yurtdışında özel eğitim gördüğünü bildiren Güvenç, her yıl düzenli olarak Emniyet Teşkilatı’na özel eğitim verdiklerini söyledi. BKM’nin polis ile yürüttüğü çalışmalar nedeniyle uluslararası kuruluşlar tarafından örnek gösterildiğini bildiren Güvenç, kredi kartı yolsuzluklarında Türkiye’de belli çetelerin olduğunu bildirdi. "Bugün için ülkemiz ve dünyadaki en büyük sorun sahte kartın kopyalanmış şeklidir" diyen Güvenç, "Manyetik bandın aynısı kopyalanıp bir başka karta akratırılıyor" dedi. Güvenç, kopyalamada Türkiye’de ortaya çıkışı geç olur’ düşüncesi ile özellikle yabancı kişilerin kart numalarının kullanıldığını ifade etti. 
     
     



 EKONOMİ 




















</TEXT>
</DOC>
