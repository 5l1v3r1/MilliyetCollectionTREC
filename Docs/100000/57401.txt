<DOC>
<DOCNO> 57401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sontur16.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'de 7 aylık hamile kadın ile 2,5 yaşındaki oğlunu öldürdüler 
</HEADLINE>
<TEXT>

     Denizli'nin Yeni Mahalle Semti'nde, dün akşam, 2,5 yaşındaki çocuğu ile evinde öldürülmüş olarak bulunan 7 aylık hamile kadının, kolundaki iki bileziğinin alındığı belirlendi. 
     Alınan bilgiye göre, Asayiş Şube Müdürlüğü Cinayet Büro Amirliği ekipleri, 5 yerinden bıçaklanarak öldürüldükten sonra bileği kesilen Sevim Doğan'ın kolundaki iki bileziğin katil veya katiller tarafından alındığını belirlediler. 
     Olay nedeniyle şok yaşayan Sevim Doğan'ın 5 yıllık eşi Fahri Doğan'ın ifadesine başvurulurken, ilk belirlemelerde, evden başka bir eşyanın alınmadığı belirtildi. 
     Araştırmayı yüreten ekipler, evde parmak izi tespit çalışması yaparken, kapının zorlanmadan eve girilmiş olması nedeniyle, katil ya da katillerin ''tanıdık'' olduğu ihtimalini de değerlendirmeye aldı. 
     Bu arada, Sevim Doğan ve Recep Doğan'ın cenazeleri, gönderildikleri Acıpayam İlçesi'nde toprağa verildi. 
     






</TEXT>
</DOC>
