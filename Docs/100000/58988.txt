<DOC>
<DOCNO> 58988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sontur30.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Babası tarafından 100 milyon lira için evlendirildi... 
</HEADLINE>
<TEXT>

     Mersin'de, polisin düzenlediği operasyon sonucunda, babasının 100 milyon lira başlık parası karşılığında bir kişiye verdiği iddia edilen genç kız, zorla tutulduğu evden kurtarıldı. 
     Emniyet yetkililerinden alınan bilgiye göre, bir ihbar üzerine, ekipler, Halkkent Mahallesi'ndeki bir apartmana baskın düzenleyerek, Malatya doğumlu olduğu belirlenen S.G'yi 17 , kilitli tutulduğu evden kurtardılar. 
     Yetkililer, genç kızın ifadesinde, babası Şevket Gencer'in kendisini 100 milyon lira başlık parası karşılığında istemediği halde Mehmet Demircioğlu'na 41 teslim ettiğini ve 3 gündür evde kilitli olarak tutulduğunu söylediğini bildirdiler. 
     Olayla ilgili olarak gözaltına alınan ve sorgulanması sonrasında nöbetçi mahkemeye çıkartılan Mehmet Demircioğlu, tutuksuz yargılanmak üzere serbest bırakıldı. 
     Yetkililer, S.G'nin, Mersin'deki akrabalarına teslim edildiğini kaydettiler. 
     






</TEXT>
</DOC>
