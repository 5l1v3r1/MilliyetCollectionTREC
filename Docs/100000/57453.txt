<DOC>
<DOCNO> 57453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/spor/spo03.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevir kazı .. 
</HEADLINE>
<TEXT>

Başkan Cansun, yönetici arkadaşlarının aksine Terim’e teklif götürmediklerini söyledi, "Onun futbol bilgisinden ve kariyerinden yararlanmaya çalışıyoruz" dedi 
     ERHAN TELLİ 

     GALATASARAY Kulübü Başkanı Mehmet Cansun dün düzenlendiği basın toplantısında Fatih Terim’e teklif yapmadıklarını söyledi. Sarı - Kırmızılı yöneticiler "Terim ile görüştük. Ama bizi geri çevirdi" derken, Cansun’un "Bunları nereden çıkarıyorsunuz" açıklaması şaşkınlık yarattı. Mehmet Cansun, Fatih Altaylı için de "Her ailede bir hırçın çocuk olur" ifadesini kullandı. 
     CANSUN’UN, yine yönetici arkadaşlarının aksine Lucescu’nun konuşmaları ile ilgili olarak "Hayır, tercüme hatası yok" demesi de ortalığı karıştırdı. Pazartesi günü verilen disiplin kararlarından sonra değişik yorumlar yapıldığını söyleyen Mehmet Cansun, "Lucescu ile aramızda sorun yok. Biz sadece bir maç değil, üç maçta da kaybetsek, onunla yola devam edeceğiz" dedi. 
     FATİH Terim’in Galatasaray ailesinin bir ferdi olduğunu kaydeden Cansun, "Biz onunla futbol bilgisinden ve kariyerinden yararlanmak için görüşüyoruz. Kendisi Lucescu’nun çok iyi bir hoca olduğunu, önümüzdeki yıllarda da onunla çalışmamız gerektiğini belirtti. Ayrıca Fatih Terim bize "Bunu seçim malzemesi yapmayın" diye bir şey de söylemedi" diye konuştu. 
     
Başkanın onuru      İSRAİL’de Hapoel Haifa’nın sahibi Robi Shapira, kulübün içine düştüğü mali kriz sonucu intihar etti. Nijerya’daki ofisinde hayatına son veren iş adamı Shapira, sekiz yıldır başkanlık yaptığı kulüple bir lig şampiyonluğu yaşamış, Avrupa’da da, Beşiktaş ve Bruges’ü eleyerek sükse yapmıştı. İntihardan önce kulüp yöneticilerini arayan Shapira,öDurum hiç iyi değil" diyerek ölümü seçti. 
     KRİZ nedeniyle takımdaki yıldızları satmak zorunda kalan Shapira, son olarak futbolculara verdiği çekler de karşılıksız çıkınca büyük tepki çekmişti. Öldüğü gün Maariv gazetesinde yayınlanan röportajında "İsrail futboluna servetimi verdim, ama hiçbir şey alamadım" diyen Shapira’nın intiharı, futbolcuları da şoke etti. Hapoel Haifa’nın dünkü lig maçı da ertelendi. 
     
Cim-Bom’da sekiz eksik      GALATASARAY’DA eksikler çığ gibi çoğalıyor. Sakatlıkları nedeniyle ilk yarıyı kapayan, Hasan Şaş, Berkant, Batista ve Perez’den sonra, evlenmek için izin alarak Uruguay’a giden Fleurquin’in de Kocaelispor ve Yozgat maçlarında forma giyemeyecekleri açıklandı. Kasığından sakatlanan Suat’ın durumu da belirsizliğini koruyor. Yönetim tarafından kadro dışı bırakılan Hakan Ünsal ve cezalı Emre ile birlikte eksik oyuncu sayısı sekizi buldu. 
     
G.Saray-Kocaeli      HAKEM Metin Tokat 
     STAT Ali Sami Yen 
     SAAT 19.00 
     SAKAT Kerem, Hasan Şaş, Perez, Berkant, Batista G.Saray , CEZALI Emre G.Saray 
     TV DigiTürk Canlı 
     
     
</TEXT>
</DOC>
