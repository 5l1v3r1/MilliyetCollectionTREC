<DOC>
<DOCNO> 67201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/spor/spo18.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Karaman’a tepki      LİGDE bu sezon deplasmanlardan sadece iki puan toplayan, sahasında da maç kaybetmeye başlayan Kocaelispor’da taraftarların Teknik Direktör Hikmet Karaman’a protestoları sürüyor. Başkan Sefa Sirmen ise, "Hocamızla yola devam edeceğiz. Bazı sorunlar var. Ancak bunları çözeriz" diye konuştu. 
     
Fatura İlhan’a      SAMSUNSPOR’DA Trabzonspor yenilgisinin faturası maçın orta hakemi Sadık İlhan’a çıkarıldı. Teknik Direktör Yücel Uyar, "Maçın sonucunu futbolcular değil, Sadık İlhan belirledi. Çok net bir pozisyonda penaltımızı vermedi. Ayrıca sarı kartları gösterirken de yanlı davrandı. Bu böyle gitmez" dedi. 
     
Kalpar üzgün      SAHASINDA Bursaspor’a son dakika golüyle 3 - 2 teslim olan Diyarbakırspor büyük hayal kırıklığı yaşıyor. Teknik Direktör Hüseyin Kalpar, beklemedikleri bir mağlubiyet aldıklarını belirtip, "Üzüntülüyüz, ancak yapılacak bir şey yok. Futbolcularım da kaçan fırsatın farkında. Bir an önce toparlanmalıyız" dedi. 
     
Okan sevinci      BURSASPOR’DA, suskun golcü Okan’ın iki gol atarak, üzerindeki baskıdan kurtulması, en az Diyarbakır galibiyeti kadar sevinç yarattı. Maçtan önce "Eski takım arkadaşım Şenol’a golüm var" diyen Okan, sözünü tutmanın da mutluluğunu yaşadı. Golcü oyuncu, "Çok şanssızdım. Artık şeytanın bacağını kırdım" dedi. 
     



 SPOR 




























</TEXT>
</DOC>
