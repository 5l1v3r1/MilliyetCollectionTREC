<DOC>
<DOCNO> 68819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sondun10.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC Başbakanı "Özgürlük ortamından fedakarlık düşünülemez" 
</HEADLINE>
<TEXT>

     KKTC Başbakanı Derviş Eroğlu, Kıbrıs Türk halkının bugünkü özgürlük ortamından fedekarlık yapmasının düşünülemeyeceğini söyledi. 
     Eroğlu, Kurban Bayramı dolayısıyla yayımladığı mesajda, Kıbrıs Türkünün bugünlere Türkiye'nin desteği ve Türk Silahlı Kuvvetleri TSK ile mücahitlerin kahramanlıkları sayesinde ulaştığını belirterek, geçmişte çekilen acıların bilincinde devletine ve egemenliğine dört elle sarıldığını kaydetti. 
     Bayramların, insanlığın evrensel değerlerinden olan hoşgörü, sevgi ve kardeşliği ön plana çıkaran, İslamın ve Türklüğün yaşam biçiminde önemli yere sahip özel günler olduğunu ifade eden Eroğlu, tüm halkın, Türklüğün, İslam aleminin ve TSK mensuplarının Kurban Bayramı'nı kutlayarak iyi dileklerde bulundu. 
     






</TEXT>
</DOC>
