<DOC>
<DOCNO> 67294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sonspo16.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayhan'ın Fenerbahçe maçında oynaması imkansız 
</HEADLINE>
<TEXT>

     Galatasaray'da orta sahanın önemli isimlerinden Ayhan'ın Galatasaray maçında oynama şansının yok denecek kadar az olduğu açıklandı. 
     Kulüp doktoru Serhan Kurtulmuş, Ayhan'ın sağ diz dış yan bağında ufak bir yırtık olduğunu belirterek, ''Ayhan'ın bu maçta oynama ihtimali mucize, hatta mucize ötesi. Oynama şansı yok gibi'' dedi. 
     Ümit Karan'ın sakatlık durumunun, milli takımdan döndükten sonra netlik kazanacağını belirten Kurtulmuş, Mondragon'un da belinde ağrılarının bulunduğunu söyledi. 
     Serhan Kurtulmuş, Sergen'in sakatlığı konusunda yapılan yorumlar ve haberlerin doğruyu yansıtmadığını da belirtirken, ''Bu sakatlık her futbolcunun başına gelebilir. Hakan Ünsal iki kere bu sakatlığı geçirdi. İkisinde de herhangi bir oyuncunun müdahalesi yoktu. Birisinde orta yaparken, birinde de rakibi çalımlarken sakatlandı. Bu sakatlıkta etken olan, zeminin bozuk olması ve futbolcunun vücut ağırlının dize yüklenmesi. Herkesin de başına gelebilir'' şeklinde konuştu. 
     






</TEXT>
</DOC>
