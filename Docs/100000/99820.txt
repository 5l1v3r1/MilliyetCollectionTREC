<DOC>
<DOCNO> 99820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/son/sondun09.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Uyum Yasaları'nın kabulunu olumlu buldu... 
</HEADLINE>
<TEXT>

     AB, TBMM'nin kabul ettiği uyum yasalarını çok olumlu buldu. 
     AB Ortak Savunma ve Dış Politika Yüksek Temsilcisi Javier Solana'nın sözcüsü Cristina Gallach, AFP muhabirine yaptığı durum değerlendirmesinde, TBMM'nin kabul ettiği demokratik reformların ''çok önemli'' önlemler olduğunu vurguladı. 
     Sözcü, ''Kabul edilen reform paketi, AB'nin çok olumlu bulduğu önlemlerden oluşuyor. Paketin kabul edilmesini selamlıyoruz. Bunlar çok önemli önlemler. AB bunları uzun süredir istiyordu. Türk hükümetini selamlamak ve reformlar konusunda cesaretlendirmek gerek'' dedi. 
     Avrupa Komisyonu ve AB dönem başkanlığı, TBMM'nin kabul ettiği uyum yasalarıyla ilgili olarak henüz açıklama yapmadı. 
     
</TEXT>
</DOC>
