<DOC>
<DOCNO> 88404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/guncel/gun01.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil’in adamı sorguda 
</HEADLINE>
<TEXT>

Güneydoğu’da faili meçhul cinayetlerle Susurluk olayına adı karışan Yeşil’in arkadaşı olduğu iddia edilen Zakir Selvi yakalandı 
     ERDAL KILINÇ İstanbul 

     Bursa Belediye Başkanı Erdoğan Bilenser’i yaraladıkları gerekçesiyle gıyabi tutuklama kararıyla aranan ve "Yeşil" lakaplı Mahmut Yıldırım’la ilişkisi olduğu iddia edilen Zakir Selvi Avusturyalı sevgilisinin takibe alınması sonucu yakalandı. 
     Operasyonda 10 kişi de gözaltına alındı. 
     Organize Şube Müdürlüğü dedektifleri, Selvi’yi bulmak için Avusturya vatandaşı olan sevgilisi Ayşe Reich’i takibe aldı. Tarabya Oteli’nde sevgilisi ile buluşan Selvi, polisi görünce kaçmaya çalıştı, ancak kısa sürede yakalandı. 
     
     Lakabı, Bedirhan’ 
     İstanbul polisi, Sultanahmet ve Etiler’de sürdürdüğü operasyonda dokuz kişiyi daha gözaltına aldı. Zanlılardan Sadık Seven’in üzerinde 51 adet uyuşturucu hap ele geçirildi. 
     Sabahattin Karaman, Reich ve Selvi’nin Bursa polisine teslim edileceği, diğer zanlıların ise İstanbul’da mahkemeye çıkarılacağı öğrenildi. 
     Güneydoğu Anadolu Bölgesi’nde çok sayıda faili meçhul cinayetle Susurluk olayına adı karışan "Yeşil"in arkadaşı olduğu iddia edilen Selvi, "Bedirhan" lakabıyla tanınıyor. 
     



 GÜNCEL 
















</TEXT>
</DOC>
