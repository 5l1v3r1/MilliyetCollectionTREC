<DOC>
<DOCNO> 82108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sonspo22.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 5 - Yimpaş Yozgat 0 
</HEADLINE>
<TEXT>

     Birinci Süper Futbol Ligi 2001-2002 sezonu son maçında geçen hafta şampiyonluğunu ilan eden Galatasaray, düşen Yimpaş Yozgatspor'u 5 - 0'lık bir skorla mağlup etti. 
     Maçta iki gole imza atan Arif, İlhan Mansız'la beraber 21 gole ulaşarak gol kralı oldu. 
     Karşılaşmanın ilk yarısı Perez 30. dak. ve Radu'nun 33. dak. golleriyle 2 - 0 biterken ikinci yarıda Arif 50.-85. dak. ve yine Perez 67. dak. skoru belirledi. 
     
     İlk Devre 

     9. dakikada Arif'in sağdan yaptığı ortaya kaleci Gökhan, uygun 
     durumdaki Niculescu'dan önce topa sahip oldu. 
     10. dakikada ceza alanının sağında topla buluşan Preko'nun yerden 
     sert şutunda top, yandan az farkla auta çıktı. 
     15. dakikada Hüseyin'in arapasıyla hareketlenen Sumiala, Mondragon 
     ile karşı karşıya kaldı. Bu oyuncunun kötü vuruşunda, kaleciden topu savunma uzaklaştırdı. 18. dakikada Selim'in ceza alanı içine ortasında, topu gögsüyle kalecisine indirmek isteyen Perez'in pası kısa düştü. Mondragon, Preko'dan önce güçlükle topa sahip olabildi. 20. dakikada Selim'in yaklaşık 25 metreden serbest vuruşunda, kaleci Mondragon köşeden topu kornere çeldi. 21. dakikada sol çaprazdan Arif'in kullandığı serbest vuruşta, top üstten auta gitti. 26. dakikada Perez'in pasıyla ceza alanı ön çizgisi üzerinde topla buluşan Suat'ın sert şutunda, kaleci Gökhan topu yumruklarıyla uzaklaştırdı. 27. dakikada Victoria'nın yaklaşık 30 metreden sert şutunda, Cihat'a da çarpan top kaleci Gökhan'dan döndü. Pozisyonu iyi izleyen Perez, meşin yuvarlağı filelere göndererek, takımını 1-0 öne geçirdi. 30. dakikada Arif'in pasıyla ceza alanına giren Berkant'ın şutunda, kaleci Gökhan'ın çeldiği topu önünde bulan Niculescu, meşin yuvarlağı boş ağlara gönderdi 2-0. 35. dakikada Arif'in ceza alanı dışından sert şutunda, kaleci Gökhan topu zorlukla uzaklaştırdı. 37. dakikada Arif, uzaktan bir kez daha kaleyi denedi. Kaleci Gökhan, son anda köşeden meşin yuvarlağı kornere çeldi. 42. dakikada Ergün'ün arapasıyla topla buluşan Arif, sol çaprazda kaleci Gökhan ile karşı karşıya kaldı. Bu futbolcu, topa istediği vuramayınca, Gökhan topa sahip oldu. 45. dakikada Preko topla birlikte sağdan ceza alanına girdi. Bu futbolcunun sert şutunda, meşin yuvarlak kaleci Mondragon'dan döndü. 45. dakikada Ergün'ün sol çaprazdan ortasında, kaleye 1 metre mesafede topla buluşan Niculescu'nun vuruşunda, top üstten auta çıktı ve karşılaşmanın ilk yarısı 2-0 sona erdi. 
     
     İkinci Devre 

     47. dakikada Suat'ın arapasıyla hareketlenen Niculescu, kaleci 
     Gökhan ile karşı karşıya kaldı. Bu futbolcunun uygun durumdaki kötü vuruşunda, kaleci topa sahip oldu. 
     51. dakikada Victoria'nın pasıyla ceza alanı sağ çaprazında topla 
     buluşan Arif, meşin yuvarlağı kaleci Gökhan'ın solundan filelerle buluşturarak, skoru 3-0 yaptı. 
     54. dakikada Yimpaş Yozgatspor'da Atakan, yerini Yaw'a 
     bıraktı. 
     58. dakikada Galatasaray'da, Niculescu'nun yerine Batista 
     oyuna girdi. 
     63. dakikada Mehmet'in, Hamza ile paslaşarak kullandığı serbest 
     atışta, top az farkla yandan auta çıktı. 
     66. dakikada Galatasaray'da, Suat'ın yerine Ümit oyuna girdi. 
     67. dakikada Ergün'ün soldan kullandığı köşe atışında, altıpasın 
     hemen gerisinde topa iyi yükselen Perez, kafa vuruşuyla meşin yuvarlağı 4. kez Yimpaş Yozgatspor filelerine görderdi 4-0. 
     68. dakikada Yimpaş Yozgatspor'da, Sumiala'nın yerine Moses 
     oyuna dahil oldu. 
     72. dakikada Selim'in yaklaşık 35 metreden kaleye gönderdiği top, 
     Capone'ye çarparak Mongragon'u kontrpiyede bırakmasına karşın, az farkla yandan kornere çıktı. 
     73. dakikada ceza alanı içinde Arif'in sağ ayağıyla yaptığı plase 
     vuruşta, topu kaleci Gökhan son anda uzanarak kornere çeldi. 
     81. dakikada Yimpaş Yozgatspor'da, Hüseyin'in yerine Şevki 
     oyuna girdi. 
     83. dakikada Ümit'in ceza alanı dışından volesinde, top kale 
     direğinin dibine çarparak auta çıktı. 
     84. dakikada Yimpaş Yozgatsporlu Mustafa sarı kart gördü. 
     86. dakikada Galatasaraylı Arif, ligdeki 21. golünü atarak, 
     Beşiktaşlı İlhan Mansız'a yetişti. Bu dakikada Emre'nin uzun pasıyla savunmanın arkasına sarkan Arif, meşin yuvarlağı yere çarptırarak kaleye gönderdi. Top, kaleci Gökhan'ın bakışları arasında filelere gitti 5-0. 
     89. dakikada Moses'in şutunu Mondragon önledi. 
     90. dakika ve maçın uzatma anlarında Arif'in şutları sonucu 
     değiştirmedi ve karşılaşma Galatasaray'ın 5-0 üstünlüğüyle sona erdi. 
     





</TEXT>
</DOC>
