<DOC>
<DOCNO> 81362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/siyaset/asiy.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet, Anayasa Mahkemesi’nin iptal kararını işine geldiği’ gibi yorumladı 
</HEADLINE>
<TEXT>
Affedelim’ oyunu 
Adalet Bakanı, Ağca ve Kırcı’nın aynı suç için ikinci kez yararlanıp yararlanamayacağı kararını yargıçlara "havale" etti. Ancak yasaya hüküm konulmayınca kafalar karıştı 
     ERSAN ATAR Ankara 

     Anayasa Mahkemesi’nin, "1991 affından yararlananların son aftan yararlanmayacağı" hükmünü iptal ederken, aynı suça iki kez indirim uygulanabileceği yolunda bir ifadeyi karar metnine geçirmediği belirlendi. Adalet Bakanı Hikmet Sami Türk, Haluk Kırcı ve Mehmet Ali Ağca’nın aynı suç için ikinci kez indirimden yararlanıp yararlanmayacağına mahkemelerin karar vereceğini açıkladı. Ancak bu konuda yasaya "yargıçları da bağlayacak" açık bir hüküm konulmaması "koalisyon ortakları arasında yapılan gizli pazarlıklara" bağlandı. 
     Anayasa Mahkemesi, Şartla Salıverilmeye İlişkin Yasa’daki "daha önce şartla salıverilme hükümlerinden yararlandığı halde yeniden suç işleyerek hüküm giyenlerle daha önce çıkarılmış bir aftan yararlananlar 10 yıllık ceza indiriminden yararlanamazlar" hükmünü iptal etti. 
     Mahkeme, iptal kararının gerekçesini oluştururken, sürekli olarak "daha önceki Şartla Salıverilme Yasası’ndan Kırcı ve Ağca’nın da yararlandığı 1991 tarihli yasa yararlandıktan sonra yeniden suç işleme" kriterini göz önünde bulundurdu. 27 Ekim 2001’de yayımlanan iptal kararının gerekçesinde, aynı suç nedeniyle ikinci kez aftan söz edilmedi ve bu konu hiçbir zaman Anayasa Mahkemesi’nin gündemine gelmedi. 
     Ancak hükümet "Abdi İpekçi cinayeti için Mehmet Ali Ağca’nın, Bahçelievler katliamı için de Haluk Kırcı’nın 1991 affının ardından son düzenlemeden de yararlanmalarına açık kapı bırakan" yeni yasanın, "Anayasa Mahkemesi’nin iptal kararı doğrultusunda hazırlanarak TBMM’den geçirildiğini savundu. 
     
     Hangi kararın gereği 
     Yasayı, iptal edilen hükümlerden doğan boşlukların doldurulması için Anayasa Mahkemesi’nin tanıdığı 6 aylık sürenin sonuna kadar bekledikten sonra hiç tartışılmadan TBMM’den geçiren hükümet, Ağca ve Kırcı ile benzer durumda olanlar için yöneltilen soruları geçiştirdi. 
     Adalet Bakanı Türk de, cumartesi günü Cumhurbaşkanı’nın veto ettiği yasayı savunarak, Anayasa Mahkemesi’nin iptal kararının gerekçesini yerine getirdikliklerini söyledi. Oysa kararda, daha önce affa uğramış bir suçtan ikinci kez indirim yapılması değil, aynı kişinin başka yeni bir suçundan indirim yapılması gerektiğine işaret edildi. İpekçi ailesinin avukatı Turgut Kazan da, yüksek mahkemenin amacının, "1991 affından yararlanan bazı mahk mların daha sonra işledikleri suçlar açısından son affın kapsamı dışında tutulmasının engellenmesi" olduğunu vurguladı. 
     
     Mahkemeler ne yapsın 
     Bu çelişkiye dikkat çeken hukukçular, Cumhurbaşkanı’nın veto ettiği yasanın aynen çıkması halinde tartışmanın devam edeceğini belirterek, şunları söylediler "Köşk’e gönderilen yasaya, Daha önce ceza indiriminden yararlanmış kimselere aynı suçları için ikinci bir ceza indirimi yapılmaz’ gibi bir hüküm konulabilirdi. Böylelikle, yasayı uygulayacak mahkemelerin farklı yorumları engellenmiş olurdu. Yargıçları da bağlayacak bir yasa hükmü yerine yorum neden mahkemelere bırakılıyor Bu yasa aynen çıkarsa mahkemeler arasında yorum farklılıkları olacaktır." 
     



 SİYASET 
















</TEXT>
</DOC>
