<DOC>
<DOCNO> 55173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/yazar/uras.html </URL>
<DATE> 2001/12/02/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Güher ve Süher Pekinel Viyana’da 
</HEADLINE>
<TEXT>

     Wiener Zeitung Avusturya’da yayımlanan günlük gazetelerin en çok okuyucusu olanlarından biri. 9 Kasım günü Wiener Zeitung’da müzik kritiği Herbert Müller imzası ile şu yazı yayımlandı 
     "Türk ikizler Güher ve Süher Pekinel, uluslararası üne sahip bir piyano ikilisidir. Bu nedenle de Mozart’ın İki Piyano İçin Konçertosu’nun icrası için ideal bir ekip oluşturuyor. Viyana’daki konserlerinde piyanolar karşılıklı değil, arka arkaya yerleştirilmişti. Bu iki güzel kadının biri gümüş, diğeri altın rengindeki giysileri içinde göz teması olmadan, birbirleri ile aynı duyguları paylaşarak en küçük ayrıntıya kadar birlikte piyano çaldılar. Ustalık ateşi ve yaratıcılıkları ile olağanüstü parlaklık sergiliyorlar. Pekinel’lerin program dışı çaldıkları ve ustalıklarını sergiledikleri parça Lutoskawsky’nin Paganini Varyasyonları Pekinel’leri iki piyano ile icrada doruğa taşıdı." 
     Bu ayın başında Pekinel’lerin Viyana’nın 2200 dinleyicinin oturarak müzik dinlediği konser salonunda, Viyana Senfoni Orkestrası refakatinde Mozart çaldığını ve konserin dört gün üst üste tekrarlandığını duyunca merak ettim. Bana anlatıldığına göre, Viyana’da "Meister Konzerte" adı ile yıllık konser programları yapılıyor. Mevsim başı müzikseverler biletlerini ayırtıyor. 
     Geçen yıl Viyana’da "Rathaus Platzöda, Zubin Mehta yönetimindeki Viyano Filarmoni Orkestrası refakatinde iki piyano ile konser veren Pekinel’ler o kadar beğeni görmüş ki, bu yıl müzikseverlerin talebi karşısında programa alınan konser sayısı artırılmış. En fazla 3 tekrar adet iken, istisnai olarak Pekinel’lerin konserlerinin 4 tekrarı kararlaştırılmış. Gene de 2.200 kişilik salona ek iskemleler konulmuş. 
     Bir müzisyenin Batı dünyasında önemli müzisyen olabilmesi için Viyana, Londra ve New York’ta konser verebilmesi gerekiyor. Viyana Mozart’ın ve klasik müziğin beşiği olan bir şehir. 
     
İkili piyanoda aranan müzisyenler      Pekinel’leri Viyana’nın bu yılki konser programına kimin nasıl aldığını soruşturdum. Pekinel’ler şimdilerde "Piano Duo"da, ikili piyanoda önde gelen müzisyenlermiş. Rakipleri Monako’da yaşayan "Labaque kardeşler" hafif klasik müziğe yöneldiklerinden ciddi konser programlarına pek davet olunmuyormuş. 
     Pekinel’leri bu yıl Viyana’da orkestra yönetimi davet etmiş. Böyle bir davette sanatçıların dünya klasmanına göre belli bir ücreti varmış. İzleyenlerin ödedikleri bilet paraları orkestrayı yaşatan solistleri davet eden vakfa, kuruma gidermiş. Viyana’daki konserlerde müzikseverler ön sıralar için kişi başına yaklaşık 75 ile 120 dolar ödemiş. 
     Güher ve Süher Pekinel’in önümüzdeki konseri aralık ayı başında Monako’da. Pekinel’ler, geçen yıl Monako Prensi’nin katılımı ile açılışı yapılan 3.000 kişilik yeni konser salonunda verdikleri konserin büyük ilgi görmesi karşısında Prens’in himayesindeki Monako Senfoni Orkestrası’nın çağrısı ile, geçen yılki konserin uzantısı için Monako’ya gidiyorlar. Monako’dan sonra Almanya’da üç konserleri daha var. 
     
     







Salkım tanesi 


Reel sektöre destek paketi 


Kıskaçla dil koparmak, yalanda yaşamak 


Her Göz Bir Öykü... 


"Depresyondayım, unutuldum " 


Hangi koku Para mı, parfüm mü 


Kızlar neşeli erkekleri severler 


Çakırcalı Efe İstiklal Savaşı'nda' 


Kadınlar ne ister 


Bir anma yazısı olarak teknoloji 


Ramazan estetiği 


Hukuki çözümü kolay 


Kim ister "güçlü hükümet"i 


Önümüzdeki dönemi doğru değerlendirelim 


Güher ve Süher Pekinel Viyana’da 


Saffet Ulusoy yeniden başkan 


</TEXT>
</DOC>
