<DOC>
<DOCNO> 70075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sontur22.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Evine icra gelince kendisini yakmak istedi... 
</HEADLINE>
<TEXT>

     Adana'da, yemek şirketine aldığı gıda malzemelerinin parasının ödenmemesi üzerine evine icra gelen işadamı, kendisini tüple yakmak istedi. 
     Alınan bilgiye göre, Bayram Kodaş'ın 36 merkez Yüreğir İlçesi Tahsilli Mahallesi 14. sokaktaki evine, bir yakınına devrettiği yemek şirketinin işletmeciliğini yaparken aldığı gıda maddelerinin parasını ödemediği gerekçesiyle haciz işlemi uygulandı. Evine gelen avukat ve icra memuruna kapıyı açmayarak bir yakınını telefonla arayan ve ''Evime haciz geldi. Tüple kendimi ve evimi yakacağım'' diyen Bayram Kodaş, bir süre polis ve yakınları tarafından ikna edilmeye çalışıldı. 
     Avukat Bülent Maraklı'nın konuşarak ikna ettiği Bayram Kodaş, daha sonra evin kapısını açtı ve yaptığı açıklamada yaklaşık 1 milyar lira olan borcun, işyerini devrettiği yakınına ait olduğunu söyledi. 
     Haciz konusunda avukat aracılığıyla sağlanan anlaşma sonrasında, yakınlarına ve ailesine korkulu anlar yaşatan Bayram Kodaş, ifadesi alınmak üzere karakola götürüldü. 
     






</TEXT>
</DOC>
