<DOC>
<DOCNO> 99096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sondun25.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Pekin'de ilk defa cinsel eğitim ders kitabı yayınlandı. 
</HEADLINE>
<TEXT>

     Çin'in başkenti Pekin'de ilk defa okullarda eğitim için bir dizi cinsel eğitim ders kitabı yayınlandı. 
     Resmi haber ajansı Şinhua'ya bilgi veren Aile Planlama Derneği Başkan Yardımcısı Liu Hanbin, artık cinsellik konusunda geleneksel ideolojilerden kaçınmak ve basit ahlaki kurallara dayanan yanlış eğitim yöntemlerini bırakmak zamanı geldiğini söyledi. 
     3 ciltten oluşan ve 11-17 yaşları arasındaki ortaokul öğrencilerine yönelik kitaplarda, gelişmiş ülkelerdeki yöntemler ve düşüncüler de yer alıyor. 
     Kitapların ilk olarak Eylül ayında Haidian bölgesinde okutulacağı bildiriliyor. 
     Çin'de Şanghay, Guangzhou, Wuhan, Chongqing, Harbin ve Sincan gibi şehirlerdeki okullarda halen cinsel eğitim dersleri veriliyor. 
     





</TEXT>
</DOC>
