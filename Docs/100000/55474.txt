<DOC>
<DOCNO> 55474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/yazar/yilmaz.html </URL>
<DATE> 2001/12/04/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
- Ecevit iyi... Doktor musunuz - Babam doktor 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, hükümetin özel sektöre "niyet mektubuna" dönüşen Finansal Yeniden Yapılanma kararlarını değerlendirmek dururken, "Başbakan Bülent Ecevit yerine açıklamayı siz yaptınız" tartışmasına girmemizi yadırgıyor, biz ısrar ediyoruz 
     Programı açıklama görevini size verdiklerinde, "Estağfurullah" demediniz mi 
     Hisarcıklıoğlu yüzüne yerleşen tebessümü aralayıp, konuşmaya hazırlanıyor... Beraberinde ziyaretimize gelen TOBB Yönetim Kurulu üyeleri Halim Mete, Hüseyin Üzülmez ve Özcan Tülümen gülüyoruz... 
     "29 Kasım akşamı çalışmalar bitti, 30 Kasım’da açıklanacağını söylediler. Antakya’dan, Çorlu’dan, İzmir’den başkanlar geldi, saat 15.30’da açıklama iptal edildi dendi. Bizim için o gün açıklama yapılması önemliydi, yer TOBB da olabilirdi" diyor. 
     Kararları uygulayacak olan ekonomiden sorumlu dört bakanın olduğu yerde, size bu görevin verilmesini yine anlamadım. 
     "Asıl konu, hükümetle anlaşma sağlamış olmamız. TOBB Raporu’nu sunduğumuz 22 Ekim günü toplantımızı anlatmam lazım. Gerginlikle başladık toplantıya, fakat zaman içinde toplantı öyle bir hal aldı ki bakanlar, bürokratlar, hepimiz ceketlerimizi çıkardık, takım çalışması havası içinde karşılıklı fikirler oluştu. Aynı takımın oyuncuları olduk" diye açıklıyor... 
     Hisarcıklıoğlu spekülasyonlara da yanıt olması için, toplantı çıkışında Başbakan Ecevit ile iftar yemeği yediklerini, sonra da 20 dakika kadar sohbet ettiklerini anlatıyor... 
     Ecevit’in sağlığını nasıl buldunuz 
     Çok iyiydi. 
     Doktor musunuz 
     Babam doktor. 
     Bu yanıtı beklemiyordum açıkçası... 
     IMF’in niyetiyle uyumlu musunuz 
     Yönetim anlayışımızla birlikte, cepheyi IMF ve Dünya Bankası’na da açtık. Onlarla anket çalışmaları yaptık. Hükümete bir şeyler söylerken, dönüp IMF’ye, DB’ye de söylüyorduk. Enflasyon muhasebesi, IMF’nin niyet mektubuna girdi. 
     TOBB’da politizasyon azaldı mı 
     Türkiye’nin siyasi tablosu içimizde de var. Hiçbir partinin karşısında veya yanında olamayız. Bizi bu noktaya siyasetçiler getirmedi. İktidarların başarısı ülkenin başarısıdır. Tabanımızdan aldığımız ışığı onlara tutacağız. 
     Parti kuracak mısınız 
     Parti kurmak, gücümüzü zayıflatır. Diyelim kurduk, muhalefette kaldık, sorunlarımızı kim çözecek Yaptığımız ankette, yüzde 96.8 seçim sistemi değişmeli çıktı. Oda ve borsa başkanlarımızı hangi partide olurlarsa, destekleyip öne çıkartmak görevimiz. Siyasete şekil vermek bizim işimiz değil, onu halk yapacak. 245 oda, borsayı gezdim, yüzde 95 belediye başkanı kendi partisinden daha çok oy almış. Değişim ve dönüşüm yapmadığımız sürece geri kalırız. Vietnam’a yılda 2 milyar dolar, bize 982 milyon dolar yabancı sermaye geliyorsa, bu zul 
     İşlem tamam... Ödeviniz var mı 
     Programda bütün isteklerimiz yer almadı. KDV’de radikal indirim istedik. 
     Hedefleriniz.... 
     IMF - DB ilişkilerini geliştireceğiz. Alman - Türk Ticaret Odası’nı açacağız. Tarihlere bağlanan programın takipçisi olacağız. 
     Nereden gelip, nereye gidiyorsunuz 
     Günde 600 kilometre yol yapıyorum. Bolu’dan geldim, Mersin’e gidiyorum... 
     Yol bitiyor, dert bitmiyor vesselam... 
     
     







Her şey değişiyor 


Irak’a doğru... 


Türkiye ve Avrupa ordusu 


Denktaş'la Klerides'i bekleyen tarihi sorumluluk 


İki çalım 


"Ölmeyi öğrendiğinde yaşamayı da öğrenmişsin demektir " 


En önemli sınav hangisi 


Anlaşma şansı var mı 


Türküm, doğruyum, çalışkanım, vergi vermem 


Avrupa ordusu kararı Türkiye'yi AB'ye yakınlaştırır 


Köşeyi dönme çağının sonu 


Sakıp Ağa'ya bir çift sözüm var 


Banka boşaltmaya izin veren de suçlu 


- Ecevit iyi... Doktor musunuz - Babam doktor 


</TEXT>
</DOC>
