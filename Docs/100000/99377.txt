<DOC>
<DOCNO> 99377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/soneko17.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 206 puan yükselişle seansı tamamladı... 
</HEADLINE>
<TEXT>

     Dün Seçim Yasası'nın Meclis'ten geçmesinin ardından, gece geç saatlerde AB Uyum Yasaları'nın da Adalet Komisyonu'ndan geçmesi piyasalara moral kazandırdı. 
     Ancak gün içinde yaşanan idam tartışmaları piyasaların hızını kesti. Gelen kar satışları endeksin yukarı yönlü hareketini yavaşlattı. 
     İMKB Bileşik Endeksi birinci seansta, dünkü kapanışa göre 206.25 puan artarak 10.442.71 puandan kapandı. Hisse senetleri ortalama yüzde 2.01 oranında değer kazandı. 
     Borsa güne 74.13 puanlık artışla 10,310.59 puan seviyesinde başladı. 
     İlk 10 dakika dolarken 10,500 puanı geçen endeks 10,500-10,600 aralığını test ettikten sonra gelen satışlarla 10,400 seviyelerine geri çekildi. 
     İlk yarısı 10,422.05 puandan geçilen seansta, endeks dünkü kapanış seviyesi olan 10,236.46 puanın altına inmezken, en yüksek olarak 10,562.43 puanı gördü. 
     İşlem gören toplam 281 hisse senedinden 201'i değer kazanırken, 20 hisse senedi değer yitirdi. 60 hissenin fiyatında ise değişiklik olmadı. 
     313 trilyon 733 milyar 426 milyon liralık işlem hacmi oluşurken, Yapı Kredi Bankası, İş Bankası C , Doğan Holding, Garanti Bankası ve Sabancı Holding en yoğun işlem gören hisseler oldu. 

     
</TEXT>
</DOC>
