<DOC>
<DOCNO> 67925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/magazin/mag04.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Magazin Geyikleri 
</HEADLINE>
<TEXT>

     Ali Eyüboğlu 

Mahsun kendini nasıl vurdurdu      Mahsun Kırmızıgül, şöhretle tanıştıktan sonra ilk kez sahneye çıkacak... Şarkıcıyla yapımcısı Hilmi Topaloğlu bir plan yapar. Buna göre, tutulacak bir tetikçi Mahsun sahnedeyken birkaç kurşun sıkacak ve şarkıcının çıkışı medyaya bomba gibi yansıyacaktır. Gala gecesi tetikçi yerini alır. Mahsun sahneye çıkar. Vakit gelince Topaloğlu, tetikçiye işareti çakar. Tetikçi, alkolün etkisiyle önce Mahsun’un ayaklarına, sonra havaya kurşun yağdırır. Ancak kurşun adres şaşırınca Mahsun, can havliyle kulise kaçar. Topaloğlu, kaptığı bir çatalla Mahsun’un ceketinin sol kolunu delmeye çalışırken gazeteciler kulise dalar. Mahsun, "Kurşun burayı delip geçti" der ama cekette deliği bir türlü bulamaz. Göz göze geldiği Topaloğlu, yapamadım dercesine kaşlarını kaldırır. Mahsun ısrar eder "Kurşunu gördüm, buradan geçti. 10 - 15 santim daha sola gelse kalbimden vurulacaktım." 
     



 MAGAZİN 

















</TEXT>
</DOC>
