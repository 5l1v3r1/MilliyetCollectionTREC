<DOC>
<DOCNO> 69021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sonspo08.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Gençlerbirliği maçına 7 eksikle çıkıyor 
</HEADLINE>
<TEXT>

     Birinci Süper Futbol Ligi'nde lider durumda bulunan Galatasaray, yarın Gençlerbirliği ile yapacağı maç için bugün Florya Metin Oktay Tesisleri'nde kampa girdi. 
     Sarı-kırmızılılar, Gençlerbirliği maçı hazırlıklarını da bu akşam basına kapalı olarak gerçekleştireceği antrenmanla tamamlayacak. 
     Galatasaray'da, Fenerbahçe maçında kırmızı kart gören Hasan, Emre, Bülent Korkmaz ve Batista ile sakatlıkları bulunan Sergen, Murat ve Ayhan, yarınki maçta kadroda yer almayacak. 
     Kulüp doktoru Serhan Kurtulmuş, Ayhan'ın sakatlığının büyük ölçüde geçtiğini belirterek, "Ancak antrenman eksikliği var. O'nu Liverpool maçına hazırlıyoruz" dedi. 
     Kurtulmuş, ciddi bir sakatlığı bulunmayan Gonzales'in ise yarınki maçta forma giyebileceğini kaydetti. 
     






</TEXT>
</DOC>
