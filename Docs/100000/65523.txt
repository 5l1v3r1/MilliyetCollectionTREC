<DOC>
<DOCNO> 65523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/yasam/yas03.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çantayı kapan fena çarpılacak 
</HEADLINE>
<TEXT>

Konya’da bir mağaza kapkaççılara karşı müthiş bir çanta ithal etti. Çantaya, uzaktan kumandayla bayıltıcı akım’ verilebiliyor... 
     Büyük kentlerin korkulu rüyası kapkaççılara karşı poliseye önlemler yeterli olmayınca, yurdum insanı’ caydırıcı yeni çareler üretmekte gecikmedi. 
     Caydırıcı bir önlem de Konya’daki bir güvenlik mağazasından geldi. Mağazada, kapkaççılara karşı elektrik şoklu çanta’ satılıyor. Uzaktan kumandayla çalışan ve 200 metre etki alanı olan çanta, öldürücü olmayan elektrik şokuyla kapkaççıyı etkisiz hale getiriyor. Mağaza sahibi Fatih Tuncer, İsrail’den ithal edilen çantanın, daha çok bankacı ve döviz bürosu sahiplerince tercih edildiğini söyledi. 
     
Süründürüyor...      Kapkaççı çantayı alıp kaçmaya başladığında, 200 metre etki alanı olan uzaktan kumanda cihazıyla çantaya yüksek akımlı elektrik şoku verildiğini belirten Tuncer, şu bilgileri verdi "Kapkaççı, elektrik şoku nedeniyle kısa bir süre etkisiz hale geliyor ve çantayı bırakmak zorunda kalıyor. Çantayı çalmak isteyen kişi elinden bırakmazsa, 10 saniye sonra otomatik olarak elektrik şoku devreye giriyor. Elektrikli şok sisteminin öldürücü ya da başka bir olumsuz yan etkisi yok." 
     



 YAŞAM 





















</TEXT>
</DOC>
