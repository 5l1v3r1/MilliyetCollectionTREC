<DOC>
<DOCNO> 88171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/ekonomi/aeko.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonunda faizi borçla değil kasadan ödedik 
</HEADLINE>
<TEXT>

Hazine, mayısta 4.6 katrilyon ile en yüksek faiz dışı fazlayı sağlarken, uzun aradan sonra ilk kez borç faiz ödemelerini borçlanarak değil, normal gelirleriyle karşıladı 
     ANKARA Milliyet 

     Uygulanan ekonomik programın en önemli hedefi olan faiz dışı fazlada FDF mayıs ayında 4.6 katrilyon lira ile son ayların en yüksek düzeyine ulaşıldı. Hazine, ilk kez faiz ödemesini bütçe gelirleriyle karşıladı. 
     Hazine, mayıs ayı nakit gerçekleşmelerine ilişkin geçici sonuçları açıkladı. Buna göre, geçen ay nakit bazda, kamuda 9.3 katrilyon liralık gelir elde edildi ve 4.7 katrilyon liralık faiz dışı harcama yapıldı. FDF ise 4.6 katrilyon lira oldu. Böylece yılbaşından bu yana en yüksek FDF sağlanırken toplam 4.9 katrilyon liralık borç faizi ödendi. Hazine bu faiz ödemesinin 4.6 katrilyon liralık bölümünü FDF ile yaparken nakit dengesi 337 trilyon açık verdi. 
     
     Kasa dengesi fazla verdi 
     Hazine, mayısta 1 katrilyon 564 trilyon liralık dış, 8 katrilyon 337 trilyon liralık iç borç ana para ödemesi yaptı. Bu ödemeler için 1 katrilyon 296 trilyon lira dış, 7 katrilyon 826 trilyon liralık iç borçlanma gerçekleştirildi. Hazine kasa dengesi ise 1 katrilyon 115 trilyon lira fazla verdi. 
     Hazine, mayısta Merkez Bankası’nın k rından payına düşen 3 katrilyon lirayı da mahsup yöntemiyle tahsil etti. Böylece, Merkez Bankası’nın elinde bulunan devlet iç borçlanma senetlerinin miktarı 3 katrilyon lira azaldı. 
     
     Faiz gideri düşecek 
     Mayıs sonuçlarıyla birlikte yılın ilk 5 ayında, nakit bazda, toplam 27.5 katrilyon liralık gelir elde edildi, 21.2 katrilyon liralık faiz dışı harcama yapıldı ve 6.3 liralık FDF’ye ulaşıldı. 
     Maliye Bakanı Sümer Oral da bütçe dengesi ile ilgili olarak yıl sonunda öngörülen toplam 42.7 katrilyon liralik faiz ödemesinin, 2 katrilyon lira daha az tahakkuk edeceğini söyledi. 
     
Piyasa yapıcıları, sermaye desteğinden sonra belli olacak      Hazine Müsteşar Yardımcısı Hakan Özyıldız, bankacılık sisteminde piyasa yapıcılarının belirlenmesi için, yeniden sermayelendirme çalışmasının tamamlanmasının beklendiğini söyledi. 
     Marmara Üniversitesi’nin düzenlediği bankacılık konulu konferansına katılan Özyıldız, bankacılık sisteminde daha önce yaşanan yapısal sorunları değerlendirdi. Özyıldız, şöyle dedi 
     
     Program çok önemli’ 
     "Bugünlerde tamamlanmak üzere olan yeniden sermayelendirme çalışmasının, uzun zamandır tartışılan birçok konuya açıklık getirmesi bekleniyor. Yeniden sermayelendirmenin kredibilitesi hem bankacılık sistemimimiz hem de uygulanan programın başarısı açısından hayati önemde. Türkiye, 123 katrilyon lira iç borç stoğunu çevirme sorunuyla karşı karşıya, sağlam bir bankacılık sistemi bu açıdan da önemli. Piyasa yapıcılarının belirlenmesi için de yeniden yapılanmanın tamamlanması bekleniyor." 
     



 EKONOMİ 






















</TEXT>
</DOC>
