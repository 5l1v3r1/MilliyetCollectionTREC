<DOC>
<DOCNO> 60027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/soneko38.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası programlı depo alım ihalesine devam edecek... 
</HEADLINE>
<TEXT>

     Merkez Bankası programlı Türk Lirası depo alım ihalelerine, Ocak ayında da devam edecek. 
     Merkez Bankası, Ocak ayına ilişkin Türk Lirası depo alım ihalesi programını açıkladı. 
     Buna göre Merkez Bankası Aralık ayında olduğu gibi, Ocak ayında da Türk Lirası depo alım ihalesini, her hafta Çarşamba ve Cuma günü düzenleyecek. 
     Her ihalede alınacak toplam tutar, en fazla 200 trilyon lira olacak. 
     Ayrıca 15 ve 17 Ocak tarihlerinde yapılacak ihalelerin vadesinin Kurban Bayramı nedeniyle, 17 Şubat 2003 olarak belirlendi. 
     Merkez Bankası, piyasada bulunan Türk Lirası likidite fazlalığını sterile etmek amacıyla, Nisan 2002 tarihinde Bankalararası Para piyasasındaki mevcut işlem çeşitliliğine ek olarak, 4 hafta standart vadeli Türk Lirası depo alım ihaleleri düzenliyor. 
     
     DÖVİZ ALIM İHALELERİ 
     Açıklamada, Merkez Bankası'nın ödemeler dengesi ve ters para ikamesi sürecinde yaşanan gelişmeler sonucu, döviz arz fazlasının artması ile birlikte, döviz alım ihalelerine başlayabileceği vurgulandı. 
     Ters para ikamesi sürecine ilişkin gelişmelerin Merkez Bankası ve bankacılık sistemince tarafından yakından takip edildiği, sürekli olarak değerlendirildiği belirtilen açıklamada, programlı döviz ihalelerine tekrar başlanmasına karar verilmesi halinde kamuoyuna önceden bilgi verileceği kaydedildi. 
     





</TEXT>
</DOC>
