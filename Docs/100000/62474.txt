<DOC>
<DOCNO> 62474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/guncel/gun05.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vurguncu mahkemede şaştı 
</HEADLINE>
<TEXT>

Duruşmada polisteki ilk ifadelerini reddeden vurgun davası’ sanıklarından eski müsteşar yardımcısı Sedat Aban, eski bakan Koray Aydın’dan özür diledi 
     ANKARA Milliyet 

     Bayındırlık Bakanlığı’ndaki ihalelere fesat karıştırdıkları ve çıkar amaçlı suç örgütü oluşturdukları iddiasıyla 3 yıldan 24 yıla kadar hapis cezasına çarptırılmaları istenen "Vurgun Operasyonu Davası" sanıkları ilk duruşmada eski ifadelerini reddetti. Davanın bir numaralı sanığı Bayındırlık Bakanlığı eski Müsteşar Yardımcısı Sedat Aban, polisteki ifadeleri nedeniyle eski Bakan Koray Aydın’dan özür diledi. 
     Ankara 1 No’lu DGM’de görülen duruşmada Aban, sözlerine gözaltında işkence gördüğünü anlatarak başladı. 
     Bazı sözleri kendisi söylemediği halde ifadesine yazıldığını ileri süren Aban, şöyle konuştu "Bu sözler nedeniyle töhmet altında kalan sayın Bakan’dan özür diliyorum. İşkence gördüm. Ulucanlar Cezaevi’ne konulduğumda tatil köyüne gelmişim gibi hissettim." 
     
     Poliste köstebek mi var 
     Aban, operasyonun ilk günlerinde yaşanan bir olayı da şöyle anlattı "Ben dışardaydım. Fethi Soydan gözaltına alınmıştı. Bu günlerde polislikten atılma bir arkadaşım yanıma geldi. Bana, Soydan senin aleyhine ifade vermeye zorlanıyor’ dedi. Ben de Koray Aydın’a gittim, durumu anlattım." 
     Duruşma, diğer sanıkların sorgu ifadelerinin alınması için bugüne ertelendi. 
     



 GÜNCEL 

























</TEXT>
</DOC>
