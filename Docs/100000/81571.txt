<DOC>
<DOCNO> 81571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/spor/aspo.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA darbeyi vurdu 
</HEADLINE>
<TEXT>

Andersson’un menajeri Moradito’ya karşılıksız çek veren Fenerbahçe’ye transfer yasağı geldi. FIFA, 300 bin dolarlık borç ödenene kadar sertifika vermeyecek 
     CEMAL ERSEN 

     1,5 yıldır ödemiyorlar 
     FENERBAHÇE’NİN bugünden itibaren yapacağı yabancı transferleri FİFA tarafından askıya alındı. Andersson’un transferinde aracılık yapan İtalyan menajer Moradito’ya verilen 300 bin dolarlık çekin karşılıksız çıkması ve üstünden 1,5 yıl geçmesine rağmen ödenmemesi üzerine bu karar alındı. Moradito’nun başvurusunu haklı bulan FİFA kararını Futbol Federasyonu’na da bildirdi. 
     
     Üç kez uyarı 
     MORADİTO’NUN ilk başvurusunu kasım ayında yaptığı, FİFA’nın üç kez yazılı uyarısına rağmen Sarı - Lacivertli kulübün hiçbir ödemede bulunmadığı da tespit edildi. Bu borç ödenene kadar Fenerbahçe’nin lisans taleplerini onaylamama kararı alan FİFA, transfer dönemi başladığı anda darbeyi de vurmuş oldu. Yabancı oyunculara borcunu ödeyene kadar Bursaspor ve Kocaelispor’a da aynı yasak uygulanmıştı. 
     



 SPOR 






























</TEXT>
</DOC>
