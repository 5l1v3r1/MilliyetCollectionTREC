<DOC>
<DOCNO> 63885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/siyaset/siy02.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’teki ölüm’e 33 ay hapis cezası 
</HEADLINE>
<TEXT>

DYP Milletvekili Fevzi Şıhanlıoğlu’nun ölümüyle sonuçlanan "Meclis’teki Kavga" davasından bir mahk miyet, bir beraat çıktı 
     ANKARA Milliyet 

     Ankara 9. Ağır Ceza Mahkemesi, DYP’li Fevzi Şıhanlıoğlu’nun ölümüyle sonuçlanan "Meclis kavgası"nın ardından açılan davada MHP İçel Millevekili Cahit Tekelioğlu’na yüzde 72’lik indirimle 2 yıl 9 ay 10 ceza verdi. MHP lideri Devlet Bahçeli’nin seçim bölgesi olan Osmaniye Milletvekili Mehmet Kundakçı beraat etti. Karar kesinleşirse Tekelioğlu’nun milletvekilliği düşecek. 
     Ankara 9. Ağır Ceza Mahkemesi’ndeki davanın dünkü duruşmasında tarafların avukatlarını son kez dinledi. 
     Duruşma sonunda kararı açıklayan Başkan Yılmaz Çamlıbel, Tekelioğlu’nun, "öldürme kastı olmaksızın müessir fiil sonucu Şıhanlıoğlu’nun ölümüne sebebiyet verdiği, ancak ölümün Tekelioğlu tarafından bilinmeyen ve daha önceden var olan kalp damar hastalığının neticesi meydana geldiğini" bildirdi. Buna göre Tekelioğlu’na önce 10 yıl ağır hapis cezası verildi. 
     
     Ağır tahrik bulundu 
     Mahkeme tanık ifadeleri ve video kayıtlarına göre kavganın nasıl olduğunu tespit ettikten sonra, Tekelioğlu’nun ağır ve haksız tahrik sonucu Şıhanlıoğlu’nun ölümüne neden olduğunu belirledi. Bu nedenle cezası önce "ağır tahrik hali"ni tanımlayan TCK’nın 51 2. maddesine göre 3’te 2 oranında indirilerek 3 yıl 4 ay ağır hapse düşürüldü. 
     Mahkeme, Tekelioğlu’nun duruşmalardaki hal ve tavırlarını da göz önünde bulundurarak 6’da 1 oranında bir indirim daha uyguladı. Sonuç olarak Tekelioğlu 2 yıl 9 ay 10 gün ağır hapis cezasına mahk m edildi. 
     
Yerimi ayırttım’      MHP İçel Milletvekili Cahit Tekelioğlu, Meclis’te Fevzi Şıhanlıoğlu’nun ölümüne sebebiyetten Ankara 9. Ağır Ceza Mahkemesi’nin verdiği mahk miyet kararını espriyle karşılarken, "İçeride yerimi ayırttırdım" dedi. Temyize başvuracağını belirten ve karar hakkında ayrıntılı konuşmak istemediğini söyleyen Tekelioğlu, sonucun kendisine telefonla bildirildiğini ifade etti. 
     
Vekilliği düşecek      Anayasa’nın 83. maddesine göre Tekelioğlu, suçustü hükümlerine göre yargılandığı ve ağır hapis cezası aldığı için kararın kesinleşmesinin ardından bu karar Meclis Başkanlığı’na gönderilecek. Meclis Başkanlığı’nın kararı kürsüden okumasıyla Tekelioğlu’nun milletvekilliği düşecek. Tekelioğlu için bu işlemin yapılması gecikse bile cezanın kesinleşmesinden hemen sonra cezaevine konulabilecek. 
     



 SİYASET 



















</TEXT>
</DOC>
