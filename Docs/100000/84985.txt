<DOC>
<DOCNO> 84985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/spor/bnba.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido sıfır çekti 
</HEADLINE>
<TEXT>

Los Angeles Lakers karşısında 29 dakika oyunda kalan NBA’deki temsilcimiz sekiz atıştan yararlanamadı, gazetelere, "Sahada bir kayıp vardı o da bendim" açıklamasını yaptı.İkinci maç bu gece oynanacak 
     NBA’DE Batı Konferansı finalinin ilk maçında son şampiyon Los Angeles Lakers’ı Sacramento’da misafir eden Hidolu Sacramento Kings, güçlü rakibine 106 - 99’luk skorla boyun eğdi ve seride 1 - 0 geriye düştü. Sakat olan Stojakovic’in yerine maça ilk beşte başlayan Hidayet, oyunda kaldığı 29 dakikalık süre içinde hiç sayı atamazken, kullandığı sekiz iki sayılık atışta da skor üretemedi. Hido, altı ribaund, bir asist, iki de blok yaparken, üç de top kaybetti. 
     LAKERS’TA Kobe Bryant 30 sayı, Shaquille O’Neal de 26 sayı ile oynarken, Sacramento’da Chris Webber’in 28, Bobby Jackson’ın da 21 sayısı sonucu değiştirmeye yetmedi. Hidayet, Sacramento’da yayınlanan Sac Bee gazetesine verdiği demeçte, "Sahada bir kayıp vardı. O da bendim. Hiçbirşey yapmadım" diyerek özeleştiride bulundu. Batı Konferansı finalinin ikinci maçı bu gece sabaha karşı yine Sacramento’da oynanacak. 
     
Hidayet’in karnesi SÜRE 2S 3S SA R A TÇ TK B TS 29 0 8 - - 6 1 - 3 2 -      



 SPOR 

























</TEXT>
</DOC>
