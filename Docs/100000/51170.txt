<DOC>
<DOCNO> 51170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/dunya/dun01.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IRAK HALKI İÇİN Vazgeçilmez lider Saddam 
</HEADLINE>
<TEXT>

Sokaktaki adamın "ABD saldırırsa ne olur" diye bir korkusu yok. Onlar için varsa Saddam, yoksa ambargo... 
     ÜMİT BEKTAŞ Bağdat 

     Saddam ve ambargo. Irak'ta en çok duyduğumuz iki sözcük. Biri, dışarıdakilere yani Batı'ya göre "acımasız bir diktatör"ün adı. Diğeri ise Iraklılara göre "kanlarını emen bir hastalık." Ve bu sözcük çevresinde dönüp duran amansız bir belirsizlik Irak'ı ve Iraklıları Saddam'dan bir türlü kurtaramayan Batı ve ambargodan 11 yıldır kurtulamayan Iraklı. 
     
     Ortalıkta gözükmüyor 
     Türkiye ABD'nin Afganistan operasyonu "ha sıçradı ha sıçrayacak" diye gözünü, kulağını dikmiş beklerken, füzelerle arkadaş olan Irak'ta sanki hiçbir beklenti yok. Saddam yine süper lider, Iraklılar yine ABD düşmanı. 
     Saddam Hüseyin son röportajını 11 yıl önce vermiş. O günden bu yana kendisini gören Batılı bir medya mensubu yok. Zaman zaman yabancı heyetlerle görüşüyor. Hemen her gün televizyonlarda görüntüleri yayınlanıyor. Batı medyasındaki "Dublör Kullanıyor. Ağır Hasta" gibi haberler ise burada pek rağbet görmüyor. 
     



 DÜNYA 














</TEXT>
</DOC>
