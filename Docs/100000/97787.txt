<DOC>
<DOCNO> 97787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sontur22.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Etkili sağanak yağışlar bugün ve yarın da devam edecek 
</HEADLINE>
<TEXT>

     Etkili sağanak yağışların Doğu Karadeniz ile Doğu Anadolu'nun kuzeydoğusunda bugün ve yarın yer yer devam edeceği bildirildi. 
     Meteoroloji Genel Müdürlüğü'nce yapılan ''Meteorolojik Değerlendirme ve Uyarı''ya göre, Karadeniz üzerinden gelen yağışlı hava nedeniyle halen Karadeniz Bölgesi, İç Anadolu'nun Doğusu ve Doğu Anadolu'nun kuzeyinde yağışların yer yer devam ediyor. 
     Metrekareye son iki gün içinde, Bartın ve Cide'de 114, Sakarya'da 94, Samsun'da 76, Rize'de 67, Çiçekdağı'nda 64, Kayseri Erkilet'de 56, Hopa'da 52, İnebolu ve Bozkurt'da 48, Akçakoca'da 32, Zara'da 31, Ordu'da 30, Sivas, Karabük ve Tokat'ta 28 kg yağış düştü. 
     Yapılan son tahminlere göre etkili sağanak yağışlar Doğu Karadeniz ile Doğu Anadolu'nun kuzeydoğusunda bugün ve yarın yer yer devam edecek. 
     Açıklamada, Doğu Karadeniz ile Doğu Anadolu'nun kuzeydoğusunda etkili olacak sağanak yağışlar nedeniyle ilgililerin, vatandaşların tedbirli ve dikkatli olmaları gerektiği kaydedildi. 
     





</TEXT>
</DOC>
