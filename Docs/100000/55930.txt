<DOC>
<DOCNO> 55930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/guncel/gun02.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Orduevinin sübvanse edilmesi doğru mu 
</HEADLINE>
<TEXT>

     BELMA AKÇURA 

     Türkiye ekonomik krize karşı mücadele yolları ararken orduevleri kriz tanımıyor. Silahlı Kuvvetler mensupları arasındaki dayanışmayı artırarak sosyal ve moral ihtiyaçları karşılamak amacıyla kurulan tesislerin sübvanse edilmesi ve ciddi bir tasarrufa gidilmemesi tartışma yarattı. İşte görüşler 
     
     Rıdvan Budak DSP Milletvekili 
Ordu krizi paylaşmalı      Bugünkü koşullarda halk neye katlanıyorsa, o halkın ordusu da aynı sıkıntılara katlanmak zorundadır. Eksik varsa verilmelidir, fazla varsa kesilmelidir. Bu oturulup konuşulmalıdır. Türkiye’nin güvenliğini zora sokmadan meseleler çözümlenmelidir. Ama bütün bunların ötesinde de halkın paylaştığı sıkıntıyı halkın ordusu da halkla birlikte paylaşmalıdır. Bugün yüzbinlerce insanın çalıştığı işyerleri sübvanse edilemez hale gelmişse, hiçbir toplumsal kesime ayrıcalık verilmemelidir. Milyonlarca işsizin olduğu bir ülkede bir kesimin nimetlerden fazlaca yararlanması elbette doğru olmaz. Bunu zaten onlar da değerlendirirler. Bunu siyasetçilerin, hükümet edenlerin oturup kendileriyle konuşmak cesaretini göstermeleridir. 
     
     İsmail Aydınlı DSP Milletvekili 
Herkes fedak rlık yapmalı      Krize karşı, toplumun her kesiminden ekonomik tedbirlere uymasını istemek bir zorunluluktur. Bu konuda hiçbir kesimin ayrıcalık sahibi olmaması gerekir. Toplumu bir bütün olarak derinden etkileyen bu krizde, ordunun satış mağazalarının statüsüne bakmak lazım. Eğer sınırlı sayıda ise sorun yok ama, bu mağazalar yaygın sayıda ise, onların da hükümetin aldığı tedbirlere ayak uydurması gerekir. KDV’den muaf oldukları için satın aldıkları mallar daha ucuz. Türkiye’de yaşayan insanlar, taşıdığı külfette de eşit olmalı. Dolayısıyla ordu pazarlarının, hükümetin almış olduğu tedbirler doğrultusunda gerekli özeni göstermesi gerekir. 
     
     Em Alb. Ahmet Akbaş ORKO Genel Md. 
Biz de tasarrufa gittik      Türkiye’de yaşanan krizden biz de etkilendik. Ama asker kökenli olmamız nedeniyle daha disiplinli, daha kontrollü ve daha özverili çalıştığımız için başarılıyız. K r değil, hizmet amaçlı olduğumuz için de dimdik ayaktayız. Altı mağazamız vardı, üçe düşürdük. Ama küçülürken büyüyoruz. Stoklarla uğraşmıyoruz. Personel tasarrufuna gittik. Yönetim Kurulumuzun bile masraflarını kıstık. Maaşlara zam yapamadık. KDV’ye tabiyiz ama diğer tüm kooperatifler gibi vergi vermiyoruz. Aldığımız mallarda değişken bir fiyat uygulaması var. Ama bu uygulama sadece masrafları karşılamaya yönelik. Hükümetin ekonomik tedbirlerine uyuyoruz. 
     
     Osman Altuğ Ekonomist 
Güvenilir kuruluşlar      İngiltere gibi gelişmiş ülkelerde benzeri kuruluşlar oldukça yaygındır. Ordu Pazarları OYPA ve Ordu Koperatifleri ORKO mallarını toplu ve vadeli olarak ucuza alıyor, ucuza satıyor. Çünkü müşterisi aynı zamanda sermayedar. Maaşlarından kesilen para, sermaye olarak ortaya konuyor. Ne kadar satabilirse o kadar mal aldığı için de stok yükü, faiz yükü yok. Maliyeti de yok. Sağlam ve güvenilir kuruluş olduğu için insanlar mal satabilmek için yarışıyor. Dolayısıyla istediği malı, istediği yerden, istediği fiyata alıyor. Bu da kriz karşısında bile ayakta duran başarılı bir kooperatifçilik modelidir. 
     



 GÜNCEL 














</TEXT>
</DOC>
