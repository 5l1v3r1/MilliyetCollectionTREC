<DOC>
<DOCNO> 87357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yazar/sazak.html </URL>
<DATE> 2002/06/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Futbol dünyası 
</HEADLINE>
<TEXT>

     Dünya Kupası’nda ilk sürprizi Fransa’yı 1 - 0 yenen Senegal yaptı. 1998’de kupayı müzesine götüren son şampiyonun 2002 maçlarına yenilgiyle başlaması top yuvarlaktır’ sloganıyla tanımlanan futbolun geleneğine aykırı bir sonuç değil. 
     Kupa tarihi daha büyük sürprizlerle doludur. 
     1938’de Hitler’in yükseliş yıllarında İsviçre’nin Almanya’yı dize getirmesi tarihe geçmişti. 
     1950 yılında ev sahibi Brezilya’nın finalde 200 bin kişilik Maracana Stadı’nda Uruguay’a yenilerek kupayı elinden kaçırması, ülkede ulusal yas nedeni olmuştu. 
     Türkiye 1954 yılında ilk kez İsviçre’de yaşadığı Dünya Kupası heyecanını 48 yıl aradan sonra Seul’e taşıyor. 
     Rakip Brezilya... 
     Senegal’in Fransa galibiyeti gibi bir sonuç niye olmasın 
     Ne ekonomik kriz, ne idam, ne AB 3 Haziran gündemini siyaset değil futbol belirleyecek. 
     Futbolda iyi bir oyun kadar şansa da yer var 
     Halit Kıvanç’ın Dünya Kupası tarihini anlatan kitabında Türkiye’yi 1954 finallerine taşıyan İspanya maçlarıyla ilgili çarpıcı bir anı okuduk Madrid’de 4 - 1 kaybettiğimiz maçı İstanbul’da 1 - O kazanınca tarafsız saha’da üçüncü karşılaşma yapılıyor. Roma’daki maç da berabere bitince kazanan taraf’ın yazı - turayla belirlenmesi için para atışı yapılacak. Kaptan Turgay Şeren o anı anlatıyor 
     Kenarda duran İtalyan çocuklardan birine işaret etti, geldi... Sordum, adı Franco imiş. Hakem paranın iki yüzünü gösterince Franco’ya bizim için işaret etmesini söyledim. Yazı tarafını işaret etti. Atış yapıldı. yazı...’ Sevinçle havaya fırladım. Artık Milli Takımımız Dünya Kupası finalindeydi.’ 
     1954’te İsviçre’de ilk maçta Almanya’ya 4 - 1 yeniliyoruz. 
     İkinci maçta ise bir rekora imza atıyor Türkiye... Kore’yi 7 - 0 yeniyoruz. 
     48 yıl aradan sonra katıldığımız Dünya Kupası’nda grup elemelerinde Japonya’ya giden yol da Kore’den geçiyor. 
     Brezilya, Kosta Rika ve Çin Halk Cumhuriyeti rakipler. 
     Futbol sonuçta bir spor. Kaybetmek dünyanın sonu değil. Ancak kimi spor otoritelerinin savunduğu başka bir gerçek var ki, Futbol asla sadece futbol değildir. Savaşlar çıkmasına ve devrimler yapılmasına neden olur, mafyayı ve diktatörleri adeta büyüler.’ 
     Salazar ve Franco gibi diktatörler ülkelerini uzun yıllar 3 F’ formülüyle futbol, fado, fiesta’ üçlemesiyle yönettiler. Arjantin Maradona efsanesiyle yıkılırken, kayıp anaları’ cuntanın yok ettiği çocuklarının bedenlerini stadyumlarda arıyorlardı. 
     Forza İtalya’ sloganı Berlusconi’yi iktidara taşıdı. 
     Türkiye’de futbolun gelişimi Avrupa ölçeğindeki başarılardan sonra Dünya Kupası çıtasına yükselirken ne yazık ki, lige karışan şaibeler ve mafyalaşma eğilimleri nedeniyle kimi yozlukları da bünyesinde barındırmaktadır. 
     Spor etiği açısından gerekli hesaplaşma herhalde kupadan sonra yapılacak. 
     Şimdi hedef Brezilya maçı... 
     Milli Takım’a başarılar diliyoruz. 
     
     







Avrupa, asker, milliyetçilik 


Belleğimin gondolleri geçmişte dolaşırken... 


Sizin için... 


İdama Anayasa formülü 


Devletten ne bekliyoruz 


Dadaş diyarında MHP geriliyor 


Karar zamanı 


"OHAL kalkıyor" haberiyle coşan şehir" 


Öğretmenler yeniden öğrenci olacak 


Ah o Telesafir’li günlerimiz... 


Saddam’ı tartışmaya gitti 


Futbol dünyası 


Macaristan’da Ar - Ge’nin 77’si yabancı 


Uzlaşma olmasaydı, birlikte yaşam olmazdı 


Böyle gelmiş böyle gider 


Çiller türkü ile seslendi 


</TEXT>
</DOC>
