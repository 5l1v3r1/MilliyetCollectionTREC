<DOC>
<DOCNO> 62552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sondun11.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de Devlet Başkanı'nın kızı da göstericiler arasında 
</HEADLINE>
<TEXT>

     Arjantin Devlet Başkanı Eduardo Duhalde, kızlarından birinin ülkedeki yeni ekonomik siyaseti protesto gösterilerine katıldığını bizzat açıkladı. 
     Duhalde, basın mensuplarına yaptığı açıklamada, kızlarından birinin, nakit para çekilmesine getirilen kısıtlamalar ve siyasi yolsuzluklara karşı düzenlenen ''tencere konserlerine'' katıldığını belirterek, bu protestocuların 'değişik fikirleri bulunduğunu ve hiçbir siyasi çerçeveye dahil olmadığını'' söyledi. 
     Peroncu Devlet Başkanı Duhalde, ''Kızım bir tencere konserindeydi. 
     Başkalarının değişik düşüncelerini savunuyor'' diye konuştu. 
     5 kızından hangisinin gösterilere katıldığını belirtmeyen Duhalde, 
     ''bu protesto hareketinin, gelecekteki bir siyasi gücün hareket noktası olabileceğini'' kaydetti. 
     Arjantin'de dün birçok kentte binlerce gösterici, nakit para çekilmesine getirilen kısıtlamaları protesto için banka şubelerine saldırdı. 
     






</TEXT>
</DOC>
