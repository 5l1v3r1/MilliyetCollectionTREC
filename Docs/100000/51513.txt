<DOC>
<DOCNO> 51513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/ekonomi/eko01.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben ona Sultanım’ derim 
</HEADLINE>
<TEXT>

Devlet Bakanı Keçeciler, ekonomiden sorumlu Bakan Kemal Derviş’e Sultanım’ dediğini ve böylece rahatlamasını sağladığını söyledi. Keçeciler, Derviş’in kavgacı bir bakan olduğunu anlattı 
     HARUN GÜREK Eskişehir 

     Gümrüklerden sorumlu Devlet Bakanı Mehmet Keçeciler, ekonomiden sorumlu Devlet Bakanı Kemal Derviş’in çok iyi bir teknisyen olduğunu ve Türkiye’yi yeni tanımaya başladığını belirterek, kabinede kendisine "Sultanım" diye hitap ederek rahatlamasını sağladığını söyledi. 
     
     Ben indim, sen de çık’ 
     Eskişehir Gümrük Müdürlüğü binasının açılışını yapan Keçeciler, kamu işçileri toplusözleşme görüşmeleriyle buğday taban fiyatlarının belirlenmesinde çıkan krizi nasıl çözdüğünü esprili bir dille anlattı. Derviş ve Tarım Bakanı Hüsnü Yusuf Gökalp’ın kavgacı olduğunu savunan Keçeçiler, şunları söyledi 
     "Derviş, İşçilere sıfır zam verelim’ dedi. Olur verelim, ama sen önce bunu Türk - İş Genel Başkanı Bayram Meral’e söyle’ dedim. Meral’le buluştuk, söyledi. Meral’i dinledikten sonra ikinci toplantıyı yapacağız, Ben gelmesem olmaz mı ’ dedi. Derviş bir daha da toplantılara gelmedi." 
     Keçeciler, Bakanlar Kurulu’nda buğday fiyatlarının belirlenmesi sırasında Derviş ve Tarım Bakanı Hüsnü Yusuf Gökalp arasında yaşanan tartışmayı da şöyle anlattı 
     "Derviş, Yüzde 52.5, Gökalp Yüzde 74 dedi. Gökalp, yüzde 62’ye indi. Derviş’e, Ben indim, sen de çık’ dedi, ama Derviş inmiyor. Dedim ki, Bu yüzde 52.5’i nereden çıkardın ’ O da TÜFE tüketici fiyatları endeksi ’ dedi. Bak’ dedim, Buğday toptan alınır satılır. Sen TMO’ya gitsen, 10 kilo buğday ver desen vermez. Sen gel, bu fiyatı toptan yap’ dedim. Toptan enflasyon yüzde 57.5. Sorun çözüldü." 
     
     Amip gibi çoğalıyorlar’ 
     Devletin mutlaka küçültülmesi, bakanlık sayısının azaltılması gerektiğini vurgulayan Keçeciler, 1. ANAP Hükümeti dönemine göre memur sayısında yüzde 50 artış olduğuna dikkat çekerek şunları söyledi 
     "O zaman memur kadroları Bakanlar Kurulu kararıyla çıkarılıyordu. Biz bunu zorlaştırmak için Kadrolar kanunla oluşturulur’, dedik. Buna rağmen memur sayısı artmaya devam etti. Bürokratlar bunu nasıl yapıyor, anlayamıyorum. Amip gibi çoğalıyorlar. Şu anda 2 milyon 300 bin kadro, 1 milyon 750 bin memur var. Bu kadar bürokratı bu fakir millet kaldıramaz." 
     Keçeciler, boş memur kadrolarıyla her yıl emekli olan 70 bin memurun kadrosunun çıkarılacak iki maddelik bir yasayla iptal edilmesi halinde sayının kendiliğinden azalacağını kaydetti. 
     



 EKONOMİ 




















</TEXT>
</DOC>
