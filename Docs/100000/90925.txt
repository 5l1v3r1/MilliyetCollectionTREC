<DOC>
<DOCNO> 90925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/yazar/pulur.html </URL>
<DATE> 2002/06/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ufak tefek, ıvır zıvır... 
</HEADLINE>
<TEXT>

     BUGÜN okurlarımızla karşılıklı söyleşeceğiz... 
     Önce, onlardan gelen uyarıyla iki düzeltme... 
     Pazar günkü yazımızda sözü geçen emekli orgeneral, rahmetli Ali Fuat Paşa'nın soyadı "Erdem" değil, "Erden"dir. 
     İkincisi bir başka yazımızda "İnsan bu alemde hayal ettiği müddetçe yaşar" mısraının doğrusu "İnsan alemde hayal ettiği müddetçe yaşar"dır, yani "bu" yoktur, mısra Yahya Kemal'indir, her iki yanlışı uyaran da şair arkadaşımız Hilmi Yavuz'dur. 
     
     GELELİM, diğer konulara... 
     Pazartesi gününden beri en çok konuşulan konu futbolun yanı sıra Boğaz'daki faciaydı, Üniversite öğrencilerinin deniz turu yaptığı tekne, Ortaköy'de "Laile" denilen eğlence yerinin önünde bir yabancı gemiyle çarpışıp batıyor, dört kişi ölüyordu. 
     Kaza kadar iddia da korkunçtu 
     "4 can boğuldu 
     Laila susmadı" 
     Yardıma koşanlardan biri şöyle diyordu 
     "Laila'ya gidip müziği kısmalarını, denizde çırpınıp yardım isteyenlerin seslerini duyamadığımızı söyledik, müziği kısmadılar." 
     
     OKURLARIN tepkisi bu iddia üzerinde yoğunlaşıyordu 
     "Bu adamlara ceza verilmeyecek mi Bu ne vicdansızlık " 
     "Bu bir iddia, ne kadar doğru olduğu bilinmiyor... Eğlence yerinin sahibi, böyle bir iddiadan haberimiz yok, kimse bize gelip, müziği kısın, demedi, diyor." 
     Okur yine ısrarlı 
     "Demek bunlara ceza verilmeyecek " 
     "Hayır, öyle demiyoruz, elbette bu iddia da soruşturulur, kim suçlu görülürse, yargı cezalandırır." 
     "Ya yargı suçlu olduklarını tespit etmezse..." 
     "O zaman toplum vicdanı cezalandırır, bu faciada, bu eğlence yerinin sorumlularının suçlu olduğuna inananlar bir daha oraya gitmezler " 
     "Siz bu dediğinize inanıyor musunuz 
     Cevabımızı beklemeden çatt diye telefonu kapadı. 
     Kim bilir, belki de haklı 
     
     KAÇ kere bizi aramış, bulamamış, Migros'ta kasa kuyruğunda rastladı 
     "Bir - iki ay önce sizin gazetede Orhan Boran'la yapılmış bir röportaj vardı, Orhan Boran, Burhan Felek ölünce, Abdi İpekçi, beni onun yerine Milliyet'e almak istedi, diyordu. Oysa bu yanlış, çünkü önce Abdi İpekçi öldürüldü, sonra Burhan Felek öldü. Orhan Boran karıştırmış olacak." 
     Bir düşündük haklı, Orhan Boran karıştırmış olmalı, yazan arkadaş da genç, o günleri nereden bilecek, işi gücü yok da bilenlere mi soracak .. 
     Neyse, sorunu bir derkenar'la ombudsman Yavuz Baydar'a havale edelim gitsin. 
     
     GÜZEL yararlı işlere başlamayı biliriz de yürütemeyiz. 
     Atık kağıt ve cam şişeler için hayır kurumları koca koca kumbaralar hazırladı, sokak başlarına, eğlence yerlerinin yakınlarına koydu, boş şişeler buralara atılacak, toplanıp satılacak, geliri kuruma verilecekti. 
     
     ANTALYA, Kemer'den yeni gelen bir okurumuz, her gün yüzlerce, binlerce boş şişenin ziyan olduğunu görmüş, bir kumbara bile yokmuş. 
     Başında da söyledik ya güzel ve yararlı işlere başlamayı biliriz de yürütemeyiz. 
     Hem zaten böyle ufak tefek konuları, ıvır zıvır işlerden sayıp, her gün kifayetsiz muhterislerin at oynattığı siyaset denilen kör dövüşü varken... 
     
     







İran’da değişim 


Sakıncasız çiftleşme, şiiri öldürdü mü 


FT’nin hakkı... 


İdam konusu ertelenebilir 


Unutmayın, top artık ekonomide değil siyasette 


Eşdeğer ilaçların fiyat farkı korkunç 


Otomatik şiir makinesi 


Ankara İran konusunda AB gibi düşünüyor 


Bankacılık sistemimiz güçlüdür mü acaba 


Çukurova Holding nereye koşuyor 


Amerika’daki El Kaide militanı Bursa’yı işaret etti 


Ufak tefek, ıvır zıvır... 


İyi ki futbol var 


Karamehmet neden sermaye koymadı 


Mevduat garanti’ olan kredi’ye oluyor 


</TEXT>
</DOC>
