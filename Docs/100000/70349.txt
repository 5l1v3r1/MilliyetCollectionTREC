<DOC>
<DOCNO> 70349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/spor/spo05.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumacher’i kim durduracak 
</HEADLINE>
<TEXT>

     DÜNYA’DA büyük ilgi uyandıran Formula 1’de 2002 sezonu için start yarın sabah koşulacak Avustralya Grand Prix’si ile verilecek. 17 Grand Prix’den oluşan ve 13 Ekim’de Japonya’daki Suzuka Pisti’nde sona erecek zorlu sezonda 11 takımdan 22 pilot, finişte damalı bayrağı ilk gören olmak için yarışacak. Son iki yılın şampiyonu Ferrari pilotu Michael Schumacher yine favori. Dünya komuoyu, birbirine hep aynı soruyu soruyor, "Schumacher’i kim durduracak " 
     ALMAN pilotu ve Ferrari takımını zorlayacak isimler arasında BMW’nin yetenekli pilotları Juan Pablo Montoya ve Ralf Schumacher ile McLaren’den David Coulthard yer alıyor. Pistlere veda eden Hakkinen’in yerine McLaren’de Kimi Raikkonen yarışacak. Bu yılın yeni takımı Toyota’da ise Finli Salo ve İngiliz McNish var. Dokuz takım yeni araç geliştirirken, Schumacher, sezona eski aracıyla başlayacak. Melbourne’de bugün sıralama turları yapılacak. 
     
     İşte takımlar ve pilotları 
     FERRARI Michael Schumacher - Rubens Barrichello, 
     MCLAREN David Coulthard - Kimi Raikkonen, 
     BMW WILLIAMS Ralf Schumacher - Juan Pablo Montoya, 
     SAUBER Nik Heidfeld - Felipe Massa, JORDAN Giancarlo Fisichella - T.Salo, BAR Jacques Villeneuve - Olivier Panis, RENAULT Jarno Trulli - Jenson Button, JAGUAR Eddie Irvine - Pablo de la Rosa, ARROWS Enrique Bernoldi - Harald Frentzen, 
     MINARDI Alex Yoong - Mark Webber, TOYOTA Mika Salo - Allan McNish 
     
MELBOURNE Scumi’nin kalesi      FORMULA 1’İN start alacağı Avustralya Grand Prix’sinin yapılacağı Melbourne pisti, Michael Schumacher’in adeta kalesi. Alman pilot, 5.2 kilometrelik parkurda 58 tur üzerinden yapılan yarışı son iki yıldır kimseye kaptırmadı. Schumacher, dün yapılan antrenman turlarında da, Ferrari’den takım arkadaşı Rubens Barrichello’nun önünde ilk sırayı aldı. BMW’den Ralf Schumacher ve Montoya’yı, Sauber’den Raikkonen ve Toyota’dan Salo izledi. 
     



 SPOR 


























</TEXT>
</DOC>
