<DOC>
<DOCNO> 98939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sonspo28.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
GS, Olympiakos ile Olimpiyat Barışı Deklarasyonu'nu imzalayacak 
</HEADLINE>
<TEXT>

     Galatasaray ile Yunanistan'ın Olympiakos kulüpleri, yarın Olimpiyat Barışı Deklarasyonu'nu imzalayacaklar. 
     İstanbul'da gerçekleştirilecek toplantıda, iki kulüp arasında, ortak menfaatler çerçevesinde pazarlamada işbirliği yapma konusunda da anlaşma imzalanacak. 
     Olimpiyat Deklarasyonu, Olimpiyat Oyunları sırasında bütün düşmanlıkların askıya alınması çağrısını yapıyor. Eski ABD Başkanı W.S. Clinton başta olmak üzere, 54 devlet adamının kabul ettiği Olimpiyat Barışı Deklarasyonu'nu ilk kez 2 futbol takımı müşterek olarak imzalayacak. 
     İmza töreninde, Galatasaray Kulübü Başkanı Özhan Canaydın, teknik direktör Fatih Terim, sarı-kırmızılı takımın kaptanı Bülent Korkmaz'ın yanı sıra Olympiakos Kulübü Başkanı Kokkalis, teknik direktör Lemonis ve takım kaptanı Aleko Aleksandris de hazır bulunacak. 
     





</TEXT>
</DOC>
