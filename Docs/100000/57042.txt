<DOC>
<DOCNO> 57042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sonspo12.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen hakeme ateş püskürdü.. 
</HEADLINE>
<TEXT>

     Basketbol Erkekler Avrupa Ligi A 
     Grubu 8. maçında Yunanistan'ın Olympiakos takımına son saniyede yediği 3 sayılık basketle 80-79 yenilen olan Efes Pilsen'de yöneticiler, 
     karşılaşmanın hakemlerinden şikayetçi. 
     Efes Pilsen Kulübü Genel Menajeri Engin Özerhun, kazanmaları gereken bir karşılaşmadan yenik ayrıldıklarını ve hakemlerin anlaşılmaz derecedeki taraflı düdüklerinin maçı kaybetmelerine neden olduğunu savundu. Özerhun, ''Hakemler tüm taktir haklarını, kafalarda soru işaretleri bırakırcasına rakibimiz lehinde kullandı. Son dakikalardaki anlamsız düdükler de karşılaşmanın bu noktaya gelmesine neden oldu. Olympiakos, son saniyede bulduğu şans üçlüğü ile maçı kazandı. Artık önümüzdeki Benetton Treviso karşılaşmasına bakıyoruz'' dedi. 
     Antrenör Oktay Mahmuti'nin, mücadelenin tamamlanmasına 5 saniye kala aldığı ve eleştirilere maruz kalmasına neden olan molanın ise teknik bir karar olduğunu belirten Özerhun, bu molanın, kalan süreyi daha derli toplu bir savunmayla geçirmelerine yardımcı olacağı inancıyla alındığını kaydetti. 
     Efes Pilsen'in son haftalarda aldığı başarısız sonuçlara da değinen Özerhun, Milli Takım maçları nedeniyle verilen aradan sonra istedikleri çizgiye hala ulaşamadıklarını söyledi. 
     






</TEXT>
</DOC>
