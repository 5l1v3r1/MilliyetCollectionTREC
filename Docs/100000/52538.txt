<DOC>
<DOCNO> 52538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/guncel/agun.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızkalesi’nin sırrı çözülüyor 
</HEADLINE>
<TEXT>

İskeletlerin sırrı birer birer çözülüyor. Antropologların araştırmasına göre iskeletlerden 5'i Hıristiyanlara ait... 
     ÖMER ERBİL İstanbul 

     İçel'in Erdemli ilçesindeki Kızkalesi'nde kazılar sırasında ortaya çıkarılan 22 iskeletten 5’inin Hıristiyanlar'a ait olduğu belirlendi. Ankara Medeniyetler Müzesi’nin görevlendirdiği iki antropolog, 5 iskelet üzerinde yaptığı incelemeyi tamamladı. 
     
     İskeletlerde tahribat yok 
     Antropologlar Gülay Aslan ile Asuman Alpagut'un imzasını taşıyan 7 Kasım 2001 tarihli rapor şöyle "İskeletlerin üzerinde herhangi bir delici ve kesici alet darbelerine rastlanılmamıştır. Elde bulunan kafatası ve mevcut vücut kemikleri, Eurafrican ve Akdeniz - Alpin ırkına ait bireyler olduğunu göstermektedir. İskeletler sırtüstü yatırılmalarına karşın tam bir yön birliğine sahip değildir. İskeletlerde kollar karın hizasında kavuşturulmuş, bacaklar birbirine paralel uzatılmış bir pozisyondadır. Bu tip gömü geleneği Hıristiyan topluluklarında görülmekte olup, Kızkalesi'nde açığa çıkarılan iskelet topluluğunun da Hıristiyan olduğunu göstermektedir." 
     
İskeletler neden yüzeye yakın      Antropologlar iskeletlerin yüzeye çok yakın gömülmesine yönelik yaptıkları açıklamada mezarların yüzeye oldukça yakın bulunmasını, toprağının oldukça sert bir yapıda olmasına bağladı ve açıklamalarına şu sözlerle devam etti 
     
     Benzerleri de var 
     "İskeletlerin çıktığı yerdeki toprağın içinde çok miktarda taş, mozaik ve çakıla rastlanması da, iskeletlerin daha alt seviyeye gömülme zorluğunu göstermektedir. Ayrıca bu tip yüzeye yakın gömülere Efes Meryem Kilisesi, Helenistik dönem Cevizcioğlu Çiftliği gibi çok farklı arkeolojik kazı yerlerinde rastlandığı da bilinmektedir..." 
     



 GÜNCEL 















</TEXT>
</DOC>
