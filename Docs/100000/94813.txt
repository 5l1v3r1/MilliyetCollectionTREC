<DOC>
<DOCNO> 94813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yasam/yas09.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir fantezi daha gerçek oluyor 
</HEADLINE>
<TEXT>
Ben bu yüz’ü bir yerden tanıyorum 
     HOLLYWOOD’UN ünlü oyuncuları John Travolta ile Nicholas Cage’in Face Off’ adlı filmde yüzlerini değiştirip birbirlerinin yerine geçmesi, sıradan bir bilimkurgu öyküsü olarak sinema arşivlerindeki yerini almıştı. Ama bu "bilimkurgu" öyküsü de "gerçek" olmanın eşiğine geldi. İngiliz tıp dergisi Lancet’te yer alan habere göre bir grup bilim adamı, herhangi birinden alınan yüz derisini başka bir hastaya nakledebilecek noktaya geldiklerini açıkladı. 
     LONDRA Kraliyet Hastanesi ile Harvard Tıp Fakültesi Transplantasyon Biyolojisi Araştırma Merkezi uzmanları, ortaklaşa gerçekleştirdikleri çalışma sonucu, yüzdeki deriyi bütün olarak alıp başka birine nakletmeye hazır olduklarını duyurdular. Bu çerçevede yüz nakilleri ölülerden yapılacak. Verici’nin yüz derisi, kulaklarının arkasından kesilerek çıkarılacak ve "alıcı"nın kafatasına aynen yerleştirilecek. 
     



 YAŞAM 


















</TEXT>
</DOC>
