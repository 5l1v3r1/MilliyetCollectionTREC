<DOC>
<DOCNO> 99037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/spor/spo04.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON’UN GÖZÜ AB’DE 
</HEADLINE>
<TEXT>

Bordo-Mavili takım, transfere son noktayı koymak için Avrupa Birliği ülkelerinde uygulanacak yeni yabancı sistemini bekliyor. Trabzonspor, boşta kalacak yıldızları kapmanın hesaplarını yapıyor 
     İtalya’da uygulanacak 
     FORVET arayışlarını sürdüren Trabzonspor, bir yandan çeşitli futbolcular ile görüşmelerini devam ettirirken, diğer yandan da Avrupa Birliği ülkelerinden İtalya’da uygulamaya başlanan transfer yönetmeliğinin sonuçlarını bekliyor. İtalya Futbol Federasyonu, bu sezondan itibaren kulüplerin Avrupa Birliği üyesi ülkeler dışından sadece bir futbolcu oynatabileceğini açıkladı. Bunun sonucunda da bir çok kulüpte yıldızların boşa çıkması gündeme geldi. 
     
     Ağaoğlu Fiyat düşecek 
     TRABZONSPOR Başkan Yardımcısı Ahmet Ağaoğlu, bu uygulamanın sonuçlarını da beklediklerini ve kendilerine yararlı bazı forvet oyuncularının serbest kalabileceğini belirtti. Ağaoğlu, "Bu durumda istediğimiz kalitedeki oyuncuları, çok daha uygun koşullarda alabiliriz. Bu yüzden transferdeki girişimlerimizi bu projeyle bağlantılı olarak sürdürüyor. Listemizde önemli isimler var. Önümüzdeki günlerde son durum netlik kazanacak" dedi. 
     
     Samsunspor ile oynuyorlar 
     TRABZONSPOR yeni sezon öncesindeki en ciddi sınavını bugün Samsunspor karşısında verecek. TSYD Trabzon Şube Başkanlığı Kupası’nda iki Karadeniz ekibini karşı karşıya getirecek olan kritik maç Avni Aker Stadı’nda saat 20.00’de başlayacak. Maçın biletleri maraton tribünü 3 milyon, numaralı tribün ise 6 milyon liradan satılacak. 
     BORDO -MAVİLİLAR’İN forvet oyuncusu James Agustine, yine rötar yaptı. Pasaportunda sorun olduğu gerekçesiyle mahkemesinin olduğunu ileri Agustine’nin cuma günü geleceği açıklandı. Trabzonsporlu yöneticiler, "Geldiği zaman, kendisinden savunmasını alacağız. Eğer mazereti bizim için geçerli değilse, o zaman ağır para cezasına çarptıracağız" dedi. 
     



 SPOR 
























</TEXT>
</DOC>
