<DOC>
<DOCNO> 53134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/guncel/gun06.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Patates kavgasını polis ayırdı 
</HEADLINE>
<TEXT>

     İSMAİL AKDUMAN Samsun DHA 

     Samsun Kızılay Şube Müdürlüğü'nün, Ramazan nedeniyle vatandaşlara verdiği 15'er kiloluk patates çuvallarının dağıtımında, İzmit'tekine benzer izdiham görüntüleri ortaya çıktı. Patates yardımı yapılacağını duyan vatandaşlar, dün sabah erken saatlerde Kızılay önünde toplandı. Hazırlanan 15 kiloluk patates çuvallarından almak isteyen vatandaşların yarattığı izdihama polis müdahale etti. 100 ton patates dağıtacaklarını açıklayan Samsun Kızılay Şube Başkanı Bahattin Yüksel, "Burada herkese yetecek kadar patatesimiz var ama millet patatesin biteceği korkusuyla birbirini eziyor. Bu görüntülere hiç gerek yok" dedi. İzdiham daha sonra, Samsun Çevik Kuvvet Şube Müdürlüğü'nün müdahalesiyle kontrol altına alındı ve vatandaşlar sıraya girerek yardımdan yararlandı. 
     



 GÜNCEL 
















</TEXT>
</DOC>
