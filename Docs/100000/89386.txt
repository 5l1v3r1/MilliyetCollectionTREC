<DOC>
<DOCNO> 89386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yazar/okur.html </URL>
<DATE> 2002/06/12/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yapı Kredi ile Pamukbank birleşmesinin düşündürdükleri 
</HEADLINE>
<TEXT>

     Çukurova Holding nereye koşuyor Haber yeni değil, sürpriz hiç değil... Yapı Kredi Bankası, Pamukbank’ı devralarak birleşiyor. 
     Tam üç yıldır herkesin perde arkasında konuşup durduğu karar nihayet geldi. Gelir gelmez de kafaları karıştırdı. Dile kolay. Bankalar liginde biri aktif büyüklük açısından dördüncü sırada, diğeri yedinci sırada iki banka birleşiyor. Her iki bankanın birleşmesinden doğacak aktif büyüklük yüzde 32’lik payla sistemin en büyük omurgalarından biri olarak ortaya çıkıyor. Ve Türkiye’nin "ikinci büyük" bankası doğmuş oluyor. 
     Anlayacağınız Türk bankacılık sistemi için önemli bir yol ayrımı. Ancak bu birleşme kararını İstanbul Yaklaşımı’yla ilişkilendirmek doğru olmaz. Bankalara sermaye şırıngası çerçevesinde olayı değerlendirdiğimizde Çukurova Holding’in aldığı kararın perde gerisini aktarmak çok daha önemli. Çünkü açıklama önce İMKB’ye yapıldı. Arkasından BDDK’nın izni için başvuruda bulunulduğunda açıklandı. İlginç değil mi Diyeceksiniz ki Yapı Kredi halka açık bir banka, bundan daha normal ne olabilir Elbette olmaz. Ama BDDK ile ilgili bölüm üzerinde tartışılması gereken bir başka konuyu da zorunlu kılıyor. Pamukbank’ın bilançoları nasıl gelecek Bizim takılıp kaldığımız nokta bu... 
     
Yatırımcılar şaşırdı mı      Çünkü yüzde 42’si halka açık Yapı Kredi Bankası hissedarları için olayın yatırım ayağı bu noktada çok önemli... 
     Biliyoruz ki, bu ne ilk banka birleşmesi olayı, ne de son... Üstelik Yapı Kredi Bankası yatırımcıları bu habere hiç mi hiç şaşırmadılar. Bekliyorlardı. Ancak biliyoruz ki, yüzde 42’lik hissenin büyük bölümü yabancıların portföyünde. Peki yabancılar bu işe ne diyecek Özellikle İstanbul’da olan Templeton Fonu’nun Başkanı Mark Mobius 
     İşte yatırımcıların takılıp kaldığı nokta. Sonuçta halka açık şirketlerle ilgili olarak Özel Haller Tebliği’ne bağlı "kamuyu aydınlatma" çerçevesinde ayrıntılı bilgileri yatırımcılara detaylı olarak bildirme zorunluluğu var. Yatırımcıdan sermaye için para istenecek mi Yatırım yaptığınız şirketi zorlayacak bir durum söz konusu olabilir mi Finansal rasyoları bu birleşmeden doğacak sinerji kısa ve orta vadede nasıl etkilenecek 
     
Değer kaybı      İlk etapta 18 milyar dolarlık bir büyüklüğe sahip bir banka doğuyor. Tamam da bunlar acaba neden doğrudan doğruya İMKB kanalıyla yapılmıyor. Bunu anlamak zor. Her şey böyle konuşulurken Yapı Kredi Bankası seans içinde sürekli değer kaybediyor. 
     Çünkü kazın ayağı görüldüğü gibi değil. Sinek küçük ama mide bulandırır derler. Yabancı yatırımcı açısından bakıldığında 18 milyar dolarlık bilanço büyüklüğü yabancıyı tatmin etmez. Ya gerisi sorusu gelirse ne denilecek 
     Çünkü piyasanın açıklamalara verdiği tepki belli. 
     Kimler neden sattı derseniz, o da ayrı bir inceleme konusu... 
     
     







Yetmedi mi 


Masanın altından "nah" işareti... 


Kimin düzeni... 


İdam konusunda bize destek verin 


Üçüncü köprüye karşı haklı tepki 


Cem’le Derviş ikilisi iş yapar mı 


Öğretmenin başımızın üzerinde yeri var ama... 


Ecevit’in talihi, ülkenin kaderi 


Gıcığa devam 


Saray’da bir Osmanlı gecesi... 


Sürdürmek mi, süründürmek mi 


Yapı Kredi ile Pamukbank birleşmesinin düşündürdükleri 


Milli Takım kampından yazılmayanlar 


Çanakçı Meydanı'nda Avrupa'ya evet .. 


Gazeteci Steinbeck’le 24 saat 


Giden ve geri gelenlere... 


Yeni bir yasa çıktı 


Banka sisteminde taşlar oynamaya başladı 


</TEXT>
</DOC>
