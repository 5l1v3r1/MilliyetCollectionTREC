<DOC>
<DOCNO> 51184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/ekonomi/eko08a.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücret tespitinde yönetmelik kavgası 
</HEADLINE>
<TEXT>

TİSK, 122 milyon lira olan asgari ücretin, 25 yaşındaki işçiler için geçerli olmasını istiyor. Türk - İş karşı çıkıyor 
     ATİLLA ÖZSEVER 

     Asgari Ücret Tespit Komisyonu, Anayasa’daki değişikliğe paralel olarak Asgari Ücret Yönetmeliği’nde yapılacak değişiklik için toplanıyor. Anayasa’nın 55. Maddesi’nde, "asgari ücretin tespitinde çalışanların geçim şartları" şeklinde bir hükmün yer alması üzerine Çalışma Bakanı Yaşar Okuyan, 23 Ekim’de yapılan ilk toplantıda bu değişikliğin yeni asgari ücret tespitine yansıtılmasını istedi. 
     Türkiye İşveren Sendikaları TİSK temsilcisi Nihat Yüksel de yönetmeliğin değiştirilmesini, ancak halen net 122 milyon lira olan ve 16 yaşından büyük işçiler için geçerli bulunan asgari ücret yaş haddinin 25’e yükseltilmesini ve bu ücretin 25 yaş ve üstündeki işçiler için geçerli olmasını istiyor. 
     
     Önce yasa değişikliği 
     Mevcut uygulamada asgari ücret 16 yaş üstü ve altındakiler olarak saptanıyor. Uygulanan asgari ücret 16 yaşını doldurmuş işçiler için net 122 milyon 186 bin 520 lira, doldurmamış işçiler için ise net 104 milyon 351 bin 292 lira. 
     Türk - İş Eğitim Sekreteri Salih Kılıç, bu öneriye kesinlikle karşı çıktıklarını söyledi. Kılıç, "İş Kanunu’nun 33. maddesi değişitirilmeli. Anayasa’daki geçim şartları ile ilgili hükmün yönetmeliğe konulmasını istiyoruz" dedi. 
     
Memura yüzde 6 zam      emur maaşlarına enflasyon farkı olarak 15 Kasım’da yüzde 6 zam yapılacak. Ekim ayı enflasyonuna paralel olarak kamu çalışanlarının aylıklarına yapılacak yüzde 6 zammın 15 Kasım’da ödenmesine ilişkin tel emri saymanlıklara gönderildi. Sözleşmeli memur ücretleri de aynı oranda zamlanacak. 
     



 EKONOMİ 



















</TEXT>
</DOC>
