<DOC>
<DOCNO> 63654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sontur20.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mail Büyükerman ile Tarkan'dan Asena'ya kadar... 
</HEADLINE>
<TEXT>

     Eskişehir bağımsız Milletvekili Mail Büyükerman, sanat ve manken dünyasının şimşeklerini yeniden üstüne çekecek yeni inciler ortaya attı. 
     Büyükerman, TBMM'de düzenlediği basın toplantısında ana dilde eğitim isteğiyle bazı kesimlerce verilen dilekçeleri değerlendirdi Toplantı sırasında ilginç açıklamalarda da bulunan Büyükerman, ilk olarak pop müzik şarkıcısı Tarkan'a isim vermeden çattı. 
     Büyükerman, Tarkan'dan "Tarzan" diye sözederken, "Ülkeyi bölmek için sadece top tüfek kullanılmaz. Kültürünü bozarsınız... 90 derece kıvıran, saç sakala karışmış Tarzan kılıklı adam çıktı" dedi. 
     Çıplaklık furyası yaşandığını ileri sürerek "Türkiye, Danimarka mı yapılmak isteniyor" diye soran Büyükerman, defilelerde yaşanan çıplaklığa da ilginç eleştiriler getirdi. 
     Büyükerman, "İlla malım var diye çıkıyor. O da özel mal değil. Galiba imalat. Bunun durması lazım" diye konuştu. 
     Büyükerman, mankenlere de "Mankenler kendi mesleklerini korumak için, haysiyetlerini korumak için çıplaklığı mankenlik gibi gösterenlere kendileri tepki göstermesi gerekir" önerisinde bulundu. 
     Büyükerman, türkücü İbrahim Tatlıses ile oryantal Asena arasındaki gelişmelerin "kabak tadı" verdiğini belirtti. 
     Tatlıses'in Asena için "Divan-ı harbe verilecek" sözlerine Büyükerman, "Divan-ı harbe sığar mı dosyası kabarık" diyerek televizyonların bu şekilde işgal edildiğini iddia etti. 
     Büyükerman, bir soru üzerine de karısını dövmeyen erkek olamayacağını söyledi. 
     






</TEXT>
</DOC>
