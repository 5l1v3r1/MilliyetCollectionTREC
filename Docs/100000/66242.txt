<DOC>
<DOCNO> 66242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sonspo11.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Lorant'tan 6 futbolcuya özel ilgi... 
</HEADLINE>
<TEXT>

     Fenerbahçe'de Yimpaş Yozgatspor maçının hazırlıkları, bugün tek antrenmanla sürdürüldü. 
     Teknik direktör Werner Lorant, dün yapılan iki antrenmanda futbolculara fazla yükleme yaptığı için, bugünkü çalışmayı hafif tuttu. Yaklaşık bir saat süren antrenmanda sarı-lacivertliler, 5'e 2 pas çalışması yaptı. Futbolcuların bir hayli neşeli oldukları gözlenen antrenmana, Ümit Milli Takım kampında bulunan Recep ve Erhan ile 19 Yaşaltı Milli Takımı'na çağrılan Bilal ve Fahri katılmadı. 
     
     Özel antreman 
     Teknik direktör Lorant, antrenman bitiminde 6 futbolcuyu tesislere göndermeyerek sahada şut çalışması yaptırdı. 
     Ceyhun, Ümit, Fatih, Hakan, Ali Güneş ve Serkan, Oğuz'un koruduğu kaleye şut çalışması yaptı. 
     Bu arada, sarı-lacivertlilerin antrenmanını, Özbekistan Milli Takım Antrenörü Rahsan Haydarov da izledi. Haydarov'un, Lorant'ın antrenman programı konusunda bilgi almak için İstanbul'a geldiği bildirilirken, Özbek teknik adam, antrenman sırasında sık sık not tuttu. 
     Sarı-lacivertliler, yarın yapacakları çift antrenmanla Yimpaş Yozgatspor maçının hazırlıklarını sürdürecek. Fenerbahçe kafilesi, 8 Şubat Cuma sabahı Yozgat'a gidecek. 
     






</TEXT>
</DOC>
