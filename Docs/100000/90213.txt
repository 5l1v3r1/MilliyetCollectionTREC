<DOC>
<DOCNO> 90213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sontur19.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Isparta'da aşk, cinayet ve vahşetle bitti.. 
</HEADLINE>
<TEXT>

     Ayrıldıktan sonra, yeniden evlenmeye karar veren Adem 30 ve Dilek Tombul 27 çifti, evliliklerini engellemeye çalışan Dilek Tombul'un eski sevgilisi Metin Tan'ı 36 , Isparta'nın Atabey ilçesinde bıçakla öldürdükten sonra cesedini parçalara ayırdılar. 
     Tombul Çiftinin, Atabey ilçesindeki evinde öldürdükleri Metin Tan'ın cesedini, parçalara ayırdıktan sonra bir süre buzdolabında sakladıkları, daha sonra da otomobilin bagajına koyarak Aydın'a götürdükleri ve burada Adem Tombul'un oturduğu evde sakladıkları bildirildi. 
     Daha sonra, Dilek Tombul'un durumu ailesine anlattığı ve ailesinin de polise giderek, kızlarını ihbar etmesi üzerine olayın ortaya çıktığı belirtildi. 
     Aydın Polisi tarafından gözaltına alınan ve Isparta Polisi tarafından Atabey ilçesinde tatbikat yaptırılan Adem ve Dilek Tombul çifti'nin suçlarını itiraf ettikleri kaydedildi. 
     Adem ve Dilek Tombul çiftinin polise verdiği ifadede, iki yıl önce şiddetli geçimsizlik nedeniyle ayrıldıklarını, daha sonra, yeniden evlenmeye karar verdiklerini, ancak Metin Tan'ın, bu evliliğe karşı çıkarak, evlenmeleri halindee 2 yaşındaki çocuklarını öldürmekle tehdit ettiğini, bu nedenle cinayeti işlediklerini söyledikleri bildirildi. 
     Dilek Tombul'un, eşi Adem Tombul'dan ayrıldıktan sonra bir yıla yakın süre, Metin Tan'la birlikte yaşadığı ve çiftin imam nikahı yaptırdığı, Metin Tan'ın bu nedenle çiftin evlenmesine karşı çıktığı kaydedildi. 
     Isparta'nın Atabey ilçesinde yaptırılan tatbikattan sonra adliyeye çıkarılan çift, tutuklanarak cezaevine gönderildi. 
     





</TEXT>
</DOC>
