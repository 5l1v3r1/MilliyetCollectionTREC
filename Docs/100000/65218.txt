<DOC>
<DOCNO> 65218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sonspo02.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'un Kadıköy'de galibiyeti yok.. 
</HEADLINE>
<TEXT>

     Fenerbahçe ile Kocaelispor, yarın yapacakları maçla birlikte Birinci Süper Futbol Ligi'nde 36. kez karşı karşıya gelecek. 
     Ligde bugüne dek 2 takım arasında yapılan 35 karşılaşmanın 16'sını Fenerbahçe kazanırken, 7 maçta Kocaelispor galip geldi, 12 karşılaşma da beraberlikle sonuçlandı. 
     Sarı-lacivertlilerin attıkları toplam 61 gole, Körfez ekibi 28 golle karşılık verdi. Sezonun ilk yarısında İzmit'te yapılan maç 3-3 berabere sonuçlanmıştı. 
     Kocaelispor, sarı-lacivertli ekip karşısında bugüne dek lig maçlarında İstanbul'da galip gelemedi. İstanbul'da şimdiye dek yapılan 17 maçta Fenerbahçe 10 kez galip gelirken, 7 karşılaşma da beraberlikle sonuçlandı. Fenerbahçe'nin İstanbul'daki 36 golüne, Kocaelispor 7 golle karşılık verdi. 
     Geçen sezon İstanbul'da yapılan maçı Fenerbahçe 4-0 kazanmıştı. 
     Fenerbahçe, Kocaelispor karşısında en farklı skorlu galibiyetlerini 1981-82 ve 1994-95 sezonlarında 5-1, 1992-93 ve 1995-96 sezonlarında da 4-0'lık sonuçlarla aldı. 
     






</TEXT>
</DOC>
