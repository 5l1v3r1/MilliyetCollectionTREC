<DOC>
<DOCNO> 64057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/guncel/gun03a.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK’nın kimlik’ kampanyası 
</HEADLINE>
<TEXT>

Kürtçe kampanyası, Kimliklerimize Kürt yazdırmak istiyoruz’ ve Ana dilde eğitim istiyoruz" yazılı dilekçelerin verilmesiyle hız kazanıyor 
     ÖZGÜR CEBE DİYARBAKIR 

     Güneydoğu Anadolu’daki okullarda Kürtçe eğitim talebiyle ilgili başlatılan dilekçe kampanyasının artması üzerine, Diyarbakır Valiliği genelge yayımlayarak ilçe kaymakamlıkları ve okullara gönderdi. Genelgede, kampanyanın PKK tarafından organize edildiği, bu eylemlerin 15 Kasım 2001 tarihinde HADEP tarafından başlatıldığı belirtildi. Genelgede, şöyle denildi "HADEP mahalle, kadın ve gençlik kollarında yer alan şahıslar tarafından Kimliğimize Kürt yazdırmak istiyoruz’ şeklinde dilekçelerin mahalle muhtarları, nüfus müdürlükleri Anadilimizde eğitim görmek istiyoruz’ yazılı dilekçelerin ise, çocukların okuduğu okullara verileceği duyumunu aldık. Dilekçelerle ilgili yetkili merci, muhtar, nüfus müdürlüğü ve okul müdürlüğü değildir." Genelgede, bu tür dilekçelerin hiç kayda sokulmadan ve herhangi işleme tabi tutulmadan mülki makamlara bildirilmesi gerektiği belirtildi. 
     Bu arada Batman Yavuz Selim İlköğretim Okulu’nda Kürtçe eğitim için dilekçe veren çoğu kadın 15 kişiden 4’ü savcılık tarafından tutuklandı. 
     Diğer 11 veli ise tutuksuz yargılanmak üzere serbest bırakıldı. 
     
Pişman oldu, tahliye edildi      Cem BAKIRCI ERZURUM DHA 

     Erzurum DGM’de idam istemiyle yargılanan PKK militanı İsmail Ateş tahliye edildi. Örgütün İran’daki kamplarından iki yıl önce kaçarak teslim olan Ateş, Pişmanlık Yasası’ndan faydalanarak özgürlüğüne kavuşunca, "Yaşasın Türkiye Cumhuriyeti" diye bağırdı. 
     



 GÜNCEL 

























</TEXT>
</DOC>
