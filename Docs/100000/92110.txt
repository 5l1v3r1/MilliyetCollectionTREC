<DOC>
<DOCNO> 92110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/siyaset/siy02.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz’in rotası AB 
</HEADLINE>
<TEXT>

Karadeniz Ekonomik İşbirliği Örgütü’nden AB’ye çağrı "İşbirliğini geliştirmek için somut adımlar atın" 
     SERHAT OĞUZ, ELİF KORAP İstanbul 

     İstanbul’da toplanan 11 üyeli Karadeniz Ekonomik İşbirliği Örgütü KEİ , rotasını Avrupa Birliği’ne çevirdi. Terörizmle mücadeledeki kararlılığın vurgulandığı KEİ toplantısında, Avrupa Birliği’ne "İşbirliğini geliştirmek için somut adımlar atın" çağrısında bulunuldu. Türkiye’nin ev sahipliğinde Çırağan Sarayı’nda toplanan 10. KEİ Zirvesi’nin açılışını yapan Cumhurbaşkanı Ahmet Necdet Sezer, "Terörizmden çok zarar görmüş bir ülke olan Türkiye, bu konuda KEİ bünyesinde yürütülen çalışmaları desteklemekte ve işbirliğini daha ileri götürmek istemektedir" dedi. 
     Toplam 400 milyonluk nüfusa sahip olan KEİ ülkelerinin dünya ticaretinin yüzde 5’ini gerçekleştirdiğini vurgulayan Sezer, şöyle devam etti "Ancak KEİ bugüne değin olanaklarına uygun düzeyde bir işbirliğini gerçekleştiremedi. Örgütün uluslararası kuruluşların dikkatine getirebileceği bölgesel tasarılar üretmesi yeni ufuklar açacaktır. Bu çerçevede örgütün AB ile somut tasarılar temelinde yakın işbirliğine gitmesinin yerinde olacağını değerlendiriyoruz." 
     
KEİ AİLE FOTOĞRAFI      YURTTAŞ TÜMER 

     Yunanistan Dışişleri Bakanı Papandreu, Rusya Başbakan Yardımcısı Matvienko, Romanya Cumhurbaşkanı Iliescu, Gürcistan Devlet Başkanı Şevardnadze, Bulgaristan Cumhurbaşkanı Pırvanov, Arnavutluk Cumhurbaşkanı Meydani, Sezer, KEİ Genel Sekreteri Chechelashvili, Azerbaycan Cumhurbaşkanı Aliyev, Moldova Devlet Başkanı Voronin, Ukrayna Cumhurbaşkanı Kuchma, Ermenistan Dışişleri Bakanı Oskanyan. 
     



 SİYASET 


















</TEXT>
</DOC>
