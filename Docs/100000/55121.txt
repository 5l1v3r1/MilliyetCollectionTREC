<DOC>
<DOCNO> 55121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/guncel/gun01.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uh-ah 40 milyon aç adam’ 
</HEADLINE>
<TEXT>

Emek Platformu’nun kararı doğrultusunda meydanlara inen on binlerce emekçi, günün moda şarkısı "12 dev adam"ı kendilerine uyarlayarak slogan haline getirdi 
     ESRA KURT İstanbul 

     Emek Platformu Başkanlar Kurulu'nca alınan karar doğrultusunda, dün yurt genelinde mitingler düzenlendi. İstanbul'da yağmura rağmen toplanan 10 bin kişi, "İşsizliğe yoksulluğa, yolsuzluğa hayır" diye haykırdı. 
     Memur ve işçiler dün Çağlayan Abide - i Hürriyet Meydanı'ndaki mitinge sabahın erken saatlerinde gelmeye başladı. 
     DİSK ve KESK üyeleri, Perpa'nın arkasındaki yolda buluşurken, Türk - İş Genel Başkanı Bayram Meral, Hak - İş, Memur - Sen ve Kamu - Sen üyesi çalışanlar, Çağlayan'da toplandı. 
     
     İki koldan Çağlayan’a 
     Çalışanlar, saat 11.30 sıralarında iki koldan Çağlayan Meydanı'na doğru yürüyüşe geçti. Zaman zaman, "Hükümet istifa", "Uh - ah aç adam, 40 milyon aç adam", "Vur vur inlesin, Ankara dinlesin", "İşçi - memur el ele, genel greve" sloganları attılar. 
     Sendikaların yanı sıra CHP, EMEP, ÖDP, Tutuklu Hükümlü Yakınları Birliği gibi parti ve kuruluşlar ile TKP pankartı altında toplanan bir grup da mitinge katıldı. 
     
     Fedak rlık hortumcuya gitti 
     Meydanda konuşan Bayram Meral, "Bu krizlerin nedeni ne işçidir, ne memurdur, ne emeklidir, ne esnaftır, ne çiftçidir. Ama bu gerçeğe rağmen, bu krizlerin bedelini halkımız ödüyor" dedi. 
     Siyasilerin, çalışanlardan fedak rlık istediğini belirten Meral, "Ama gördük ki bizim fedak rlıklarımız bu kesimlerin hiçbirisine gitmedi. Faizcilere, banka batıranlara, ülkeyi hortumlayanlara gitti. Artık tek kuruş fedak rlık yapmıyoruz" dedi. 
     İşverenlere seslenen Meral, "Aklınızı başınıza toplayan. Bilin ki, bu milleti her gün açlığa mahk m ederseniz, o köşkünüz, sarayınız sizin başınıza yıkılacaktır" diye konuştu. Meral, kıdem tazminatının ve ikramiyelerin kaldırılmaya yeltenilmesi halinde genel greve gideceklerini söyledi. 
     
Yağmura rağmen      ATİLLA ÖZSEVER 

     Emek Platformu'nun İstanbul'da düzenlediği miting, yağmur ve soğuğa rağmen katılım açısından oldukça yüksek bir düzeydeydi. Mitingin dikkati çeken diğer özellikleri ise şöyleydi Türk - İş'e bağlı sendikalardan Yol - İş, Haber -İş, Tes - İş, Petrol - İş, Tek Gıda - İş gibi sendikaların üyeleri önemli bir yoğunluktaydı. KESK ve DİSK'le birlikte Emek Platformu'na bağlı diğer örgütlerin üyeleri de Çağlayan Meydanı'ndaki miting alanını doldurdu. Daha önce işçilerin eşleri ve çocukları ile birlikte mitinge gelmesi istenmesine rağmen yağmur nedeniyle sadece çalışanlar katıldı. Türk - İş Başkanı Bayram Meral, KESK Başkanı Sami Evren ve Emek Platformu İstanbul bileşenleri adına Dr. Rıfat Yücel birer konuşma yaptılar. Mitingde "İşçi memur el ele genel greve", "Kahrolsun IMF, bağımsız Türkiye" sloganları çokça atıldı. Bu arada yeni slogan olarak "Kahrolsun Avrupa emperyalizmi", "Ecevit alana Derviş bedava", "12 dev adam, 40 milyon aç adam" gibi sloganlar seslendirildi. Mitingde görüştüğümüz işçiler özellikle kıdem tazminatı ile ilgili endişelerini dile getirdiler. Ses düzeninin bozuk olması nedeni ile miting alanının arka tarafında konuşmalar iyi duyulamadı. TKP adıyla pankart açan eski SİP'li gençler, İşçi Partililer, ÖDP ve diğer sosyalist gruplar da mitingdeydi. Yağmur nedeniyle miting 1.5 saat sürdü. 
     
Genel grev çağrısı başkenti kilitledi      YILDIZ YAZICIOĞLU - ALTAN BURGUCU Ankara 

     Emek Platformu'nun aldığı karar uyarınca ülke çapında gerçekleştirilen miting, başkentte de caddeleri ve sokakları kilitledi. Ziya Gökalp Caddesi'ndeki Eğitim - Sen önünde ve Bayındır Sokak'taki Türk - İş Genel Merkezi önünde toplanan yüzlerce emekçi, Kızılay'da buluşacaklarını açıklayınca panzerler, özel tim ve binlerce polis yoğun güvenlik önlemleri aldı. Bu arada Kızılay'a doğru hareket etmek isteyen kitle içinden 10'u aşkın kişi gözaltına alındı. 
     
     Valilik kararı 
     Kalabalığın Kızılay a doğru hareketlenmesi üzerine polis, Ankara Valiliği'nce alınan yasak kararı gereğince "Toplu halde hareket edilmesi ve Kızılay'a yönelinmesi halinde zor kullanmak suretiyle müdahale edilecektir" uyarısında bulundu. DİSK ve KESK'in öncülük ettiği vatandaşlar, Mithatpaşa Caddesi'nde trafiği de kilitleyerek, Sıhhiye'ye doğru yürümeye başladı. 
     9 Kasım eyleminde, Atatürk Bulvarı’nı hemen trafiğe açıp dağılma sürecini hızlandıran polis, bu kez de Mithatpaşa Caddesi’ni araç trafiğine açtı. Eylemciler de son sloganlarını atarak sessizce dağıldılar. 
     



 GÜNCEL 

















</TEXT>
</DOC>
