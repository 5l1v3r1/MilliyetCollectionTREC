<DOC>
<DOCNO> 87472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/spor/spo03.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan’a stat sürprizi 
</HEADLINE>
<TEXT>

Galatasaray’ın yeni sezondaki maçlarını oynamayı düşündüğü Olimpiyat Stadı’nın ancak 17 Eylül’de başlayacak olan Şampiyonlar Ligi’ne yetişebileceği öğrenildi 
     MURAT AĞCA 

     Eksikleri var 
     ALİ Sami Yen’in yıkım çalışmaları sırasında Olimpiyat Stadı’ndan faydalanmayı düşünen Cim-Bom’a üzücü haber geldi. Stadın eksiklerini giderecek firma ya da kurumu bir türlü tespit edemeyen Hazırlık ve Düzenleme Kurulu’nun HDK kararsızlığı, işlerin sarkmasına neden oldu. İstanbul Büyükşehir Belediyesi de turnike, otopark, yol eksiklerinin tamamlanması için 21.5 trilyonluk teklif vermesine karşın stadda çalışmalar ancak bu ay başlayacak. 
     
     Devler Ligi’ne 
     OLİMPİYAT Stadı’nın sezon başına yetişemeyeceği, en erken 17 Eylül’de başlayacak Şampiyonlar Ligi’nden itibaren kullanılabileceği öğrenildi. Stadı gezen ve genel olarak beğenen Fatih Terim’in, yönetim kuruluna verdiği raporda, dev tesisin resmen devralınmasından önce iki test maçı oynanmasını önerdiği öğrenildi. Terim’in, biri gündüz, biri de ışıklar altında oynanacak iki maçın, kararlarında etkili olabileceğini söylediği ifade edildi. 
     
İtalyanlar yazdı Dürüst yalanladı      İTALYA’NIN Tutto Sport Gazetesi’nin transfer iddialarına Galatasaray İkinci Başkanı Ali Dürüst’ten yalanlama geldi. İtalyan Gazetesi’nde yer alan, "Galatasaray, Okan için Inter ile masaya oturacak. Milan’da oynayan Senegalli Sarr da gündemlerinde. Ayrıca Capello da Hasan Şaş’ı istiyor" haberiyle ilgili olarak Dürüst şunları söyledi "Hasan’ın bizimle 1 yıllık daha sözleşmesi var ve hiçbir yere göndermeyi düşünmüyoruz. Okan için Inter ile hiç masaya oturmadık ve Sarr ile ilgili haberler de gerçek dışı." 
     
Şimdi de LizarazuAslan’ın Bayern Münih’in 32 yaşındaki Fransız yıldızıyla görüştüğü iddia edildi 
     EROL DEMİRKOL 

     Feldkamp devrede 
     BAYERN Münih’in 32 yaşındaki defans oyuncusu Lizarazu için Galatasaray’ın devrede olduğu bildirildi. İlk etapta Sarı-Kırmızılılar’ın teklifine sıcak yaklaşmayan Fransız futbolcunun Feldkamp’ın devreye girmesiyle yeşil ışık yaktığı iddia edildi. Lizarazu’nun "Kulübümden 1 milyon mark peşin aldım. Bu paraya yakın bir fiyata gelirim" dediği öne sürüldü. 
     
     Teklif yağıyor 
     YABANCI arayışlarında olan Galatasaray’a menajerlerden de ünlü isimler adına teklifler geliyor. Kosta Rikalı Fonseca’nın menajerinin Cim-Bom ile temasa geçerek yıldız futbolcuyu getirebileceğini söylediği öğrenildi. Kosta Rikalı futbolcu Alajuelense’de forma giyiyor. Fonseca, Milli Takımımız’a karşı Dünya Kupası Finalleri’nde mücadele verecek. 
     
     



 SPOR 


































</TEXT>
</DOC>
