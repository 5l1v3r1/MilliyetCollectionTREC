<DOC>
<DOCNO> 97052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/ekonomi/eko05.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartla harcamalar yüzde 71 arttı 
</HEADLINE>
<TEXT>

Canlanmanın önemli göstergelerinden biri haline gelen kredi kartı harcamaları, yılın ikinci üç ayında geçen yıla göre yüzde 71.1 artarak 6 katrilyon liraya ulaştı 
     EKONOMİ SERVİSİ 

     Ekonomideki canlanmanın önemli göstergeleri arasında görünen kredi kartlı harcamalar hız kesmedi. Nisan - Haziran 2002 arasında bankaların kart cirosu geçen yılın aynı dönemine göre yüzde 71.1 artarak 6 katrilyonu aştı. 
     Bankalararası Kart Merkezi BKM verileri, ikinci çeyrekte kartla yapılan işlemlerin geçen yılın aynı dönemine göre yüzde 25 artarak 157.8 milyon adede yükseldiğini ortaya koydu. Ciro ise aynı dönemde 6 katrilyona yükseldi. 22 bankanın dahil olduğu BKM üyesi bankaların ciro ve işlem adetlerinde de benzer eğilim gözlendi. İkinci çeyrekte işlem sayısı yüzde 25, ciro ise yüzde 75.6 arttı. BKM üyesi bankaların ikinci çeyrek cirosu 5 katrilyon 757 trilyon oldu. 
     Yılın ilk yarısında ise işlem adedi yüzde 18 yükselişle 290.5 milyona çıktı. Aynı dönemde ciro yüzde 66.4 artarak 10 katrilyon 637 trilyona ulaştı. 
     Yabancı bankaların Türkiye’deki kredi kartı kullanımında ise TL bazında artış olurken, döviz bazında aynı kaldı. 2001 ve 2002’nin ilk yarısında ülkeye 457 milyon dolar döviz girişi olurken, bu yılın ilk yarısında 264 milyon dolar döviz çıkışı yaşandı. 
     BKM verilerine göre, tedavüldeki kredi kartı sayısında ise artış yaşandı. Yılın ilk yarısında yurtiçi ve uluslararası kart sayısı yüzde 7.6 yükselişle 14.8 milyon adede ulaştı. 
     
     Anneler Günü’nde rekor 
     Bankalar, kart harcamaları açısından ikinci çeyrekte en fazla Anneler Günü’nde güldü. BKM, Mart - Haziran 2002 arasında takastan geçen en yüksek işlem adedinin Anneler Günü’nün olduğu hafta sonu olarak açıkladı. BKM, sözkonusu haftada işlem adedinin yüzde 26 artarak 3 milyon 229 bin, cironun da 105 trilyon lira olduğunu bildirdi. 
     
İlk yarıda kartla 10.6 katrilyon harcadık işlem sayısı milyon 2001 Ocak - Haz. 2001 Nisan - Haz. 2002 Ocak - Haz. 2002 Nisan - Haz. Değişim ilk 6 ay Değişim 2. çeyrek Alışveriş 221 114 269.4 146.5 21.9 28.5 Nakit avans 25 12 21.1 11.3 -15.6 -5.8 Toplam 246 126 290.5 157.8 18.1 25.2 Ciro trilyon TL Alışveriş 5.216 2.936 9.304 5.273 78.4 79.6 Nakit avans 1.176 577 1.333 738 13.4 27.9 Toplam 6.392 3.513 10.637 6.011 66.4 71.1 Yabancı banka kartlarının kullanımı Döviz girdisi milyon 457 318 457 318 0 0 ATM sayısı 12.264 - 11.684 - -4.7 - POS sayısı 332.825 - 429.152 - 28.9 -      
     



 EKONOMİ 



















</TEXT>
</DOC>
