<DOC>
<DOCNO> 57381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sonspo11.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gol düellosu Gaziantepspor'un 3-2 
</HEADLINE>
<TEXT>

     Birinci Süper Lig'de Gaziantepspor, Yimpaş Yozgatspor'u 3-2 yendi. 
     3. dakikada Fatih, topla birlikte ceza alanına girdiği anda sert 
     vurdu. Diallo'nun göğsüne çarpıp dönen meşin yuvarlağı, savunma oyuncuları uzaklaştırdı. 13. dakikada Mustafa Şahintürk'ün ceza alanı içine uzattığı topla kale alanı içinde buluşan Fatih, düzgün bir vuruşla takımını 1-0 öne geçiren golü kaydetti. 18. dakikada sağ kanattan Gaziantepspor ceza alanına giren İlhan'ın sert şutunda, Ömer'i de geçen top, direğin dibinden dışarıya çıktı. 22. dakikada Maxim'in sağ kanattan son çizgiye yakın bir noktadan sert şutunda, Diallo topu yumruklayarak ceza alanı dışına gönderdi. 23. dakikada sağ kanattan Hamza'nın ceza alanına gönderdiği topla penaltı noktası üzerinde buluşan Arben'in şutunda, meşin yuvarlak Ömer'in kontrolünde direğin üzerinden dışarıya çıktı. 31. dakikada çaprazda bulunan Maxim'in sol kanattan sert şutunda, kaleye gitmekte olan topu Diallo çıkardı. Gaziantepsporlu futbolcuların, topun gol çizgisini geçtiğini belirterek itirazlarına karşın hakem oyunu sürdürdü. Bu pozisyonun devamında Fatih'in ceza alanına gönderdiği topla buluşan Mustafa Şahintürk, Diallo'nun yanından meşin yuvarlağı kaleye gönderdi 2-0. 43. dakikada sol kanattan ceza alanına giren Mustafa Şahintürk'ün, Diallo'nun üzerinden aşırdığı top, az farkla dışarıya çıktı. Karşılaşmanın ilk yarısı Gaziantepspor'un 2-0 üstünlüğüyle tamamlandı. Yimpaş Yozgatspor, ikinci yarıya Cengizhan'ın yerine İlker x , Hüseyin'in yerine de Gürçay'ı x alarak başladı. 46. dakikada Sezar, sol kanattan taşıdığı topu Halit'e gönderdi. Halit'in pasında, ceza alanı içinde meşin yuvarlağı önünde bulan Fatih, düzgün bir vuruşla skoru 3-0 yaptı. 56. dakikada Gaziantepspor'da, Halit'in yerine Adem xx oyuna girdi. 58. dakikada sarı kart gören Yimpaş Yozgatsporlu Yaw, 63. dakikada yerini İsmail'e x bıraktı. 64. dakikada Yimpaş Yozgatsporlu Gürçay sarı kart gördü. 71. dakikada Gaziantepspor'da, Fatih'in yerine Hasan Özer x oyuna girdi. 74. dakikada ani gelişen Yimpaş Yozgatspor atağında, Arben'in ceza alanı içinden kafa şutunda, Ömer'in müdahele edemediği meşin yuvarlak, yan direkten döndü. 76. dakikada Gaziantepsporlu Maxim sarı kart gördü. 77. dakikada Gürçay'ın köşe atışından ceza alanına indirdiği topu Gaziantepspor savunma oyuncuları uzaklaştıramayınca, İlker düzgün bir vuruşla golü kaydetti 3-1. 78. dakikada Gaziantepspor'da, Mustafa Şahintürk'ün yerine Doğan oyuna alındı. 90. dakikada Selim'in Gaziantepspor ceza alanı içine gönderdiği topa iyi yükselen Cihat, kafayla takımının 2. golünü attı 3-2 Karşılaşma, Gaziantepspor'un 3-2 galibiyetiyle bitti. 
     






</TEXT>
</DOC>
