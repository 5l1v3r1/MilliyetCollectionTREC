<DOC>
<DOCNO> 94183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/ekonomi/eko07a.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur, Çayı solduralım’ derken fabrikaları kapattırdı 
</HEADLINE>
<TEXT>

Patenti kendisine ait çay soldurma sistemi’ni kullandıkları gerekçesiyle dava açan Mustafa Tokel, Çaykur’un dört fabrikasını kapattırdı. 
     Ulaş ÖZDEMİR Halil BAYRAM OF,Trabzon DHA 

     Makina Yüksek Mühendisi Mustafa Tokel, patenti kendisine ait çay soldurma sistemini’ izinsiz kullanan Çaykur fabrikasını kapattırdı. Sistemin özel sektöre fabrikalarda da yıllarca kullanıldığını tespit eden Tokel’in başvurusunu değerlendiren mahkeme, ihtiyati tedbir kararı verdi. İcra müdürlükleri de Çaykur’a ait dört fabrikada üretimi durdurdu. 
     12 yıl önce çay soldurma sistemini’ bulan Mustafa Tokel’in iddiasına göre, buluşunu Çaykur ve özel sektör fabrikaları izinsiz kullandı. Ancak Çaykur da sistemi kendisinin bulduğunu savununca iş mahkemeye gitti. Bilirkişi patent hakkının Mustafa Tokel’e ait olduğuna karar verdi. 
     
     Bir bir kapatılıyorlar 
     Mahkemelerin kararı üzerine İcra müdürlükleri, Çaykur’un Of İlçesi’nde 3, Artvin’in Arhavi İlçesi’nde ise 1 fabrikasını mühürletti. Önümüzdeki günlerde sistemi kullanan bütün fabrikaların kapatılması bekleniyor. 
     Çaykur Genel Müdür Yardımcısı Yunus Kandil, "Bu sistem bize ait. Geliştirerek 46 fabrikamızda uyguladık. Bütün dünyada kullanılıyor. Karara itiraz edeceğiz" dedi. 
     
     



 EKONOMİ 

















</TEXT>
</DOC>
