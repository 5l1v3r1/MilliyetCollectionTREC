<DOC>
<DOCNO> 94342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/spor/bbas.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV SİLAHŞÖR 
</HEADLINE>
<TEXT>

ABD’deki Dünya Şampiyonası’na katılacak Basketbol Milli Takımımız, çalışmalarına bugün başlayacak. Temmuz ayı sonunda İstanbul’da önemli bir turnuva yapılacak 
     ABD’de randevu 
     2002 Dünya Kupası’nda Futbol Milli Takımımız’ın elde ettiği büyük başarının ardından 12 Dev Adamımız da Dünya’nın en iyileri arasına girebilmek için çalışmalara bugün başlayacak. Basketbol Milli Takımımız, 29 Ağustos - 8 Eylül arasında ABD’nin Indianapolis kentindeki Dünya Şampiyonası için hazırlıklara bugün start verecek. Millilerimiz şampiyonanın ilk turunda Brezilya, Porto Riko ve Lübnan ile karşılaşacak. 
     
     19 kişilik kadro 
     19 kişilik aday kadro, iki aylık süre içinde kondisyon çalışmaları ve özel turnuvalarla dev turnuvaya hazırlanacak. Millilerimiz, şampiyona öncesi 31 Temmuz - 4 Ağustos tarihleri arasında İstanbul’da gerçekleştirilecek Mini Dünya Kupası’nda boy gösterecek. Ay - Yıldızlı ekibimiz turnuvada, Dünya Şampiyonası’na katılacak Angola, Arjantin, Brezilya, Cezayir, Çin, Kanada ve Yugoslavya ile mücadele verecek. 
     
ADAY KADRO Coach Aydın ÖRS OYUNCULAR YAŞ BOY POZİSYON KULÜP Hakan Köseoğlu 21 1.87 Guard Darüşşafaka Ender Arslan 19 1.87 Guard Efes Pilsen Kerem Tunçeri 23 1.90 Guard Efes Pilsen Harun Erdenay 34 1.90 Guard Ülkerspor Ömer Onan 24 1.94 Guard Efes Pilsen Tutku Açık 22 1.95 Guard Ülkerspor Ufuk Sarıca 30 1.94 Forvet Darüşşafaka Alper Yılmaz 27 1.95 Forvet Efes Pilsen İbrahim Kutluay 28 1.98 Forvet Panathinaikos Yun. Haluk Yıldırım 30 2.01 Forvet Ülkerspor Arda Vekiloğlu 23 2.06 Forvet Efes Pilsen Hidayet Türkoğlu 23 2.07 Forvet S.Kings NBA Mirsad Türkcan 26 2.06 Forvet CSKA Moskova Rus. Kerem Gönlüm 25 2.08 Forvet Ülkerspor Mehmet Okur 23 2.10 Forvet Efes Pilsen Kaya Peker 22 2.08 Pivot Efes Pilsen Hüseyin Beşok 27 2.12 Pivot M.Tel Aviv İsr. Asım Pars 26 2.13 Pivot Ülkerspor Fatih Solak 23 2.15 Pivot Ülkerspor      
     
Mini Dünya Kupası Programı      31 Temmuz - 4 Ağustos 
     A GRUBU 
     Angola 
     Brezilya 
     Çin 
     Türkiye 
     
     B GRUBU 
     Cezayir 
     Arjantin 
     Kanada 
     Yugoslavya 
     
     31 Temmuz 2002 
     Brezilya - Angola 
     Kanada - Arjantin 
     Yugoslavya - Cezayir 
     Türkiye - Çin 
     
     1 Ağustos 2002 
     Çin - Brezilya 
     Arjantin - Cezayir 
     Yugoslavya - Kanada 
     Türkiye - Angola 
     
     2 Ağustos 2002 
     Çin - Angola 
     Cezayir - Kanada 
     Arjantin - Yugoslavya 
     Türkiye - Brezilya 
     
     3 Ağustos 2002 
     Yarı finaller 
     
     4 Ağustos 2002 
     Finaller 
     
Pistons şampiyonSınır Tanımayan Basketbol kampında, Stojakoviç ile Kerem Tunçeri’nin takımı, Hidayet ile Papanikolaou yönetimindeki Sacramento Kings’i yendi 
     İSTANBUL’DA üç gündür devam eden "Sınır Tanımayan Basketbol" Yaz Kampı dün sona erdi. Ayhan Şahenk Salonu’nda basketbol yıldızları antrenörlüğünde, Türk ve Yunan genç basketbolcuların bir araya geldiği organizasyonda sporcular antrenman ve maçlar yaptı. Predrag Stojakoviç ve Kerem Tunçeri yönetimindeki Detroit Pistons takımı şampiyon oldu. 
     PİSTONS, Hidayet Türkoğlu ile Dimitris Papanikolaou’nun yönetimindeki Sacramento Kings’i finalde 53 - 38 mağlup etti. Mirsad Türkcan ve Antonis Fotsis’in antrenörlüğünü yaptığı Memphis Grizzlies ise, İbrahim Kutluay, Theodorus Papaloukas ve Vladimir Radmanoviç’in hocalığını yaptığı Phoneix Suns’ı 50 - 49 mağlup ederek üçüncülüğü elde etti. 
     
Ümitler birinci      BASKETBOLDA 3. Ümit Bayanlar İstanbul Turnuvası’nda A Milli Takımımız birinci oldu. Abdi İpekçi Salonu’nda gerçekleştirilen turnuvanın son gününde Türkiye A takımı, finalde Macaristan’ı 65 - 61 yenerek şampiyon olurken, Macaristan ikinciliği elde etti. Turnuvada, Hırvatistan’ı 81-73 mağlup eden Türkiye B Takımı ise üçüncülüğü aldı. 
     
Alpay’a fren      FENERBAHÇE, erkek basketbol takımına almak için prensip anlaşmasına vardığı Alpay Öztaş’ın transferini dondurduğunu açıkladı. Kulübün resmi internet sitesinden, İtalya’nın Montepaschi Siena takımında forma giyen Alpay ile görüşmelerin, üç büyük kulübün başkanlarının Bakanı Fikret Ünlü’ye yaptığı ziyaretten önce gerçekleştiği, bu yüzden transferin dondurulduğu açıklandı. 
     



 SPOR 






















</TEXT>
</DOC>
