<DOC>
<DOCNO> 66696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/guncel/agun.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürünmeden tedavi olmak mucize 
</HEADLINE>
<TEXT>
SSK’da tedavinin bedeli ÇİLE’ 
Gripal enfeksiyon teşhisiyle dört gün boyunca tam üç SSK hastanesini dolaştık, saatlerce sırada bekledik, bol bol azar işittik. Sonuçta elimiz boş, eve döndük 
     ŞÜKRAN ÖZÇAKMAK İstanbul 

     SSK eczanelerinde uzayan kuyruklarda vatandaşlar, "Bu ilaç yok" diye geri çevriliyor, defalarca doktorla eczane arasında gidip geliyor, günler sonra ilaç için sevk edildiği başka bir hastanede de derdine derman bulamıyor. Şikayetler üzerine Sunay Albayrak’a ait reçeteyle hastanelere gidip, yaşananları yerinde gözlemledik. 
     
     Alternatif bir ilaç yazdırın’ 
     İlk durak SSK Vakıf Gureba Hastanesi’ydi. Muayene sıramız geldiğinde gripal enfeksiyon teşhisiyle doktor "Clarinase", "Mesulid", "Otrivine" isimli ilaçları yazdı. Eczanede kuyruğa girdik. 2 saat bekledikten sonra ilaç dağıtılan yerin önündeki numaratörde sıramızı aldık. Yarım saat sonra eczacı, "Mesulid var, diğerleri yok. Alternatif ilaç yazdırın" dedi. Doktora ulaştığımızda öğle tatili olmuştu. Saat 13.00’te gelmesi gereken doktor, 14.02’de teşrif etti. 
     Doktor, alternatif ilaç yazamayacağını söyleyince eczaneye geri döndük. Doktorla eczane arasında beş kez gidip geldikten sonra kavga başladı. Doktor, "İlaç yoksa git dışarıdan al" derken eczacı, "Yarın belki ilaç gelir" dedi. Ama ertesi gün yine aynı yanıtı aldık. Üçüncü gün de değişen bir şey olmadı. Eczacı, reçeteyi başhekim yardımcısına onaylatıp başka bir hastaneye gitmemizi önerdi. Başhekim yardımcısının kapısında yarım saat bekledikten sonra sevkimiz yapıldı. 
     
     Çin ordusu musunuz yahu ’ 
     SSK Okmeydanı Hastanesi’ne gittik. 2 - 3 saatlik bekleyiş ve yine ilaç yok. Demir kapının ardında ilaç mağdurları kuyruk oluşturmuş, kimileri kapıyı yumrukluyor. Bir saatlik bekleyişin ardından şef eczacının karşısına çıkan şanslılardan biriydik. Eczacı, "Çin ordusu musunuz kardeşim, bitmiyorsunuz İlaç yok işte Gidin bakanın Alo şik yet’ telefonunu arayın" dedi. Sıra bana gelince "Samatya SSK’ya git" dedi ve reçeteyi kaşeledi. Üçüncü durak Samatya SSK... Ancak gün bitti... Ertesi gün aynı çile ve cevap, "İlaç yok"... Dışarıya sevk istediğimizde de, aldığımız yanıt, "İlaç gelecek, bekleyin" oldu. 
     
     Yol masrafları ilaçtan fazla 
     Reçetedeki ilaçlardan Clarinase 4.5 milyon, Mesulid 8 milyon 650 bin, Otrivine 3 milyon 350 liraya eczanelerde satılıyor. Reçetenin tutarı 16.5 milyon. Sigortalının ödeyeceği ücret 3 milyon 300 bin toplam bedelin yüzde 20’si . Yani çekilen sefalet 13 milyon 200 bin lira için. Üstüne üstlük reçeteye ödeyecek para, otobüs, dolmuşa harcanan bedelin yanında hiç kalıyor. 
     Öte yandan bütün bu çekilen sıkıntıların yanında SSK İstanbul Bölge Müdürü Hikmet Çevik, ısrarla kurumlarında ilaç sıkıntısı olmadığını belirtiyor. İlaç yoksa eczacının diğer hastaneleri arayarak bulması gerektiğini söyleyen Çelik, "Ancak kurumda olmayan bir ilaç için, hasta dışarıdaki eczaneye sevk edilir" diyor. 
     
     Mevzuat böyle 
     Konuyla ilgili görüşlerini aldığımız Çalışma ve Sosyal Güvenlik Bakanlığı Sağlık İşleri Daire Başkanlığı Genel Müdür Yardımcısı Dr. Ertan Rıfat Telhan ise şöyle konuştu "Kurumlarımızın hiçbirinde ilaç bulunamazsa reçetenin arkası ilaçlar kurumdan temin edilememiştir, hariçten temini uygundur’ kaşesi ile onaylanır ve hasta ilacını özel bir eczaneden alır. Eczacı, ilaç yerine eşdeğer bir ilaç yazar. Ayrıca, o ilacın hangi hastanede olduğunu bilir ve hastasını yönlendirir." 
     
Bu kadar aşağılanmayı hak etmiyoruz      Günlerce ilaç alamadıklarını söyleyen vatandaşlar, Kimin parasını kimden esirgiyorlar’ diye isyan ediyor 

</TEXT>
</DOC>
