<DOC>
<DOCNO> 79673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/ekonomi/aeko.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası Genel Müdürü’nden çarpıcı açıklamalar 
</HEADLINE>
<TEXT>
Şeffaf bilançolar iyi çıkmayacak 
Şeffaf hazırlanmış banka bilançolarının büyük kısmının zararda olacağını’ bildiren İş Bankası Genel Müdürü Özince, "Enflasyon ülkemizin gerçeği. Buna şaşırmayalım" dedi 
     KADİFE ŞAHİN 
FİNANS SOHBETLERİ 

     Bankacılıkta haziranda ortaya çıkacak tablonun uluslararası muhasebe standartlarının uygulanması nedeniyle fazla siyah - beyaz olacağını bildiren İş Bankası Genel Müdürü Ersin Özince, "Göreceğiz ki enflasyon muhasebesiyle oluşturulmuş banka bilançolarının büyük kısmı zararda. Bu yüksek enflasyonla yaşayan ülkemizin realitesi. Şaşırmamamız lazım " dedi. 
     "Enflasyonun yüksek olduğu ülkelerde enflasyon muhasebesi ile k r etmek, hele ülkemizdeki gibi krizler, sıkıntılar içinde yaşıyorsak mümkün değildir" diyen Özince, "Bu sefer şu yaşanacak diye korkuyorum, Bak, bankalar çok zarar ediyor’ diyecekler" ifadesinde bulundu 
     Bankalar çok k r elde ettiklerinde de haksız kazançla suçlandıklarını hatırlatan Özince, "Enflasyon bazında bir çok bankanın gerçek anlamda k r etmediği ortaya çıktığında ne olacak. Bu da gayet normal, realite budur. Yüzde 80 enflasyonu kriz geçirdiğiniz yılda yaşarsanız çok ciddi sonuçlar çıkar" diye konuştu. 
     Halka açık bankaların geçen yıl enflasyon muhasebesine göre hazırlanmış bilançolarının sitelerinde bulunduğunu belirten Özince, "Baktığınızda hiç birinin k rda olmadığını görürsünüz. Şimdi bu iyi bir görüntü müdür, tartışılır. Bunu anlamak ve iyi okuyabilmek önemlidir. Demek ki şeffaflık izafidir" dedi. 
     
     Fazla çıplaklık zararlı 
     "Çekilen bu fotoğraf bir anın fotoğrafı, üstelik de biraz fazla siyah beyaz bir fotoğraf olacaktır" diyen Özince şöyle konuştu 
     "Şeffaflık gibi tanımların çok önemli olduğu inancında değilim. Sokaktadaki vatandaşımız her bir bankayı şeffaf görmek istiyorsa halka açık bankalarımız zaten şeffaf. Bankaları soyup aşırı şeffaf kılmaktan, çırılçıplak görmekten kimse bir yarar sağlamayacak. Ciddi bir kriz yaşayan Türk reel sektörü daha fazla zarar görecek." 
     
Para, özledim’ diye geri dönmez      Nereden buldun’ vergi yasasında yapılacak geriye dönük değişiklikler konusunda değerlendirmede bulunan Özince, "Sermaye para mecrasını kendi bulur. O mecra genelde güvenli gelire doğrudur. O geliri sağlayacak olan aktivitenin olması lazım. Yoksa para aftan yararlanan siyasi mahkum gibi yurdumu göreyim diye geri gelmez. Paranın aklı bu yönde çalışmaz" dedi. 
     Özince, "Paranın geri dönmesi için ülkede ekonomik büyüme, canlılık, tatmin edici bir ticari gelirin ortaya çıkması ve devamlılığı gereklidir. Yurtdışındaki yerli ve yabancı sermayenin Türkiye’ye gelmesi mevzuat ile ilgili koşullar ile bir yere kadar sağlanabilir. Türkiye yurtiçinde yurtdışında kayıtdışına çözüm bulmak zorundadır" diye konuştu. 
     
Programa hapsolmayalım      Hiç tereddütsüz bizim bütün varımız yoğumuz, programımız, hedefimiz IMF’nin belirlediği koşullardan ibaret olmamalı" diyen Özince, IMF’nin de beklentisinin daha iyi bir Türkiye görmek olduğunu söyledi. "Ama biz nedense konulan hedef kadarını yapıyoruz" diye konuşan Özince şöyle devam etti 
     "Daha fazla özgüvene ihtiyacımız olduğunu düşünüyorum. IMF programı diye birşey yok. Biraz daha dinamize olabilsek ve kendimizi programın içine hapsolmuş hissetmekten kurtulabilsek, Türkiye’yi büyütecek şartları yaratabiliriz. Oturduğumuz yerden büyüyecek veya birileri bizi büyütecek diye birşey yok. Yeniden ayaklarımızın üzerinde durmayı başardığımıza göre hafif hafif bir yerlere doğru koşmaya başlamızda yarar var." 
     
Ulusal şartlar gözönüne alınmalı’      Bankacılığın daha önce ciddi bir şekilde likidite, kur ve faiz riski yediğini belirten Özince, "Şimdi geride en ciddi risk olarak kredi riski kaldı" dedi. Özince "Banka ile müşterisini biraz daha ulusal kurallarla ele almamız gerekir. Sonunda bunun olacağından eminim. Çünkü uluslararası kurallarla yapılan bilanço değerlendirmesi ortaya bayağı sert tablolar çıkartacak. Bu reel sektörün bir çok borçlu firmasının sonu demektir" ifadesinde bulundu. Özince, istihdam sağlayıp bir yandan da fon yaratabilen şirketlerin korunmasının toplum ve ekonomi açısından çok yararlı olacağını kaydetti. 
     
İştiraklerimize karışmasınlar’      ş Bankası’nın kollektif sermayeye sahip varlık olduğunu belirten Özince, bankanın iştirakleri konusunda yapılan değerlendirmeleri bir saldırı olarak tanımladı. 
     "Çok fazla istirakimiz olması kimsenin zararına değil. Kanunları, limitleri aşan bir konumumuz yok" diyen Özince, 
     "İş Bankası’nın çok fazla iştiraki olduğu yönündeki değerlendirmeleri kollektif sermayeyi temsil eden, Türkiye’nin en çok ortaklı şirketi olan İş Bankası’na karşı yapılan çok yanlış, taraflı ve haksız rekabeti konu alan saldırılar olarak görüyorum" dedi. 
     İş Bankası Grubu’nun daha farklı bir yapılandırmaya gitmek için çalışmalar yapıldığını bildiren Özince, bunların hayata geçirilmesi için uygun koşulların oluşması gerektiğini söyledi. İştiraklerde büyümeye devam edeceklerini de belirten Özince, İştiraklerimizi piyasalar uygun değilken yok pahasına elden çıkarmayız’ diye konuştu. 
     
     Vergi listesine girmek beni şaşırttı’ 
     Bulunduğu bölgede vergi dairesinden listeye girdiği için bir teşekkür mektubu aldığını bildiren Özince, bunun kendisini hem mutlu ettiğini hem de üzdüğünü söyledi. 
     Vatandaş olarak memnun olduğunu belirten Özince, "Ama ben nihayet ücretli bir vatandaşım. Bulunduğum yörede dereceye girecek mükellefler arasında oluşuma hayret ettim. Çünkü bulunduğum bölgede benden daha çok vergi veriyor olması gereken birçok kimse var. Burada hiç kimseyi suçlamak istemiyorum çünkü belki onlar başka bölgelerde kayıtlı olabilirler. Ama toplumumuzda genel bir kanaat var ki şu veya bu nedenle vergi ödenmiyor" dedi. 
     



 EKONOMİ 












</TEXT>
</DOC>
