<DOC>
<DOCNO> 91866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/guncel/gun02.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz medyumlara göre finaldeyiz 
</HEADLINE>
<TEXT>

Peter Lee ve Iraklı El Alousi... İngiltere’nin en ünlü iki medyumu, ay yıldızlı millilerimizin yarı final maçında Brezilya’yı 1 - 0 yeneceği müjdesini verdi 
     NEVSAL ELEVLİ Londra 

     Hakan Şükür Mars’ın etkisinde 
     Iraklı El Alousi, nam-ı diğer "Bağdat Kamburu"... Büyükbabası Türk. Umman Sultanı dahil birçok Sultan her gün kendisine telefon açıp akıl alıyor. Clinton’a iki kez seçileceğini bildirmiş. Fala bakma ücreti 100 dolardan 10 bin sterlin 24 milyar lira arasında değişiyor. El Aloisi, Körfez Savaşı’nın çıkacağını, Blair’in başbakan seçileceğini, Concord’un düşeceğini, İsrail - Filistin çatışmasının yeniden patlak vereceğini önceden bilmiş. 
     Londra’nın tanınmış bir otelinde buluştuğumuz El Alousi, Türkiye’nin yarı finalda Brezilya’yı 1 - 0 yeneceğini söyledi. Almanya - Kore maçını ise Almanya’nın kazanacağını belirten Alousi, "Finalde Türkiye ve Almanya karşılaşır" dedi. 
     
     Büyük mutluluk var 
     Türkiye’yi büyük bir mutluluğun içinde gördüğünü belirten El Alousi küresinde Türkiye’nin çok şanslı bir devrede olduğunu aktardı. Alousi, "Hakan Şükür özel sorunları yüzünden maçlara konsantre olamıyor. Mars’ın etkisinde kalan Şükür, gerçek performansını sergileyemiyor. Ancak önümüzdeki çarşamba daha iyi bir performans gösterecek" dedi. 
     
Almanya ile oynarsınız      Yabancı devlet başkanları ve kraliyet ailelerinin özel danışmanı Bob Marley, Prenses Diana, Prenses Michael, Eddie Murphy gibi ünlülerin medyumu olan 61 yaşındaki Peter Lee de yarı finalde Türkiye’nin Brezilya’yı 1 - 0 yeneceğini söyledi. 
     Türkiye’nin son maçta Almanya ile karşı karşıya geleceğini öngören Lee, millilerimizin finali kaybedeceği tahmininde bulundu. 
     
     Ecevit ansızın istifa edecek 
     Başbakan Bülent Ecevit’in sağlık durumuna da değinen Peter Lee, Başbakan’ın sağlığının iyi olmadığını ancak bunu kendisinin kabul etmediğini belirterek şöyle konuştu 
     "Ecevit koltuğunda uzun süre kalmayacak. Bugün yarın değil ama kısa bir zaman içinde ansızın istifa edecek. Yerine gelecek olan kişi çok karizmatik ve popüler biri. Aynı hükümet bir yıl daha devam edecek. Yeni başbakan Türk - Yunan ilişkilerinde olumlu gelişmelere imza atacak." 
     İngiliz polisinin çözülemeyen olaylarda fikrine başvurduğu Peter Lee’nin en önemli kehanetlerinden biri de kaçırılan Nijeryalı diplomatın bulunduğu yeri görmesi. 
     



 GÜNCEL 





















</TEXT>
</DOC>
