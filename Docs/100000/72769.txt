<DOC>
<DOCNO> 72769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/soneko04.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC Petrol Bakanları toplantısı Viyana'da başladı 
</HEADLINE>
<TEXT>

     Petrol üreticisi ülkeler birliği OPEC üyesi 11 ülkenin petrol bakanları bugün Viyana'da biraraya geldiler. 
     Aylar süren toplantılardan sonra ilk kez gündemsiz olarak biraya gelen petrol bakanları, teşkilatın ham petrol üretimini artırmak veya azaltmak gibi bir amacının olmadığı bildirildi. 
     OPEC genel merkezinden yapılan açıklamada, son altı aydan beri ilk kez ham petrol satış fiatının teşkilatın belirlediği varil başına asgari 22 dolar civarında olduğu belirtildi ve OPEC'in bu durumdan memnun olduğu, ham petrolde günlük üretimi artırmak veya azaltmak yolunda bir girişimde bulunmak istemediği bildirildi. 
     ABD'nin Irak'a yapacağı muhtemel bir askeri saldırı karşısında önlem aldığı belirtilen OPEC'in, arap ülkelerinden dünya petrol piyasasına yapılacak petrol sevkiatında bir artış olabileceği beklentisi içinde olduğunu belirten güvenilir bir kaynak, ''beklenen saldırı olasılığının'' şimdilik bulunmadığını hatırlattı ve Petrol Üreticisi Ülkeler arasında üretimi artırmak veya azaltmak konusunda bir isteğin söz konusu olmadığnı kaydetti. 
     OPEC'in Viyana'daki genel merkezinden bir yetkili, ham petrol satış fiatının örgütün belirlediği varil başına 22 dolar sınırında seyrettiğini belirtti ve ham petrol satış fiatını değiştirmek için üretim kısıtlaması gibi bir yönteme başvurmaya gereksinim duyulmadığını söyledi. 
     






</TEXT>
</DOC>
