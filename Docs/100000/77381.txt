<DOC>
<DOCNO> 77381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/soneko28.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD üyeleri ekonomi konusunda iyimser... 
</HEADLINE>
<TEXT>

     Türk Sanayicileri ve İşadamları Derneği TÜSİAD üyesi işadamları, uzun vadede ekonomide iyileşme bekliyor. 
     TÜSİAD Aylık Siyasi ve Ekonomik Değerlendirme Üye Anketi'ne göre, Mart, Nisan, Mayıs aylarını kapsayan 3 aylık dönemde genel siyasi ortam açısından siyasi istikrarın kötüleşmesini bekleyenlerin oranı az da olsa artış kaydetti. Önümüzdeki 12 aylık dönem için benzer beklentiler, Ocak ayındaki yüzde 12.5 seviyesinden yüzde 21.7'ye tırmandı. 
     Siyasi istikrar için öncelikli görülen önlemler arasında ilk 2 sırayı siyasi partiler yasası ve seçim sisteminin değiştirilmesi aldı. 
     Ankete göre, diğer 2 önemli husus siyasi ve ekonomik kriterler açısından AB'ye uyumun hızlanması ve kamu kesiminin küçülerek eşgüdümünün artırılması oldu. Üyelerin sadece yüzde 3'ü erken seçimin bir çözüm üretebileceğini düşünüyor. 
     Ankete göre, genel ekonominin mevcut durumunda Ocak ayına benzer bir tablo ortaya çıktı. Geleceğe ilişkin olarak katılımcıların yüzde 42'si Ocak'ta yüzde 47.6 ve Aralık'ta yüzde 64 idi Mart, Nisan, 
     Mayıs 2002'yi kapsayan 3 ayda, yüzde 71'i daha uzun vadede 12 ay 
     ekonomik durumda iyileşme olmasını bekliyor. 
     Ekonomiyi olumsuz etkileyebilecek sorunların ilk sırasına yüzde 19'luk payla ''hükümetten kaynaklanan sorunlar'' otururken, ''reel 
     sektörün finansman kısıtları'' yüzde 15 ile 2. sırada yer aldı. 3. ve 4. sırada ise ''işsizlik ve toplumsal huzursuzluk'' ve ''yüksek iç borç stoku ve döndürülmesinde çıkabilecek güçlükler'' yüzde 12'şerlik paylarla bulunuyor. Gerekli görülen önlemlerde, ''kayıtdışından başlayarak vergi yükünün tabana yayılması'' maddesi 1. sıradaki yerini korurken, ''ekonomi yönetiminin tek elde toplanması'', ''doğrudan yabancı sermaye için gerekli yasal çerçeve'' ve ''özelleştirme'' diğer öncelikli çözüm önerilerini oluşturdu. 
     
     Büyüme tahmini 2.7 
     Ankete göre, aylar itibariyle yapılan karşılaştırmada, Şubat ayında üretim, satış ve stok değişkenlerine ait seviyelerde bir miktar iyileşme kaydedildi. Diğer yandan kredi kullanımında bir önceki aya göre azalma oldu. 
     Kısa vade 1 ay ve orta vadeye 3 ay ilişkin iç ve dış siparişlere, kredi kullanımına ait beklentilerde ise herhangi bir değişiklik olmadı. 12 aylık dönemde yatırım harcamasında artış öngörenlerin oranı yüzde 35'den yüzde 44'e çıktı. 
     TÜSİAD üyelerinin 2002 yılına yönelik tahminlerine de yer verilen ankete göre, büyüme yüzde 2.7, yıl sonu enflasyon TEFE yüzde 49.5 ve yıl sonu dolar kuru ise 1 milyon 934 bin 461 lira olarak bekleniyor. 
     






</TEXT>
</DOC>
