<DOC>
<DOCNO> 60675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/spor/spo03.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Perez'e garanti 
</HEADLINE>
<TEXT>

Teknik Direktör Lucescu dün sakatlığı sorun yaratan Fransız oyuncuyla özel bir görüşme yaptı, "Seni göndermeye niyetim yok" ifadesini kullandı 
     ERHAN TELLİ 

     İhtiyacım var’ 
     GALATASARAY Teknik Direktörü Mircea Lucescu, sakatlığı nedeniyle gönderilmesi gündeme gelen Fransız oyuncusu Sebastian Perez’e garanti verdi. Dün yıldız oyuncusuyla Florya Metin Oktay Tesisleri’nde bir görüşme yapan Rumen hoca, futbolcusundan sakatlığı hakkında bilgi aldı ve "Yeni Brezilyalı oyuncular buraya denenmek için geldiler. Seni göndermeye niyetim yok. Bu takımın senin gibi bir yıldıza her zaman ihtiyacı var" dedi. 
     
     Kampa katılacak 
     FUTBOL Şube Sorumlusu Abdürrahim Albayrak da, Fransız yıldıza sahip çıkarak, "Perez’e tapıyorum" dedi. Albayrak, Perez’in ilk yarıda çok başarılı bir performans sergilediğini söyleyerek, "Sakatlığı düzeliyor. Raporları temiz çıktı. Perez’i hiçbir yere göndermiyoruz. Ona Şampiyonlar Ligi’nde çok ihtiyacımız olacak" dedi. Perez bugün Belek kampına katılacak ve takımla birlikte çalışmalarını sürdürecek. 
     
Victoria evlenemedi      KOLOMBİYALI genç yıldız Victoria, yoğun kar yağışı nedeniyle yollar kapanınca evlenemedi. Sevgilisi Valencia ile bir çocuk sahibi olan ancak resmi nikahı bulunmayan Victoria, nikahını kıyacak olan konsolos görevlisinin kar yağışı nedeniyle Florya’ya gelememesi yüzünden saatlerce evinde bekledi. Yönetici Abdürrahim Albayrak, Victoria’yı en kısa sürede evlendireceklerini söyledi. 
     
Cim-Bom’a durmak yok      SARI-KIRMIZILI takım, devre arası hazırlıklarına kar - tipi demeden devam ediyor. Dün sabah İstanbul’da başlayan yoğun kar yağışına rağmen, tesislere gelebilen oyuncularını Florya Metin Oktay Tesisleri’nde sıkı bir şekilde çalıştıran Lucescu, akşam yapılan antrenmanda da futbolcularına salonda kondisyon yükledi. 
     ÇALIŞMAYA evlerinde mahsur kalan Sergen, Ergün ve Kerem ile izinli olan Victoria, Mondragon ve Capone katılmadılar. Bu arada Lucescu, IFFHS tarafından yapılan değerlendirmede Dünya’nın en iyi 11. hocası seçildi. Galatasaray bugün yapacağı çalışmanın ardından Antalya Belek’e gidecek. 
     



 SPOR 






















</TEXT>
</DOC>
