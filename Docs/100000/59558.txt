<DOC>
<DOCNO> 59558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/magazin/amag.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayahan’ın ailesi ilk kez bir arada 
</HEADLINE>
<TEXT>

Kayahan’ın torunu ile küçük kızı yılbaşı ile bayramı bir arada kutladı. 2.5 yaşındaki Oben, 4 aylık teyzesi Gönül’ün elini öptü 
     ALİ EYÜBOĞLU 

Damada af’ yok      TÜRK pop müziğinin usta yorumcu ve bestecisi Kayahan’ın Levent Korukent’teki evi, yılbaşı gecesinde ilginç bir buluşmaya tanıklık etti. Kayahan’ın 4 aylık kızı ile 26 aylık torunu, ilk kez bir araya geldi. Beste, babasının karşı çıkmasına rağmen evlendiği bar işletmecisi Onur Berberoğlu ve Oben’le birlikte Kayahan’ın evine gitti. 
     
Nilüfer de orada..      TORUN sahibi olunca kızıyla barışan Kayahan, affın kapsamını kızı ve torunuyla sınırlı tutunca, damat bu anlamlı ziyarete katılamadı. Bu arada ünlü sanatçı Nilüfer de bu buluşmanın tanıklarındandı... Üstelik ailenin mutluluk fotoğraflarını da Nilüfer kendi makinesiyle çekti. 
     
Çok özel bir gün      50 yaşından sonra önce dede, ardından da ikinci kez baba olan Kayahan, kızıyla torununun ilk bulaşmasının kendisini duygulandıdığını belirterek, şöyle konuştu "Oben ile Gönül, yaşları itibariyle bu buluşmanın ne anlam ifade ettiğinin farkında bile değil. Aile olarak bizim yaşadığımız duyguları ise kelimelerle anlatmak zor. Yaşamak lazım." 
     
     
Şarkı sözü vaazlara girdi Bursa’daki I. Murat Camii’nin imamı, halka Kayahan’ın sözleriyle sesleniyor 
     BESTELERİYLE cep telefonları melodilerine bile giren ünlü sanatçı Kayahan, şimdi de vaaz repertuvarında Bursa’daki Hüdavendigar I. Murat Camii’nin imamı Selamettin Ünal, verdiği vaazlarında ünlü sanatçının "Yolu sevgiden geçen herkesle bir gün bir yerde buluşuruz" sözüne yer vererek cemaate sevgi dolu olma çağrısında bulunuyor. 
     Bu haberin kendisini çok mutlu ettiğini söyleyen ünlü sanatçı ise şöyle konuştu "Benim mesleğime gönül vermiş olan insanların yaptıklarının camilere kadar girmesi, benim adıma değil, Türkiye adına çok önemli" 
     


 MAGAZİN 












</TEXT>
</DOC>
