<DOC>
<DOCNO> 68548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/ekonomi/eko01.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray yabancıya, Beşiktaş yerliye 
</HEADLINE>
<TEXT>

Galatasaray’ın halka arz edilen hisselerinin yüzde 65’ini yabancılar aldı. 6 bin 913 yerli yatırımcının hisse aldığı Beşiktaş’a ise yurtiçinden yoğun talep geldi 
     EKONOMİ SERVİSİ 

     Galatasaray Sportif AŞ ve Beşiktaş Futbol Yatırımları AŞ hisseleri bugün borsa ulusal pazarda işlem görmeye başlıyor. Milyonlarca taraftarı olan her iki takımın hisselerini, binlerle ifade edilen bireysel yatırımcı sahip oldu. Galatasaray Sportif AŞ hisselerini 3 bin 314 ve Beşiktaş Futbol Yatırımları AŞ’nin de 6 bin 913 bireysel yatırımcı aldı. Galatasaray Sportif bu halka arzdan 28.3 trilyon, Beşiktaş Futbol Yatırımları da 18.7 trilyonluk kaynak elde etti. 
     
     Yüzde 13.9’u Morgan Stanley’in 
     Beşiktaş hisselerine yurtiçi, Galatasaray’a da yurtdışı ağırlıklı talep geldi. Galatasaray’ın satışa sunulan hisselerinin yüzde 65’i yurtdışı kurumsal yatırımcılara tahsis edilirken, Beşiktaş’ın hisselerinin ise yüzde 18’ini yabancı kurumsal yatırımcı aldı. Galatasaray Sportif AŞ’nin toplam halka arzın yüzde 13.9’luk kısmına Amerikalı Morgan Stanley Dean Witter Investments sahip oldu. İngiltere’den Genesis yüzde 12.8’lik kısmı, Bear Stearns da yüzde 8.3’lük kısmı aldı. 
     Galatasaray’ın yabancı yatırımcıya ayrılan hisselerine, satılanın 3.7 katı talep geldiği ve bu hisselerin 29 kurumsal yatırımcıya satıldığı açıklandı. Yurtdışına ayrılan hisselerin tamamının Avrupa ve ABD’deki yerleşik kurumsal yatırımcılara arzedildi. Galatasaray Sportif AŞ hisselerindeki satışın yüzde 35’ini oluşturan yurtiçi halka arzda ise 3 bin 312 bireysel yatırımcıya satıldı. 
     Öte yanran Galatasaray ve Fenerbahçe spor kulüpleri hakkında İstanbul Defterdarlığı’nın yazdığı vergi cezası raporu, vergi dairelerine gönderildi. Rapor bayram sonrası işleme konulacak. 
     
Kartal’ın 7 bin 884 hissedarı oldu      Beşiktaş Futbol Yatırımları AŞ’nin halka arzında, yurtdışına ayrılanın dört katı talep geldi. Beşiktaş hissesinden 6 bin 913 yerli bireysel olmak üzere toplam 7 bin 884 yatırımcı satın aldı. Halka arz sırasında 267 alım gücü yüksek yatırımcıya satış yapıldı. 35 kurumsal, 18 yabancı yatırımcı ve 651 de kongre üyesi hisse senedi aldı. Halka arzda yabancılar için ayrılan yüzde 20’lik pay, yoğun talep nedeniyle yüzde 37’ye çıkartıldı. Yurtdışına yapılan satışların yüzde 80’lik bölümünü Park Raymond James Yatırım yaptı. Satışlar ağırlıklı olarak Amerika ve İngiltere’de bulunan, içinde Hollanda ve Yunanistan’dan da yatırımcıların bulunduğu toplam 18 fona yapıldı. 
     
Galatasaray Sportif AŞ'den kim ne kadar hisse aldı Yatırımcı Nominal satış Milyon TL Oran Yüzde Yatırımcı sayısı Yurtiçi kurumsal 11.396 3.50 44 Yurtiçi bireysel 42.446 13.04 3.314 Yurtdışı kurumsal 211.640 65.00 29 Alım gücü yüksek bireysel 48.722 14.96 241 Galatasaray Spor Kulübü Der. Üyeleri 11.396 3.50 139 Toplam 325.600 100.00 3.767      
     
Beşiktaş Futbol Yatırımları AŞ'den kim ne kadar hisse aldı Yatırımcı Nominal satış Milyon TL Oran Yüzde Yatırımcı sayısı Yurtiçi kurumsal 38.940 11.93 35 Yurtiçi bireysel 98.401 30.14 6.913 Yurtdışı kurumsal 119.500 36.60 18 Alım gücü yüksek bireysel 59.320 18.17 267 BJK Derneği Kongre Üyeleri 10.339 3.17 651 Toplam 326.500 100.00 7.884      
     



 EKONOMİ 















</TEXT>
</DOC>
