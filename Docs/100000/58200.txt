<DOC>
<DOCNO> 58200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/ekonomi/eko21.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

Denizbank gümrük vergilerini alacak      Denizbank, Gümrük Müsteşarlığı ile imzaladığı protokolle, mükelleflerin ödemekle yükümlü oldukları ithalattan alınması gereken Gümrük Vergisi, KDV, Toplu Konut Fonu, Telafi Edici Vergi ve İthal Harcı gibi gümrük vergilerini tahsil etmeye yetkili sekiz bankadan biri oldu. Denizbank, halihazırda tahsilinde aracılık ettiği tüm vergiler, SSK primi, T. Telekom, Turkcell, doğalgaz, elektrik ve su ödemelerinden oluşan hizmet yelpazesine gümrük vergilerini de kattı. 
     
2001’in en büyük evliliği      İletişim devi AT T’nin kablo bölümü AT T Broadband’in kablo tv işleticisi Comcast’ın birleşeceği bildirildi. AT T Broadband’in Comcast’a katılmasıyla doğacak şirket AT T Comcast adını alacak ve piyasa değeri 52 milyar dolara ulaşacak. Yeni şirket 22.3 milyon toplam abone sayısıyla, 12.7 milyon aboneye hizmet veren baş rakibi AOL Time Warner Cable’ı geride bırakacak. AT T Broadband Comcast birleşmesi bu yıl açıklanan en büyük şirket evliliğini oluşturuyor. 
     
Bluetooth teknolojisi Türkiye’de      Görme mesafesine gerek olmadan cihazların birbirine bağlanarak ses ve bilgi aktarımını sağlayan Bluetooth teknolojisi artık Türkiye’de de kullanılmaya hazır. Öz - El Bilgi İşlem ve Alman teknoloji firması RFI Mobile Technologies ortaklığıyla pazara sunulan Bluetooth’ teknolojisi geçtiğimiz hafta tanıtıldı. Bu teknolojiye sahip ürünler, şirketlere donanım ve networking danışmanlığı veren Öz - El Bilgi İşlem tarafından, AnyCom markası ile piyasaya sunuluyor. 
     
DiaSa hedefini büyüttü      DiaSa, yıl sonunda toplam 90 mağazaya ulaşmayı hedefliyor. Hem İstanbul, hem de diğer şehirlerde aynı hızla büyümesini sürdürecek olan DiaSa’nın Ticaret Direktörü Zeki Anlağan, "Türkiye perakende piyasası gelişime açık. Biz DiaSa olarak her semtte mağazalar açarak mahallenin marketi’ olmak ve en kaliteli ürünleri ucuz fiyatlarla satarak tüketicilerin zamandan ve paradan tasarruf etmelerini amaçlıyoruz" dedi. 
     



 EKONOMİ 

















</TEXT>
</DOC>
