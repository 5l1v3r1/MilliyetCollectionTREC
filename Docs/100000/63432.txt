<DOC>
<DOCNO> 63432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/son/sonspo06.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını, İnter - Parma maçında temsilcilerimizi beğenmedi... 
</HEADLINE>
<TEXT>

     İtalyan 1. Futbol Ligi'nde İnter'de oynayan Christian Vieri, uzun zamandır sergilediği istikrarlı performansla ligin en iyisi olarak kendini gösteriyor. 
     Teknik direktör Hector Cuper'in ''altın saat'', İnterli taraftarların da ''Bizi Vieri düşünüyor'' dediği Vieri, ligde oynadığı 11 maçta attığı 13 golle, Juventuslu Trezeguet ve Piacenza'dan Hubner ile gol krallığında ilk sırada bulunuyor. 
     İnter'in liderlik koltuğuna tekrar oturmasında en büyük paya sahip isimlerden olan ve basında manşetlere çıkan Vieri ise ''Sıralamaya bakmadan böyle devam etmek zorundayız. Eğer bu şekilde devam edersek sonuca varabiliriz'' dedi. 
     Öte yandan, İnter-Parma maçında ilk kez bu sezon sahalara çıkan Hakan Şükür, İtalyan basınınca genel olarak bekleneni veremeyen kişi olarak gösterildi. 
     Gazetelerde farklı yorumlar olmasına karşın, Hakan Şükür'ün sabırsız İtalyan futbolunda kendini göstermesinin halen zor gözüktüğü belirtiliyor. 35 dakika oyunda kalan Hakan Şükür için spor gazetelerinde yer alan yorumlarda, La Gazzetta dello Sport, ''Girer girmez bu takımla beraber oynama alışkanlığı olmadığı anlaşılıyor'', Corriere dello Sport, ''Düşünecek az şey var. Bir kafa vuruşu. Ama İnter ile 5 ay tribinde bekledikten sonra ilk maçında daha fazla bir şey beklenemezdi'', Tutto Sport, ''Bonazzoli'den daha fazla hiçbir şey yapmadı'' ifadelerini kullandı. 
     Ülkenin en yüksek tirajlı gazetelerinden Corriere della Sera ise Türk futbolcuyu Parma'nın en iyileri arasında gösterdi. Gazetede, ''İnter'den öç almak için büyük bir arzusu var ve mavi-siyahlıların cezasahasında birkaç korku yaratıyor. Ama Toldo'dan uzak kalıyor'' yorumu yapıldı. 
     İnter'de 72. dakikada Recoba'nın yerine oyuna giren Emre Belözoğlu için ise gazetelerde yapılan yorumlarda, vasatın çok üstüne çıkmadığı belirtildi. 
     






</TEXT>
</DOC>
