<DOC>
<DOCNO> 53517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/spor/spo02.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'İLK İŞİM FUTBOL' 
</HEADLINE>
<TEXT>

Ümit Özat tüm futbol kitaplarını okuduğunu söyledi ve "Her maçtan sonra kendimi seyreder, hatalarıma bakarım" dedi 
     Evinde konuştu 
     FENERBAHÇE’DE yıldızını yeniden parlatan Ümit, ilk kez evinin kapılarını açtı ve kendisini anlattı. 9 yaşındayken babasının dükkanını kapatarak kendisini antrenmanlara götürdüğünü belirten Ümit, "9 yıldır profosyonelim 9 antrenman kaçırmadım. Her maç sonrası kendimi iki kez kasetten izlerim ve hatalarımı görürüm" dedi. 
     
     Kitap kurdu 
     SAMANDIRA’YI bir mabet olarak gördüğünü ve takımın yakaladığı arkadaşlık havasıyla sezon sonunda şampiyonluğu göğüsleyeceğini iddia eden yıldız futbolcu, "Avrupa ve Dünya’yı yakından takip ediyorum. Hiç bir maçı kaçırmam, mesleğimle ilgili kitapları okurum. Ben bu işten ekmek yiyorum, mesleğimi en iyi şekilde yapmak zorundayım. Futbolcu olmak değil profesyonel olmak önemli" diye konuştu. 
     
     Şampiyonluk rahat 
     ÜSTLERİNDEKİ baskı kalktığı için geçen yıla göre daha rahat şampiyon olacaklarını belirten Ümit Özat, sözlerini şöyle sürdürdü "öRangers maçında çizgiden bir top çıkardım kıyamet koptu. Teorik olarak eleştiriler katılıyorum ama o anlaşarak yapılmış bir hareketti. Galatasaray’ın başarısını takdir ediyorum ama şurası da bir gerçek oynadıkları rakipler bizimkilere göre çok daha zayıftı." n YALÇIN TÜRK 
     
Rekora iki maç kaldı      YUSUF KOBAL 

     FENERBAHÇE Teknik Direktörü Mustafa Denizli, zorlu bir maç trafiği içine girdiklerini belirterek, "Göztepe, Altay ve Beşiktaş ile oynayacağız. Bu üç maça çok önem veriyoruz" dedi. İç sahada Türk Futbol Tarihi’nin en başarılı takımı olduklarını kaydeden Denizli, "Evimizde iki maç daha kazanırsak, dünya kulüpleri arasında da ilk sıraya yerleşeceğiz" yorumunu yaptı. 
     EKSİKLERİN antrenman programını aksattığından yakınan Denizli, sakat olmasına rağmen forma giyen Oktay’a da değinip, "Fıtık sorunu var. Devre sonuna kadar Oktay’ı en iyi şekilde kullanmalıyız. Daha sonra operasyon gerekiyorsa yapılır" dedi. Öte yandan tedavisi olumlu geçen Revivo, "Pazartesi çalışmalara başlayacağım. Özel bir dizlikle Beşiktaş maçında sahada olacağım" diye konuştu. 
     
     Milli atletlere büyük destek 
     FENERBAHÇE, milli atletleri bünyesinde toplamak için harekete geçti. Atletizmden sorumlu yönetici Mehmet Karasu, bu sporla uğraşan birçok gencin sahipsiz kaldığını vurgulayıp, "Kurumsal yapılanmasını büyük ölçüde tamamlamış olan Fenerbahçe, milli atletlerimize sahip çıkıp, bir olimpiyat hayalinin daha onlarca yıl ertelenmesine razı olmamıştır" dedi. 
     



 SPOR 
























</TEXT>
</DOC>
