<DOC>
<DOCNO> 87855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun17.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Taylan'daki silahlı saldırıda ölü sayısı 6'ya yükseldi 
</HEADLINE>
<TEXT>

     Tayland'ın Myanmar sınırı yakınlarında maskeli silahlı kişilerin bir okul otobüsüne M-16 otomatik tüfeklerle saldırısında ölenlerin sayısı 6'ya yükseldi. 
     Güvenlik yetkilileri, 11 öğrencinin de ağır yaralı olduğunu belirtirken, Eğitim ve Savunma Bakanlığı yetkilileri, Ratcaburi eyaletinde 3 kişi tarafından düzenlendiği sanılan saldırının nedeninin ve kimler tarafından düzenlendiğinin araştırıldığını söylediler. 
     Yetkililer, başkent Bangkok'un 20 kilometre kadar batısında Myanmar sınırında meydana gelen saldırıda 2 öğrencinin olay yerinde, 4'ününse hastanede hayatını kaybettiğini ve ölen öğrencilerin 
     yaşlarının 13 ila 17 arasında olduğunu kaydettiler. 
     Saldırı sırasında otobüste 25 kadar öğrencinin bulunduğu ve güvenlik güçlerinin kaçan saldırganları ele geçirmek için geniş çaplı bir operasyon başlattığı bildiriliyor. 
     Saldırıda otobüste olan 13 yaşındaki kız öğrenci Siriporn Sornpad, ''Onlar siyah maske ve yeşil üniforma giymişlerdi. Bir dizi patlama sesi işittim, bazı arkadaşlarım vuruldu. Okul formama onların sıçrayan kanları bulaştı'' dedi. 
     





</TEXT>
</DOC>
