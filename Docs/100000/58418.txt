<DOC>
<DOCNO> 58418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/spor/spo02.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BARDAK TAŞTI 
</HEADLINE>
<TEXT>

Sezon başından bu yana Denizli’ye arka çıkan Fenerbahçe yönetimi, Diyarbakır yenilgisine öfkelendi. Hafta içinde tecrübeli hocadan hesap sorulacağı öğrenildi 
     Kredi tükendi 
     ŞAMPİYONLAR Ligi’nde büyük hayal kırıklığı yaşayan, Türkiye Kupası’na erken veda eden, ligde yenilgi sayısı daha ilk yarıda beşe yükselen Fenerbahçe’de, Teknik Direktör Mustafa Denizli’nin de kredisi bitti. Her kötü sonuç sonrası hocasına kalkan olan Sarı - Lacivertli yönetim kurulu, Diyarbakırspor karşısında alınan mağlubiyet sonrası bir hayli öfkelendi, Denizli’nin geleceği bir kez daha tehlikeye girdi. 
     
     Sorguya çekilecek 
     YÖNETİCİ Sadettin Saran, karşılaşma sonrası yaptığı açıklamada, "Kötü oynadık. Böyle bir sonuç beklemiyorduk. Artık durumu değerlendireceğiz" diyerek, teknik kadroda yapılabilecek olası bir operasyonun işaretlerini verdi. Fenerbahçe yönetiminin hafta içinde Teknik Direktör Mustafa Denizli ile ayrıntılı bir toplantı yapacağı, hem oynanan kötü futbolun, hem de yenilginin hesabını soracağı öğrenildi. 
     



 SPOR 






















</TEXT>
</DOC>
