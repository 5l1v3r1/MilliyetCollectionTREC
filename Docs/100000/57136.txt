<DOC>
<DOCNO> 57136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yasam/yas04.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahibinden satılık hava kuvvetleri’ 
</HEADLINE>
<TEXT>

Yeni Zelanda Ordusu, En yakın kara, uçulamayacak kadar uzakta’ deyip, hava kuvvetlerini lağvetti.. Şimdi 34 uçağa müşteri aranıyor.. 
     DIŞ HABERLER SERVİSİ 

     Topraklarına en yakın kara bile bir savaş uçağının gidip dönemeyeceği kadar uzakta olan Yeni Zelanda, askeri açıdan hayli radikal bir karara imza attı. 
     Pasifik Okyanusu’nun yalnız’ ülkesi Yeni Zelanda, tüm hava savunmasını, gereksiz olduğu’ gerekçesiyle tarihe gömdü ve Hava Kuvvetleri’nin muharebe bölümünü toptan lağvetti. Bununla da yetinilmedi, tüm savaş ve eğitim uçakları da satışa çıkarıldı. 17’si Skyhawk avcı - borbardıman, 17’si de eğitim jeti olmak üzere toplam 34 uçağın satılması için Ernst Youing isimli şirketle anlaşan Yeni Zelanda hükümeti, şimdi bu uçaklara müşteri arıyor. 
     
Sadece 35 milyon dolara      Savaş uçaklarına gerek olmadığını kaydeden Savunma Bakanı Mark Burton, bundan sonra ülkenin donanmasının iyileştirilmesine ağırlık verileceğini söyledi. Kararın mart ayında alındığını söyleyen hükümet, şimdi uçaklara en iyi fiyata alıcı bulunması için yoğun çaba içinde. Yetkililer, geçtiğimiz aylarda tüm Skyhawk uçaklarına toplam 49 milyon ABD doları fiyat biçerken, bugünlerde 35 milyon dolara da razı olacak gibi görünüyor. 
     



 YAŞAM 





















</TEXT>
</DOC>
