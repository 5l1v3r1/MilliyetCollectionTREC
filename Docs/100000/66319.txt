<DOC>
<DOCNO> 66319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/magazin/mag09.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter’ın büyüsü Vizontele’ye yetmedi 
</HEADLINE>
<TEXT>

     BİRSEN ALTUNTAŞ 

     Dünyada gişe rekorları kıran "Harry Potter"ın büyüsü, Türkiye’de gişe rekorunu elinde bulunduran Yılmaz Erdoğan’ın "Vizontele"sine yetmedi. Tüm Türkiye’de karne tatilinden bir hafta önce, 111 sinemada birden vizyona giren "Harry Potter", "Vizontele"nin elinde bulunan gişe rekorunun çok gerisinde kaldı. Film, üç günlük toplam seyirci sayısıyla sadece "Vizontele" değil, birçok yerli filmden daha az kişi tarafından seyredildi. "Harry Potter"ı üç günde toplam 199 bin 448 kişi izledi. 90 sinemada vizyona giren "Vizontele"yi ise ilk üç günde 367 bin 255 kişi izlemişti. "Harry Potter" seyirci sayısında, üç günde 250 bin kişinin seyrettiği Levent Kırca’nın "Son" filmine de yaklaşamadı. Biletleri, vizyona girmeden bir ay önce kredi kartıyla satışa sunulan "Harry Potter"ın beş günlük seyirci sayısı ise 242 bin 360. 
     Vizyona girdiği ilk üç günde 272 bin 715 kişinin izlediği "Yüzüklerin Efendisi" ile 220 bin kişinin seyrettiği "Kahpe Bizans"ın gerisinde kalan "Harry Potter" sadece üç günde 112 bin 226 kişinin izlediği "Deli Yürek"i geçti. 
     
     



 MAGAZİN 
















</TEXT>
</DOC>
