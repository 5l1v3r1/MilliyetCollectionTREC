<DOC>
<DOCNO> 71735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/guncel/gunz1.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Bozkurt, görevini yaptı’ 
     İstanbul Emniyet Müdürü Hasan Özdemir, Finansbank Kazasker Şubesi’ni soymaya çalışan Suat Durmuş ile Mustafa Muratoğlu’nu öldüren banka güvenlik görevlisi Engin Bozkurt’u dün tedavi gördüğü Özel Göztepe Hastanesi’nde ziyaret etti. Bozkurt’u cesaretinden dolayı tebrik eden Özdemir, "Kendisini bir polisim gibi ziyaret ettim. Görevini yapan bu ko-ruma, bir polisin elindeki haklara sahiptir. Bu çocuklara sahip çıkmamız lazım" dedi. 
     
     Altın vuruş öldürdü 
     Beş yıldır eroin kullandığı belirtilen Havva Yavuz 22 , Sefaköy Kartaltepe Mahallesi’ndeki bir kömürlükte arkadaşı Turgut Acar’la buluştu. Aşırı dozda uyuşturucu alan Yavuz, dün saat 12.00’de fenalaştı. Yavuz, kömürlükte ölürken, Acar kayıplara karıştı. Polis, Yavuz’un yanında şırınga ile uyuşturucu madde buldu. Altın vuruş sonucu ölen Yavuz’un cesedi Adli Tıp Kurumu’na kaldırılırken, polis Acar’ın yakalanması için araştırma başlattı. 
     
     50 yıllık aşk 6 saatte bitti 
     Bursa Uludağ Üniversitesi Tıp Fakültesi Hastanesi’nde safra kesesi ameliyatı olan 50 yıllık eşi Rasime Sadullah’ı ziyarete giden iki çocuk babası Recep Sadullah 75 , hasta odasında eşinin başında kalp krizi geçirerek hayatını kaybetti. Eşinin ölümüne tanık olan Rasime Sadullah 74 da, aynı odada 6 saat sonra yaşamını yitirdi. Recep ve Rasime Sadullah’ın cenazeleri, Hamitler mezarlığına toprağa verildi. 
     
     Kızını bıçakladı 
     Konya Meram’da Ahmet Bedri Kuş 54 , kötü yola düştüğü gerekçesiyle kızı Ayşe’yi 21 geçen ay evden kovdu. Ayşe’yi ikna etmek ve tekrar eve getirmek için oğluyla aramaya çıkan Kuş, Mevlana Müzesi yakınlarında kızını sevgilisiyle dolaşırken gördü. Sinirlenen Kuş, kızını sırtından bıçaklayıp kaçtı. Yoğun bakıma kaldırılan Ayşe yaşam savaşı verirken, yakalanan Kuş’un tutuksuz yargılanmak üzere serbest bırakılması dikkat çekti. 
     
     Köpek getirene 1 milyon 
     Diyarbakır’da başıboş dolaşan kedi ve köpeklerin artması üzerine Büyükşehir Belediyesi Veteriner ve Gıda Kontrol Şube Müdürlüğü’nce oluşturulan 7 kişilik ekip, köpek avına çıktı. Uyuşturucu iğneyle vurularak bayıltılan köpekler kent dışındaki merkeze götürüldü. Veteriner ve Gıda Kontrol Şube Müdürü Nedim Yaşlı, "Hastalık saçan bu köpeklerin tedavilerini yapıyoruz. Ayrıca başıboş köpekleri getiren-lere 1 milyon lira ödül vereceğiz" dedi. 
     
     Dericilerden tepki 
     Gaziantepli dericiler, Afyon’da jandar-manın ele geçirdiği 100 bin kaçak derinin 25 bininin kendilerine ait olduğunu ve Uşak’a sevk ettiklerini öne sürdü. Gaziantep Tabaklar ve Dericiler Odası Başkanı M. Naci Başkak, "Hiç istenmeyen baytariye belgesi’ yok diye derilerimize el konulması doğru değil. 3 güç içinde derileri almazsak bozulur. 200 milyar lira zarara uğrarız. Sorunu devlet çözsün yoksa Anka-ra’ya yürürüz. Yargıya da başvurduk" dedi. 
     
     Turancı Vatanseverim 
     Azerbaycan’dan Türkiye’ye gelerek TC vatandaşlığına geçen Aslan Turancı, "kara para akladığı" iddialarını reddetti. Ruslan Manisimov olan adını kendi isteğiyle değiştirdiğini belirten Turancı, hiçbir ülkenin istihbarat birimiyle bağlantısının olmadığını, Azerbaycan, Kırgızistan, Kazakistan ve Rusya’da iş yaptığını, hakkındaki iddiaların komplo olduğunu söyledi. Kendisini "vatansever" olarak tanımlayan Turancı, Ankara’da mülk aldığını da doğruladı. 
     
10 15 18 19 38 44      Loto’da 6’yı 1 kişi bildi 
     Sayısal Loto’nun bu haftaki çekilişinde Sinop’un Ayancık ilçesinden bir kişi, 6 bilerek 695 milyar 672 milyon 935 bin lira ikramiye kazandı. 5 bilen 504 kişi 1 milyar 288 milyon 395’er bin, 4 bilen 27 bin 862 kişi 11 milyon 715’er bin ve 3 bilen 535 bin 104 kişi ise 1 milyon 210’ar bin lira ikramiyenin sahibi oldu... 
     



 GÜNCEL 























</TEXT>
</DOC>
