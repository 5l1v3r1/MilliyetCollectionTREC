<DOC>
<DOCNO> 56861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sontur03.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaza tüp geçit inşaası için start yarın veriliyor 
</HEADLINE>
<TEXT>

     İstanbul'da inşa edilmesi planlanan ve kısa adı ''Marmaray'' olan demiryolu tüp geçişi ile Gebze-Hadarpaşa, Sirkeci-Halkalı banliyö hatlarının iyileştirilmesi projesinin mühendislik ve müşavirlik hizmetleri sözleşmesi, yarın imzalanacak. 
     Ulaştırma Bakanlığı'ndan yapılan açıklamaya göre, sözleşmenin imza törenine Ulaştırma Bakanı Oktay Vural ve sistemin yapımını üstlenen Pasific Consult İnt., Yüksel Proje, Oriental Consuilt Co. Ltd. ve Japon Railway Technical Services'den oluşan Avrasya Konsorsiyumu temsilcileri katılacak. 
     Japon Uluslararası İşbirliği Bankası JBIC'dan sağlanan 50 milyon dolarlık krediyle gerçekleştirilecek mühendislik ve müşavirlik hizmetleri kapsamında, personel eğitimi, sistemin işletme ve bakım testlerinin yapılması ile diğer işler yer alıyor. 
     Sistemin yapımını üstlenen konsorsiyum, Marmaray sistemi kapsamında yer alan inşaat işleri için ihale dokümanlarını hazırlayacak. Banliyö hatlarının iyileştirilmesine ait uygulama proje ve ihale dosyalarının hazırlanması da konsorsiyum tarafından gerçekleştirilecek. 
     






</TEXT>
</DOC>
