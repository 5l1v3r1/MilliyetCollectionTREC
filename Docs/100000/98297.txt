<DOC>
<DOCNO> 98297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/spor/spo06.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş’ten veda sinyalleri 
</HEADLINE>
<TEXT>

Haluk Ulusoy ile uzun süredir konuşmayan A Milli Takım’ın hocası ayrılık aşamasında 
     FUTBOL Federasyonu Başkanı Haluk Ulusoy ile Milli Takımlar Teknik Direktörü Şenol Güneş’in arası açıldı. 3 Temmuz’dan bu yana hiç görüşmeyen ikilinin Güneş’in Dünya Kupası dönüşü düzenlediği basın toplantısı nedeniyle ters düştüğü öğrenildi. Ulusoy’un yakın çevresine "Sadece kendini savundu. Beni ve Federasyonu iki cümlede geçiştirdi. Bu saygısızlık, vefasızlık ve nankörlükten başka bir şey değil. Ona göğsümü siper ettim. Böyle yapmamalıydı" diye sitem ettiği belirtildi. 
     ULUSOY’UN bu tepkisinden habersiz olan Şenol Güneş, 5 Temmuz gecesi Başkan ile bir araya gelmeyi planlarken, ailece yenilecek yemeğin iptal edildiğini öğrendi. Güneş’in daha sonra Ulusoy’la görüşme isteğinin geri çevrildiği ve iplerin tamamen koptuğu ifade edildi. Haluk Ulusoy, Şenol Güneş’in tek başına yaptığı Trabzon seferine de tepki gösterdi. Bu konuda suskun kalmayı tercih eden Güneş’in de yakınlarına ayrılma sinyalleri verdiği "Hayırlısı Allah’tan" dediği öğrenildi. 
     



 SPOR 






















</TEXT>
</DOC>
