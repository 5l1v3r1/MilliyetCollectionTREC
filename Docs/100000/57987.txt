<DOC>
<DOCNO> 57987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sontur23.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümün böylesi... Yardım etmek isterken canından oldu... 
</HEADLINE>
<TEXT>

     Eskişehir'in Mahmudiye İlçesi'nde bir kişi, çamura saplanan kamyonu kurtarmak isterken, alkollü arkadaşının ihmali sonucu tekerleklerin altında kalarak öldü. 
     Alınan bilgiye göre, ilçenin Yeniköy Köyü'nde, Adem Er yönetimindeki 26 DH 852 plakalı kamyon, yolun buzlu olması nedeniyle kayarak, düşük bankette çamura saplandı. 
     Kamyonun devrilmesini önlemek için aşağıya inerek arka lastiği taşla desteklemek isteyen Adem Er, kamyonda bulunan ve alkollü olduğu belirlenen Fahrettin Gül'ün gaza basması sonucu boşa dönen lastiklerin altında kaldı. 
     Fahrettin Gül, çıkarıldığı mahkeme tarafından, ölüme sebebiyet vermek suçundan tutuklanarak Çifteler Kapalı Cezaevi'ne konuldu. 
     






</TEXT>
</DOC>
