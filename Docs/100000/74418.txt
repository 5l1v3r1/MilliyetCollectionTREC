<DOC>
<DOCNO> 74418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/magazin/mag02.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
En kötüler yine önden buyurdu 
</HEADLINE>
<TEXT>

Oscar’dan bir gün önce dağıtılan en kötüler ödüllerini’ Tom Green ile Mariah Carey aldı 
     DIŞ HABERLER SERVİSİ 

     Sinemanın en iyilerinin ödüllendirildiği geleneksel Oscar ödül töreninden bir gün önce, en kötülere verilen Razzie ödülleri sahiplerini buldu. Los Angeles’taki Santa Monica tiyatrosunda dün gece düzenlenen törende, "Freddy Got Fingered" filmindeki rolüyle Kanadalı Tom Green "en kötü erkek oyuncu" seçildi. "En kötü erkek oyuncu’’ adayları arasında Ben Affleck Pearl Harbor , Kevin Costner 3000 Miles To Graceland , Keanu Reeves Hardball ve Sweet November ve John Travolta Domestic Disturbance ve Swordfish da bulunuyordu. 
     
     Burun farkıyla 
     Amerikalı Şarkıcı Mariah Carey’e de "Glitter" filmindeki rolüyle Penelope Cruz ve Jennifer Lopez’in arasından sıyrılıp "en kötü kadın oyuncu" ödülüne layık görüldü. 
     Geçen sezonun en çok gişe hasılatı yapan Pearl Harbor ise "en kötü senaryo" ödülünü aldı. Razzie jürisi ayrıca Nicholas Cage Yüzbaşı Corelli’nin Mandolini ve Jennifer Lopez’e Angel Eyes "en can sıkıcı aksanlı oyuncu" ödülü verdi. 
     



 MAGAZİN 












</TEXT>
</DOC>
