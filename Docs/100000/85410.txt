<DOC>
<DOCNO> 85410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yazar/guclu.html </URL>
<DATE> 2002/05/22/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Okurlarımızdan çarpıcı tespitler 
</HEADLINE>
<TEXT>

     Günlük hayatın yoğun koşuşturma temposu içerisinde birçok konunun üzerinde durmadan geçip gidiyoruz. Oysa aynı sorun her an içimizden birinin başına da gelebilir. Bu yüzden vatandaş olmanın duyarlılığını hiç kaybetmememiz gerekiyor. Bugün ona yarın bana deyip direkt muhatabı olmasak da karşılaştığımız sorunları sesimizin ulaşabildiği yerlere kadar duyurmalıyız. 
     İşte duyarlı okurlarımızdan birkaçının şahit oldukları ya da karşılaştıkları çok önemli tespitlerden bazıları 
     Kardeşim 2001 Temmuz’unda Dokuz Eylül Üniversitesi Ekonomi’den mezun oldu. Çıkış belgesini alır almaz fazla beklemeye gerek yok deyip askerlik için başvurdu. Kısa dönem 8 aylık er olarak Aralık 2001’de Edirne’ye gitti. Askerliğini yaptığı yerdeki komutanı, dün kardeşimi çağırarak, Kırklareli’ye 18 aylık er olarak sevk edileceğini çünkü üniversitenin diplomasını iptal ettiğini bildirmiş. 
     Dokuz Eylül, daha önce kaldırmış olduğu bir dersi yeniden açmaya karar vermiş. Bu dersi almayan ve geçmeyen herkesin üniversite ile ilgili bütün yasal haklarını yani kendi verdiği diplomayı iptal etmiş. Bu durumda kardeşim 12 ay daha er olarak askerlik yapmak zorunda kalacak. Eğer askere gitmemiş olsaydı, söz konusu tek ders için sınava girebilirdi. Ama askerde olduğu için hemen hakları elinden alınarak 18 aylık statüsüne geçiriliyor. Benzer konular hakkında bilginiz var mı ... 
     İşte farklı bir konu ve farklı bir örnek daha 
     Antalya’da turist rehberiyim. Pazartesi akşamı kafilemi beklerken 50’li yaşlarda bir turist, hırsızlar diye bağırıyordu. Sinirli halini görünce kendisine yardım etmek ve sorunun ne olduğunu öğrenmek istedim. 
     Adam tüm hırsını sanki benden çıkaracakmış gibi bir hiddetle havalimanı içindeki banka şubesinin kendisini soyduğunu avazı çıktığı kadar bağırarak anlatmaya devam etti, elindeki banka makbuzunu sallayarak. Kendisinin İngiliz ve İngiltere’de bir ithalat şirketinin müdürü olduğunu, Türkiye ile iş yaptıklarını, dolayısı ile kurları çok iyi bildiğini ve gelmeden bir gün önce bunu kontrol ettiğini belitti. O gün için dolar kuru 1.350.000 TL olmasına karşın ona verilen kur 1.080.000 liraydı. 
     Turistlerden bu konuda çok şik yet alıyoruz. Havalimanı ile dışarı arasındaki kur farkı morallerini çok bozuyor. Şik yetlerimizi her defasında havaalanı yönetimine bildirmemize rağmen, aldığımız cevap çok ilgisiz bir şekilde bunun dünyanın birçok yerinde böyle olduğu idi. Fakat bunun böyle olmadığını hem ben yaptığım yurtdışı gezilerinde gördüm. Hem de şik yet edenler kendi ülkelerinde bu farkın çok cüzi olduğunu belirtiyorlar. 
     Turiste, dövize bu kadar çok ihtiyacımızın olduğu bir dönemde, onları daha gümrükten çıkmadan üzmemizin ne ülkemize ne de turizme bir katkısı olur .. 
     Bir başka mesajda ise sorun daha da farklı 
     Öğretmen olmak için bundan böyle tek yolun tezsiz yüksek lisanstan geçtiği hep açıklandı. Ama KPSS için verilen başvuru formunda ne sınıf öğretmenliği için ne de branş öğretmenliği için istenilen koşullar arasında tezsiz yüksek lisansa ilişkin bir madde yok. Biz boşuna mı yüksek lisans yapıyoruz .. 
     Özetin özeti Hemen herkes burnundan soluyor. İşte bu yüzden halkımız Türkiye’de yaşamaktan gurur duymuyor. İşte bu yüzden dünyanın en mutsuz insanları sıralamasında ilk sırada yer alıyoruz. Fatura neden her defasında hatayı yapanlara değil de vatandaşa çıkıyor 
     
     







Türkiye nereye 


"Görüntü" Türkiye'sinden, "gerçek" Türkiye'ye geçilirken enseyi karartmayın 


Vazgeçilmezler 


Ecevit çıkabilir 


Tüm hayatımız magazin oldu 


Trakya kararsız 


Dönme dolap 


Okurlarımızdan çarpıcı tespitler 


Neden kur takıntısı 


Tunceli’ye bakış ve Tunceli’den bakış 


Diğer adaylar ne yapar 


Ecevit için küçük, Türkiye için büyük bir adım 


Küçük hesaplarla büyük oyun 


Türkiye’nin bir cumhuriyet başsavcısına ihtiyacı var 


EMLAK VERGİSİ’NDE SON 10 GÜN 


Aşık Mahsuni "Ben gittikten sonra ararlar beni" 


Fazla kitapları topluma geri döndürmek 


Esrarengiz havalar 


Kira yılını karıştırmayın 


Ankara’ sahnesi Halk’ sahnesi farklı sahneler 


</TEXT>
</DOC>
