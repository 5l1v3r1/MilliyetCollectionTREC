<DOC>
<DOCNO> 63242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/yasam/yas04.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cennetteki zebaniler 
</HEADLINE>
<TEXT>

Bilinçsiz avcılar "Nasılsa kuş bol" diyerek İzmir Kuş Cenneti’ni mesken tuttu. Yasaklar, ağır para cezaları bile onları durduramıyor 
     MUSTAFA OĞUZ İzmir DHA 

     En büyük tehlike insan 
     DÜNYANIN en önemli sulak alanlarından olan İzmir Kuş Cenneti, tüm çabalara rağmen, bilinçsiz avcıların saldırılarından korunamıyor. İzmir Milli Parklar Av ve Yaban Hayatı Koruma ve Kontrol ekipleri, nesli tükenme tehlikesinde olan bazı kuşların da barındığı kuş cennetinde denetimlerini 24 saat sürdürüyor. 
     
     Zevk için öldürüyorlar 
     AV yasağı, ceza ve denetimlere rağmen kaçak avcılığın önüne geçilemediğinden yakınan Av ve Yaban Hayatı Koruma mühendisi Hüsnü Özkaya, "Avcılar korumaya alınmış alanlarda, zevk için, eti yenmeyen flamingoları, pelikanları, doğanları öldürüyor veya yaralıyorlar. Çoğu kez bizleri de tehdit ediyorlar" dedi. 
     
Hangi hayvanın cezası ne kadar      ŞAHİN, doğan, kartal gibi yırtıcı kuşları öldüren ve yakalayanlara 3 milyar flamingo, pelikan, balıkçıl, kuğu, leylek öldürenlere 1 milyar yaban ördeği ve yaban kazı öldürenlere 250 milyon ceza kesiliyor. Ancak bu ağır cezalar bile, gözü dönmüş kaçak avcıları durduramıyor. 
     
Bu da avcı değil çocukların zulmü      EROL KARAER Ordu DHA 

     GÖÇ yolları üzerindeki Ordu’da mola veren ve avcılar tarafından korumaya alınan kuğular, bir çocuğun taş atması sonucu bir arkadaşlarını kaybetti. Yoğun kar yağışı nedeniyle yiyecek bulmakta güçlük çeken kuğular, Avcılık ve Atıcılık İhtisas Kulübü üyeleri tarafından toplanarak, il merkezindeki Bülbül deresine taşındı. 
     
Cephaneliğe döndü      Ekipler 24 saat bölgede devriye geziyor. Operasyonda yakalanan avcıların silahlarına el koyup, savcılığa suç duyurusunda bulunuyor. El koyulan silahların toplandığı depo cephanelik gibi. Yaralı kurtarılan kuşların tedavisini yapıp doğaya bırakılıyor. 
     



 YAŞAM 















</TEXT>
</DOC>
