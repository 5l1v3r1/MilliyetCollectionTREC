<DOC>
<DOCNO> 57029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/soneko24.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan IMF'den 300 milyon dolar kredi alacak 
</HEADLINE>
<TEXT>

     Bulgaristan Maliye Bakanı Milen Velçev, ülkenin önümüzdeki 2 yılın içinde Uluslararası Para Fonu'ndan IMF 
     toplam 300 milyon dolarlık kredi alacağını açıkladı. 
     Velçev, Bulgar hükümeti ile IMF arasında yapılan son görüşmelerin ardından varılan anlaşmanın onaylanması durumunda ülkenin 300 milyon dolarlık krediyi üçer aylık aralıklarla 9 dilim halinde alacağını bildirdi. 
     Alınacak kredinin hangi şartlarda verileceği konusunda detay bilgi vermeyen Maliye Bakanı Velçev, IMF direktörleri tarafından önümüzdeki Şubat ayında yapılacak toplantıda tüm ayrıntıların kesinlik kazanacağını söyledi. 
     Bu arada IMF Bulgaristan Temsilcisi Gerald Shift, IMF ile Bulgaristan yönetimi arasındaki işbirliğinin uyumlu bir şekilde sürdüğünü belirterek, bu işbirliği sayesinde önümüzdeki dönemde Bulgaristan'da ekonomik istikrarın tüm alanlarda sağlanabileceğini ve halkın gelir düzeyinde de önemli artışlar kaydedileceğini öne sürdü. 
     Shift, IMF ile Bulgaristan arasındaki bir sonraki görüşmelerin önümüzdeki yılın Nisan ayında yapılacağını açıkladı. 
     






</TEXT>
</DOC>
