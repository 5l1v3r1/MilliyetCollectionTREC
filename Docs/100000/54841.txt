<DOC>
<DOCNO> 54841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/spor/spo11.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Gençler tur atladı 
     TÜRKİYE Kupası’nda Gençlerbirliği, evinde Iğdır Belediyesi’ni 2 - 1 yenerek, tur atladı. Tarkan’ın golüyle mağlup duruma düşen geçen yılın kupa şampiyonu, ikinci yarıda M’Bayo ve Youla’nın sayılarıyla güldü. Dördüncü kademe kuraları bugün İstanbul’da 13.00’te çekilecek. Bu arada Gençlerbirliği, Denizli’den El Saka, Ahmet Hassan ve Ankaragücü’nden Cafer’i renklerine kattı. 
     
     MHK’nin prensi 
     FENERBAHÇE-Altay kupa maçında düdük çalan Bülent Demirlek, henüz 25 yaşında olmasına rağmen yönetimiyle tam not aldı. Spor akademisi mezunu olan, İngilizce bilen Demirlenk, 17 yaşında başladığı kariyerinde bugün MHK’nin "altın çocukları" arasına girdi. MHK Başkanı Bülent Yavuz, "Onlara güveniyoruz, onlar da bizi mahçup etmiyor" dedi. l CEMAL ERSEN 
     
     Yüzmede rekor 
     ABD’nin New York kentindeki Dünya Kupası Kısa Parkur Yüzme Yarışmaları’nda, bayanlar 100 metre sırtüstünde Dünya rekoru kırıldı. ABD’li Natalie Coughlin, 57.08 saniyelik derecesiyle, 58.45’lik rekoru tarihe gömdü. 
     
     Ver futbolcuyu al çimentoyu 
     MANİSA 1. Amatör Küme’de mücadele eden Sarıgöl Belediyespor, çimento almak için iki oyuncusunu sattı. Sarıgöl 4 Eylül Stadı’nda tadilata giden yönetim, Süleyman Özer ve Kamil İbik’in bonservisine karşılık Çanakçıspor’dan 225 torba çimento aldı. Ayrıca jest olarak Güven Erzincan ve İbrahim Baran’ı da verdi. 
     
     Inter elendi 
     İTALYAN Inter, kupada Udinese ile 2 - 1’in rövanşında, sahasında 2 - 2 berabere kalarak elendi. Inter’in gollerini 11’de Ventola, 19’da Zanetti atarken, Udinese, 42’de Muzzi, 79’da Jorgensen ile bu gollere yanıt verdi. Inter’de Emre 90 dakika boyunca başarıyla forma giyerken, Okan, 65. dakikada yerini Conceicao’ya bıraktı. Hakan Şükür ise kadroda yer almadı. 
     
     Juventus farkı 
     ŞAMPİYONLAR Ligi ikinci raund D Grubu’nda Juventus, yoğun sis nedeniyle iki kez ertelenen maçta Bayer Leverkusen’i 4 - 0 yendi. Ev sahibi ekip, 8. ve 60. dakikalarda Trezeguet, 37’de Del Piero ve 44’te Tudor’un golleriyle farka gitti. Leverkusenli Yıldıray Baştürk, 52. dakikada yerini Schneider’e bıraktı. 
     
     Nurcan’dan bronz 
     ABD’NİN Pensilvanya şehrindeki Dünya Bayanlar Boks Şampiyonası’nda 71’de Nurcan Çarkçı bronz madalya aldı. 48’de Hülya Şahin ile 81’de Selma Yağcı, Rus ve Ukraynalı rakiplerini yenip, yarı finale yükseldiler ve bronzu garantilediler. 
     



 SPOR 





















</TEXT>
</DOC>
