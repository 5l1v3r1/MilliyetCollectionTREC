<DOC>
<DOCNO> 79909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/spor/spo08.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
MUTLU OLALIM 
</HEADLINE>
<TEXT>

Avrupa Halter Şampiyonası bugün Antalya’da başlayacak, sporcularımız kendilerine kürsüde yer arayacak. Halil Mutlu sakatlığı nedeniyle organizasyonda yarışamayacak 
     CEMAL ERSEN 

188 sporcu katılıyor      81. Erkekler, 15. Bayanlar Avrupa Halter Şampiyonası, 31 ülkeden 72’si bayan toplam 188 sporcunun katılımıyla bugün Antalya’da başlıyor. Olimpiyat şampiyonu Halil Mutlu’nun sakatlığı nedeniyle katılamayacağı organizasyonun ilk gününde erkekler 56 kiloda Gülbeyi Aktı ile Sedat Artunç saat 20.00’de podyuma çıkacak. İddialı olduğumuz bayanlarda ise 48’de Nurcihan Taylan saat 14.30’da Dünya rekoru ve altın madalya için ter dökecek. 
     
Bilgin podyumda      53 kiloda 17.30’da Dünya Şampiyonu Emine Bilgin ile Avrupa Şampiyonu Aylin Taşdelen güçlü rakipleriyle boy ölçüşüp, kürsü mücadelesi verecek. Federasyon Başkanı Kenan Nohut, Dünya Şampiyonası’na da ev sahipliği yaptıklarını hatırlattı ve "Çok kısa süre aralıklarla iki önemli organizasyonu üstlenmek Türk halterinin Dünya platformunda geldiği noktayı gösteriyor. Tek üzüntümüz Halil Mutlu gibi bir devi izlemekten mahrum kalmamız" dedi. 
     



 SPOR 





























</TEXT>
</DOC>
