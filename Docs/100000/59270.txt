<DOC>
<DOCNO> 59270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sondun11.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Klerides'e akşam yemeğine gidiyor 
</HEADLINE>
<TEXT>

     KKTC Cumhurbaşkanı Rauf Denktaş, Rum Yönetimi Lideri Glafkos Klerides'in onuruna vereceği akşam yemeği için, 29 Aralık Cumartesi akşamı Lefkoşa'nın Rum kesimine geçecek. 
     Kıbrıs konusunda 16 Ocak'ta başlayacak doğrudan görüşmeler öncesinde havayı yumuşatmayı amaçlayan Denktaş ile Klerides'i Güney Kıbrıs'ta biraraya getirecek akşam yemeği, Klerides'in ikametgahında saat 20.00'de başlayacak. 
     Yemeğe, BM Genel Sekreteri'nin Kıbrıs Özel Temsilci Yardımcısı Zbigniew Wlosewicz de katılacak. Denktaş, KKTC Cumhurbaşkanı olarak ilk kez Güney Kıbrıs'a geçmiş olacak. 
     Klerides de 5 Aralık'ta, Denktaş'ın onuruna verdiği yemeğe katılmak amacıyla KKTC'ye geçmişti. 
     Cumhurbaşkanı Denktaş, yemekte, balık yiyeceğini açıklarken, Rum basını, Klerides'in yemekte, insancıl konuları gündeme getireceğini yazdı. Denktaş ise yemekte, sosyal konuların dışında başka konular da gündeme gelirse konuşmaktan kaçınmayacağını bildirdi. 
     Yemek nedeniyle Rum polisinin geniş güvenlik önlemleri aldığı haber veriliyor. 
     






</TEXT>
</DOC>
