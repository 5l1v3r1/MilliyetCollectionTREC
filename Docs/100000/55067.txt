<DOC>
<DOCNO> 55067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/sonspo03.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe "Egale", Beşiktaş "Unvan" peşinde 
</HEADLINE>
<TEXT>

     İstanbul - Fenebahçe ile Beşiktaş arasında yarın yapılacak derbi maç öncesinde iki takımın da farklı amaçları var. 
     Fenerbahçe Şükrü Saracoğlu Stadı'nda üst üste yaptığı 24 lig maçını da kazanan sarı-lacivertliler, Beşiktaş'ı da yenip, galibiyet sayısını 25'e çıkarmak istiyor. 
     Fenerbahçe, Beşiktaş'ı yenerse, 25 galibiyetle Arjantin Ligi takımlarından Boca Juniors'a ait olduğu bildirilen Dünya rekorunu da ortak olacak. 
     Beşiktaş ise, Fenerbahçe'yi kendi sahasında yenerek, sarı-lacivertlilerin yenilmezliğine son veren takım unvanına sahip olmak istiyor. 
     Derbi maçta ezeli rakiplerin kadrosunda bulunan toplam 15 futbolcu, teknik heyetleri görev verdiği taktirde ilk kez birbirlerine karşı oynama şansı bulacak. 
     Fenerbahçe'nin bu sezon renklerine kattığı Oktay Derelioğlu, Ümit Özat, Ali Akdeniz, Ceyhun Eriş ve Hakan Bayraktar, teknik direktör Mustafa Denizli'nin izin vermesi durumunda derbi maçta ilk kez Beşiktaş'a karşı, Fenerbahçe formasıyla sahaya çıkacak. 
     Beşiktaş'ta ise, Thomas Myhre, Guiaro Ronaldo, Zoubaier Baya, Tümer Metin, İlhan Mansız, Arild Stavrum, Ahmet Yıldırım, Necat Aygün, Mehmet Aksu ve Ali Cansun Begeçaslan, teknik direktör Christoph Daum'un kadroya alması durumunda ilk kez Fenerbahçe'ye karşı Beşiktaş formasıyla mücadele edecek. 
     






</TEXT>
</DOC>
