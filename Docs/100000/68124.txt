<DOC>
<DOCNO> 68124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sondun11.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahran'da "organ ticareti" büyük meydanlarda yapılıyor.. 
</HEADLINE>
<TEXT>

     İran'da yayınlanan Azad gazetesi, ''organ tacirlerinin'' İran'ın başkenti Tahran'ın büyük meydanlarında açıkça faaliyet gösterdiklerini yazdı. 
     Habere göre, Tahran'ın büyük meydanlarından Firdevsi ve Veli Asr'da faaliyet gösteren aracılar, böbrek arayanlar ile yoksulluk nedeniyle böbreklerini satmak isteyenleri biraraya getiriyorlar. 
     Gazeteye açıklama yapan ve soyadı belirtilmeyen Hasan adlı bir aracı, ''Bize hem alıcılar hem de satıcılar başvuruyor. Paranın bir kısmı ameliyattan önce, kalanı sonra veriliyor. Böbrekler 40 milyon riyal 5000 dolar ile 60 milyon riyal 7500 dolar arasında satılıyor'' dedi. 
     Adını vermek istemeyen başka bir aracı ise Tahran'da bu işi yapan bazı şirketler olduğunu, bu şirketlerin müşterilerini ise zenginlerin oluşturduğunu söyledi. 
     






</TEXT>
</DOC>
