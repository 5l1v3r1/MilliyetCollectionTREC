<DOC>
<DOCNO> 51324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sonspo13.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'dan indirimli bilet kampanyası... 
</HEADLINE>
<TEXT>

     Galatasaray Kulübü Yönetim Kurulu, açık tribünlerde indirimli maç bileti kampanyası başlatıyor. 
     Sarı-kırmızılı kulüpten alınan bilgiye göre, Galatasaray'ın, Ali Sami Yen Stadı'nda Avrupa Şampiyonlar Ligi ve Birinci Süper Lig'de yapacağı önümüzdeki 7 maçın biletleri, eski açık tribün için toplam 35 milyon lira, yeni açık tribün için de 58 milyon lira olarak belirlendi. 
     Bu arada, öğrencilere de kombine maç bileti satışlarında özel indirim uygulanacağı açıklandı. Öğrenciler, sezon sonuna kadar Galatasaray'ın Ali Sami Yen Stadı'ndaki bütün maçlarını eski açık tribünde toplam 50 milyon lira ödeyerek izleyebilecek. 
     Öte yandan, kombine bilet satışlarında da küçük indirimler yapıldığı belirtildi. 
     






</TEXT>
</DOC>
