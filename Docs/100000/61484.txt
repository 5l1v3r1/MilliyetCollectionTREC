<DOC>
<DOCNO> 61484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/ekonomi/eko03.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’e uzmanlık’ eleştirisi 
</HEADLINE>
<TEXT>

Adalet Bakanı, Kılıçbalığı Operasyonu’yla ilgili olarak, Cumhurbaşkanının da yetkisi var ancak bankalardaki yolsuzluklarda uzman BDDK’ dedi 
     ANKARA Milliyet 

     Adalet Bakanı Hikmet Sami Türk, Cumhurbaşkanlığı’na bağlı olan Devlet Denetleme Kurulu’nun DDK , Emlakbank’tan verilen krediler nedeniyle başlatılan Kılıçbalığı Operasyonu’na ilişkin suç duyurusunu doğrudan Cumhuriyet Savcılığı’na yapmasını "uzmanlık" açısından eleştirdi. Türk, üstü kapalı olarak Cumhurbaşkanı Ahmet Necdet Sezer’in bu alandaki Bankacılık Yasası’nı gözardı ettiğini savundu. 
     
     Bankalar Yasası’nda düzenleniyor 
     Bakanlık’ta düzenlediği basın toplantısında, "Kılıçbalığı Operasyonu’nda DDK savcılara baskı mı yapıyor" şeklindeki bir soruya, yasaların, Cumhurbaşkanı’na doğrudan savcılıklara suç duyurusunda bulunma yetkisi tanıdığını ancak Bankalar Kanunu’nda daha özel düzenlemeler bulunduğunu hatırlattı. 
     Bankalar Kanunu’nun 24. maddesine göre kovuşturma yapılmasının, BDDK’nın Cumhuriyet Başsavcılıklarına yazılı başvuruda bulunmasına bağlı olduğunu belirten Türk, "Yasalar, Cumhurbaşkanı ile BDDK’ya, başsavcılıklara ayrı ayrı başvuruda bulunma yetkisi tanıyor. Ama uzmanlaşma açısından BDDK’nın yetkisindedir" dedi. 
     
     Gözaltı talimatını savcı vermiş 
     Türk, bir gazetecinin, "Operasyona müdahalede bulunduğunuz iddia ediliyor" sözlerine karşılık da, müdahale olmadığını söyledi. Türk bakanlık olarak, Cumhuriyet Başsavcılıkları ile DGM Başsavcılıklarına gönderdikleri genelgelerle, gözaltına alımlarda uyulması gereken hususları hatırlattıklarını, bunun dışında bir girişimde bulunmadıklarını belirtti. 
     Bu arada Emlakbank eski yöneticilerinin gözaltına alınması talimatını, soruşturmayı yürüten Şişli Cumhuriyet Savcısı Altan Günaydın’ın verdiği öğrenildi. Günaydın’ın 21 Kasım 2001’de Mali Şube Müdürlüğüne bir yazı yollayarak istediği ortaya çıktı. 
     
Üç bankacı ifade verecek      Şişli Cumhuriyet Savcılığı, Emlakbank’tan verilen usulsüz krediler nedeniyle bankanın üç eski yönetim kurulu üyesinin daha ifadesini alacak. Soruşturma kapsamında, bankanın eski yönetim kurulu üyeleri Salih İlhan Erol, Mesut Erkovan ve Rıza Metin Ercan’ın da ifadelerine başvurulacak. Bu arada bankanın eski yönetim kurulu üyesi Nejat Başar, dün geldiği Şişli Adliyesi’nde, zimmet suçuyla başlatılan soruşturmaşı yürüten Savcı Günaydın’a yarım saat ifade verdi. Böylece ifade verenlerin sayısı 36’ya ulaştı. 
     



 EKONOMİ 


















</TEXT>
</DOC>
