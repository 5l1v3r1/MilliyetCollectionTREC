<DOC>
<DOCNO> 85808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/siyaset/siy05.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrı mescide DSP’li kadın vekil tepkisi 
</HEADLINE>
<TEXT>

Kadın milletvekillerine Meclis’te mescit ayrılması, "Meclis’te cami var" diyen DSP’li kadın vekillerin tepkisine neden oldu 
     GÜNSELİ ÖNAL Ankara 

     MHP Antalya Milletvekili Nesrin Ünal, MHP Çorum Milletvekili Melek Denli Karaca ile DYP Kayseri Milletvekili Sevgi Esen’in namaz kılabilmesi için iktidar kulisinde "kadın vekiller için mescit" ayrılması, DSP’li kadın vekilleri isyan ettirdi. DSP’li kadın vekiller Yücel Erdener İstanbul , Gönül Saray Alphan Amasya ve Esvet Özdoğu Ankara , cami varken, kadın mescidi açılmasına tepki gösterdi. 
     
     Erkeklerle birlikte namaz 
     Erdener, "Biz türbanlı Merve Kavakçı’yı Genel Kurul’dan boşuna mı çıkardık Meclis’te bir cami var. İsteyen namazını orada kılar. Bizler de namazımızı özel bir kadın mescidinde değil, camide erkeklerle birlikte kılabiliriz ve kılacağız da" diye konuştu. 
     Diyanet’in fetvasını hatırlatan Alphan ve DSP Ankara Milletvekili Melda Bayer de, "Kadın ve erkek için ayrı mescit düşünülemez. Cami, kadın ve erkek ayırımı yapmadan herkese açıktır" dye konuştu. Erdener, Alphan ve Özdoğu, DSP’deki diğer kadın milletvekilleriyle birlikte bir cuma namazını Meclis’teki camiye giderek, en ön sırada kılmaya karar verdi. 



 SİYASET 










</TEXT>
</DOC>
