<DOC>
<DOCNO> 58182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sontur25.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehin bıraktığı paket açılınca tabancaya sarıldı 
</HEADLINE>
<TEXT>

     Erzurum'da, akaryakıt istasyonuna rehin bıraktığı paketin açıldığını gören bir kişi, istasyon çalışanını kurşunladı. 
     Kimliği henüz tespit edilemeyen bir kişi, Dadaşkent yolu üzerinde bulunan Çakıroğlu akaryakıt istasyonunudan aldığı 10 milyon liralık benzinin parasını ödeyemedi. 
     Borcuna karşı elindeki paketi rehin olarak bırakan kişi daha sonra paketi almak için 3 arkadaşı ile birlikte tekrar istasyona geldi. 
     Paketin açıldığını gören şahıs istasyon çalışanları ile tartışmaya başladı. Tartışmanın kavgaya dönüşmesi üzerine, paketin sahibi olan şahıs silahıyla 3 el ateş etti. 
     Mermilerden birisi sağ eline isabet etmesi sonucu yaralanan işçi Zeki Acer, Atatürk Üniversitesi Aziziye Araştırma Hastanesi'ne kaldırılırdı. 
     Olay yerinden 06 VAV 67 plakalı otomobille uzaklaşan saldırganlar, otomobili TRT Erzurum Bölge Müdürlüğü'nün önüne bırakarak kaçtılar. 
     Emniyet yetkilileri, şahısların eşgallerinin tespit edildiğini belirterek, yakalanmaları için çalışmaların sürdürüldüğünü söylediler. 
     Bu arada, rehin bırakılan paketin içerisinden CD çıktığı öğrenildi. 
     






</TEXT>
</DOC>
