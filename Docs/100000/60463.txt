<DOC>
<DOCNO> 60463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/ekonomi/eko07.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’ye ikinci uçak kalkıyor 
</HEADLINE>
<TEXT>

165 işadamının başvurduğu Başbakan Ecevit’in ABD gezisi için TOBB ikinci bir uçak tutacak 
     ANKARA Milliyet 

     Başbakan Bülent Ecevit’in 14 Ocak’ta ABD’ye yapacağı geziye katılacak işadamı sayısı fazla gelince ikinci bir uçağın kaldırılması gündeme geldi. 
     
     Sayı 200’e çıkabilir 
     Ecevit’in ABD’ye yapacağı seyahate 10 gün kala gezinin ayrıntıları ortaya çıkmaya başladı. Gezide Ecevit’e resmi heyetin yanı sıra gazeteciler ve işadamları eşlik edecek. ABD’nin özellikle tekstil kotalarını kaldırılması açısından işadamlarınca "önemli" olarak nitelendirdiği seyahate de katılım istemi fazla oldu. 
     Amerika’ya THY’den kiralanan Airbus tipi uçakla gidecek heyette işadamlarına 80 kişilik bir kontenjan ayrıldı. Seyahat için Türkiye Odalar ve Borsalar Birliği’ne TOBB 165 işadamı başvururken, bu rakamın önümüzdeki günlerde 200’ü bulacağı belirtildi. 
     Öte yandan ABD’ye gitmek isteyen işadamları için bir formül geliştirildi. TOBB tarafından kaldırılacak ikinci bir uçakla seyahat için başvuran işadamlarının büyük bir kısmının gitmesi sağlanacak. 
     
Tekstil hisselerinde ABD dopingi      Uzun yıllar yatırımcısına zarar ettiren tekstil hisseleri Amerikan rüyası ile yeniden canlandı. 
     Başbakan Bülent Ecevit’in işadamlarıyla birlikte 14 -17 Ocak tarihleri arasında ABD’ye yapacağı gezi sonrasında tekstil kotalarının kaldırılacağı yönündeki beklenti, uzun süredir uyuyan tekstil hisselerini uyandırdı. 
     Dün tekstil hisselerinin ortalama değer artışı yüzde 12 olurken, son 100 günlük yükseliş ortalama yüzde 130.42 olarak gerçekleşti. Aynı süre içinde borsadaki genel yükseliş yüzde 89.91 düzeyinde oldu. 
     
Tekstil hisselerinde ABD dopingi Hisse adı 100 günlük artış Akal Tekstil 78.43 Aksu İplik 63.33 Altınyıldız 43.03 Arat Tekstil 346.42 Arsan Tekstil 168.35 Akın Tekstil 108.86 Bossa 210.58 Berdan 160.13 Bisaş Tekstil 112.20 Birlik Mensucat 52.02 Derimod 115.09 Edip İplik 227.27 Esem Spor G. 44.73 Gediz İplik 126.83 Kordsa 35.08      
     
Hisse adı 100 günlük artış Koniteks 552.63 Karsu Tekstil 118.75 Lüks Kadife 195.65 Mensa Mensucat 130.55 Menderes Tekstil 211.88 Metemteks 194.11 Okan Tekstil 225.89 Söktaş Pamuk 107.14 Sönmez Filament 174.62 Sönmez Pamuklu 152.52 Tümteks 228.20 UKİ Konf. 24.63 Vakko Tekstil 125.39 Yünsa 163.33 Yataş 187.67      
     



 EKONOMİ 





















</TEXT>
</DOC>
