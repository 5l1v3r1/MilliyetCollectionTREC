<DOC>
<DOCNO> 95061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/yazar/cemal.html </URL>
<DATE> 2002/07/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Üçlü, yola çıkıyor, lider Cem 
</HEADLINE>
<TEXT>

     Üçlü yola çıkıyor, İsmail Cem’in liderliğinde... Bu gelişme dün akşam saatlerinde Çankaya’daki Dışişleri Konutu’nda yapılan Cem-Derviş-Özkan üçlüsünün toplantısında kesinleşti. 
     Dün akşam saat 21.15’te Hüsamettin Özkan’a telefonda şu soruyu yönelttim 
     "Anlaştınız mı Üçlü yola çıkıyor mu " 
     Hüsamettin Özkan’ın yanıtı 
     "H l kuşkunuz mu var O görüntü yetmiyor mu " 
     Özkan’ın görüntüden kastı, dün akşam 8 sularında Çankaya’daki Dışişleri Konutu’nda Cem, Derviş, Özkan üçlüsünün yaptıkları toplantıydı. 
     Sorumu tekrarladım 
     "Yani üçlü yola çıkıyor " 
     Tek sözcük oldu Özkan’ın yanıtı 
     "Elbette " 
     Bir soru daha sordum Özkan’a 
     "Lider kim oluyor " 
     Özkan 
     "Sorun değil bu..." 
     Özkan’la yaptığım bu görüşmeden sonra akşam saat 22.00 cıvarında İsmail Cem’e yakın güvenilir bir kaynak gelişmeyi doğruladı. Yeni parti hareketinin İsmail Cem’in liderliğinde olacağını söyledi. 
     Cem’in bu konudaki açıklamayı cuma ya da cumartesi günü yapması bekleniyor. Bu arada Kemal Derviş’in bakanlığının devam etmesi de gündemde... 
     
     Aşağıda, daha önce yazdığım "İsmail Cem, Derviş ve Özkan’ın büyük sorumluluğu " başlığını taşıyan yazım yer alıyor. 
     
     Zamanlama... Siyasetin en kritik konularından biri. Siyaset yapanlar haklı olarak zamanlamayı çok önemser. Çünkü erken davranmak veya gecikmek çok şeyi berbat edebilir politikada... 
     Bu konu şimdi İsmail Cem’le Kemal Derviş’in gündeminde. Siyaset sahnesinde yeni çıkış için zamanlama hatası yapmak istemiyorlar. 
     Derviş’le Cem görüşüyor. 
     Özkan’la Derviş görüşüyor. 
     Cem’le Özkan görüşüyor. 
     Üstelik saatler boyu... 
     Bu arada, Kemal Derviş’in dün bir konuğu daha vardı 
     Gaziantep Büyükşehir Belediye Başkanı Celal Doğan. Bilindiği gibi Celal Doğan uzunca bir zamandır Derviş’le İsmail Cem’in birlikte yeni bir parti kurmaları için çağrı yapıyor. 
     Dün Ankara’da Derviş’le yaptığı görüşmeden sonra konuştuğum Celal Doğan aynen şöyle dedi 
     "Çok iyi gidiyor." 
     Siyasal trafik yoğun 
     Siyaset kulisi bu trafiğe odaklanmış durumda. Kamuoyunun ilgisi, iş dünyasının, piyasaların dikkati daha çok buraya dönük. 
     Cem’le Derviş’e gelince... 
     İnce eleyip sık dokuyorlar. 
     Nasıl bir çıkış 
     Nasıl bir zamanlama 
     Hüsamettin Özkan iyimser. 
     Dün öğle vakti, İsmail Cem’le yapacağı görüşme öncesinde "İyi olacak " diyordu. Özkan kampında, Derviş’le Cem’in ellerini daha çabuk tutmaları gerektiği yolunda bir hava esiyor. Gecikmenin yeni hareketi, yeni partiyi zora sokabileceği düşüncesi dile getiriliyor. 
     Gecikme mi var 
     Şimdilik yok. 
     Peki, Cem’le Derviş’te Ecevit’li DSP konusunda bir tereddütten söz edilebilir mi Yani Ecevit’li DSP’de artık bir gelecek kalmış olduğunu düşünüyorlar mı 
     Sanmıyorum. 
     Dört nokta vurgulanabilir 
     1 Ecevitler perdeyi kapadı. 
     2 DSP’nin seçim şansı kalmadı. 
     3 Hükümet ömrünü tamamladı. 
     4 Erken seçim kaçınılmaz. 
     Türkiye seçime giderken göz önünde tutulması gereken hususlara gelince 
     Erken seçim tarihi... 
     Avrupa Birliği... 
     Seçim Yasası... 
     Türkiye erken seçime yeni bir hükümetle gidebilir mi Giderken, AB’nin gerektirdiği Kopenhag kriterleri ile ilgili adımları atabilir mi Seçim ittifaklarını mümkün kılacak yasal, anayasal düzenlemeleri yapabilir mi 
     Keşke... Ama zor 
     Seçime giderken, Türkiye’nin bir başka yumuşak karnı da ekonomidir. Ekonomik programın devam etmesidir. İç ve dış piyasaların ekonomiyle ilgili beklentilerinin kötüleşmesini önlemektir. 
     Mümkün mü 
     Evet ama iki şartla 
     Erken seçimin gecikmemesi... 
     Ve seçimle ilgili bir umud’un seçim öncesi yaratılması... 
     Bir başka deyişle 
     Sandıktan istikrar çıkabileceğine dair bir umut ışığı seçim öncesi yakılırsa, piyasalar seçimi daha rahat bekler. Ekonomi de seçim sürecinden daha fazla yara bere almadan çıkabilir. 
     Umut ne olabilir 
     Bu sorunun yanıtı bugün için Cem - Derviş - Özkan üçlüsünde düğümleniyor. Yeni bir parti kuracakları anlaşılırsa, ekonomi de seçimi bekleyecek bir nefes mesafesi kazanabilir. Yalnız ekonomiyle değil, siyasetle ilgili beklentiler de olumluya dönebilir. 
     Cem, Derviş, Özkan ne yapacak 
     Dikkatler bu üçlünün üstünde. Aralarındaki siyasal trafik devam ediyor. 
     Sorumlulukları büyük 
     
     Eski ABD Başkanı Clinton geçen akşam Çırağan Sarayı’ndaki yemekte, "İki yıl önce Florida’da oy sayımını becerememiştik. Ama Amerika yine güzel bir memlekettir" derken, bize de Türk siyasetinin karışıklığına kafayı fazla takmayın demeye getirdi. 
     Gerçekten öyle. 
     Türkiye her şeye rağmen güzel ve geleceği olan bir memleket. Çetin Altan’ın deyişiyle enseyi karartmayın. 
     
     







Kritik dönem 


Clinton, Türkiye ve Dünya... 


Üstün hizmet 


Ecevit Şimdilik 3 Kasım 


Üçlü, yola çıkıyor, lider Cem 


Ecevit 88 yaşındaki lideri İnönü’yü nasıl devirdi 


Cem, açık tavrını artık koymalı 


İhanet 


Neye ihtiyacımız var 


Clinton ve ABD neden AB’ye girmemizi istiyor 


Seçim siyasi kilitlenmeyi çözebilir mi 


Bekle-gör’ 


İsmet Paşa 20 yıl önce söylemişti... 


Cem-Derviş beklentisi 


Clinton da o eski Clinton değil 


Yatırım ve üretim için kredi azaldı faiz arttı 


Finliler güneşe biz yarına hasret 


</TEXT>
</DOC>
