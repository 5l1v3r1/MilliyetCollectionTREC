<DOC>
<DOCNO> 72045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/ekonomi/eko08.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ticaret savaşı yayılabilir 
</HEADLINE>
<TEXT>

ABD, Japonya ve AB’yi uyardı Ticaret savaşı tarım ve yarı iletkenler alanlarına da yayılabilir 
     İthal demir - çeliğe uyguladığı gümrük vergilerini bütün dünyadan gelen tepkilere rağmen yüzde 8’den yüzde 30’a çıkaran ABD yönetimi, ticaret savaşlarının yayılabileceği uyarısında bulundu. Çeliğe uygulanan gümrük vergilerinin artırılması kararını savunan ABD Ticaret Bakanlığı Müsteşarı Grant Aldonas, ülkesinin artık uluslararası finans piyasalarında rahatsızlık yaratmaktan korkmadığını ve bu nedenle ticaret konularındaki tutumunu daha da sertleştirmeye hazır olduğunu söyledi. 
     Avrupa Birliği ülkeleri ve Japonya’nın, ekonomilerindeki aşırı şişkinliği gidermemeleri durumunda, ticaret savaşlarının tarım ürünleri ve yarı iletken sektörleri gibi başka alanlara da yayılabileceğini söyledi. 
     Aldonas, Financial Times’a verdiği demeçte, AB ve Japonya’nın ekonomilerindeki şişkinliğin, ABD dolarının güçlenmesiyle birleşince, ABD’nin ihracatına zarar verdiğini iddia etti. 
     



 EKONOMİ 

















</TEXT>
</DOC>
