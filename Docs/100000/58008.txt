<DOC>
<DOCNO> 58008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/ekonomi/eko04.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Goldaş, artık Frankfurt Borsası’nda 
</HEADLINE>
<TEXT>

ABD piyasasında işlem gören Goldaş, Avrupa’nın en önemli borsalarından Frankfurt Borsası’na da kote oldu 
     EKONOMİ SERVİSİ 

     Türk mücevherat sektörünün öncü kuruluşu Goldaş’ın hisseleri, 19 Aralık 2001 tarihinde düzenlenen törenle Avrupa’nın en önemli sermaye piyasalarından biri olan Frankfurt Borsası’nda Deutsche Börse işlem görmeye başladı. 
     Goldaş, geçtiğimiz ekimde de Amerikan sermaye piyasalarını düzenleyen kurum olan SEC’den, ADR ihraç izni alarak OTC piyasasında işlem görmeye başlamıştı. Bu arzın ardından Goldaş Türkiye ve Amerika’dan sonra Almanya’da da ilk ve tek halka açık Türk mücevherat kuruluşu oldu. Goldaş’ın halka açıklık oranı Frankfurt Borsası’na kote olmasından sonra yüzde 39’dan yüzde 50,9’ a yükseldi. 
     
29 ülkeye ihracat      Düzenlenen tanıtım toplantısında konuşan Goldaş Kuyumculuk Yönetim Kurulu Başkanı Hasan Yalınkaya, dünya şirketi olmayı amaçladıklarını bildirdi. Yalınkaya, "Dünyayla entegrasyonun ne kadar önemli olduğunun bilincindeyiz. Zaten 5 kıtada 29 ülkeye sattığımız ürünlerle marka olarak bir dünya şirketiyiz. Ama sermaye yapımızla bunu pekiştirmek istiyorduk. İlk adım İMKB, ikinci adım Amerika oldu, şimdi ise Frankfurt Borsası’na kote olduk" dedi. 
     Hedeflerinin Türkiye ve yurtdışında hızlı büyüme olduğunu kaydeden Yalınkaya, şöyle devam etti 
     "Bugün biri New York’da ve diğeri Londra’da olmak üzere iki yurtdışı temsilciliğimiz bulunmaktadır. Bununla birlikte Singapur, Dubai, İtalya ve İsrail gibi ülkelerde faaliyet göstermek için araştırmalar yapıyoruz. Dünya çapında bir çok büyük alış - veriş merkezlerinde mağaza açmak da planlarımız arasında bulunuyor." 
     



 EKONOMİ 





















</TEXT>
</DOC>
