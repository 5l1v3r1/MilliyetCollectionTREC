<DOC>
<DOCNO> 87031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sonspo27.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Beşiktaşlı Erman ile prensipte anlaştı... 
</HEADLINE>
<TEXT>

     Trabzonspor, dış transferde, geçen sezon Beşiktaş'ta forma giyen savunma oyuncusu Erman Güraçar ile prensipte anlaştı. 
     Kulüp Başkan Yardımcısı Ahmet Ağaoğlu, yaptığı açıklamada, Erman ile bugün yaptıkları görüşmede her konuda anlaşmaya vardıklarını belirterek, ''Aramızda bazı pürüzler vardı. Bu pürüzleri hallettik. Pazartesi günü Erman ile sözleşme imzalayacağız'' dedi. 
     Erman da Trabzonspor ile anlaşmaktan mutluluk duyduğunu belirterek, ''Trabzonspor ile bugün yaptığımız görüşme sonrasında bir pürüz kalmadı. Gelecek yıl Trabzonspor'da başarılı bir sezon geçireceğime inanıyorum'' diye konuştu. 
     Bordo-mavili takımın, Erman ile İstanbul'da sözleşme imzalayacağı bildirildi. 
     





</TEXT>
</DOC>
