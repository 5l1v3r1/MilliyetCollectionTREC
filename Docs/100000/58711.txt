<DOC>
<DOCNO> 58711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/yazar/temelkuran.html </URL>
<DATE> 2001/12/24/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Çin işi, Japon işi Bizimkisi gönül işi 
</HEADLINE>
<TEXT>

Taksim Meydanı’nda Japon Kuni ile evlenmek için sıraya girenlerden kaçı düşünür bunu Hakikaten aşk, aşk oluşunu korur uzaklıklarla. Meridyenler, aşkın anayurdu 
     "Küçüklüğümden beri bizde bir Japon olayı vardır." Yüzüne son derece ehemmiyetli haller vermeye çalışan gururlu Türk genci, Taksim Meydanı’nda girdiği 165 kişilik sırada, tanımadığı bir Japon kızla evlenme isteğini ancak böyle açıklayabiliyor. "Japon olayı" nedir Ne kadar "küçükten" beri Japon toplumuna ilgi duyulmaktadır Adı geçen "biz" kim oluyor Bütün bunlar açıklanamayacak kadar "Türkçe" şeyler. 
     Ama böyle bir şey var gerçekten. Kendi kadınları karşısında öldürmekle tapmak arasındaki kısa aralıkta sıkışıp kalmış bir erkek güruhu için Uzakdoğu, bir tür sonsuz olanaklar cenneti gibi görünüyor olmalı. Çekik gözlü kadınların kendi etraflarında oluşturulan egzotik erotizm mitolojisinden ne kadar haberdar oldukları ayrı mesele. Ama Türk gençlerinin eski tarih kitaplarından esinlenmişçesine "çinli prensesi" ele geçirme gayretleri hakikaten normal bir insan beyninin ayarını tedavi edilemez bir düzeyde bozabilir. 
     Olayın kendi doğasından kaynaklanan ve üzerine espri yapmayı engelleyecek kadar komik olan "geyik hali" bir yana... Diğer yandan, hakikaten son derece hakiki ve ciddi bir yanı var memleket erkeklerinin Japon Kızı Kuni ile evlenme tutkusuyla sıraya girmelerinde... Çünkü aşk hep uzakta 
     
Maceraperest Abazanspor      Elbette "Kuni’nin eline erkek eli değmemiş olmasının" yarattığı müstehcen bir saflık çağrışımı bu olayın tam orta yerinde. Elbette, Uzakdoğululara ilişkin genel kabul olan "uysallık" da pornografik bir haz veriyordur başvuru sahiplerine. Ve elbette, Türk erkeğinin çok derinlerinde ama hakikaten çok derinlerinde gizli "macera tutkusunun" da payı var bu olayda. Ama yine de aşkın içindeki "bilinmez değişkeninin" payı en büyüğüdür herhalde, İstanbul’un göbeğinde "Maceraperest Abazanspor" şenliklerinin düzenlenmesinde. 
     
Bavullardaki aşk      "Bavulunu toplayan adama şık oluyorum" demişti bir dost. İşin ciddi tarafı burada. Taksim Meydanı’na toplanan adamların kaçında böyle bir derinlik vardır, o ayrı bir tartışma konusu. Ama hakikaten aşk, aşk oluşunu korur uzaklıklarla. Çünkü bu iş, tek kişiliktir aslında. Bu yüzden üretilmek, yeniden büyütülmek ve süslenmek için ihtiyacı vardır meridyenlere. Herkes kendi evinde, kendi aşkını büyütmede böylece. İnsan kendi kafasında iyiden iyiye inanır bunun aşk olduğuna, h lel gelmediği sürece büyüye. Gündelik hayat bozar, hafifletip çirkinleştirir tutkunun müptela eden sızısını. Pratik sorunlara dönüştürür buluşmaları. Ancak uzaklık mümkün kılar, bir insanın diğerine en güzel yerini sunmasına. Zaten kim kimin hepsini ister ki Hepsi en iyisi mi ki 
     İlk aşktan sonra, "en derin ilk kesikten sonra", hayat boyu kendi kendine belletir insan bir daha asla düşmemeyi bu kadar derine, beterine... 
     
Rezilliği dilenmek      Çalışa çalışa hakikaten de öğrenebilir kişi, "İstersen hiç başlamasın" demeyi. Bakmışsın bir gün, iyiden iyiye planlamışsın, iyiden iyiye her şey senin kontrolünde. "Saygılı ilişkiler", "sağlıklı sevgiler", "mesafeli birliktelikler" falan, öyle ki işler artık iyice yolundadır. Ama işte günün birinde, öyle durup dururken "Bu mudur yani " dersin, "Hiç şaşırtmayacak mı hayat beni " Bir gün sırf h l yaşayıp yaşamadığını anlamak için tekrar o sızıyı, o beter geceleri yaşamak istersin. Öyle bir yer gelir ki, rezil olmayı dilenirsin. O yüzden şimdi hayat bilgisi dersini belki de bu kadar iyi ezber etmemelisin 
     
     







Edebiyat tartışması 


En kötü olasılığa hazırlık 


Değişen ordu konsepti 


Arjantin'den alınacak dersler 


Ankara - İstanbul polis savaşları yeniden 


"Efruz’lar"la "Vicdani’ler..." 


Uçuk entelektüel söyleşi 


Çin işi, Japon işi Bizimkisi gönül işi 


IMF maç oynanırken kuralları mı değiştiriyor 


Doğalgaz yok’ idi şimdi de çok’ 


</TEXT>
</DOC>
