<DOC>
<DOCNO> 57092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/ekonomi/eko07.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borçelik, 140 milyon dolarlık yatırım yapıyor 
</HEADLINE>
<TEXT>

Fransız ortağı Usinor ile 140 milyon dolarlık yatırım yapan Borçelik, kapasitesini yüzde 100 artırıyor 
     EKONOMİ SERVİSİ 

     Borusan Grubu şirketlerinden Borçelik, Fransız ortağı Usinor ile 140 milyon dolarlık kapasite artırım ve galvanizli sac tesisi yatırımına başladı. Borçelik’in yassı çelik üretim kapasitesi yüzde 100 artacak ve 350 bin ton kapasiteli yeni bir galvanizleme tesisi kurulacak. 
     Borusan Holding Yönetim Kurulu Başkanı Ahmet Kocabıyık, "Krizin ortasında başlayan bu yatırım ortakların Türkiye’nin geleceğine olan güvenini gösteriyor" dedi. Borçelik Genel Müdürü Mehmet Betil de yatırımın tamamlanmasıyla ihracatlarının 130 milyon dolara çıkacağını söyledi. 
     
Usinor’un payı arttı      Borusan ile Usinor arasında imzalanan anlaşmaya göre Usinor, Borçelik’in artırdığı 23 trilyon lira nakit sermayenin tamamına iştirak ederek ortaklık payını yüzde 12.54’den yüzde 21.96’ya yükseltti. Borçelik’in yeni ortaklık yapısı Borusan Grubu yüzde 54.59, Ereğli Demir Çelik yüzde 8.92, Usinor yüzde 21.96 ve IFC yüzde 14.52 şeklinde oluştu. 
     



 EKONOMİ 



















</TEXT>
</DOC>
