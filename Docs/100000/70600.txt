<DOC>
<DOCNO> 70600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sontur19.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Foça'da 19 yaşındaki kızı kaçırmak isteyen 12 kişi tutuklandı 
</HEADLINE>
<TEXT>

     İzmir'in Foça İlçesi'nde, velayeti babasında olan 19 yaşındaki kızı, ölümle tehdit edip zorla kaçırmak istedikleri iddia edilen annesinin yakını 12 kişi, yakalanarak çıkarıldıkları mahkemece tutuklandı. 
     Alınan bilgiye göre, ihbar üzerine Foça Park Meydanı'nda 10 FY 689, 10 EV 652 ve 35 L 5296 plakalı otomobilleri durduran polis, 
     araçlarda bulunan 12 kişiyi, Zülfü Günay 19 isimli kızın yolunu kesip, ölümle tehdit ettikleri ve zorla kaçırmak istedikleri iddialarıyla gözaltına aldı. Araçlarda bulunan Sevin Ergül, Tuna Akın, İrfan Akın, Yüksel Coşkun, Fettah Tayyar Karabay, Turgut Çelik, Ali Akın, İlyas Akın, Müjdat Bozkurt, Nail Özcan, Zeynel Karabay ve Hüseyin Aslan gözaltına alınırken, 3 adet bıçak ve bir adet demir sopa da ele geçirildi. Yapılan araştırmada, 19 yaşındaki genç kızın velayetinin mahkemece babasına verildiği, daha önce de yaşadığı Balıkesir ilinde kızın anne tarafındaki akrabalarınca kaçırıldığı, mahkeme kanalıyla geri alınarak, babasının Foça'da bulunan akrabasının yanına gönderildiği öğrenildi. Daha sonra akrabalarının, kızı kaçırmak için Foça'ya geldiklerini belirtildi. Haklarında düzenlenen evraklarla Foça Adliyesi'ne sevk edilen 12 kişi, tutuklanarak cezaevine gönderildi. 
     






</TEXT>
</DOC>
