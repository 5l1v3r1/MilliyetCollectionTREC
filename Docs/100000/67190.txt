<DOC>
<DOCNO> 67190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/spor/spo02.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pusudaki sambacı 
</HEADLINE>
<TEXT>

Simao, yüzde 30 kapasite ile oynadığı söyledi ve "Saracoğlu Stadı’nda Galatasaraylı futbolcu olmak istemem" diye konuştu 
     YALÇIN TÜRK 

     FENERBAHÇE’NİN yeni sambacısı Simao, hem Türkiye’yi hem de takım arkadaşlarını yeni yeni tanımaya başladığı söyledi. Henüz kapasitesinin yüzde 30’unu kullanabildiğini belirten tecrübeli oyuncu, "Yüzde 50’nin üzerine çıktığım zaman çok şey yaparım. Zaman hem benim, hem de takımım için kısaldı. Bu dönemi en iyi şekilde geçirmek zorundayım" dedi. 
     DERBİ maçında tribünleri dolduracak 52 bin kişinin kendileri için büyük itici güç olacağına da değinen Simao, "Rakibimiz için kesinlikle zor bir maç olur. Onların yerinde olmak istemem. Bana rekabeti anlattılar. Galatasaray’a gol atanın gerçek Fenerli olacağını söylediler. Ama benim için önce kazanmak önemli. Bütün arkadaşlarım bu maçın havasına girdiler" yorumunu yaptı. 
     
Fener’e son ihtarİtalyan Menajer Morabito’ya 300 bin dolarlık borcunu ödemeyen Fenerbahçe’nin yabancı transferi yapması FIFA tarafından durduruldu 
     ANDERSSON’UN transferi sırasında aracı olan İtalyan Menajer Massimo Morabito’ya verilen 300 bin dolarlık çek karşılıksız çıkınca, FİFA Fenerbahçe’nin yabancı transfer yapmasını yasakladı. Morabito’nun itirazı üzerine incelemeye aldığı dosyayı 8 Ocak’ta sonuçlandıran itiraz komitesi, verilen 1 aylık sürede borcun ödenmemesi üzerine kararını uygulamaya soktu. 
     FENERBAHÇE Yönetimi’nin çeki ödememesine gerekçe olarak "Biz de Kaiserslautern’den Murat Yakın için alacaklıyız" diye yaptığı savunmayı kabul etmeyen FİFA, borcun yine verilmemesi üzerine yaptırım uyguladı. Aynı şekilde Real Sociedad ile olan problemleri nedeniyle FİFA Galatasaray’ın sözleşme imzaladığı Gonzales ve Niculescu’ya da lisans vermedi. 
     
Revivo’ya izin yok      İSRAİL Milli Takımı’nın deplasmanda Almanya ile oynayacağı maç için izin alamayan Revivo, dün Almanya’ya uçtu. Tarihinde ilk kez Almanya ile oynayacak olan İsrail için bu karşılaşmanın 2. Dünya Savaşı’nda yaşananlar nedeniyle özel olarak kabul edildiği belirtildi. 
     
"Örnek alacaklar"Başkan Yıldırım Galatasaray’ı en iyi şekilde ağırlayacaklarını söyledi ve "Seyircinin nasıl olduğunu görecekler" dedi 
     FENERBAHÇE Başkanı Aziz Yıldırım, Galatasaray derbisinin dostluk içinde geçmesi için her şeyi yapacaklarını söyledi. Sarı - Lacivertli taraftarlardan sadece takımlarını çılgınca desteklemelerini isteyen Yıldırım, "Cumartesi günü kazanan taraf olacağız. Çünkü oyuncularımıza güveniyor ve inanıyoruz. " diye konuştu. 
     YILDIRIM, bu karşılaşmada tüm Galatasaraylıları misafir olarak gördüklerini ve en iyi şekilde ağırlayacaklarını da sözlerine ekleyerek, "Fenerbahçe seyircisinin nasıl olacağını görecekler ve örnek alacaklar. Bu karşılaşma ezeli rekabete yakışır bir şekilde hem sahada oynanacak, hem de tribünden seyredilecek" yorumunu yaptı. 
     
Kimin bombası kimin elinde      YUSUF KOBAL 

     FENERBAHÇE Başkanı Aziz Yıldırım’ın, "Benden başkası aday olur veya seçilirse, kucağına saatli bomba bırakırım" şeklindeki sözlerine sert tepki gösteren eski başkan Ali Şen, Sarı - Lacivertli kulüpte yeni bir polemik yarattı. Şen, Yıldırım’dan desteğini çektiğini açıklayarak, "Şu anda aday olmak isteyenler açıklamaya çekiniyor. Korkmasınlar. Ben o bombayı nerede patlatacağımı biliyorum" dedi. 
     ALİ Şen Fenerbahçe’ye tesis yapan tek başkanın Aziz Yıldırım olmadığına da değinerek, "Ben şimdilik aday değilim. Olursam, açıklarım" yorumunu yaptı. Başkan Aziz Yıldırım ise "Herkes Fenerbahçe’de herşeyin güllük gülistanlık olduğunu sanıyor. Sanki Aziz Yıldırım çuvalla paranın üstünde oturmuş, Şunu yapın, bunu yapın’ diyerek paraları dağıtıyor" açıklamasını yaptı. 
     YILDIRIM, bomba sözünü yapılan işlerin kolay olmadığını anlatmak için sarfettiğini belirterek şöyle konuştu "Bu sözü kendi düşünce ve fikirlerine göre yorumlayıp, derbi öncesi Fenerbahçe’ye bomba koymaya çalışıyorlar. Eğer bombayı merak edenler varsa, ortaya çıkıp, Biz bu bombanın fitilli mi, saatli mi olduğunu merak ediyoruz ve elimize almak istiyoruz’ desinler" 
     
Derbi biletleri satışta      FENERBAHÇE - Galatasaray maçının biletleri, bugün Biletix’de satışa çıkartılacak. Rakip taraftar için ayrılan 1100 kişilik kontenjan Sarı - Kırmızılı kulübe verilirken, 50 bin bilet Fenerbahçeli taraftarlara satılacak. Yönetim kurulu fiyatları ise, açıklar 10 milyon, üst maraton 25 ve alt maraton ile numaralı tribün ise 50 milyon lira olarak belirledi. 
     
Özaydınlı’dan garanti      FENERBAHÇE Asbaşkanı Murat Özaydınlı, derbi maçını seyretmeye gelecek Galatasaraylı taraftarlara garanti verdi. Bugüne kadar Kadıköy’de kimsenin burnunun kanamadığını belirten Özaydınlı, "Ancak Galatasaraylı yöneticiler ettikleri laflarla provakasyona yol açıyorlar. Spor yöneticiliğini bilsinler. Dikkatsiz edilen her lafın insanları tahrik ettiğini farketsinler. Biz onlar gibi spora yakışmayan tahriklerin içine girmeyiz" dedi. 
     
Lorant can çıkaracak      SALI günü antrenmanlarına çok önem veren Lorant, dünkü izinden sonra bugün çift antrenman yaptıracak. 8 oyuncusundan yoksun çalışacak olan Lorant, Galatasaray maçı öncesi oyuncularına en ağır günü yaşatacak. 
     
Yedeklere moral      LORANT, yedek oyuncuları küskün görünce, "Antrenmanda ter dökmeyen forma alamaz. Sizler de kadroya girenler gibi çalışıp, ter dökeceksiniz. Bu taktirde siz de onların yerinde kadroda olursunuz" dedi. 
     
Localar hazır      ŞÜKRÜ Saracoğlu Stadı’nda temizlik bugün başlıyor. Yeni yapılan maraton tribününün locaları da dahil olmak üzere 16 bin kişilik koltukları hizmete açılıyor. Loca sahipleri Galatasaray maçını buradan izleyecek. Galatasaray maçından sonra sadece çatı inşaatı devam edecek. 
     



 SPOR 




























</TEXT>
</DOC>
