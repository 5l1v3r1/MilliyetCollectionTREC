<DOC>
<DOCNO> 93674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun27.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Vietnam'da kız çocuklarına doğma hakkı 
</HEADLINE>
<TEXT>

     Vietnam'da, doğmamış bebeğin salt kız olduğu için düşürülmesini yasaklamayı amaçlayan yeni bir yasa çıkarılıyor. 
     Vietnam Nüfus ve Aile Planlama Komisyonu'ndan Dinh Cong Thoan, Ulusal Meclis'in Daimi Komisyonu'na sunulacak yasa tasarısıyla, cinsiyetleri nedeniyle ceninin düşürülmesi ya da aldırılması işleminin yasadışı sayılacağını açıkladı. 
     Dinh, mevcut yasanın, doğmamış bebeğin cinsiyetinin saptanmasını yasakladığını, ancak pratikte bunun önüne geçilemediğini ve istenmeyen kız bebeklerin doğmadan öldürüldüğünü söyledi. 
     Yetkililer, kadınların sağlık kontrolleri sırasında bebeğin cinsiyetinin öğrenilebildiğini belirtiyorlar. 
     





</TEXT>
</DOC>
