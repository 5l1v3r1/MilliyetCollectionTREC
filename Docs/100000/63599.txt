<DOC>
<DOCNO> 63599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/soneko16.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'de birinci seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 11.57 puan yükselerek 1. seansı 12,640.63 puandan tamamladı. 
     Hisse senetleri, 1. seansta ortalama yüzde 0.09 oranında değer kazandı. 
     İMKB ilk seansa 12,627.37 puan seviyesinde, 2.00 puan düşüşle başladı. Endeks, seansın ilk yarısını 289.13 puan azalışla 12,340.24 puandan geçti. 
     Endeks, seans içinde en düşük 12,337.63, en yüksek de 12,703.08 puanı gördü. 
     1. seans kapanışında mali endeks 88.41 puanlık artışla 16,794.23 
     puana, hizmetler endeksi 48.81 puanlık artışla 8,208.26 puana yükselirken, sanayi endeksi de 39.84 puan azalarak 10,748.26 puana geriledi. Böylece mali grup hisseler önceki kapanışa göre ortalama yüzde 0., hizmet grubu hisseler yüzde 0.60 oranında değer kazandı. Sanayi grubu hisseler ise yüzde 0.37 oranında değer yitirdi. 1. seansta işlem gören toplam 280 hisse senedinden 92'si değer kaybetti. 78 hisse senedi değer kazanırken, 110 hissenin fiyatında ise bir değişiklik olmadı. Seansta, 214 trilyon 702 milyar 2 milyon liralık işlem hacmi oluştu. 1. seansta Yapı Kredi Bankası, Turkcell, İhlas Holding, Garanti Bankası ve Doğan Yayıncılık, en yoğun işlem gören hisseler oldular. 
     
     İhlas Holding 
     İhlas Finans Kurumu'nun faaliyet izninin Bankacılık Düzenleme ve Denetleme Kurulu'nun kararıyla kaldırılması üzerine işlem sırası kapatılan İhlas Holding hisse senetleri, 11 ay 10 gün aradan sonra Borsa'da bugün tekrar işlem görmeye başladı. 
     Tahtası kapatıldığı tarihte 2,200 liradan işlem gören hissenin ilk seans kapanışındaki fiyatı 4,650 lira oldu. 
     Serbest marjla işlem gören İhlas Holding hissesi, yüzde 111.36 oranında değer kazandı. 
     






</TEXT>
</DOC>
