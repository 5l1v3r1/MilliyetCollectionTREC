<DOC>
<DOCNO> 72855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/ekonomi/eko06.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuru tahmin ettik, kazandık’ 
</HEADLINE>
<TEXT>

Johnnie Walker’ın üreticisi GuinnessUDV’nin Türkiye Genel Müdürü Messer, dövizde IMF’deki arkadaşlarının görüşlerini dikkate alarak yüzde 30 civarında kur kazancı sağladıklarını söyledi 
     BARIŞ ERGİN 

     Türkiye’ye J B, Johnnie Walker, Smirnoff, Archers gibi alkollü içkileri ithal eden GuinnessUDV’nin Türkiye Genel Müdürü Ulrich Messer, öngörülemeyen kurların ithalatçı firmalara çok zarar verdiğini, kendisinin bu sorunu IMF’deki arkadaşlarının projeksiyonlarını dikkate alarak aştığını belirtti. 
     Türkiye’ye geldiğinde dövizdeki hızlı dalgalanmalar karşısında hayret ve şaşkınlık içinde kaldığını ifade eden Messer, döviz kurunu öngörmenin kendileri için tain edici hale gelmesi üzerine, kurun seyri konusunda Citibank ve Finansbank’tan ekonomistlere de danıştıklarını söyledi. Messer, "IMF’de çalışan Harvardlı arkadaşlarımın öngörülerini de dikkate aldık. Böylece birçok ithalatçı firmanın yaşadığı sıkıntıları yaşamadık. Hatta bu sayede yüzde 20 - 30 oranında bir kur farkı kazancı elde ettik" dedi. 
     
     İndirime çevirdik 
     Kur kazancını, Türk tüketicisine indirim olarak yansıttıklarını belirten Messer, Türk Rakısı ile ilgilendiklerini de belirtti. Messer, "Türkiye’deki rakı tüketimi tüm dünyada viski tüketimine eşit. Tüketici portföyümüz belli. Bu nedenle tüketici alışkanlıklarını değiştirmek yerine tükettiği miktarı arttırmaya çalıştık. Gelecek yıl için iyimseriz. Ekonomide hızlı bir canlanma olacağını öngörüyoruz" diye konuştu. 
     
Türkiye’ye alıştım, bırakamıyorum’      Messer, Türkiye’ye gelmeden önce herkesin önyargılı olduğunu ancak ülkeye adım atar atmaz karşılaşılan içtenlik ve konukseverliğin belirli bir süre sonra Türkiye’yi vazgeçilemez yaptığını belirtti. Türkiye’nin kendine has çok farklı taraflarının olduğunu belirten Messer, geldiği dönemde yaşanan ekonomik kriz ve devalüasyon nedeniyle başlangıçta zorlandığını da kaydetti. Messer ayrıca Türkiye’den ayrılan ve ayrılacak durumda olan arkadaşlarında gördüğü üzüntünün kendisini çok düşündürdüğünü de belirtti. 
     



 EKONOMİ 



















</TEXT>
</DOC>
