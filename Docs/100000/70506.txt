<DOC>
<DOCNO> 70506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/spor/spo07.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyon gergin 
</HEADLINE>
<TEXT>

İstanbul’da bugün yapılacak kritik toplantıda, Levent Kızıl ile Ata Aksu’nun istifa edeceği ileri sürüldü 
     FUTBOL Federasyonu’nun bugün İstanbul’da yapacağı toplantıda kritik saatler yaşanması bekleniyor. Yönetim Kurulu üyesi Levent Kızıl ile Asbaşkan Ata Aksu’nun istifalarının cebinde olduğu ileri sürülürken, zirvede sert tartışmaların yaşanacağı iddia edildi. Yöneticilerin, MİLLİYET’in kamuoyuna açıkladığı şike çetesi iddialarını gündeme getireceği ve Başkan Haluk Ulusoy’dan bu konuda açıklama isteyecekleri de bildirildi. 
     LEVENT Kızıl, 13.00’teki toplantıda, şike çetesini tartışmayacağını, federasyonun genel yönetim anlayışıyla ilgili rahatsızlıklarını dile getireceğini söyledi. Başkan Haluk Ulusoy ise "Bazı arkadaşların sıkıntıları olabilir. Toplantıda görüşerek, bu sorunları gidermeye çalışırız" ifadelerini kullandı. Ancak Kızıl ile Aksu’nun bu kez kararlı oldukları, Ulusoy’un ikna etmekte zorlanacağı da ifade edildi. 
     



 SPOR 




























</TEXT>
</DOC>
