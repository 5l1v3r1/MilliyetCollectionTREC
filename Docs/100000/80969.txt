<DOC>
<DOCNO> 80969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/siyaset/siy01.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Af’ta tartışma 
</HEADLINE>
<TEXT>

Af Yasası’nın veto edilmiş olması, uygulayıcıları eski metin üzerinden işlem yapmaya yöneltti. Uygulayıcılar, "eski işlemlere devam" dedi 
     ERSAN ATAR Ankara 

     Cumhurbaşkanı’nın af yasası’nı veto etmesi, yasa uygulayıcılarını, iptal edilen metin üzerinden işlem yapmaya itti. Uygulayıcıların gerekçesi "kazanılmış hak." Yargıtay çevrelerinde yapılan değerlendirmelere göre, müebbet hapis cezası dışında, herhangi bir hapis cezasına mahkum edilenler için hukuki bir boşluk oluştu. Bir Yargıtay üyesi, şu değerlendirmeyi yaptı "Bırakın indirimin çekilmesi gereken süre üzerinden mi, yoksa verilen mahkumiyet miktarı üzerinden mi olduğunu’, indirim yapılıp yapılmayacağı bile belirsiz hale geldi. Ancak iptal edilen yasa, cezaevindeki bir mahkum için kazanılmış bir haktır. Biz önümüze bir dosya geldiğinde daha önce nasıl işlem yapıyorsak yine aynısını uygularız." Ortaya çıkan boşluk, infaz savcıları arasında da tartışılmaya başlandı. Ankara Başsavcılığı yetkilileri, yeni bir yasa yapılmadığı sürece, Anayasa Mahkemesi’nin iptal ettiği yasanın uygulanabilir bölümlerinin hükümlüler lehine yorumlanması gerektiğini anlattılar. Bir başsavcılık yetkilisi, "Eski hükümleri kazanılmış hak olarak görüp, yasayı önceki haliyle uygulamaya devam ederiz" dedi. 
     



 SİYASET 










</TEXT>
</DOC>
