<DOC>
<DOCNO> 53716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/yazar/sazak.html </URL>
<DATE> 2001/11/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Büyükelçi Loğoğlu'nun Irak mesajı 
</HEADLINE>
<TEXT>

     Türkiye'nin Washington Büyükelçisi Faruk Loğoğlu Amerikan savunma çevrelerinde etkili "Defence News" adlı dergiye verdiği demeçte "inanılır kanıtlar" bulunması halinde Türkiye'nin Irak konusundaki tutumunu değiştirebileceğini söylemiş. 
     Dergiden yapılan alıntıya göre Büyükelçi'ye yöneltilen soru şöyle 
     "ABD'nin teröre karşı açtığı savaşın Irak'ı da kapsaması durumunda Türkiye'nin tutumu ne olur " 
     Loğoğlu şu yanıtı veriyor 
     "Savaşın, bizim yakınımıza, komşu bir ülkeye yayılmasını kesinlikle tercih etmiyoruz. Arap dünyası bundan büyük kaygı duyuyor. Böyle bir durumun Ortadoğu barış sürecine de olumsuz etkisi olur, bölgedeki hassas dengeler bozulur. Ancak Irak'ın ABD'ye karşı düzenlenen terörist saldırıların arkasında olduğuna ilişkin inanılır, sarsılmaz kanıtlar çıkarılırsa, Türkiye bu durumu göz ardı etmez. Konumunu gözden geçirir." 
     Washington Büyükelçisi, mesajını Ankara'da geçirdiği deneyim dolu yılların ustalığıyla kurgulamış. İlk bakışta Loğoğlu'nun sözleri "kanıt varsa düşünürüz" diye yorumlanabilir. Ancak Büyükelçi'nin yaklaşımını "sarsılmaz kanıtlar çıkmadıkça Irak bizi ilgilendirmez" şeklinde algılamak da mümkün. 
     Arap - İsrail ilişkilerindeki son gelişmeler, Filistin faktörü gibi etkenler dikkate alındığında Irak sorunu Beyaz Saray penceresinden görüldüğü şekliyle salt "Saddam'dan kurtulma operasyonu" olmaktan çıkar, bütünüyle Ortadoğu denklemi haline dönüşebilir. 
     ABD bu denklemin çözümünü 10 yıl önceki Körfez Savaşı'nda bulmuş olsa "Çöl Fırtınası" harekatını yarıda bırakmaz, Kuveyt'ten çekilirken ağır kayıplar veren Irak ordusunun savaşma gücünü tümüyle kırarak Bağdat'a uzanabilirdi. 
     Baba Bush bunu göze alamadı çünkü Irak'ın bölünmesi İran, Suriye, İsrail'in güçlenebileceğinden duyulan kaygı nedeniyle başta Suudi Arabistan olmak üzere Arap coğrafyasındaki ülkelerin işine gelmiyordu. 
     Kuzeydeki Kürtleri ayaklandırarak "Saddam rejimini devirme senaryosu" ise milyonlarca mültecinin Türkiye'nin güneydoğu sınırına akın etmesi, kış kıyamette perişan olması dışında hiçbir işe yaramadı. 
     Aynı filmi yeniden görmeyi kim ister 
     Bölge 15 yıl PKK terörüyle inlerken Batılı müttefikler neredeydi 
     ABD yönetimi, "Bizi en iyi Türkiye anlıyor" diye Afganistan'dan sonra Irak'ın hedef alınacağı düşüncesine Ankara'yı ısındırmaya başladı. 
     Beyaz Saray Ulusal Güvenlik Danışmanı Condoleezza Rice'ın "Saddam'ın ne tür bir tehdit olduğunu bize 11 Eylül'ün hatırlatmasına gerek yok" sözlerinin ardından Ankara'da Büyükelçi Robert Pearson'un, Washington'da Faruk Loğoğlu'nun "kanıt trafiği"ne girmesi dikkat çekicidir. 
     Şahinler kanat çırpıyor. 
     Ankara'nın üzerindeki baskı artıyor. 
     
     







Önemli bir karar 


Şemsiye kirası... 


Jandarma ve çocuk 


AB, Kıbrıs derken Devlet Bahçeli'nin üslubu... 


Eşitlik 2003'e mi 


Öğretmenler sıkıntıdayken kim mutlu olabilir ki 


Borsa bir hayvanat bahçesi mi 


Rusya ile yeni ortaklık 


Seyircilerin sorumluluğu yok mu 


Kumarhaneciler geçit arıyor 


At yarışlarından vergi alınamıyor 


Büyükelçi Loğoğlu'nun Irak mesajı 


Köykent'lere çağ atlatmak 


Biraz Kissinger alır mıydınız 


Hayırperver çok yol gösteren yok 


</TEXT>
</DOC>
