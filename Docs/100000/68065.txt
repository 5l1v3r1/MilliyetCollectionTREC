<DOC>
<DOCNO> 68065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/siyaset/siy01.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutabakat 3 ay önceden 
</HEADLINE>
<TEXT>

MHP, idam ve yayın serbestisine karşı çıkacağını, Meclis’te düzenlemelerin gerçekleşmesi halinde ise sorun yapmayacağını, liderler zirvesinde iletti 
     HAKAN ŞANLITÜRK Ankara 

     AB’ye taahhüt edilen kısa vadeli hedeflerin kalan bölümünü 19 Mart’a kadar yaşama geçirmeyi planlayan hükümet, kritik sürece girdi. Başbakan Yardımcısı Mesut Yılmaz, kısa vadeli önceliklerin nasıl ve hangi takvimde gerçekleşeceğini belirlemek için geniş zeminde mutabakat arayacak. Yılmaz, Meclis’teki ilgili komisyon başkanları, siyasi parti grup başkanvekilleri ve ilgili milletvekillerinden oluşan bir grupla yarın AB Genel Sekreterliği’nde buluşacak. Ardından da sivil toplum kuruluşları ve üniversite temsilcileriyle görüşecek. Çıkacak konsensusa göre maddelere son şekli verilecek ve paket Meclis’e gönderilecek. 
     İdam cezası konusunda ortakların mutabakatının 3 ay önce yapılan liderler zirvesinde sağlandığı öğrenildi. Seçmen tabanının tepkisinden çekinen MHP’nin, idam ve yayın serbestisi sağlanmasına karşı çıkacağı, ancak hükümetin Meclis’te grubu bulunan diğer partilerle bu düzenlemeleri gerçekleştirmesini de sorun yapmayacağını ilettiği bildirildi. 
     



 SİYASET 











</TEXT>
</DOC>
