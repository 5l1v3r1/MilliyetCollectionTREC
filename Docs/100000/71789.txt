<DOC>
<DOCNO> 71789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/yazar/sazak.html </URL>
<DATE> 2002/03/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Akıl oyunları 
</HEADLINE>
<TEXT>

     Şizofren matematikçi, Nobel ödüllü John Forbes Nash'ın yaşamı üzerine kurulu "A Beatiful Mind Akıl Oyunları" filminin gösterime girmesi için bundan daha iyi zamanlama olmazdı. 
     Princeton Üniversitesi mezunu dahi profesör, kendi adıyla anılan 'Nash dengesi' kuramı ve oyun teorisiyle metamatikte çığır açmasına karşın bastıramadığı zekasının ona tanıdığı üstünlükler ve asosyal davranışlarıyla diğerlerinden ayrılır. 1959 yılında MIT'de çalışırken uzaydan "şifreli mesajlar" almaya başladığına inanır. 
     Nash'ın gazete küpürlerini keserek onların arasına gizlenmiş mesajları algılamaya yönelen akıl ötesi davranışları paranoid şizofreniye kayınca 30 yıl sürecek trajedisi başlar. Dahi profesör, bu mesajlara sahip olması nedeniyle, Soğuk Savaş Amerikası'nın 1960'lardaki paranoyasına kapılarak her yerde komünistler görecektir. Bu tür sanrılar halüsinasyon yıllarca peşini bırakmaz, ağır tedaviler görür, üniversiteden kopar ve iyileşmesi 30 yıl alır. 1950 yılında geliştirdiği matematik kuramı 1994'te John Nash'a Nobel ödülü kazandırır. 
     Dahi profesörün yaşamı - A Beatiful Mind Akıl Oyunları - önce kitap ardından film oldu. Türkiye'de bu hafta gösterime giren Ron Howard'ın fimi Oscar'a aday. Nash rolündeki Russell Crowe ve karısı Alicia'yı oynayan Jennifer Connell son derece başarılılar. Filmin yönetmeni Nash'ın gerçek yaşamındaki tuhaflıkları biraz eleyerek "aşk denklemi" üzerine kurulu mendilli, göz yaşartıcı finali seyirciye daha uygun bulmanın yanı sıra, profesörü gerçeklerden koparan gizli şifreleri, 'uzaylılar yerine Ruslar' paranoyasına oturtması da filme heyecan katmış. 
     Akıl Oyunları'nı şu sıra seyretmek, Türkiye siyasetindeki "akla ziyan" tartışmalardan kopmak için bulunmaz fırsat. 
     İthalatçı firmaya teşekkür etmek gerekiyor. 
     Vizyona çıkmak için daha iyi zamanlama olmazdı. 
     AB nedeniyle bir süredir görmeye başladığımız sanrıların halüsinasyon şiddeti Nash'ın beynini 30 yıl esir alan kaygılardan daha az değil. Karen Fogg'un elektronik mesajları deşifre edildiğinden bu yana korkularımız daha da artı 
     Sürekli 'bölünmekten' söz ediyoruz 
     Böyle giderse 'toplumsal şizofreni'ye sürükleneceğiz. 
     'AB bizi bölmesin' diye Rusya ve İran'la ortaklığa bile razıyız 
     Avrupa Birliği üyeliğinin Türkiye için bir 'ulusal hedef' olduğu unutuldu tam müzakelerelerin başlayacağı yıl, trenden atlamanın yolu aranıyor. Bundan sonraki 'yol haritası' da Brüksel yerine Moskova ve Tahran olacakmış. Neyse ki, hükümet sesini yükseltti Cumhurbaşkanı Sezer, AB üyeliğinin Türkiye açısından önemini vurguladı da, AB balansı yeni bir krize kadar şimdilik tutturuldu. 
     Neyse pazar günü niyetimiz siyaset yazmak değil. 
     Farklı bir şey yapmak istiyorsanız sinemaya gidin, dahi profesör John Nash'la tanışın 
     A Beatiful Mind Akıl Oyunları'nı izleyin. 
     
     







Seri ilanlar... 


Batılılara rağmen batılılaşma 


Barış iyi de ekmek yok 


Top dikişleri 


Bir miras hikayesi 


En son ne zaman tiyatroya gittiniz 


Adam ol ve ardımdan gelme 


Smokin giyen kaymakam... 


Akıl oyunları 


Hipermarketlere kriz dersleri 


Avrupa Derdime bir çare 


Vergiyi siz vermeyeceksiniz 


"Sağlam taşa basınız " 


Kuvvacı’lar ateşle oynamaya niyetli 


Kaymakamın smokini medeniyettir’ 


Ermenistan Kadınlar Dostluk 


</TEXT>
</DOC>
