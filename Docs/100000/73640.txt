<DOC>
<DOCNO> 73640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sonspo11.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da hedef beşincilik... 
</HEADLINE>
<TEXT>

     Trabzonspor Teknik Direktörü Hans Peter Briegel, ligde 5. sırada yer alarak UEFA Kupası'na katılacaklarına inandıklarını söyledi. 
     Alman Teknik Direktör Briegel, bordo-mavili futbolcular Osman, Somers ve Erman, Trabzon Ticaret Meslek Lisesi'nde katıldığı panelde öğrencilerin sorularını yanıtladılar. 
     Briegel, ligde yapacakları 8 karşılaşmanın bulunduğunu anımsatarak, '' Bu karşılaşmaların tümünü kazanmak için oynayacağız. 
     Bu karşılaşmalardan iyi bir sonuçla ayrılarak, ligde 5. sırada yer almak ve UEFA Kupası'na katılmak istiyoruz'' diye konuştu. 
     Briegel, genç bir kadroya sahip olduklarını ve sabıra ihtiyaçlarının bulunduğunu da ifade ederek, şöyle konuştu 
     ''Ancak, en zor şeylerden biri de Trabzon'da sabır istemek. 
     Birinci ligde oynamanın da bazı bedelleri var. Futbolculara psikolojik ve fiziksel yönden yüklemelere hazır olmalı. Bunun doğal sonuçlarını görüyoruz. Bazı arkadaşlarımızın istenilen düzeye gelmesi için birkaç yıla ihtiyaç duyuyoruz.'' Bordo-mavili takım, 18 yıldır şampiyon olamayan Trabzonspor'da en sık teknik adamların değiştiğini de ifade ederek, ''Teknik heyete gerekli sabır gösterilmeli. Başarılı olabilmek için sabır şart. En azından teknik heyete karşı böyle olunmalı'' diye konuştu. 
     Trabzonspor'un savunma oyuncusu Osman Özköylü, 1995-96 yılında şampiyonluğu ellerinden kaçırdıktan sonra bordo-mavili takımın 10 yıl daha geriye gittiğini söyledi. 
     Sözkonusu sezonun son 3 haftasına girilirken, ikinci sırada yer alan Fenerbahçe'nin 4 puan önünde bulunduklarını da kaydeden Osman, ''Şampiyon olamamamızın nedenlerini halen daha kendime soruyorum, ancak bunu bir türlü bulamadım. Galiba Allah şampiyon olmamızı istemedi'' şeklinde konuştu. 
     Osman, bir öğrencinin Trabzonspor forması giydiğin zaman neler hissediyorsun sorusu üzerine de, ''Formam benim namusumdur. Sahaya çıktığım zaman en iyisini vermeye çalışırım. Soyunma odasında da hiçbir zaman formamı yere koymam'' dedi. 
     Bordo-mavili takımın Belçikalı oyuncusu Somers ise Trabzonspor ile 4 yıllık bir sözleşmesinin bulunduğunu belirterek, ''Trabzonspor'dan 
     başka bir yere gitmek istemem. Takımıma başarıyla hizmet edeceğime inanıyorum. Gelecek yıl daha iyi olacağımı düşünüyorum. Savunmada oynamayı daha çok istiyorum'' dedi. 
     






</TEXT>
</DOC>
