<DOC>
<DOCNO> 84376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sonspo02.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'de en çok ceza ödeyen takım Fenerbahçe... 
</HEADLINE>
<TEXT>

     Birinci Süper Futbol Ligi'nde 2001-2002 sezonunda 18 takım, toplam 128 kez Profesyonel Futbol Disiplin Kurulu'na PFDK sevkedildi. 
     Fenerbahçe Kulübü, PFDK'ya toplam 14 kez sevkedilirken, sarı-lacivertilerin 3 futbolcusu toplam 5 maç oynamama cezası aldı. Sarı kanaryalar, 8.5 milyar lira para cezası ödedi. Kulüp başkanı Aziz Yıldırım da aldığı 4 ay hak mahrumiyeti cezasıyla Birinci Süper Lig'de en fazla ceza alan yönetici oldu. 
     Trabzonspor 13, Beşiktaş ve Galatasaray ise 11 kez ceza kuruluna sevkedilen takımlar olarak göze çarptı. 
     
     EN ÇOK OYUNCUSU CEZA ALAN KULÜPLER 
     Trabzonspor, Denizlispor ve Samsunspor, 5'er futbolcuyla en fazla oyuncusu ceza alan kulüpler oldu. Bursaspor ile Diyarbakırspor'un ise bu kulüplerin tersine hiçbir futbolcusu cezayla tanışmadı. 
     
     SAHA KAPATMA 
     İzmir temsilcisi Göztepe'nin bu yıl sahası 2 maç kapatılırken, bu kulübü, Güneydoğu'nun takımı Malatyaspor ve Diyarbakırspor 1'er kezle izledi. 
     Beşiktaş ise İstanbul'daki 1 karşılaşmasını seyircisiz oynamak zorunda kaldı. 
     
     EN AĞIR CEZALAR ÜÇÜNCÜ LİG'E 
     Bu arada PFDK, bu sezon Üçüncü Futbol Ligi 5. Grup'ta yer alan Ayazağaspor'un yöneticisi Hasan Düzgün'e 3 yıl hak mahrumiyetiyle tarihi bir ceza verdi. 
     Diyarbakır Büyükşehir Belediyesi DİSKİ Spor futbolcusu Soner Erdil de 1 yıl müsabakalardan men cezası alarak tarihe geçti. 
     İkinci Futbol Ligi A Kategorisi takımlarından Siirt Jet-Pa Spor ise 5 maçla sahası en fazla kapatılan takım oldu. Sarı-mavili ekibin ayrıca 3 puanı da silindi. 
     Birinci Süper Lig'in ceza raporu ise şöyle 
     FENERBAHÇE 14 kez PFDK'ya sevkedildi. 3 futbolcusu toplam 5 maç oynamama, 2 yönetici ve kulüp başkanı toplam 195 gün hak mahrumiyeti cezası aldı, kulüp de 8.5 milyar lira para cezası ödedi. 
     GALATASARAY 11 kez PFDK'ya sevkedildi. 3 futbolcusu toplam 6 maç oynamama, teknik direktör Mircea Lucescu 1 ay hak mahrumiyeti ve kulüp de toplam 6.5 milyar lira para cezası aldı. 
     BEŞİKTAŞ 11 kez PFDK'ya sevkedildi. 3 futbolcusu toplam 6 maç oynamama, 1 yönetici 15 gün hak mahrumiyeti ve kulüp de 5 milyar lira para cezası aldı. 
     TRABZONSPOR 13 kez PFDK'ya sevkedildi. 5 futbolcusu toplam 8 maç oynamama ile 6.5 milyar lira para cezası aldı. Kulüp başkanı Özkan Sümer, 1 ay ve 1 yönetici de 2 kez olmak üzere 4 ay 15 gün hak mahrumiyeti cezası aldı. 
     ANKARAGÜCÜ 2 kez PFDK'ya sevkedildi. 1 futbolcusu toplam 2 maç oynamama ile 1 milyar lira para cezası aldı. 
     GENÇLERBİRLİĞİ 3 kez PFDK'ya sevkedildi. 3 futbolcusu toplam 4 maç oynamama cezası aldı. 
     ANTALYASPOR 10 kez PFDK'ya sevkedildi. 4 futbolcusu toplam 6 maç oynamama ve 10 gün müsabakalardan men cezası aldı. 2 teknik adamı toplam 45 gün hak mahrumiyeti cezası alırken, kulüp de 4 milyar lira para cezası ödedi. 
     YİMPAŞ YOZGATSPOR 6 kez PFDK'ya sevkedildi. 2 futbolcusu toplam 5 maç oynamama cezası alırken, kulüp de 4 milyar 5 milyon 229 bin 620 lira ve 3 bin 480 mark para cezası ödedi. 
     MALATYASPOR 7 kez PFDK'ya sevkedildi. 1 futbolcusu toplam 1 maç oynamama cezası alırken, 3 milyar lira da para cezası aldı, 1 maç da sahası kapatıldı. 
     DİYARBAKIRSPOR 6 kez PFDK'ya sevkedildi. 1 maç sahası kapatılan kulüp, 7 milyar 250 milyon lira da para cezası ödedi. 1 kaleci antrenörü 45 gün hak mahrumiyetiyle cezalandırdı. 
     ÇAYKUR RİZESPOR 7 kez sevkedildi. 2 futbolcusu toplam 4 maç oynamama cezası alırken, 1 yönetici 45 gün hak mahrumiyeti, kulüp de 5 milyar lira para cezası aldı. 
     BURSASPOR 2 kez PFDK'ya sevkedildi. 1 milyar 250 milyon lira para cezası aldı. 
     KOCAELİSPOR 7 kez PFDK'ya sevkedildi. 1 futbolcusu toplam 2 maç oynamama, 1 kaleci antrenörü 10 gün hak mahrumiyeti cezası aldı. 
     Kulüp, 6 milyar 750 milyon lira para cezası ödedi. 
     SAMSUNSPOR 8 kez PFDK'ya sevkedildi. 5 futbolcusu toplam 9 maç oynamama cezası alırken, kulüp de 4 milyar lira para cezası ödedi. 
     DENİZLİSPOR 7 kez PFDK'ya sevkedildi. 5 futbolcusu toplam 7 maç oynamama, 1 ay hak mahrumiyeti ve 20 milyon lira para cezası aldı. 
     Kulüp de ayrıca 1.5 milyar lira para cezasıyla cezalandırıldı. 
     GAZİANTEPSPOR 4 kez PFDK'ya sevkedildi. 3 futbolcusu toplam 6 maç oynamama cezası aldı. 
     GÖZTEPE 4 kez PFDK'ya sevkedildi. 2 futbolcusu toplam 5 maç oynamama cezası alırken, kulüp de 2 maç saha kapatma ve 1.5 milyar lirayla cezalandırıldı. 
     İSTANBULSPOR 6 kez PFDK'ya sevkedildi. 1 futbolcusu toplam 2 maç oynamama, teknik sorumlu Aykut Kocaman da 20 gün hak mahrumiyeti cezası aldı. 
     





</TEXT>
</DOC>
