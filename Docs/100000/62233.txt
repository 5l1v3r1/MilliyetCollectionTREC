<DOC>
<DOCNO> 62233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sonspo08.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant "Oyun oynamaya değil çalışmaya geldik.." 
</HEADLINE>
<TEXT>

     Fenerbahçe, devre arası hazırlıklarını, Antalya Belek'te sürdürüyor. 
     Bu sabah yapılan ve sakatlıkları nedeniyle Abdullah ile Serhat'ın katılmadığı ormanda kros çalışmasının ardından sarı-lacivertli futbolcular ve teknik heyet, kamp yaptıları Merit Arcadia Otel tarafından düzenlenen mangal partisinde yorgunluk attılar. 
     Sarı-lacivertlilerde akşam antrenmanı iptal edilip futbolculara izin verilirken, otel plajında düzenlenen mangal partisinde teknik direktör Werner Lorant ve Fenerbahçe'nin yabancı futbolcuları, tatillerini Antalya'da geçiren yabancı turistler tarafından yoğun ilgiyle karşılandı ve imza dağıttılar. 
     
     Lorant'tan taviz yok... 
     Fenerbahçe'nin Alman çalıştırıcısı Lorant, ''Belek kampında, çalışmaktan başka birşey düşünmüyorum'' dedi. 
     Geçen sezon devre arası kampında sarı-lacivertli takımı ağırlayan Paintboll Club tesisinin sahiplerinin yaptığı teklif, Alman çalıştırıcı tarafından red edildi. 
     Tesis yetkikilerinin, Fenerbahçe'yi bu sezon da taktik savaş oyunu merkezinde ağırlamak istediklerini şeklindeki teklife Lorant, ''Buraya oyun oynamaya değil, çalışmaya geldik'' şeklinde red cevabı verdi. 
     Fenerbahçe Dış İlişkiler Sorumlusu Sadettin Saran, Belek kampının çok iyi geçtiğini söyledi. 
     Takımın hırsından ve uluslararası Efes Pilsen Futbol Turnuvası'nda gösterdiği performanstan memnun olduklarını ifade eden Saran, ''Tek hedefimiz şampiyonluk'' dedi. 
     






</TEXT>
</DOC>
