<DOC>
<DOCNO> 69943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/yasam/ayas.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Katilini uzmanlar’ bulacak 
</HEADLINE>
<TEXT>

Daha12’sinde çekiç darbeleriyle can veren Hande Çinkitaş’ın katilinin peşine, Amerika, Almanya ve Fransa’da bu tür cinayetleri araştıran uzman polisler düştü 
     SERHAT ÜNAL İstanbul 

     İçerenköy’deki evinde 15 ay önce öldürülen Hande Çinkitaş’ın 12 cinayet dosyası silbaştan edilip yeniden incelemeye alındı. 
     Başına çekiçle vurulan, vücuduna da çok sayıda çekiç darbesi alan küçük Hande, 4 Ocak 2001 günü evinde ölü bulundu. Cinayette kullanılan çekiç ve bıçakta, babası ile üvey annesinin parmak izleri vardı. Daire kapısında ise herhangi bir zorlama yoktu. Hande’nin avucunda bulunan saç teli de kendisine ait çıktı. Eve ait bu aletlerde parmak izi bulunmasının normal olduğunu düşünen polis, sorgulamalarında da bir sonuç alamadığı baba Nezih ve üvey anne Şehnaz Çinkitaş’ı serbest bıraktı. Soruşturma süresince baba, dört kez daha gözaltına alınıp bırakıldı. 
     
     Toplam 14 uzman polis 
     Tüm bunlar üzerine cinayeti çözebilmek için Emniyet Genel Müdürlüğü bünyesinde görevli, Kanada, Almanya ve Fransa’da birçok cinayet üzerine çalışmalar yapan dört uzman polis, Hande Çinkitaş dosyası için İstanbul’a geldi. Tüm ayrıntılarını inceleyen uzman dedektifler, ifade tutanakları ve parmak izi raporlarını da alarak Ankara’ya döndü. 
     Ayrıca Asayiş Şube Cinayet Büro Amirliği bünyesinde de 10 kişilik özel bir ekip oluşturuldu. İfadeleri tekrar gözden geçiren polisler, Hande’nin görüştüğü herkesi yeniden mercek altına aldı. 
     Son bir ipucu da uzmanların dikkatini çekti. Hande’nin cesedinin altının bezli olması, bazen altına kaçırdığının öğrenilmesi polise umut oldu. 
     
     Baskı’ kurbanı mı 
     Psikiyatrist, psikolog ve pedagogların raporlarında şu görüşlere yer verildi "12 yaşında olmasına rağmen bir çocuk altına kaçırıyorsa, bunun başlıca nedenleri olarak ailenin aşırı baskısı, dövülmesi, küçümsenmesi, evden dışlanması, anne ve babasının yanında kavga etmeleri gösterilebilir." 
     



 YAŞAM 
















</TEXT>
</DOC>
