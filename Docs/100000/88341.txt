<DOC>
<DOCNO> 88341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sonspo08.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "Beşiktaş Baronio'yu istiyor.." 
</HEADLINE>
<TEXT>

     İtalyan spor gazetelerinde yer alan futbol dünyasındaki transfer iddialarında Beşiktaş'ın, SS Lazio'dan Roberto Baronio'yu istediği ileri sürüldü. 
     Geçen sezon AC Fiorentina'da kiralık olarak oynayan orta alan oyuncusu Baronio'nun, Beşiktaş'tan ciddi bir öneri aldığını yazan Corriere dello Sport Gazetesi, İtalyan futbolcunun yurtdışından daha çok SS Lazio'da kalmayı tercih ettiğini bildirdi. 
     Diğer yandan La Gazzetta dello Sport Gazetesi, Udinese takımının aldığı Kolombiyalı Gonzalo Martinez'in, Galatasaray'a 1 yıllığına kiralanabileceğini yazdı. 
     Gazetelerde ayrıca Fenerbahçe ve A Milli Takımı'ın kalecisi Rüştü Reçber için ''hayır'' demesine karşın Brescia takımının ısrarlı olduğu belirtildi. 
     Bu arada AC Parma'dan Almeyda ile SS Lazio'dan Liverani'nin takasının her geçen gün daha fazla olasılık kazandığı savunuluyor. İspanya'nın Real Madrid CF takımının da FC Inter'den Brezilyalı Ronaldo'yu istediği öne sürüldü. 
     





</TEXT>
</DOC>
