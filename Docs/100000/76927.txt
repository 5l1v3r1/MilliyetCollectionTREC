<DOC>
<DOCNO> 76927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/spor/spo02.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım’a jest 
</HEADLINE>
<TEXT>

Beşiktaş, derbi karşılaşmasında cezasının uygulanması halinde Fenerbahçe Başkanı’na VİP tribününü açacak, yine Şeref Tribünü’nden maçı seyrettirecek 
     BİLAL MEŞE 

     FEDERASYON Başkanı Haluk Ulusoy hakkındaki sözleri nedeniyle dört ay ceza alan Fenerbahçe Başkanı Aziz Yıldırım için, Beşiktaş seferber oldu. Futbol Komitesi Başkanı Yıldırım Demirören, Aziz Yıldırım’ın derbi maçını en iyi şartlarda seyretmesi için ellerinden geleni yapacaklarını söyledi. Demirören, Şeref Tribünü üstündeki VİP koltuklarını Yıldırım için hazırlayacak. 
     DEMİRÖREN, "Dostluk böyle günlerde belli olur. Bizim mücadelemiz sahada. Aziz beyin cezası bu hafta tebliğ edilmemiş. Bizim maça kadar edilirse, kendisini Şeref Tribünü’nün üstündeki VİP bölümüne alacağız. Gerekirse kendi koltuğumu O’na tahsis ederim. Böylece hepimiz gibi aynı kapıdan maça girer, karşılaşmayı rahatlıkla seyreder, hiç bir sıkıntısı da olmaz" diye konuştu. 
     
Serhat’a yeğen çalımı      Fenerbahçe’nin genç golcüsü Serhat dünkü çalışmaya 4 yaşındaki yeğeni Oğuzhan’ı da getirdi. Tüm takımın neşe kaynağı olan küçük Oğuzhan, dayısına attığı çalımlarla da gelecek için ümit verdi. Antrenman boyunca futbolcuların peşinden ayrılmayan Oğuzhan’ı, Serhat sonunda kucağına alarak durdurmak zorunda kaldı. Yusuf Dursun 
     



 SPOR 

























</TEXT>
</DOC>
