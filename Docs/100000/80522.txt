<DOC>
<DOCNO> 80522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/yazar/sazak.html </URL>
<DATE> 2002/04/26/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Dışlanmış çoğunluğun partisi 
</HEADLINE>
<TEXT>

     Mehmet Ali Bayar'ın "makul çoğunluğun partisi" olma iddiasıyla DTP'de siyasete atılmasının ardından solda yeni parti kurma hazırlığındaki Fikri Sağlar da SHP'nin hedefini "Biz de dışlanmış çoğunluğun partisi olacağız" diye açıkladı. 
     Sosyal Demokrat Halk Partisi adıyla mayıs başında kurulacak olan partide Murat Karayalçın'la birlikte hareket eden Fikri Sağlar, Türkiye'de bugün yaşanan tepkisizlik karşısında güçlü bir "muhalefet odağı" oluşturacaklarını söyledi. 
     Sağlar'la kuruluş çalışmaları tamamlanmak üzere olan partinin ilkeleri üzerinde konuştuk. 
     SHP'nin tüzüğü özellikle 'lider oligarşisi'ni engelleyen bir dizi yenilikle dolu. Genel başkanın Kurucular Kurulu'nca seçilmesi, "Parti Meclisi'nin gerek gördüğü başbakan adayı hükümeti kurar" denilerek genel başkanla başbakanlığın ayrılması, genel seçimlerden bir ay sonra kurultaya gidilerek, başarısızlık halinde lider ve yönetimin istifasını sunması ve genel başkanlığın 7 yılla sınırlanması kamuoyunun ilgi duyacağı değişiklikler. 
     Türkiye'de siyasette başarısızlığın adı konulmadığı için yeni kurulan bir partinin tüzüğünü demokratik temele dayandırmaya çalışması önemlidir. 
     Aslında bu hazırlığı Erdal İnönü yapıyordu. 
     Erdal Bey yeni oluşumdan çekildiğini açıklayınca tüzük ve program taslakları Karayalçın - Sağlar ikilisine geçmiş. 
     Sağlar bu durumu "Erdal Bey'i ziyaret ederek desteğini istedik, partiyle ilgili yapısal bazı hazırlıklar İnönü döneminde başlamıştı, biz bunları kaldığımız yerden sürdürdük, sivil toplum örgütleriyle de görüşerek işin sonuna geldik. Mayısta partiyi kuruyoruz" sözleriyle açıkladı. 
     Parti üyelerinin aynı zamanda sivil toplum örgütü üyeliği yapması da bir başka yenilik. 
     SHP'de genel başkan kim olacak 
     Karayalçın mı, Sağlar mı 
     Fikri Sağlar, kuruluş aşamasında bunun önemli olmadığını, partiyi yeni bir anlayışla oluşturduklarını ve yönetimde daha önce hiç siyasete girmemiş isimlere yer vereceklerini söyledi. 
     Partinin işlevine gelince... 
     Sağlar, DİSK Genel Başkanı Süleyman Çelebi ile görüşürken, sendikacıların kendilerine "Sokaklarda yürümekten yorulduk artık, bizi temsil edecek, haklarımızı koruyacak, muhalefet odağı olacak bir parti istiyoruz" dediğini anlatarak, SHP'nin yoksulluk ve yolsuzluğa karşı "dışlanmış çoğunluğun" partisi olacağını söyledi. 
     SHP, kendini konumlandırırken benimsediği çizgi laiklik olacak. Türkiye'nin çağdaşlaşma ve aydınlanma sürecinden kesinlikle ödün vermeyeceklerini belirtiyor, Sağlar. "Türbanlılardan oy isteme anlayışı bize göre değil" derken, başörtüsüne değil "laik Cumhuriyet'e karşı bir simge ve üniforma haline dönüşen türbana" karşı olacaklarını belirtiyor. 
     Yeni parti toplumdan destek bulacak mı Göreceğiz 
     
     







Anayasal yargı 


İsmet Paşa 


Hoş geldiniz... 


Türk ordusu ve Erdoğan 


Tayyip'leri durdurmak için ne mi lazım 


Yaparsın... çıkarsın 


Üniversiteye sınavsız geçiş 


Avrupa’nın yeni hortlağı Le Pen 


Kıbrıs için de deneseler... 


Utanma duygusunu kaybeden siyaset.. 


Ne kadar sallarsan salla 


Var mı itirazı olan, ya da hadi canım sen de... 


Dışlanmış çoğunluğun partisi 


Yerli ilaç sanayiine Çiller darbesi 


Kalabalık kalpler için öneriler 


Faiz 16.5 vergi 11.6 tüm gelir 15.0 açık 12.6 Bu gemi yüzmez .. 


</TEXT>
</DOC>
