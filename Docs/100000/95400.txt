<DOC>
<DOCNO> 95400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/ekonomi/eko06.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank’tan otellere 100 milyon kredi 
</HEADLINE>
<TEXT>

     EKONOMİ SERVİSİ 

     Akbank, Emekli Sandığı mülkiyetinde bulunan 6 otelin yenileme yatırımlarında kullanılmak üzere 100 milyon dolar kredi sağladı. 
     Sözkonusu kredi İstanbul Tarabya, Büyük Ankara, İzmir Efes, Bursa Çelik Palas, Ankara Stad ve Maçka otellerinin uluslararası otel zincirine devredilmesi öncesinde yapılacak otellerin yenileme yatırımları finansmanında kullanılacak. Emekli Sandığı’nın ’Otel Yenileme Projesi’’ için verilen ve 9 yıl vadeli olan kredinin ilk 30 ayı geri ödemesiz olacak. 
     Bu dönem sonundan başlamak üzere her altı ayda ve 14 eşit taksitte ödenecek kredi, sözleşmenin imza tarihinden itibaren 24 ay içinde kullanılacak. Krediler sayesinde yapılacak yenileme yatırımlarının ardından İstanbul Tarabya Oteli ve Büyük Ankara Oteli işletme hakkının Copthorne Hotel Holdings’e Millenium , İzmir Efes Oteli ve Bursa Yeni Çelik Palas Oteli işletme hakkının Raffless International Limited’e SwissOtel , Ankara Stad Oteli ve Maçka Otel işletme hakkı ise Radisson SAS Grubu’na devredilecek. 
     



 EKONOMİ 



























</TEXT>
</DOC>
