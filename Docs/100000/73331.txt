<DOC>
<DOCNO> 73331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/guncel/gun03.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kundakçı Paşa adı çete tutanağında 
</HEADLINE>
<TEXT>

     ÖZGÜR CEBE Diyarbakır DHA 

     Susurluk davasında hüküm giyen Korkut Eken’e 3 emekli generalle birlikte destek veren ve Eken’in yaptığı işlerin bilgileri dahilinde olduğunu açıklayan dönemin Asayiş Bölge Komutanı emekli Korgeneral Hasan Kundakçı’nın adı, kayıtdışı suikast silahı temin etmekten Yüksekova çetesi ile ilgili mahkeme tutanaklarında geçiyor. 
     
Poyraz’ın ifadesi      13 sanıklı Yüksekova çetesi sanıklarından Kurmay Albay Hamdi Poyraz, o dönemde Hakk ri Dağ Komando Tugayı komutanı olan Tuğgeneral Osman Pamukoğlu’nun 1 adet Kanas, 1 adet Bixsi makineli silahı Asayiş Komutanı Hasan Kundakçı’ya verdiğini, bu silahların korucubaşı İsmet ve Kemal Ölmez’den temin edilerek helikopterle Diyarbakır’a Kundakçı Paşa’ya gönderildiğini söyledi. 
     4 Nolu DGM’de 5 yıl süren yargılama sonrası karara bağlanan Yüksekova Çetesi ana davasıyla ilgili hazırlanan gerekçeli kararda, "Devletin elinde her türlü silah mevcut iken, komutanın isteği için 1 Kanas, 1 Bixsi olmak üzere uzun menzilli vahim nitelikli 2 silah temin edilip, Diyarbakır’a gönderilmesi askeri suç niteliği taşımaktadır" deniliyor. 
     Kundakçı ile ilgili bazı sanıkların Diyarbakır DGM Başsavcılığı’na verdikleri ifadeler şöyle 

</TEXT>
</DOC>
