<DOC>
<DOCNO> 50039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sonspo12.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da sadece Galatasaray kaldı... 
</HEADLINE>
<TEXT>

     Avrupa kupalarında Gençlerbirliği ve Gaziantepspor'un ardından Fenerbahçe'nin Şampiyonlar Ligi'ne veda etmesiyle Galatasaray Avrupa'da yalnız kaldı. 
     UEFA Kupası 1. turunda Gaziantepspor ve Gençlerbirliği, rakiplerine yenilerek elenirken, Fenerbahçe de Şampiyonlar Ligi'nde yaptığı 6 maç sonunda grubu puansız tamamlayarak Avrupa'ya veda etti. 
     Son yıllarda büyük başarılara imza atan Galatasaray ise Şampiyonlar Ligi'nde 1. tur maçlarında ikinci sırada yer alarak bir üst tura çıktı ve Avrupa'da Türkiye'yi temsil eden tek takım kalarak ülkenin gururu oldu. 
     Fatih Terim döneminde UEFA Kupası'nı kazanarak bir ilki gerçekleştiren Galatasaray, teknik direktör Mircea Lucescu yönetiminde de Avrupa Şampiyonlar Ligi'nde 2. kez 2. tura yükselerek başarılarına bir yenisini ekledi. 
     Avrupa kupalarında aldığı galibiyetler ve topladığı puanlarla ülke puanına katkıda bulunan sarı-kırmızılı takım, geçen sezon da Avrupa arenasında elde ettiği başarılarla Türkiye'yi sevince boğmuştu. 
     






</TEXT>
</DOC>
