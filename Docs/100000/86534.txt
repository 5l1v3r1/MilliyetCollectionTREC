<DOC>
<DOCNO> 86534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sondun19.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush NATO-Rusya ortaklığından memnun 
</HEADLINE>
<TEXT>

     ABD Başkanı George Bush, NATO-Rusya ortaklığından duyduğu memnuniyeti dile getirerek, iki eski hasmın artık ortak olduğunu söyledi. 
     NATO-Rusya zirvesinde konuşan Bush, iki eski düşmanın 50 yılı aşkın süredir ve 10 yıllık belirsizlikten sonra bir ortaklığın içine girdiğini belirterek, ''Bu ortaklık, tarihte ilk defa bütün, özgür ve barış içindeki bir Avrupa büyük hedefine bizi yaklaştırıyor'' dedi. 
     
     CHİRAC 
     Fransa Devlet Başkanı Jacques Chirac da doruk konuşmasında, NATO-Rusya Konseyi'ni kuran anlaşmanın ''kararlılıkla'' uygulanmasını istedi. 
     Chirac, ''Bugün burada kurduğumuz mekanizmanın, kararlı şekilde ve birbirimize güvenerek uygulanmasını diliyorum, zira yazılı metinleri kabul etmek yetmez, önemli olan onları yaşama geçirmektir'' dedi. 
     Konuşması üç dakika süren Chirac, ''çalışma alışkanlığını yerleştirmek'' gerektiğini belirtti. 
     





</TEXT>
</DOC>
