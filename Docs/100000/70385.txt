<DOC>
<DOCNO> 70385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sondun04.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay mekiği Columbia arızalı olarak göreve devam edecek 
</HEADLINE>
<TEXT>

     Amerikan uzay mekiği Columbia'da çıkan soğutma arızasına karşın, mekiğin görevini sürdürmesine karar verildi. 
     Houston'daki Johnson Uzay Merkezi yetkilileri, arızanın belirlenmesinden sonra yaptıkları toplantıda, mekiğin acil olarak dünyaya dönmesine gerek olmadığına ve görevin sürdürülmesine karar verdiklerini belirttiler. 
     NASA yetkilileri, mekiğin kabin ve bilgisayar soğutma devrelerinden birisindeki freon gazı devrinde azalma belirlendiğini belirterek, ancak ilk tespitlere göre sistemin görevini yaptığı kaydettiler. 
     Arızaya rağmen 24 saat daha göreve devam kararı alınan mekiğin görevine devam edip etmemesine, bugün TSİ 21.00'de Johnson Uzay Merkezi'nde yapılacak 2. toplantıda karar verilecek. 
     Uzay teleskopu Hubble'ı onarımdan geçirecek 7 kişilik mürettebatı taşıyan mekik, Florida'daki Kennedy Uzay Merkezi'nden dün havalanmıştı. Mekiğin, 11 gün sonra yeryüzüne dönmesi öngörülüyordu. 
     Mekikteki uzayadamları, Dünya çevresinde 12 yıldır dönen Hubble uzay teleskopunu ''tedavi'' altına alacaklar. 
     






</TEXT>
</DOC>
