<DOC>
<DOCNO> 71752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/spor/spo01.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatura Daum’a 
</HEADLINE>
<TEXT>

     GALATASARAY yenilgisinin ardından Beşiktaş’ta yöneticiler Daum’a kadro seçimi konusunda tepki gösterdi. Yöneticiler, "Tamer’i kesmek ve Ahmet Dursun olmadan takımı sahaya sürmek büyük hataydı" derken, Fikret Orman da, "Ne diyeceğimizi bilemiyoruz. Ama yarış sürüyor. Şampiyonluk iddiamızı sonuna kadar devam edecek" diye konuştu. 
     DAUM’A en ağır eleştiriyi Hasan Gocay yaptı ve "Bu adam başarılı olmamızı istemiyor. Koskoca Beşiktaş’ı böyle bir korkak taktikle sahaya sürmeye kimsenin hakkı yok. Myhre’de neden ısrar ediyor, anlamıyoruz. Abuk sabuk bir gol yedi" dedi. Menajer Sinan Engin de, "Bu mağlubiyet her şeyin sonu değil" yorumunu yaptı. 
     
Gocay isyan ettiBeşiktaşlı yönetici Şeref Tribünü’nde yer bulamadı ve Sami Yen’i terk etti. Burak Kalkavan ile Gocay’ın biletlerinin, Bilgili’nin iki yeni adayına verildiği ileri sürüldü 
     "Tespit edin" 
     BEŞİKTAŞ Yönetim Kurulu üyelerinden Hasan Gocay, Şeref Tribünü’nde yer bulamaması üzerine isyan etti. Gocay, kendisine ait biletin ortadan kaybolduğunu belirttiği kapı görevlilerini, "Benim biletim kayboldu. Biletimin kime verildiğini tespit edilmesini istiyorum" diyerek uyardı. 
     
Hata kimde      Myhre 28. dakikada Ümit Karan ile karşı karşıya kaldığı anda refleksini topa uzatmış, tribündeki Beşiktaşlılar’dan, güvenoyunu almıştı. Ama Galatasaray’ın golünde yaptığı hata bu güzelliğini hafızalarda bir anı gibi bıraktı. Çünkü, defansının kontrolsüz kaldığı zaman, Fleurquin’in vurduğu kafa şutu kapadığı köşeden ağlara gidiyordu. Beşiktaş gibi bir takımın kalesini koruyan eldivenin ustalığı, bu gole böylesine kolay teslim olmamalıydı. 
     
     İlginç iddia 
     GOCAY daha sonra stadı terk ederken, Burak Kalkavan’nın da bileti olmadığı ileri sürüldü. Bölge Müdürlüğü’nden 14 biletin gönderildiği açıklanırken, bu iki yöneticiye ait yerlerin, Serdar Bilgili’nin yönetim listesine alacağı öğrenilen Behçet Ümitlen ve İsmail Ünal’a verildiği ileri sürüldü. 
     
Kader anı      10 kişi kalan Beşiktaş, gücünü ve nefesini zorlayarak beraberlik için Galatasaray ceza alanına akmaya çalışıyordu. Cim - Bom’un paniklediği bu anlardan, 89. dakikaya rast geleninde İlhan Mansız sahneye çıktı. Kaleyi göbekten gören biçimde ve ceza alanı çizgisi üzerinde topu kurtarmışken, Bülent’in uzandığını görünce, bir anda kendini yere bırakıverdi. Yani hayali bir penaltı yaratmaya kalktı. Oysa değildi. Ve hatta düşmeyi düşüneceği yerde, golü düşünse, belki de daha kolayını yapacaktı. Tek kazancı kart görmemek oldu. 
     



 SPOR 




























</TEXT>
</DOC>
