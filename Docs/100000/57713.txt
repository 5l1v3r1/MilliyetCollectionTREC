<DOC>
<DOCNO> 57713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/spor/spo01.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
MEĞER TAKTİKMİŞ 
</HEADLINE>
<TEXT>

Beşiktaş’ın hocası Christoph Daum, takımı baskıya girmesin diye şampiyonluk hakkında konuşmadığını söyledi, "Bu iş büyük sözlerle değil, çalışarak gerçekleşecek" diye konuştu 
     Çarpıcı açıklamalar 
     BEŞİKTAŞ Teknik Direktörü Christoph Daum, sürekli şampiyonluk hakkında konuşmamasının Türkiye Kupası ve lig şampiyonluğunu düşünmediği anlamına gelmemesi gerektiğini söyledi. Kulübün resmi sitesine çarpıcı açıklamalar yapan Alman hoca, "Tüm Beşiktaş taraftarı, çalışanları ve yönetim kurulumuz mümkün olan en büyük başarıyı bekliyor. Tabii bunu ben de istiyorum" dedi. 
     
     H l oyuncu istiyorum’ 
     ŞAMPİYONLUĞUN gazete başlıklarına geçecek büyük sözlerle değil, ancak çok çalışarak gerçekleşeceğini kaydeden Daum, "Özellikle genç oyunculardan oluşan takımımız, üzerlerinde bu şampiyonluk baskısını hissetmesinler diye ben şahsen bu baskıyı üstleniyorum. Bu arada onlara gerekli bilgi ve becerileri öğretiyorum. Ancak iki oyuncu isteğim h l değişmedi" diye konuştu. 
     
     En iyiler grubundayız’ 
     NİHAT’IN İspanya’ya transferine de değinen Alman hoca, mürekkebi kurumadan hiçbir anlaşmanın sonucunun kesin olmayacağını ifade etti. Başarılı sonuçların takımı birbirine kenetlediğini söyleyen Daum, "H l hatalar yapıyoruz. Ama taktik ve kondisyon olarak en iyiler grubundayız. Benim bütün amacım Beşiktaş’ın geleceğini hazırlamak, yönetimi zor durumda bırakmak değil" ifadesini kullandı. 
     
Bugün topbaşı yapıyorlar      BEŞİKTAŞ, Gaziantepspor maçının hazırlıklarına bugün başlayacak. Daum’un kokain davası nedeniyle cuma günü Koblenz’de mahkemeye çıkacak olmasına rağmen, bu karşılaşmada takımın başında yer alacağı belirtildi. Alman hoca ilk uçakla Türkiye’ye gelecek ve maç saatinde Gaziantep’te olacak. 
     
Ahmet Dursun rekor kırılsın      SON iki maçta üç gol atan Ahmet Dursun, bu sezon 15 golü geçeceğini söyledi. 16 maçta 42 gol attıklarına dikkat çeken Ahmet Dursun, "Baştan beri oynasaydım 30 golü aşardım. Artık sakatlığım geçti, kendimi iyi hissediyorum. İlhan ile birlikte ikinci yarı çok gol atarız. Beşiktaş bu sezon 100 gol barajını çok rahat geçer" dedi. 
     
Beşiktaş bayram’ yaptı      BAYRAMIN ikinci günü yönetim ve kongre üyeleri Akaretler’deki kulüp binasında bir araya geldiler. Bayramlaşmaya Başkan Serdar Bilgili, yöneticiler Mete Düren ve İbrahim Altınsay ile Menajer Sinan Engin’in yanı sıra Christoph Daum sevgilisiyle birlikte katıldı. 
     FUTBOLCULARIN bayramlaşmaya rağbet etmedikleri gözlendi. Tayfur doğum yapan eşinin yanında kalırken, Ronaldo, İlhan Şahin, Sertaç, Yasin Yıldız ve Ali Cansun geldi. Son kongrenin başkan adayı Nevzat Demir, yönetimin bir dönem daha görev yapması gerektiğini söyledi. 
     
Gürcü’ye veto      Daum, Başkan Serdar Bilgili’ye oyun kurucu alınmadan Demetradze’nin transferine onay vermeyeceğini söyledi 
     BEŞİKTAŞ Teknik Direktörü Daum, R.Sociedad’ın Nihat’a karşılık önerdiği Gürcü futbolcu Demetradze’nin transferi için şart koştu. Alman hoca takımın forvetten önce orta saha ve savunmada eksikleri olduğunu belirterek, "Bu takviyeler yapılmadığı için hesapta olmayan puanlar kaybettik. Eğer hayal görmek istemiyorsak öncelikle ihtiyacımız olan futbolcular alınmalı" dedi. 
     GÜRCÜ futbolcunun transferi için iki kulübün anlaşmasına rağmen Daum’un bu konuda "olur" vermemesi yönetimi de zora soktu. Alman hoca Serdar Bilgili ile yaptığı görüşmede öncelikle bir oyun kurucu alınmasını isteyerek, "Eğer bu transfer yapılırsa Demetradze’ye evet’ derim" ifadesini kullandı. Devre arasında Bilgili’nin yeni transfer için kolları sıvayacağı öğrenildi. 
     



 SPOR 
























</TEXT>
</DOC>
