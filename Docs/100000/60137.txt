<DOC>
<DOCNO> 60137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/yasam/yas05.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da yeni yıl sapığı 
</HEADLINE>
<TEXT>

Bursa’da 9 yaşındaki kızı kaçırıp otel odasında tecavüz eden sapık aranıyor 
     BURSA DHA 

     2001’in son günlerinde, öğretmen Özgen İmamoğlu’nun erkek çocuklara taciz ve tecavüz etmesiyle sarsılan Bursa, yeni yılın ilk günlerinde yine sapık dehşetiyle karşı karşı kaldı. Yalova’dan kaçırılan 9 yaşındaki bir kız, Bursa’daki bir otelde tecavüz edilmiş halde bulundu. F.B. ameliyata alınırken polis, sapığın peşine düştü. 
     Yalova Süleymanbey Mahallesi’nde oturan Resmigül Tatlı 47 , önceki gün savcılığa başvurarak, nik hsız yaşadığı Hacısevdi B.’den olan kızının kayıp olduğunu bildirdi. F.B. polisin tüm aramalarına rağmen bulunamadı. Aynı günün akşamı Bursa’daki Özkan Otel’e gelen 45 yaşlarındaki bir erkek de, kendisini otobüs şoförü, yanındaki çocuğu da kızı diye tanıtarak oda istedi. Kiraladığı 3. kattaki odada F.B.’ye sabaha kadar tecavüz eden sapık, dün sabah da "Çorba içmeye gidiyorum" diyerek otelden ayrıldı ve bir daha dönmedi. 
     Bu kişinin gelmemesinden şüphelenen otel görevlileri, odaya girdiklerinde, F.B’yi tecavüz edilmiş halde ve kanlar içinde buldu. Olay yerine gelen polis F.B., Zübeyde Hanım Doğumevi’ne kaldırdı. 
     
Tedavisi sürecek’      Dili tutulan F.B.’nin ameliyata alındığını, vücudunda da morartı ve çürüklerin tespit edildiğini belirten Doktor Özer Kutlu, "Tedavisi bir süre devam edecek. Kendisine psikiyatri tedavisi de uygulanacak" dedi. 
     



 YAŞAM 


















</TEXT>
</DOC>
