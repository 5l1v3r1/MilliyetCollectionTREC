<DOC>
<DOCNO> 59702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/yazar/cemal.html </URL>
<DATE> 2001/12/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İyi ki bu dünyaya geldik 
</HEADLINE>
<TEXT>

     Ne yazayım Ben kimim Kim olduğumu ben biliyor muyum Ya siz Biliyor musunuz kim olduğunuzu .. 
     Pazar yazısı olabilir. 
     Ama zor bir yazı... 
     Ben kimim .. 
     Yunus'un dizesini anımsa 
     "Bir ben vardır bende, benden içeri." 
     Gel de yaz 
     Nasıl yazayım ki .. 
     Hayatın o umursamaz temposu içindeki hayal kırıklıkları olabilir mi bu yazımın konusu 
     Ya da herşeye rağmen umudu yazmak bir pazar günü... 
     İyimser bakabiliyor muyum hayata 
     Türkiye'ye .. 
     Bunca yıl yaşadıktan sonra hala böyle bir soru... 
     Theo Angelopoulos'un şu sözü içimi acıtıyor 
     "Yaşamı tanımlamak için o kadar çok zaman harcadı ki, kendisi yaşayamadı..." 
     Nereden gelip nereye gidiyorum 
     Belki de yılın sonu diye böylesi duygu ve düşünceler üşüşüyor. 
     Hiç bitmeyen o iç hesaplaşma... 
     İç hesaplaşmasını bitirdiğini, bitirebileceğini sanan kaç budala vardır hayatta .. 
     Bir de şu soru 
     Kim kendi hayatının efendisidir 
     Bu soruyu bir gece vakti, San Francisco'da loş bir barda koca gözlü sarhoş bir orospu sormuş Ahmet Altan'a. Ahmet de kendi kendine devam etmiş 
     "Kim, 'hayatımı ben kendi isteklerimle biçimlendirdim' diyebiliyordu. Kaç isteğimiz gerçekleşmeden kalmıştı, kaç isteğimizden gizlice vazgeçmiştik, geride kalan yıllarda kaç gerçekleşmemiş istek boynubükük bir halde terk edilmişti. Başka hangi isteklerimizden vazgeçecektik Niye hayatımızın efendisi olamıyorduk. Ve, eğer hayatımızın efendisi biz değilsek, kimdi " 
     Kolay değil soruların yanıtları... 
     Nostalji ne zaman en güçlüdür 
     Geçmişe duyulan özlem, yaşlılıkta mı, gençlikte mi en şiddetli dönemini yaşar Bu açıdan Milan Kundera'nın son romanı 'Bilmemek'te Can Yayınları şu satırlar ilginç 
     "Ardımızda bıraktığımız zaman daha geniştir, bizi dönmeye çağıran ses daha karşı konulmazdır. Bu deyişte keskin bir hava var, ama yanlış. İnsan yaşlanır, sonu yaklaşır, her an gitgide kıymetlenir ve anılarla kaybedecek zamanı yoktur. Nostaljinin matematik çelişkisini anlamak gerekir ilkgençlikte, yaşanan hayatın hacmı tamamen anlamsızken nostalji en güçlü noktasındadır." 
     Belki. 
     Ama ya ihtiyarlayıp da, önünde koca bir geçmişten başka birşeyi kalmayan insanlar için de bu belki geçerli olabilir mi .. 
     Bilemiyorum, sanmıyorum. 
     Ne yazayım 
     Ben kimim İnsanı yazmak ne güç iş... Abidin Dino'yla Yaşar Kemal'in imzalarını taşıyan Yüzler isimli kitabı karıştırıyorum Ada Yayınları . Bir yerinde Yaşar Kemal insana, hayata dair şunları söylüyor Abidin'e 
     "Yine de bir şeylere varabilme umudumuz olmasa, böylesine berbat edilmiş bir dünyada yaşamaya katlanabilir miydik Bu kadar acıya nasıl katlanırdık 
     Aslında dünyada herşey öylesine yaşamaya değer ki... Güzel, temiz, sevgi dolu yaşamanın özlemini her insan içinde taşıyor. Sizin yaptığınız o birbirine hiç benzemeyen yüzler belki beni işte bu yüzden görür görmez çarptı. 
     İçim sevinçle doldu. 
     Durmadan usanmadan insan yüzlerine bakabilseydik, bakmayı öğrenseydik, doğaya, evrene, insana, kendimize karşı bu kadar sevgisiz kalabilir miydik Hiroşima'da bütün yüzler silindi birden bire, toptan... Ya bugün olan bitenler, insan kıyımları... 
     Bu gelecek karanlığın acısını, kendimizi bildik bileli çekiyoruz. Bu korkunç acıya nasıl dayanıyoruz Herşeye karşın, alabildiğine güzel bir dünyadan, var olan güzel insanlardan vazgeçmeme sevinci... 
     İyi ki bu dünyaya geldik. 
     Azıcık da olsa yaşama sevincini tattık ya, gittiğimiz yerden gelmeyeceğimizi bilsek de bu sevinci, bu sevgiyi tattık ya..." 
     Sağolasın koca Yaşar Kemal İçimi bir anda yaşama sevinciyle doldurdun. Yeni yılın kutlu olsun. 
     
     







Rezervasyon 


Yılbaşında mali denetim 


İyi ki bu dünyaya geldik 


Mücevher kitaplar 


Kırlangıcın öyküsü 


En başarılı okullar .. 


Play it again, Sam 


Süleyman Nazif'ten bugüne uyarlama 


Bir sinema şöleni Yüzüklerin Efendisi 


Güle güle 2001 Sabıkasız girdim, sabıkalı çıkıyorum 


Zürafa burcu için süper bir yıl olacak 


İyimserlik iyi de.. 


Banka kurtarmaktan "bıktık - usandık" 


Demirel’in üniversitesi ve bir gün 


</TEXT>
</DOC>
