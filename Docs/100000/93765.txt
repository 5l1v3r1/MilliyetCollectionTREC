<DOC>
<DOCNO> 93765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/dunya/dun04.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
LOS ANGELES’TA DEHŞET 
</HEADLINE>
<TEXT>
İsrail Havayolları’na silahlı saldırı 3 ölü 
     YASEMİN ÇONGAR Washington 

     ABD, dün 4 Temmuz Bağımsızlık Günü’nü kutlarken, alınan çok yoğun önlemlere rağmen yine terör tedirginliği yaşadı. Los Angeles Uluslararası Havaalanı LAX , silahlı bir kişinin, İsrail Havayolları El Al bürosu önünde ateş açarak iki kişiyi öldürmesi ve El Al güvenlik görevlisinin de saldırganı öldürmesi sonrasında uzun süre trafiğe kapandı. 
     ABD’li yetkililerin ülkenin dört yanında yeni bir terör saldırısı olasılığına karşı önlem aldıkları sırada meydana gelen olayın niteliği başta anlaşılamadı. Güvenlik görevlileri, toplam 3 kişinin öldüğü, 3 kişinin de yaralandığı olayın "adi nitelikli" bir saldırı olabileceğini de belirttiler. Ancak teröristlerin, bu saldırıyı polisin dikkatini LAX’a yöneltip Los Angeles’ta veya başka bir şehirde daha büyük bir eylem gerçekleştirebilecekleri kaygısı, önlemlerin yurt çapında daha da sıkılaştırılmasına neden oldu. 
     Öte yandan Los Angeles Havaalanı’ndaki silahlı saldırıdan kısa süre sonra küçük bir uçak, kentin doğusundaki San Dimas piknik yerine düştü. Olayda 
     1 kişi öldü, 2 çocuk kalp krizi geçirdi, 8 kişi de yaralandı. 
     



 DÜNYA 













</TEXT>
</DOC>
