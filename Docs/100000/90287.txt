<DOC>
<DOCNO> 90287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/yazar/temelkuran.html </URL>
<DATE> 2002/06/17/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hijyenik iş merkezlerinden tozlu siyaset yollarına 
</HEADLINE>
<TEXT>
lem Uzan’dan razı 
Necip milletimiz, iki şarkıcı arası mecburi mini-mitingde, bu tezahüratın eğlencenin zorunlu bedeli olduğunun bilincinde olarak sanki, bağırıyor Başbakan Cem Uzan 
     "Ben bildiğiniz hımbıl politikacılara benzemem" dercesine giydiği beyaz gömleğinin kollarını "Benden dinamiği yok" dercesine sıvayıverip tribünlerden zıplamak suretiyle sahneye geliyor. Engellerin üzerinden hoplayarak Türk siyasi tarihindeki yerini kapmak üzere kalabalığın "sevgi çemberinden" geçiyor. Nihayet şahsi patlamasını gerçekleştirmiş, kitlelere açılmış bir kişinin "Ben de varım " cevvalliğiyle koşuyor sahneye. Büyük bir olasılıkla Fatih Terim’in verdiği "Liderlik" konferanslarında ezberlenmiş lütufk r gaza getirme temasları ile geçiyor "halkının" arasından. Büsbütün temasın demirlerle engellendiği bir "engel tanımayan sevgi ortamında", parmaklıklar arasından ona uzanan esmer ellere sarışınlığının o beyaz ötesi ışığını veriyor. Herkesin, ama herkesin elini sıkmak istermiş gibi yapışlar, pop - star ile karizmatik teknik direktör arasında gidip gelen coşkulu halleriyle yürüyor geleceğine... Velhasıl necip milletimiz, iki şarkıcı arası mecburi mini-mitingde, bu tezahüratın, eğlencenin zorunlu bedeli olduğunun tuhaf bir biçimde bilincinde olarak sanki, bağırıyor 
     "Başbakan Cem Uzan " 
     Cem Uzan’ın yüzünde, planlanmış bir mütevazılıkla "Elbette alkışlayacaksınız " gibi bir ifade birbirine karışıyor. Ama tezahürat aralarını susarak uzatıyor. Cem Uzan, Uzan Grubu 46’ncı yılı vesilesiyle ve gezici kumpanya şeklinde, konserlerle yurt sathında siyasi eğlenceler’ düzenliyor. Belki de hakkında açılan davaların "burukluğunu" bu sevgi seliyle yıkamak istiyor 
     
Halk çocuktur      Hakikaten de "imparatore"den esinlendiği ama kendi şahsi ruh halleriyle de özgün bir aroma kattığı stilinde yapıyor konuşmasını. Sarışın durumuna hiç de uymayan "Ben de halk adamıyım" ifadelerinin altını kazıya kazıya çizerken Edirnelilere şöyle sesleniyor 
     "Selimiye Camii’nin ışığında beni kucakladığınız içiiin... IMF’den kurtulacağımız günler yakındııır... Öyle değil miii Halktan "Eveeet " naraları Gençleri göreliiim Nerede o gençlik Halktan "Burdaaa " haykırışları Elleri göreyim bakiim Eller kalkıyor " 
     Böyle bir ilkokul müdürü şefkatiyle, yer yer azarlayarak, yer yer severek, ama "vatan, Allah, bayrak" kutsal üçlüsünün her birine özenle değinerek nihayetlendiriyor nutkunu 
     "Gelecek sefere doğru seçimi yapacak mıyııız " 
     "Eveeet " 
     "Sizi Allah’a emanet ediyorum " 
     
Halka inen sarışın adam      Yerine dönerken kameralar Uzan’ın önceden planlanan yerde durmasını bekliyor. Duruyor, ellerini havaya kaldırıyor. Arkada Uzan Grubu’nun logosu, ekranın tamamına yayılan dalgalanan bayrak görüntüsü ve önde Cem Uzan kalabalıktan kaptığı bir çocuğu öpüyor. Belli ki hijyenik iş merkezlerinin tepelerinden halka inen sarışın adam halka alışmaya çalışırken, bu klişe imgelerle siyaset yolunda depara kalkıyor. 
     
Bir Pala Remzi için...      Uzan’ın ardından sahne alan İbrahim Tatlıses "Pala Remzi" ile başlıyor programa. " lem Remzi’den razı " dizesi değişip " lem Uzan’dan razı " oluyor sanki. İnsan merak ediyor, hakikaten razılar mı Uzan’dan. Yoksa bir "Pala Remzi" türküsü daha dinleyip birazcık daha eğlenebilmek için bir isim bağırmak gibi mi geliyor onlara bu oyun Yoksa artık onlara hiç bir şey fark etmiyor mu Çok dayak yiyen çocukların kayıtsızlığı gibi... 
     
     







Metin Toker’e sağlık 


Son çare 


Küreselleşme, Güvenlik ve Ulus Devlet 


Bush’un Geçici Devlet’ Planı 


Ne oldu 


Kim kimden hesap soracak 


K r payları başka bahara 


Arnavutköy kültürdür... 


Schmidt, Esmer, değerler 


lem Uzan’dan razı 


Enflasyon düşerken rahat uyku uyuyamam 


Bir haftada yüzde 9.6 devalüasyon 


</TEXT>
</DOC>
