<DOC>
<DOCNO> 77718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/yasam/yas06.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpek çocuk’ görebilecek 
</HEADLINE>
<TEXT>

Uzanan yardım eli, belindeki ipi çözüp Tahir’i doktora götürdü. Doktorlar da müjdeyi verdi Tahir’in gözleri yakında açılacak..’ 
     YÜKSEL BALCI Ödemiş DHA 

     İzmir’in Ödemiş ilçesinin Orhangazi köyünde, görmediği için iple bağlı, insanlık dışı bir yaşam süren 12 yaşındaki Tahir Bilgin’in dramını Yardımsevenler Derneği sona erdirdi. Dernek Başkanı Nihal Hithit ve yöneticiler, Tahir’in belindeki ipi çözerek, onu doktora götürdüler. Görmeyen, konuşamayan, kendisine dost edindiği köpek gibi havlamaya benzer sesler çıkaran Tahir, muayene sırasında doktorlara zor anlar yaşatınca dernek yöneticileri gözyaşlarını tutamadı. Tahir’i ilk olarak beyin cerrahı Refik Seylan muayene etti. Tahir’in başının çok küçük olduğunu belirten Seylan, şunları söyledi "Baş çevresi bir yaşında bir bebeğin baş ölçüsü. Beyni tam gelişmemiş. Bir zeka geriliği var. Bu akraba evliliğinden kaynaklanıyor olabilir. Tam nedeni, tomografi ve diğer tetkikler yapıldıktan sonra belirlenebilir." 
     
     Beyni doğuştan gelişmemiş 
     Daha sonra Tahir’i muayene eden SSK Hastanesi Başhekimi, Göz Hastalıkları Uzmanı Mehmet Başer, çocuğun doğuştan anormalliği olduğunu belirtip şunları söyledi "Kornea sağlam, iris normal. Lens saydam. Ancak sinir başı soluk. Sağlıklı, düzenli beslenme ve rehabilitasyon merkezinde göreceği iyi bir tedaviyle, Tahir çok yakında görebilir." 
     



 YAŞAM 


















</TEXT>
</DOC>
