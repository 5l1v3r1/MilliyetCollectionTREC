<DOC>
<DOCNO> 84358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/soneko09.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'dan, çelik vergisi için ABD'ye misilleme... 
</HEADLINE>
<TEXT>

     Japonya, ABD'nin çelik ithalatına uyguladığı gümrük vergilerini artırmasına karşı, misilleme yapmaya hazırlanıyor. 
     Ticaret bakanlığından yapılan açıklamada, başlangıç olarak değeri 4.9 milyon dolar olan ABD demir çelik ürünlerine, yüzde 100 oranında gümrük vergisi getirileceği bildirildi. 
     Uygulamanın 18 Haziran'dan itibaren yürürlüğe gireceği belirtildi. 
     Japonya, ABD'nin demir çelik ithalatına uyguladığı gümrük vergilerini yüzde 8'den yüzde 30'a çıkarmasını, kural ihlali olarak Dünya Ticaret Örgütü'ne DTÖ şikayet etmişti. 
     DTÖ'nün, şikayeti haklı bularak ABD'nin serbest rekabeti ihlal ettiğine karar vermesi durumunda, Japonya'nın misilleme kapsamını daha da genişleteceği belirtiliyor. 
     ABD'nin kararından olumsuz etkilenenler arasında bulunan Avrupa Birliği de, bazı ABD ürünlerine uyguladığı gümrük vergilerini artıracağını bildirmişti. 
     





</TEXT>
</DOC>
