<DOC>
<DOCNO> 52015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/yasam/yas03.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kebap kalbe zarar 
</HEADLINE>
<TEXT>

Adana kebabı lezzetli ama kolesterolü yükseltip kalbi tehdit ediyor. Korunmak için çok yönlü beslenme şart 
     TUNCAY DAĞLI Adana DHA 

     Enfarktüs riski yüksek 
     ÇUKUROVA Üniversitesi Kardiyoloji Ana Bilim Dalı Öğretim Üyesi Doç. Dr. Mustafa Şan, kebabıyla ünlü Adana’da yaşayanların, 30 yaşından sonra enfarktüs geçirme olasılığının yüksek olduğunu söyledi. "Kandaki kolesterolü artıran kebap gibi yağlı gıdalar kalp sağlığını tehlikeye sokuyor" diyen Şan, "Kebabımızdan vazgeçmeden kalp sağlığımızı nasıl koruruz " sloganıyla vatandaşlara uyarıda bulundu. 
     
     Çok yönlü beslenmek gerek 
     SİGARA kullanımı, hipertansiyon ve diyabet hastalıkları ile aşırı kilonun riski artırdığını vurgulayan Şan, şunları söyledi "Kalp hastalıklarından uzak kalmak için sık sık kebap yeme gibi alışkanlıklardan kaçınıp çok yönlü beslenilmelidir. Örneğin tahıl, sebze, meyve ve balık ağırlıklı, posası fazla gıdalar alınarak, şeker, tuz ve alkol tüketimi düşürülmelidir." 
     



 YAŞAM 


















</TEXT>
</DOC>
