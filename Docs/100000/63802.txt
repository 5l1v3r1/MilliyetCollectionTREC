<DOC>
<DOCNO> 63802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo07.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'in 8 sayısı Sacramento'yu kurtaramadı... 
</HEADLINE>
<TEXT>

     ABD Profesyonel Basketbol Ligi'nde NBA , 12. hafta mücadelesine, bu sabaha karşı yapılan 8 maçla devam edildi. 
     Ligin en iyi galibiyet yüzdesine sahip ekibi konumundaki Pasifik Grubu lideri Sacramento Kings, deplasmanda uzatmada Portland Trail Blazers'a 116-110 yenilerek 12 maçlık galibiyet serisini noktaladı. 
     Zorlu maçta 20 dakika sahada kalan Hidayet Türkoğlu, 8 sayı atarken, 2 sayılık atışlarda 4'de 2, serbest atışlarda da 4'de 4 isabet kaydetti. Türkoğlu ayrıca, 3 savunma ribaundu, 4 asist ve 1 blokla oynadı. 
     Kings'de geceye damgasını vuran isim olan Chris Webber, 34 sayı, 8 ribaunt ve 8 asistle oynarken, Mike Bibby, 27 sayı, 4 ribaunt ve 6 asist, Yugoslav forvet Predrag Stojakoviç de 21 sayıyla galibiyete büyük katkı yaptı. 
     Portland Trail Blazers'de ise Bonzi Wells, 34 sayı, 12 ribaunt ve 4 asist, Rasheed Wallace, 33 sayı ve 15 ribaunt, Dale Davis de 17 sayı ve 12 ribauntla oynamalarına karşın yenilgiyi önleyemediler. 
     Kings'in gruptaki en yakın takipçisi olan son 2 sezonun şampiyonu Los Angeles Lakers da kendi sahasında Denver Nuggets'a farklı skorla yenilmekten kurtulamadı. 
     38. maçında 10. yenilgisini tadan Lakers'da, ünlü pivot Shaquille 
     O'Neal, 40 sayı, 11 ribaunt ve 5 asistle sahanın yıldızı olmasına karşın takımını yenilgiden kurtaramazken, Kobe Bryant da 15 sayı, 7 ribaunt ve 6 asistle oynadı. 
     Denver Nuggets'da ise Voshon Lenard, 29 sayı ve 4 ribaunt, James Posey, 23 sayı ve 8 ribaunt, Nick Van Exel, 17 sayı ve 12 asist, Zendon Hamilton da 17 sayı ve 8 ribauntla takımlarını galibiyete taşıdılar. 
     Lige, yarın sabaha karşı yapılacak 7 maçla devam edilecek. 
     NBA'de, günün maçlarında alınan sonuçlar şöyle 
     

Miami Heat-Chicago Bulls 92-79 Orlando Magic-Atlanta Hawks 100-86 Milwaukee Bucks-Phoenix Suns 81-92 Washington Wizards-Philadelphia 76'ers 84-91 Houston Rockets-Dallas Mavericks 107-113 San Antonio Spurs-New Jersey Nets 86-92 Los Angeles Lakers-Denver Nuggets 91-107 Portland Trail Blazers-Sacramento Kings 116-110      






</TEXT>
</DOC>
