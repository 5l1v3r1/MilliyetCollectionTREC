<DOC>
<DOCNO> 98005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sontur07.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'dan Cimbomlular'a disiplin uyarısı 
</HEADLINE>
<TEXT>

     Yargıtay'ın en üst organlarından olan ve kararlarının bağlayıcı niteliği bulunan Hukuk Genel Kurulu, spor kulüpleri üyelerinin disiplin kurulu kararıyla geçici olarak ihraç edilmeleri halinde öncelikle Genel Kurula itiraz edilmesi gerektiğini bildirdi. 
     Faruk Süren'in başkanlığı döneminde 1 aylığına Galatasaray Spor Kulübünden ihraç edilen yönetici Necdet Çobanlı, bu nedenle açtığı davayı yerel mahkemede kazanmasına karşın, Hukuk Genel Kurulunda istediği sonuca ulaşamadı. 
     Kulüp aleyhine açıklamalarda bulunduğu gerekçesiyle Galatasaray Disiplin Kurulunun 9 Şubat 2000'de aldığı kararla, 1 aylığına geçici olarak üyelikten çıkarılan FNecdet Çobanlı, bu kararın iptali için mahkemeye başvurdu. 
     Beyoğlu 3 Asliye Hukuk Mahkemesi, Çobanlı'nın istemini kabul etti, ancak GS'nin temyizi üzerine konu Yargıtay 2 Hukuk Dairesine taşındı Daire, derneklerde kararların genel kurul tarafından alınabileceğini anımsatarak, genel kurulun onayını almayan yönetim ve disbiplin kurulları kararlarına karşı iptal davası açılamayacağı düşüncesiyle yerel mahkemenin kararını bozdu. 
     Beyoğlu 3. Asliye Hukuk Mahkemesinin eski kararında direnmesi üzerine konu bu kez hukuk davalarında en üst organ olan Yargıtay Hukuk Genel Kuruluna taşındı . 
     Hukuk Genel Kurulu 18 üyenin karşı düşüncede olmasına rağmen 25 üyenin oyuyla yerel mahkemenin direnme kararını ortadan kaldırdı Çobanlı'nın avukatının söz konusu disiplin kurulu kararını yönetim kuruluna götürdüklerini, ancak buradan henüz bir karar çıkmamasına karşın kararın uygulamaya konularak müvekkilinin dernek tesislerine girmesinin engellendiğini, ayrıca dernek kurullarının başkan ve üyeliklerine seçilme hakkının tamamen alındığı savunmasına karşın Hukuk Genel Kurulu, GS lehinde karar aldı. 
     Oyçokluğuyla alınan kararda 2 Hukuk Dairesi'nin bozma gerekçeleri paylaşılırken, Medeni yasa uyarınca derneklerin en yetkili organının genel kurul olduğu belirtildi. 
     Dernek bünyesindeki uyuşmazlıkların tüzüklerinde gösterilen usuller çerçevesinde çözümleneceği, tüzükte hüküm bulunmayan hallerde ise en son başvurulacak organın genel kurul olduğu kaydedilen kararda, üyelerin, yasaya ya da dernek tüzüğüne aykırı gördüğü ve kendi onayı alınmaksızın verilen genel kurul kararlarına karşı dava açabilecekleri de anımsatıldı. 
     "Asıl olan uyuşmazlıkların derneğin kendi bünyesi içerisinde çözümlenmesidir İşin genel kurulda çözüm yolu olduğu sürece yargı yola gidilmesi düşünülemez" denilen kararda, Medeni Yasa'da da bu yönde hükümler bulunduğu ifade edildi. 
     Bundan böyle sporseverlerin, kulüplerinin disiplin kurullarına karşı daha temkinli yaklaşmasını gerektirecek Hukuk Genel Kurulu kararı şöyle 
     "Davacıya bir ay süre ile geçici çıkarma kararı verilmiştir İster daimi ister geçici olsun davacıya uygulanan disiplin işlemi cezadır ve kesinleşmedikçe de icrası düşünülemez Yanlışlıkla uygulanmış olması da sonuç doğurmaz Verilen ceza dernek hiyerarşisinde son merci olan Genel Kurula götürülüp değerlendirilmedikçe kesinleşmiş kabul edilemez Davanın konusunu oluşturan karar disiplin kurulu kararıdır Dernek genel kurulunca alınmış bir karar yoktur Disiplin kurulunun kararına karşı da dava açılamaz, isteğin reddi gerekirken, yazılı şekilde hüküm kurulması isabetsizdir Bu nedenle direnme kararı bozulmalıdır" KEYFİLİK YARATIR Genel kurulun bu kararına karşı çıkan 18 Yargıtay üyesi ise bu durumda kulüplerde bir keyfilik ortamının yaratılacağı uyarısında bulundu Dernek yönetim ve disiplin kurulu kararlarının tamamının genel kurul kararına uyulmadığı belirtilen karşıoyda, bu yönde bir yasal düzenleme bulunmadığı da anımsatılarak, "Zira tüm yetkilerin genel kurulda olduğunu kabul etmek dernekleri işlemez hale getirir" denildi. 
     Geçici çıkarma kararına karşı bir aylık yasal süre içerisinde mahkemeye başvuran Çobanlı'nın isteminin dinlenerek, esastan karara bağlanması gerektiği savunulan karşıoyda ise aksi takdirde keyfilik yaratılacağı uyarısı şöyle kaleme alındı 
     "Böyle bir yargı yolunun tanınmaması dernek içi denetim yolu olmayan disiplin kurulu kararının kesin olduğu sonucunu doğurur Bu halde keyfilik yaratır Tüzüğün 91 son maddesine göre geçici çıkarma cezası olanlar başkanlığa ve kurul üyeliklerine seçilemezler Böyle ağır bir netice doğuran ve genel kurula davalı tarafından getirilemeyeciğ kabul edilen disiplin kurulunun icra gücü olan kararına karşı yargı yoluna gidilemeyeceğinin benimsenmesi yasal bulunmamıştır" 
     





</TEXT>
</DOC>
