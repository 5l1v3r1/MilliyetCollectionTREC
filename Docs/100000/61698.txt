<DOC>
<DOCNO> 61698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/spor/bbas.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜLKER’E ACI DERS 
</HEADLINE>
<TEXT>

Eurolig B Grubu’ndaki temsilcimiz, Kinder Bologna’ya İstanbul’da farklı yenildi. Lider karşısında tel tel dökülen Turuncu - Yeşilliler, birincilik şansını zora soktu 
     TURUNCU - Yeşilliler, Eurolig B Grubu’ndaki 10. maçında lider İtalyan Kinder Bologna ile başa çıkamadı, açık farklı mağlubiyetle birincilik şansını zora soktu. Üç ası Griffith, Rigadeau ve Bonora’dan yoksun olmasına rağmen mükemmel savunma yapan rakibi karşısında Harun dışında hiçbir varlık gösteremeyen Ülker, henüz devrede 12 sayı geriye düştü. 
     ÜÇÜNCÜ periyotta iyice çözülen temsilcimiz karşısında Kinder Bologna, Abbio, Ginobili ve Jaric ile çok kolay sayılar buldu, 35. dakikada da farkı 20 sayıya çıkardı 44 - 64. Geriye kalan dakikalarda Kaptan Harun’un kişisel gayreti de sonucu değiştirmedi. Ülker, bu sonuçla dördüncü mağlubiyetini alırken, ilk dört şansını da kalan dört maça bıraktı. 
     
İstatistik ÜLKERSPOR OYUNCU TS 2S 3S SA R Lollis 2 1 3 - 0 1 3 Stelmahers 4 2 5 0 1 - 1 Harun 21 3 11 4 9 3 4 4 Eley 2 1 3 - - 3 Haluk 6 0 3 2 5 - 1 Asım 4 2 3 - 0 2 1 Goljovic 2 1 4 0 2 - 4 Tutku 2 1 2 0 1 - 1 Kerem 4 2 5 - - 2 Zaza 4 2 5 - - 4 Muratcan - 0 1 - - - TOPLAM 51 15 45 6 18 3 7 24      
     
KINDER BOLOGNA OYUNCU TS 2S 3S SA R Ginobili 12 3 6 2 4 - 2 Abbio 21 2 4 5 9 2 2 4 Frosini 8 4 6 - - 9 Andersen 9 2 4 - 5 6 4 Brkic 3 - 1 1 - 2 Smodis 6 3 4 - - 8 Jaric 12 6 11 0 3 - 5 Graziano 4 2 2 - - - Ferri - - - - - TOPLAM 75 22 37 8 17 7 8 34      
     
Siyavuş anıldı      Türk basketbolunun unutulmaz antrenörü Aydan Siyavuş, ölümünün 4. yıldönümünde, Zincirlikuyu’daki kabri başında anıldı. Basketbol camiasının katıldığı ve Sivavuş’un hizmetlerinin anlatıldığı törene, son görev yaptığı Galatasaray’dan kimsenin katılmaması dikkat çekti. 
     
Bravo BOTAŞ      BAYANLAR Basketbol Avrupa Ligi A Grubu’nda BOTAŞ, İsrailli YES Ramat Hasharon’u Adana’da 90 - 74 yendi. Devreyi 24 - 23 geride kapayan temsilcimiz, ikinci yarıda Stinson 28 ve Kıreta’nın 21 skorer oyunlarıyla galip gelmesini bildi. 
     
Kızlar tutunamadı      AVRUPA Bayanlar Voleybol Konfederasyon Kupası üçüncü tur ilk maçında Galatasaray, Rus Stinol Lipetsk’e deplasmanda 3 - 0 yenildi. Setleri 25 - 23, 35 - 33 ve 25 - 20 kaybeden Sarı - Kırmızılılar, 17 Ocak’taki rövanş için tur umudunu sora soktu. 
     
Potada bugün      Ayazağa Salonu 
     16.00 İTÜ - O. Renault 
     
     
     



 SPOR 
























</TEXT>
</DOC>
