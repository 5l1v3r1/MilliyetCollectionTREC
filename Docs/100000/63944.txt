<DOC>
<DOCNO> 63944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/yazar/uras.html </URL>
<DATE> 2002/01/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Devlet memuruna adil ücret’ hayal 
</HEADLINE>
<TEXT>

     Resmi Gazete’de 13 Temmuz’da yayımlanan yetki yasası, hükümete kanun hükmünde kararname çıkararak 2005 yılına kadar memurlar arasındaki ücret adaletsizliğini giderme yetkisi veriyor. Yasa uyarınca 375 sayılı kanun hükmündeki kararnamenin 1. maddesi A bendi kapsamına giren ve "temsil tahsisatı" almayan personele "görev tazminatı" ödenecek. Görev tazminatı, başlangıçta öğretim üyeleri için düşünüldü ama, daha sonra bu tazminattan hakim, savcı, subay ve astsubayların da yararlanması kabul edildi. Şimdi uygulama kapsamını daha da genişletmek için savaş veriliyor. 
     
Ücret sistemi rezil oldu      Türkiye’de ücret sistemi "ana"nın yanındaki "danalar" ile rezil oldu. Adil ücret, dengeli ücret, eşit işe eşit ücret imkanları yok oldu. Erdoğan Süzer bir araştırma yapmıştı. Bu araştırmaya göre günümüzde memur maaşlarının yüzde 62’ye yakın bölümü maaş dışı tazminat ve ödemelerden oluşuyor. Bırakınız farklı devlet dairelerinde çalışanların aylıklarını aynı devlet dairesinde çalışan, aynı kıdemdeki, aynı görevdeki memurlar bile bu nedenle farklı aylık alıyor. 
     İşte bir memur maaşını oluşturan 55 farklı ödemenin listesi 1 Aylık tutarı. 2 Taban aylığı. 3 Kıdem aylığı. 4 İş güçlüğü zammı. 5 İş riski zammı. 6 Temininde güçlük zammı. 7 Mali sorumluluk zammı. 8 Özel hizmet tazminatı. 9 Eğitim, öğretim hizmeti tazminatı. 10 Din hizmetleri tazminatı. 11 Emniyet hizmetleri tazminatı. 12 Mülki idare tazminatı. 13 Denetim tazminatı. 14 Adalet hizmeti tazminatı. 15 Diğer personel tazminatı. 16 Silahlı Kuvvetler tazminatı. 17 Makam tazminatı. 18 Yüksek hakimlik tazminatı. 19 Emniyet uçuş tazminatı. 20 MİT tazminatı. 21 Uçuş, paraşüt, denizaltı, dalgıç, kurbağaadam hizmetleri tazminatı. 22 Sahil güvenlik mensubu asayiş tazminatı. 23 Sıkıyönetim hizmet tazminatı. 24 OHAL ile bazı illerde çalışanlara verilen ek tazminat. 25 SHS ve THS ek tazminatı. 26 Yargı ödeneği. 27 Üniversite ödeneği. 28 İdari görev ödeneği. 29 Kalkınmada öncelikli yöre ödeneği. 30 Güçlük çekilen yöre ödeneği. 31 Yabancı dil tazminatı. 32 Maktu fazla çalışma ücreti. 33 Tayın bedeli. 34 Lojman tazminatı. 35 Konut edindirme yardımı. 36 Aile yardımı. 37 Vekalet ödeneği. 38 İkinci görev ödeneği. 39 Huzur hakkı. 40 Ek ders ücreti. 41 Konferans ücreti. 42 Fazla çalışma tazminatı. 43 Nöbet tazminatı. 44 Döner sermaye geliri. 45 Fon geliri. 46 Vakıf geliri. 47 İştirak payı. 48 Kuruluşlardan katkı payı. 49 Yönetim kurulu üyeliği ücreti. 50 Gelir İdaresi Fonu ödemesi. 51 Gümrük karşılığı ödeme... 
     
Danalar oldukça...      İşte bu karışık maaş ve tazminat sistemi nedeniyle DSİ’de 5’inci derecede bir mühendis sosyal yardımlar dahil 544 milyon lira net maaş alırken, aynı derecedeki bir mühendis TAPO ve BOTAŞ’ta 1 milyar 335 milyon lira, TKİ’de 913 milyon lira net maaş alabiliyor. Aynı kıdemdeki mühendise Merkez Bankası 2 milyar 694 milyon lira ödüyor. 
     Ananın esas maaşın yanında bu danalar tazminatlar, ödenekler oldukça memurun adil ücret sistemi içine sokulması imkansızdır. Tazminatlar, ödenekler hangi memurun ne aldığının bilinmesini imkansız kılmaktadır. 
     Çözüm Sil baştan... Bütün ödenek ve tazminatları kaldırarak, her kamu görevlisinin özelliğine göre çıplak ücret uygulamasına geçmektir. 
     
     







Hukuk ve bilgi 


Binici Paşa... 


Şam'dan sıcak mesaj 


PKK, HADEP, siyasallaşma derken, barış ve istikrar... 


Harry Potter Siyaseti... 


Chomsky yargılanmaya geliyor 


Herkese bir parmak bal 


Devalüasyon hesapları 


Felaket oyunu 


MHP’den merkez partisi yaratmak... 


Sistem sorunu... 


Kürtçe eğitim isteklilerine karşı nasıl davranılacak 


Böyle diyenler de var 


Model ülke olacaksak 


Kamu parasıyla özel paranın aynı olduğu ülke 


Devlet memuruna adil ücret’ hayal 


Bu kez siyaset sahnesinde bir Tarkan 


</TEXT>
</DOC>
