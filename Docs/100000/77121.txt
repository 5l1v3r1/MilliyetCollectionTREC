<DOC>
<DOCNO> 77121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sondun44.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramallah'ta sokağa çıkma yasağı geçici olarak kaldırıldı 
</HEADLINE>
<TEXT>

     İsrail ordusu, işgal altında tuttuğu Ramallah kentinde halkın gereksinimlerini karşılayabilmesi için sokağa çıkma yasağını birkaç saatliğine kaldırdı. 
     Bölgedeki basın mensupları, Filistinlilere ait araçların sokaklarda dolaşmaya başladıklarını belirtirken, İsrail tank ve buldozerlerinin bazı yollara verdiği büyük hasar nedeniyle araçların ilerleyemediğini bildirdiler. 
     İsrail ordusu, Cuma günü de 3 saatliğine sokağa çıkma yasağını kaldırmıştı. 
     Öte yandan, İsrail ordu sözcüsü, Batı Şeria'daki Cenin mülteci kampında meydana gelen çatışmalarda, Filistinlilerin açtığı ateş sonucu 2 İsrail askerinin öldüğünü, birinin de ağır yaralandığını bildirdi. 
     






</TEXT>
</DOC>
