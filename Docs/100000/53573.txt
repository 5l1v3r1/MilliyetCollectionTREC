<DOC>
<DOCNO> 53573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/soneko01.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'ın yeniden inşası için 10 milyar dolara ihtiyaç var 
</HEADLINE>
<TEXT>

     Afganistan'ın yeniden inşası için, yaklaşık 10 milyar dolara ihtiyaç olduğu bildirildi. 
     Washington'da, bu konuda ABD ve Japonya'nın düzenlediği ve birçok örgüt ile 22 ülkeden temsilcinin yer aldığı toplantıya katılan Japonya'nın Afganistan sorumlusu Sadako Ogata, bu miktarın resmen belirlenmiş bir miktar olmadığını ve her hükümetin bu konuda kendi hesaplamaları temelinde bir karara varacağını belirtti. 
     Ogata, ''Bu işin maliyetinin on yıllık bir süre için yaklaşık 10 milyar dolar civarında olabileceğini gösteren belirtiler var. Ancak bu miktar fazla değil'' dedi. 
     Afganistan'ın yeniden inşası operasyonlarında birçok zorluklarla karşılaşabileceği, bu zorlukların özellikle güvenlik konusunda olacağı uyarısında bulunan Ogata, ''Karşılaşılacak bu engelleri küçümsememeliyiz'' dedi. 
     Ogata, Ocak ayı sonunda, Japonya'da bu konuda bakanlar düzeyinde bir toplantı yapılacağını belirtti. 
     Sadako Ogata ayrıca, Afganistan'dan Pakistan'a 135 bin kişinin kaçtığını, bu sayının 200 bine ulaşabileceğini kaydetti. 
     






</TEXT>
</DOC>
