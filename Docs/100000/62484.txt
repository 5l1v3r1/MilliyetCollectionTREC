<DOC>
<DOCNO> 62484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/guncel/gun15.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Barka h l uyutuluyor 
     Beynindeki damar tıkanıklığı nedeniyle Marmara Üniversitesi Tıp Fakültesi Hastanesi’nde ameliyat edilen İTÜ Avrasya Yer Bilimleri Enstitüsü öğretim üyesi Prof. Dr. Aykut Barka’nın hayati tehlikesi sürüyor. Barka’nın kafa içi basıncını düşürmeye yönelik uyutma amaçlı verilen ilaçların kesilmeye başlandığı belirtildi. Yine beyin damarlarında tıkanıklık nedeniyle aynı hastanede ameliyat olan eski TRT spikerlerinden Tuna Huş’un da sağlık durumunun iyi olduğu öğrenildi. 
     
     Jeneratör patladı 1 şehit 
     Bitlis’in Tatvan ilçesindeki bir askeri birliğin jeneratörü patladı. Olayda bir er şehit oldu, bir er yaralandı. Tatvan 6. Zırhlı Tugay Komutanlığı’na bağlı Rehva Topçu Birliği’nin jeneratörü dün belirlenemeyen bir nedenle patladı. Patlamadan sonra yangın çıktığı belirtilirken, bir erin şehit olduğu, bir erin de yaralandığı bildirildi. 
     
     Yermez yine duruşmada 
     İşadamı Üzeyir Garih’in katil zanlısı olarak tutuklu bulunan Yener Yermez, polisin gözaltına almak istediği gece askeri birliğinden firarına ilişkin Hasdal’daki 3. Kolordu Komutanlığı Askeri Mahkemesi’nde h kim önüne çıktı. Davayla ilgili eksikliklerin tamamlanması için askeri savcılığa ve sanık Yermez’in bugüne kadar kesinleşmiş cezalarına ilişkin yazılan müzekkerelere cevap gelmediğini bildiren h kim, duruşmayı erteledi. 
     
     Kamhi’ye plaket 
     Profilo Holding’in her yıl geleneksel olarak düzenlediği yıl sonu töreninde, holdinge uzun yıllar emeği geçen çalışanlara ödül ve plaketler verildi. Profilo Alışveriş Merkezi’ndeki törende konuşan Profilo Holding Yönetim Kurulu Başkanı Jak V. Kamhi’ye krize rağmen personel tasarrufuna gitmediği ve şirket çalışanlarına büyük özveride bulunduğu için teşekkür plaketi verildi. 
     
     2 kişi donarak can verdi 
     Tüm yurtta etkili olan soğuk ve yağışlı hava, Samsun ve Zonguldak’ta 2 kişinin donarak ölmesine neden oldu. Samsun Hançerli Mahallesi Hacımahmutlar Sokak’taki virane tek odalı evde kalan işsiz Yakup ve Lütfiye Kılıç çiftinin bakmaya çalıştığı Mustafa Sevim 60 , donarak öldü. Zonguldak’ın Devrek ilçesi Pınarönü köyü girişinde de Gazanfer Kadıoğlu 42 isimli bir kişi karlar arasında donarak yaşamını yitirdi. 
     
     Başkan vekili kızakta öldü 
     Yoğun kar yağışı nedeniyle bir çok köyle ulaşımın kesildiği Batman’ın Sason ilçesine bağlı Yücebağ beldesinde beyin kanaması geçiren 32 yaşındaki Belediye Başkan Vekili Eşref İksel, 22 kilometrelik yol kızakla 4 saatte alınınca hastaneye yetiştirilemedi. Başkan Vekili İksel, yolda hayatını kaybetti. 
     
     Kurtlar lojmana saldırdı 
     Tunceli’de, aşırı soğuklar ve kar yağışı sonrasında aç kalarak şehre inen 3 kurt, Moğaltay Mahallesi’nde bulunan vali yardımcıları ve il müdürleri lojmanlarının önünde nöbet tutan iki polis memuruna saldırdı. Elbiseleri parçalanan polislerin, yara almadığı belirtildi. Kurtlara ateş etmek için telsizle izin isteyen polis memurlarına etraftaki insanlar zarar görür gerekçesiyle’ bu izin verilmezken, kurtlar çevredekilerin müdahale etmesinden sonra kaçtılar. 
     
     Caminin kapıları çalındı 
     Kuşadası’ndaki Hanım Camii’nin tuvaletindeki alüminyum kapıların çalınması polisi şaşkına çevirdi. Tuvalet bakıcısı Faruk Samyeli, erkek tuvaletinin iç ve dış kapılarının söküldüğünü belirterek, "Satsalar 15 milyon lira eder. Ama bizim yeniden yaptıracağımız kapıların maliyeti 200 milyon lira tutacak" dedi. 
     



 GÜNCEL 

























</TEXT>
</DOC>
