<DOC>
<DOCNO> 77228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/guncel/gun06a.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediyede sürpriz atama 
</HEADLINE>
<TEXT>

     MEHMET DEMİRKAYA İstanbul 

     İçişleri Bakanlığı Mülkiye Başmüfettişi Candan Eren’in İstanbul Büyükşehir Belediyesi’nde geçici olarak görevden aldığı 16 bürokratın yerine vekaleten atamalar yapıldı. Belediyede kilit görev olan Genel Sekreterliğe, yaklaşık üç ay önce Genel Sekreter Yardımcılığı’na getirilen KİPTAŞ’ın müteahhitlerinden ARC İnşaat A.Ş.’nin kurucusu Altan Raşit Civan atandı. 
     Civan’ın isminin baş harflerini taşıyan ARC İnşaat Turizm A.Ş.’nin kurucu ortaklarından oğul Hasan Ali Civan, babasının Ocak 2002’de Genel Sekreter Yardımcılığı görevine getirilmeden önce şirketten ayrıldığını söyledi. Civan, KİPTAŞ’tan ihalesini aldıkları Başakşehir’de 24 dairelik inşaatın bittiğini ancak kesin teslimin henüz yapılmadığını belirtirken, "Başka ihale aldınız mı " sorumuz üzerine de, "Başka bir ihaleye girmemiz mümkün mü " yanıtını verdi. 
     1989-1994 yılları arasında DYP’den Isparta Belediye Başkanlığı görevini yürüten Civan, 1994-1996 arası İstanbul Büyükşehir Belediyesi Genel Sekreter Yardımcılığı, 1996-1999 yılları arasında da Ankara’da EGO Genel Müdürlüğü yapmıştı. 
     



 GÜNCEL 






























</TEXT>
</DOC>
