<DOC>
<DOCNO> 97512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/soneko20.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsalar üzerindeki bulutlar dağılıyor... 
</HEADLINE>
<TEXT>

     Avrupa Borsaları, ABD Endeks Vadeli İşlemleri'nde yaşanan yükselişin etkisiyle yüksek açıldılar. Dolarda yaşanan yükselişin yanı sıra petrol fiyatlarının istikrar kazanması da borsaların toparlanmasında etkili oldu. 
     
     WorldCom moral verdi 
     ABD'nin ikinci büyük telefon ve data servis sağlayıcısı WorldCom'un hisseleri, mahkemenin şirketin iflası istemi altında yeniden organizasyonu için 2 milyar dolarlık finansmanı onaylamasıyla yükseldi. 
     Şirket hisseleri, finansman talebinin kabulünün ardından Frankfurt Borsası'nda yüzde 43 artarak 20 sentten işlem gördü. 
     
     Yükseliş Asya'dan başladı 
     Hisse senedi piyasaları üzerindeki kara bulutlar Asya borsalarının yükselişiyle biraz dağıldı. Doların Euro karşısında toparlanması da, her ne kadar traderlar sadece yatırımcıların borsalardaki kayıplarını geri ödemek amacıyla ABD yatırım fonlarının alışlarıyla olduğunu söylese de, yükselişe katkı sağladı. 
     Tokyo Borsası Yen'deki düşüşün verdiği olumlu havayı ssatın almayı yeğlerken, Nikkei Endeksi yüzde 0.40 kadar artış kaydetti. 
     Hong Kong Borsası yüzde 1.36, Güney Kore Borsası yüzde 3.14, Tayvan Borsası yüzde 2.29 arttı. 
     Bazı analistler ABD Borsası'nda dün yaşanan yüzde 3'lük düşüşten sonra daha fazla düşmesi için fazla sebep olmadığını söylüyorlar. 
     





</TEXT>
</DOC>
