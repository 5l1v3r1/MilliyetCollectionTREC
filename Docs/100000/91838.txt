<DOC>
<DOCNO> 91838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sontur20.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük İbo, okula devam etmesini sağlayan Saygın'ı ziyaret etti 
</HEADLINE>
<TEXT>

     Şarkıcı Küçük İbo, okula devam etmesinde önayak olan ANAP İzmir Milletvekili Işılay Saygın'ı TBMM'de ziyaret ederek, teşekkür etti. 
     Saygın, bir demet çiçek vererek elini öpen İbo'yu, ''Çok yakışıklı olmuş'' diyerek karşıladı. 
     Küçük İbo'nun kendisini ziyaretinin çok önemli olduğunu kaydeden Saygın, ''Ben Devlet Bakanlığı yaptığım dönemde İbo, ilkokulda kaydımı donduracağım. İbrahim Tatlıses de okumadı ama uçağı var diye açıklama yaptı. Bu açıklama üzerine girişimde bulunduk ve okula devam etmesini sağladık'' dedi. 
     İbo'nun okula devam etmesinin diğer çocuklara da örnek olmasını isteyen Saygın, Küçük İbo'nun eğitimini tamamladıktan sonra ses sanatçısı olabileceğini belirtti. 
     Küçük İbo da ''Sayenizde okulun güzelliğini gördüm'' diyerek, Saygın'a teşekkür etti. Şarkıcılığa başladığında henüz 12 yaşında olduğunu ve mantıklı kararlar veremediğini ifade eden Küçük İbo, ''Sizden Allah razı olsun. Sizin sayenizde okula devam ettim ve okumaktan daha güzel bir şey olmadığını gördüm'' diye konuştu. 
     Endüstri Meslek Lisesi Bilgisayar bölümü 2. sınıf öğrencisi olan Küçük İbo, gazetecilerin sorusu üzerine, karnesinde zayıf olmadığını ve Bilgisayar Mühendisliğini kazanmak istediğini söyledi. 
     





</TEXT>
</DOC>
