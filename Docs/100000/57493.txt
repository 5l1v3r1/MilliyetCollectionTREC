<DOC>
<DOCNO> 57493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sondun11.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kandahar havaalanındaki patlamada ABD askerleri yaralandı 
</HEADLINE>
<TEXT>

     Afganistan'ın güneyindeki Kandahar kentinin havaalanında meydana gelen patlamada, çok sayıda Amerikan deniz piyadesinin yaralandığı bildirildi. 
     CNN televizyonu, patlamanın, Amerikan askerlerinin patlayıcıları imha etmeye çalıştığı sırada meydana geldiğini belirtirken, yaralı sayısı hakkında açıklama yapmadı, ancak çok sayıda ambulansın patlamanın olduğu bölgeye gittiğini duyurdu. 
     Amerikalı yetkililer, Taliban tarafından terk edilen bölgelerde yerleştirilmiş patlayıcıları askerlerin imha etme çalışmalarının devam ettiğini bildiriyorlardı. 
     Amerikan askerlerinin, Afganistan'da ilk aşamada askeri üsler yerine büyük havaalanlarını kullanmayı amaçladıkları belirtiliyor. 
     






</TEXT>
</DOC>
