<DOC>
<DOCNO> 94078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/yazar/pulur.html </URL>
<DATE> 2002/07/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kitap reklamı olmaz mı 
</HEADLINE>
<TEXT>

     SANAT ve kültür çevrelerinde, bir süredir kitap reklamı tartışılıyor "Kitabın reklamı olur mu 
     Niye olmasın 
     Karşı çıkanlara göre duvar afişleriyle, gazete ilanlarıyla, reklam kokan televizyon söyleşileriyle kitapların reklamı yapılır mı 
     Yapılır, bir filmin, bir şarkının, bir konserin yapılıyor da kitabın niye yapılmasın 
     
     GÜVEN Barca’nın görüşlerini öğrendikten sonra, bu konudaki düşüncelerimiz daha da netleşti. 
     "Pazarlamacı" olan Güven Barça bir araştırmadan söz ediyor, 10 - 29 yaşları arasındaki gençlerle yapılan bu araştırmada, kitap okuma oranı yüzde 4, yani yüz gençten ancak 4’ü kitap okuyor, yüzde 25’inin hobisi yok, hobilerin başında müzik dinlemek geliyor, yüzde 37’sinin sevdiği bir oyun yok, yüzde 11’i bilgisayar oyunları, yüzde 10’u da okey oynuyor, yüzde 40’ının "gerçekten eğlendim" diyebildiği bir anısı da yok. X 
     
     ÖYLE bir toplum ki meyve suyu ve süt yerine gazlı içecekleri, psikiyatr yerine sigarayı, dışarıda yemek yeme, eğlenme yerine beyaz ve kahverengi eşyayı tercih eden, okumayan dişlerine bakmayan, deodorant kullanmayan bir toplum... 
     Peki, böyle bir toplum 20 yıl sonra nasıl bir toplum olur 
     "Eğer böyle gidersek, kitap okuma, operaya, tiyatroya, sinemaya gitme, futbol dışında bir sporla ilgilenme konularında gelişme sağlayamayız." 
     
     İŞTE, burada kitap pazarlaması ortaya çıkıyor. 
     Gençleri kitap okumaya teşvik etmeliyiz. 
     Nasıl olacak bu teşvik, teşvik primi mi vereceğiz 
     Hayır, şöyle 
     "Yapılması gereken, bu gençleri, örneğin kitap okumaya teşvik etmek. Bunun yöntemi ne Kola içmeye ve cep telefonu almaya yönlendiren neyse o. Yani kitabın pazarlamasını yapmak. Sıkılmadan, utanmadan yapmak, agresif olmak. Çünkü rakibin televole. İnsanları özendireceksin. Aynı deterjan reklamı yapar gibi. Tabii ki kitap pazarlaması ton olarak, seviye olarak farklı olacak. Zaten burada bir yaşam biçimi, okuma ve ona bağlı değerler pazarlanacak. Basite indirgersek, yazarın talk show’a çıkması gerekebilir ama göbek atmak zorunda değildir. Konuyu da bağlı olarak, kitap pazarlamasında yazar imza günleri dışında hiç ortada görünmeyebilir. Esasında iletişime fazla karışmayacak. O eserlerini üretecek, biz satacağız." 
     
     UZUN lafın kısası, kimse kitabın reklamına karşı çıkmamalı, keşke her yayınevinin gücü ve becerisi olsa da, bu reklamları hepsi yapabilse... 
     Sinemanın kötü adamı rahmetli Ahmet Tarık Tekçe için bir tekerleme vardı 
     "Kitapsız bilim Ahmet Tarık Tekçe’siz film olmaz" diye... 
     Kitapsız bilim olmadığı gibi, reklamsız kitap da olmuyor. 
     







Dünya iyiye, "sanallık" kötüye... 


Bildik kişi... 


Ecevit Derviş moral buldu 


Anneye Mektup Yıl 2016 


Harem oyunu 


Galatasaray’ın kafası karışık 


Gene "hasta adam" olduk 


Madem bu kadar duygusal, ben niye ağlıyorum ki 


Hemşeri biraderler ’ 


Kitap reklamı olmaz mı 


Güven nasıl sağlanır 


Prof. Ayata’nın yoksulluk araştırması 


Bütün kusur vatandaşta mı 


Kelle isteriz 


</TEXT>
</DOC>
