<DOC>
<DOCNO> 77284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/yasam/yas06.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül annelerinin karnı burnunda 
</HEADLINE>
<TEXT>

Dünya Ticaret Merkezi’ne yapılan saldırıların ardından evlerine kapanan New Yorklu kadınlar yeni bebeklerini kucaklamak için gün sayıyor 
     SEMA EMİROĞLU New York 

     11 Eylül saldırılarının ardından bir hafta süreyle köprüleri kapanan, vapur, tren ve uçak seferleri iptal edilen ve işe gitmeyip evlerine kapanmaları istenen New Yorkluların, en doğal içgüdüye uymaları sonucu’, mayıstan itibaren bebek doğumlarının çığ gibi artması bekleniyor. 
     Brooklyn kadın - doğum kliniğinden doktor Yael Fuchs, Dünya Ticaret Merkezi kulelerine düzenlenen intihar saldırılarından 9 ay sonra, yani haziranda doğum yapacak en az 25 hastası olacağını, bu sayının normalde 15 - 20’yi geçmediğini kaydetti. İnsanların saldırıları gördükten sonra, "doğum kontrolünün canı cehenneme. Hayat kısa" dediklerini kaydeden Fuchs, "Stres altındaki insanların en çok yaptığı şeylerden biri de seks" ifadesini kullandı. 
     Manhattan’daki Elizabeth Seton Gebelik Merkezi Direktörü Pat Troy da bu eğilimi doğrulayarak, "İnsanlar, biten şeylerle başlayan şeylerin devamını istiyor" diye konuştu. Sonbaharda gebelik öncesi bakım için merkeze başvuranların rekor sayıya ulaştığını kaydeden yetkililer, mayıs listesini de, normalden çok önce olan ocakta kapattıklarını bildirdi. Long Island Üniversite Hastanesi yetkilileri de, mayıs ya da haziranda yüzde 20 daha fazla doğum beklediklerini belirtirken, Brooklyn’deki Wyckoff Heights Tıp Merkezi, artışı yüzde 8 olarak tahmin ediyor. 
     Sosyolog Pepper Schwartz da, 11 Eylül’den sonra doğumların artmasının normal olduğunu vurgulayarak şunları söylüyor "O zamanlar Şimdi yaşa, sonuçlarını sonra gör’ yaklaşımı h kimdi. Kriz zamanlarında insanlar yaşamı kucaklıyor. Kendilerine, h l hayatta olduklarını kanıtlamak istiyor." 
     



 YAŞAM 
























</TEXT>
</DOC>
