<DOC>
<DOCNO> 70594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sontur13.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hafta ortasına kadar az bulutlu ve açık bir hava bekleniyor 
</HEADLINE>
<TEXT>

     Karadeniz Bölgesi dışında tüm yurtta, hafta ortasına kadar az bulutlu ve açık bir hava görülecek. 
     Devlet Meteoroloji İşleri Genel Müdürlüğü'nden alınan bilgiye göre, yarın, Karadeniz üzerinde gelen yağışlı hava kütlesi, sadece Karadeniz Bölgesi'nde yağışlara neden olacak. Yağışlar sağanak, yer yer yağmur şeklinde görülecek. 
     Söz konusu hava kütlesi, 5 Mart Salı günü yurdun kuzeydoğusuna hareket ederek, Doğu Karadeniz ile Doğu Anadolu'nun kuzeydoğusunda yağışlara yol açacak. Yağışlar, Doğu Karadeniz kıyılarında yağmur, Doğu Karadeniz'in iç kesimleri ile Doğu Anadolu'nun kuzeydoğusunda karla karışık yağmur ve yer yer kar şeklinde olacak. 
     6 Mart Çarşamba günü ise tüm yurt az bulutlu ve açık geçecek. 
     Hava sıcaklıkları yağış alan yerlerde 3-5 derece azalırken, diğer yerlerde mevsim normallerinin üzerinde seyretmeye devam edecek. 
     






</TEXT>
</DOC>
