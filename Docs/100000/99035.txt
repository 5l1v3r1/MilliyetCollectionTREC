<DOC>
<DOCNO> 99035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/spor/spo02.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz Kemal 
</HEADLINE>
<TEXT>

Fenerbahçe İdari Menajeri Kemal Dinçer, ajan gibi çalıştı. Revivo ile Serhat’ın bir barda eğlendiğini öğrendi. Gece yarısı arabasına atladı. Futbolcuları kaldırıp, evlerine yolladı 
     YALÇIN TÜRK 

     Şimdi futbol zamanı 
     FENERBAHÇE’DE yeni sezon öncesinde ipler sıkıldı. Sarı - Lacivertli yönetim, lig maçlarının başlamasına kısa bir süre kala futbolcuları göz hapsine aldı. Özellikle gece gezmeleri konusunda oldukça hassas davranan yöneticiler, bu konuda İdari Menajer Kemal Dinçer’i görevlendirdiler. Dinçer de kolları hemen sıvayıp, Sarı - Lacivertli futbolcuları adım adım takibe aldı. 
     
     İlk operasyonu yaptı 
     SERHAT ile Revivo’nun gece bir barda eğlendiğini öğrenen Dinçer, arabasına atladığı gibi soluğu iki yıldızın yanında aldı. Fenerbahçe İdari Menajeri, "Bu kadar eğlence yeter. Gidin artık dinlenin" diyerek iki futbolcuyu evlerine yolladı. Yönetimin bu konudaki titizliğini sezon boyunca sürdüreceği öğrenildi. Kurallara uymalanlara ceza verileceği bildirildi. 
     
Parfümden koklatmıyor      PİYASAYA kendi adıyla çıkan pürfümden elde edilecek olan k rın yüzde 10’unu alacak olan Revivo, Fenerbahçe’nin pay talebine sıcak bakmadı. İsrailli futbolcu parfüm şişesinde Fenerbahçe’nin adını ve amblemini kullanmadı. Öte yandan önceki gece Reina’da yapılan tanıtıma Ortega’nın katılmaması dikkat çekti. Arjantinli yıldızın, yakın arkadaşı Revivo’dan medyada çıkan "Çok geziyor" eleştirileri nedeniyle geceye katılmamak için izin istediği öğrenildi. 
     
Herkül Yusuf Fenerbahçe’nin orta sahadaki yıldızı, özel hoca eşliğinde ağırlık çalışmasıyla fizik gücünü de artırıyor 
     Salona kapandı 
     YENİ sezonda Fenerbahçe’nin orta sahadaki en önemli silahları arasında yer alacak olan Yusuf, özel bir çalışma programıyla hazırlanıyor. Teknik kapasitesi yüksek olan yıldız futbolcunun fizik açısından da güçlenmesi için özel hoca tutuldu. Saha içi çalışmaların dışında kalan bölümlerde salona kapanan başarılı futbolcu, fizik gücünü en üst seviyeye sokmak için uğraşıyor. 
     
     Artık yıkılmayacak 
     KISA dönem içinde kas yapısında olumlu değişimler gözlenen Yusuf, özellikle bundan sonra ikili mücadelelerde yıkılmayacak. Hedef yıldız futbolcunun tekniğiyle fizik gücünü aynı anda kullanabilmesi. Öte yandan Werner Lorant’ın isteği doğrultusunda Yusuf’a uygulanan çalışma programına Tuncay, Ali Akdeniz ve Recep de katıldı. Dört futbolcu yoğun bir tempo içine girdiler. 
     
Lorant takipte      FENERBAHÇE Teknik Direktörü Werner Lorant, ligin ilk haftasında karşılaşacakları Trabzonspor’u yakın takibe aldı. Alman hoca, bu sabah Trabzon’a gidip, Bordo - Mavililer’in Samsun ile oynayacağı maçı izleyecek. Lorant ayrıca Başkan Aziz Yıldırım ile görüşüp, iki kamp dönemi hakkında bilgi verdi. Sarı - Lacivertliler, dünü iki çalışmayla geçirirken, Mustafa Doğan’ın arka adalesindeki sakatlık nüksetti. Darbe alan Mirkovic ile parmağı dönen kaleci Rüştü ise akşamki idmana katılmadı. 
     
Bir görüş      Sadece ağırlık yetmez 
     METİN TÜKENMEZ 

     Ağırlık çalışması, her spor dalı için gerekli ve uzmanlık gerektiren özel antrenman biçimidir. Zamanında ve sistematik yapılırsa, sporcunun performansında önemli gelişme olabilir. 
     Yusuf’un genel oyun yapısına baktığımızda, geçmişte ağırlık çalışması gerektiği ve bunu yapmamış olduğunu görmekteyiz. Çünkü kuvvet ve kuvvette devamlılığı yeterli olmadığı için üstün top tekniğini de istediği gibi kullanamıyor. 
     Futbol söz konusu olduğunda, sadece bacakların kuvvetli olması yeterli gibi yanlış bir kanı var bizde. Oysa futbolda, çok değişik mücadele biçimi olduğundan, vücuttaki tüm kas gruplarını geliştirici antrenmanlar yapılmalıdır. 
     Ağırlık çalışmaları sadece dönemsel değil, süreli ve sistemli yapılınca, futbolcunun psikolojik yapısını da olumlu etkiler. Ama gene de herşeyi ağırlık antrenmanına bağlamamalı. Yusuf, öncelikle özel yaşamını dengelemeli ve performansın, kuvvetin dışında birçok parametresi olduğunu bilmelidir. 
     
Şölen hazırlığı      YENİ sezona cuma günü merhaba diyecek olan Fenerbahçe, Kızılyıldız ile oynayacağı açılış maçı öncesinde şölen düzenleyecek. Fenerbahçeli sanatçıların vereceği konserin yanısıra, çeşitli etkinliklerin düzenleneceği açıklandı. İstanbulspor’a transfer olan Uche ve yelkenci Tuğçe Subaşı’na plaket verileceği bildirildi. Biletlerin kale arkaları 5, numaralı 10, maratonun üstü 25, VIP’in ise 50 milyon liradan satılacağı öğrenildi. Öte yandan okul tarafındaki açık tribünün kombine biletleri 250 milyon liradan satışa çıktı. Biletlerin üç taksitle satıldığı açıklandı. 
     



 SPOR 
























</TEXT>
</DOC>
