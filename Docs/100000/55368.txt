<DOC>
<DOCNO> 55368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sonspo15.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus basınının Dünya Kupası tahmini "Türkiye Arjantin'e elenecek" 
</HEADLINE>
<TEXT>

     Rusya'nın önde gelen gazetelerinden Izvestiya, Dünya Kupası finallerinde Türkiye'nin, çeyrek finale dek yükseleceğini, finale dek yükselerek kupayı alacağını tahmin ettiği Arjantin'in ise Türkiye'yi kupadan eleyeceğini tahmin etti. 
     Gazetenin bugün Spor sayfasının manşetinde yer alan değerlendirmede, Türkiye'nin bulunduğu grubun ilk 2 sırasının bir sonraki turda eşleşeceği H Grubu'nda bulunan Rusya'ya ise şans vermedi. 
     Gazeteye göre C Grubu'nda Brezilya birinci, Türkiye ise ikinci olurken, H Grubu'nda ise ev sahibi ülkelerden Japonya birinci, Belçika da ikinci sırayı alırken, Rusya ise 3.. sırada kalarak elenecek. 
     Tahmine göre Türkiye, 2. turda eşleşeceği Japonya'yı da eleyecek ve çeyrek finalde Arjantin ile karşılaşacak. 
     Gazeteye göre Türkiye'yi yenecek olan Arjantin, diğer tüm engelleri de aşacak ve finalde İtalya'yı yenerek şampiyon olacak, İtalya ikincilikle yetinecek. Üçüncülüğü ise Fransa'yı yenecek olan Almanya alacak. 
     Gazetenin C Grubu'nda şans verdiği Brezilya'nın yolu da Türkiye gibi çeyrek finale dek olacak ve Brezilya bu aşamada Fransa'ya yenilerek elenecek. 
     






</TEXT>
</DOC>
