<DOC>
<DOCNO> 69263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/yazar/temelkuran.html </URL>
<DATE> 2002/02/24/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Ne kadınlar gördüm, zaten "çokötular 
</HEADLINE>
<TEXT>

Mutfakta ancak hayat ağırlığında şeyler konuşulur. Biri daha ağırlaşmaya kalkışırsa elbette hafifletecek bir komiklik bulunur. Durum komikliğe elvermezse Ne olur Ne olur efendim Mutlaka dolapta yiyecek bir şeyler bulunur 
     Saydam olacak kadar taze bir filiz kırılınca ses çıkmaz sessizce kırılışlarını gördüm. Adamların olmadığı yerlerde hiçbir yerlerine bir biçim vermeden dururken gördüm onları. Divandaki gözyaşı lekelerine dalarken, gülmekten yanakları ağrırken, sokakta eylemdeyken ya da annelerinden telefonla yemek tarifi alırken, devirdikleri bir vazoyu yakalamaya çalışıp kendilerine kızarken, beyaz çarşafları yataklara yayarken vazgeçip bir sigara yakarken, işten gelip koltuğa yığılmışken akıllarında hiç söylemeyecekleri intikam cümleleri biriktirirken, "Bir pijama versene, eve gitmek istemiyorum" derken, bir gece delirip, yüzlerinde dökük makyajlarıyla ve pijamalarıyla taksiye atlarken, telefonları birilerinin yüzüne kapatırken, "Bi’ sigara versene" derken, sabaha karşı bir sokak kapısında "Ne olacak şimdi " diye sorarken... 
     Bunlar hep adamların görmediği fotoğraflar. Ama ne fotoğraflar 
     
Mutfak konuşmaları      Bizden başka bir de mutfak fayansları biliyor ne eğlenceli, ne acayip şeylerden bahsettiğimizi. Oğlan çocuklarını ince manevralarla salonda bırakıp kendi karargahımıza doğru sızıverdiğimizde ne çok merak ederler içeride nelere güldüğümüzü. Sessizce düşünürler niçin ara sıra sessizleştiğimizi. Ya utanıp birbirlerinden yanımıza gelememelerine ne demeli Ya da sudan sebeplerle mutfağa düşmeleri 
     Mutfaklarda nelere güleriz biz Bizi en çok güldüren şey değil midir beceriksizliklerimiz Ah "Aklı başında" kadınların kolayca kıvırdıkları işleri bizim hiç beceremeyişimiz... 
     Sessizleşmelerimizde ne konuştuğumuza gelince... Doğrusu, ne olursa olsun bir yazı o kadar da sır vermemeli. Çok istese de bir kadın, eğlenceli mutfak dedikodularına ihanet etmemeli 
     Diğer yandan, açıklayacak olursak gizi cümlenin gerisini söylemenin çiğlik olacağı yerde, sessizleşmeli. Bilhassa, iki el yana açılmış şekilde, titreyen seslerle sorulan "Ben neden böyleyim " gibi sorulara hiç cevap verilmemeli. Ama işte çok laf kıtlığına düşülünce "Doğuştan arkadaşım, yapacak bir şey yok" da denmeli. 
     
Şefkat sızıntısı      Yağmur yağdığında bir şey olur bu kadınlara, güneş açtığında başka bir şey olur. Bazen hiçbir şey olmasa da bu kadınlara yine bir şey olur. Nasıl olurlarsa olsunlar o gün mutfaktaki konuşmalar her daim çalınmış çikolata tadı taşır. Tam öfkeli bir cümlenin ortasındayken biri diğerinin koluna dokunur, ötekinin içinde bir şey tedavi olur. Şefkatleri paçalarından sızan kadınlar -ki çoğu bu belayla kırıktırlar- cümleleri avuçlarında kaydıra kaydıra, birinin bıraktığı sözün ucundan diğeri tutmak suretiyle, sere serpe ve etli butlu bir barış içinde... Mutfakta ancak hayat ağırlığında şeyler konuşulur. Biri daha ağırlaşmaya kalkışırsa elbette hafifletecek bir komiklik bulunur. Durum komikliğe elvermezse Ne olur Ne olur efendim Mutlaka dolapta yiyecek bir şeyler bulunur 
     
Kalafata çekilmek      Mutfakta kararlaştırılanlar alınıp sokaklara çıkılır. Etekler savrulur, topuklular giyilir, şöyle durulur, böyle söylenir, aman bağırsaklar toplanıp karın şık bir kemerle sıkılır, mutfaktan alınan "Sert dur, salma kendini" emri akıldan beş kez geçirilir ve elbette gidip gevşenir, edilmeyecek o lafların tamamı en az üçer kere edilir. Mutfaklara düşmana değil, denize yenilmiş bir katamaran olarak dönülür. Oralarda kalpler kalafata çekilir. Ölü "deniz kabukları" orada kazınır, akıl zararlı haşarattan temizlenir, paklanır. 
     
Eski bir oyun      Eskiden biz, ipi çember yapıp bir oyun oynardık küçük ellerimizle. Parmakla sarılıp şekilli dolaştırılan ipler, gitgide karmaşık şekillere dönüşürdü. Karmaşık şekli alıp bir diğeri, geçirip arasından parmaklarını, yeni bir enteresan şekle dönüştürürdü. İpler elden ele, eller ellere değe değe, böylece hiç koparmadan sicimi... Bizim ellerimiz küçük yaştan beri birbirine karşı zarafette mahirdi. Şimdi söylenen cümleler tıpkı o ipler gibi hiç koparılmadan, dikkatlice ve hep şekilli şekilli... Ne güzel biliyoruz biz, hayat kıvamında sohbetler etmeyi. Ne de iyiyizdir, hiç koparmadan incecik sicimleri, onları elden ele şefkatle geçirebilmeyi... 
     Bir de fayanslarda yüzünü yakalamak var, annene benzerken. O apayrı... 
     
     







Eski hik yeler 


Bir bankanın yaptığını bir evlilik yapamaz mı 


Eğitimde yeni arayışlar 


Önyargı ve Fener'in Avrupa şampiyonluğu 


Blucin reklamında klasik müzik 


Ne kadınlar gördüm, zaten "çokötular 


Hüküm kurmak için ölçülebilir değerler bulunmalı 


Yazarın şikayeti var 


AB yolunda İspanyol kartının önemi 


Reichstag'da bir şişe bira 6 DM 


Bayramlık bir trona belgesi daha 


</TEXT>
</DOC>
