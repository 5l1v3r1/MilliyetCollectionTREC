<DOC>
<DOCNO> 98388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sontur15.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şükrü Sina Gürel Dışişleri Bakanlığı'nda kadrolaşıyor... 
</HEADLINE>
<TEXT>

     Eski Dışişleri Bakanı İsmail Cem'in istifasının ardından, Dışişleri Bakanlığı'daki görev değişimi sürüyor. 
     Edinilen bilgiye göre, Dışişleri Bakanlığı Sözcülüğü'ne Müsteşar Yardımcısı Büyükelçi Yusuf Buluç'un getirilmesinin ardından, Cem'in özel müşaviri Engin Soysal'ın yerine de Mehmet Nuri Emre ve Kaya Türkmen vekaleten atandı. 
     Emre, daha önce de Yurtdışı Türkler Genel Müdür Yardımcısı olarak Devlet Bakanlığı döneminde Dışişleri Bakanı Şükrü Sina Gürel'le beraber çalışırken, Paris ve Brüksel'de de görev yapan Türkmen, AB konularına hakim bir diplomat olarak biliniyor. 
     Gürel'in Dışişleri Bakanlığı görevini üstlenmesinin ardından bakanlıktaki görev değişimi, Dışişleri Bakanlığı Sözcülüğü'ne Buluç'un getirilmesiyle başlamıştı. 
     Buluç'un sözcülüğe atanmasıyla, Cem döneminde Elçi seviyesinde yürütülen sözcülük makamı, yeniden Müsteşar yardımcılığı seviyesine çıkarılmış oldu. 
     





</TEXT>
</DOC>
