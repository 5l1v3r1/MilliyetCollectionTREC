<DOC>
<DOCNO> 87356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yazar/okur.html </URL>
<DATE> 2002/06/01/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Saddam’ı tartışmaya gitti 
</HEADLINE>
<TEXT>

Bakan Derviş’in de katıldığı, dünyanın en önemli 120 kişisinin katılacağı Bilderberg toplantılarının gündeminde Irak lideri Saddam Hüseyin, Ortadoğu petrollerinin geleceği ve euro bulunuyor 
     The top of the Top... Böyle yazıyorlar. Dünyanın en önemli 120 kişisi 30 Mayıs’ta Washington’da bir araya geldi. 2 Haziran’a kadar birlikte değerlendirme yapacaklar. "Bilderberg" toplantılarından söz ettiğimizi anladınız tabii ki... 
     Dünyanın geleceği ile ilgili önemli kararların tartışıldığı bu platform acaba neden önemli Merak etmiyor musunuz Üstelik, 1982 yılından bu yana Türkiye’nin önde gelen işadamları, hükümet yetkililileri de bu toplantılara katılıyor. 
     İşte son toplantıya da ekonomiden sorumlu Devlet Bakanı Kemal Derviş, Türkiye Ekonomik ve Sosyal Etüdler Vakfı TESEV Direktörü, eski Büyükelçi Özdem Sanberk ve Koç Holding’in CEO’su Bülent Özaydınlı katılıyor. 
     Öyle ya neden gittiler, neyi tartışacaklar 
     
     Petrol ve euro 
     Toplantıların ana teması belli. Irak Devlet Başkanı Saddam Hüseyin ve Ortadoğu petrollerinin geleceği. 
     Ama üzerinde ağırlıklı olarak durulacak bir başka konu euro’nun tüm Avrupa ülkeleri tarafından kabulünü sağlayıp, dolar ve euro’nun tüm dünyada kabul görmüş tek para birimi olarak yerini pekiştirmesi. Küçük bir not, bu yılki toplantılara Avrupa ve Latin Amerika gibi ülkelerden seçilmiş katılımcılar ağırlıklı olarak katılıyor. Toplantıların gizliliği esası, güvenlik için ise MI6 ve CIA gibi ABD ve İngiltere’nin en büyük kuruluşlarının devreye girmesini zorunlu kılıyor. 
     
     Türk katılımcılar 
     Bilderberg toplantıları 1954 yılında başlamış. 20 yıldır Türkiye’den pek çok ünlü işadamı ve politikacı bu toplantılara katılmış. Suna Kıraç, Rahmi Koç, Cem Boyner, Sinan Tara, Muharrem Kayhan, Erkut Yücaoğlu, Meral Gezgin Eriş katılımcı olarak bu toplantılara zaman zaman katılmışlar. 
     Merkez Bankası’nın eski Başkanı Gazi Erçel toplantıların müdavimi. Dışişleri bakanları İsmail Cem, Vahit Halefoğlu ve Hikmet Çetin, Boğaziçi Üniversitesi Rektörü Üstün Ergüder, Amerikan Üniversitesi’nden Şerif Mardin. Toplam 22 kişi bu ayrıcalığı yaşamış. Bu yıl Türkiye’den üç katılımcının yer aldığı bu toplantılara Kemal Derviş’in gitmesi de önemli. Türkiye’de kurum gibi kurumun ordu olduğunu söyleyen, siyasete girme konusunda endişelerini şeffaf biçimde dile getiren, her koşulda "önce iktisatçıyım" tavrını sergileyen Kemal Derviş, bakalım 120 kişiyle neler paylaşacak Neler söyleyecek 
     
     Derviş’in seçimi 
     Kısa bir süre önce The Banker’s dergisi tarafından yılın en başarılı Ekonomi Bakanı ödülünü alan Derviş, Swissotel’de kendisi adına verilen davete katılan işadamı Selahattin Beyazıt’ın "Bir an önce politikaya gir" tavrına acaba dostça farklı bir yanıt verecek mi 
     
Bilderberg’in Türkiye ayağı Selahattin Beyazıt      The Economist dergisinin tepenin en tepesi’ benzetmesi yaptığı Bilderberg toplantıları adını 1954’te ilk kez gerçekleştirildiği Hollanda’daki Bilderberg otelinden alıyor. Batı’nın en ünlü ve güçlü iş adamları, politikacıları ve gazeticilerini bir araya getiren Bilderberg toplantılarına Türkiye’de öncülük eden kişi işadamı Selahattin Beyazıt. İngiltere Kraliçesi ile bile arkadaş olan, kısa bir süre önce dünyanın en büyük 10 şirketinden biri olan Wall Mart’ın patronunu evinde ağırlayan Beyazıt, daha bunun gibi pek çok önemli organizasyonda hep ön planda. 
     
     







Avrupa, asker, milliyetçilik 


Belleğimin gondolleri geçmişte dolaşırken... 


Sizin için... 


İdama Anayasa formülü 


Devletten ne bekliyoruz 


Dadaş diyarında MHP geriliyor 


Karar zamanı 


"OHAL kalkıyor" haberiyle coşan şehir" 


Öğretmenler yeniden öğrenci olacak 


Ah o Telesafir’li günlerimiz... 


Saddam’ı tartışmaya gitti 


Futbol dünyası 


Macaristan’da Ar - Ge’nin 77’si yabancı 


Uzlaşma olmasaydı, birlikte yaşam olmazdı 


Böyle gelmiş böyle gider 


Çiller türkü ile seslendi 


</TEXT>
</DOC>
