<DOC>
<DOCNO> 57263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/ekonomi/eko04.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay - Cell aboneleri, sadece konuştuğu kadar ödeyecek 
</HEADLINE>
<TEXT>

Ticari faaliyetine başlayan Ay - Cell, bir ilki başlatarak saniye başına ücretlendirme’ sistemini uygulayacak 
     EKONOMİ SERVİSİ 

     Türk Telekom’un 505’ erişim koduyla hizmet verecek olan yeni GSM 1800 operatörü Ay - Cell dün resmi olarak ticari faaliyetlerine başladı. 
     Ay - Cell yönetimi İstanbul’da düzenlediği basın toplantısında, saniye başına ücretlendirme’ sistemini uygulayacaklarını açıkladı. 
     2002 yılının ikinci yarısında tüm Türkiye’yi kapsama alanına almayı hedefleyen Ay - Cell’in aboneleri sadece konuştuğu kadar para ödemiş olacak. 
     Diğer cep telefonu operatörleri, bir kontörü 6 saniye olarak hesaplıyor. Bu sürenin altındaki konuşma da 6 saniye gibi hesaplanıyor. Ay - Cell’in yönteminde bir saniye bir kontör olacak ve konuşulmayan saniyeler hesaba katılmamış olacak. 
     
Hedef 2 milyon abone      Ay - Cell Genel Müdürü Mehmet Ekinalan, 2002 yılı sonu itibariyle yaklaşık 2 milyon abone hedeflediklerini söyleyerek "Bu hedefe ulaşmak için, diğer GSM operatörlerinden geçişlerin yoğun olacağını düşünüyoruz, ayrıca, büyüyen pazardan da pay almayı tahmin ediyoruz, tüm hesapları bunun üzerine kurduk" dedi. 
     Mehmet Ekinalan, "Bugün yıllardır telekomünikasyon sektöründe verdiğimiz önemli hizmetlerle adı ülkemizle birlikte anılan Türk Telekom’un içinden çıkan Ay - Cell’in doğumgünü. Bugün Ay - Cell’le birlikte gerçek rekabetin de doğumgünü" şeklinde konuştu. 
     Ulusal dolaşım roaming konusunda da bilgi veren Ekinalan, "Roaming ile ilgili görüşmelerimiz devam ediyor, ancak herhangi bir ilerleme kaydedemedik. Uluslarası dolaşım ile ilgili olarak ise, şu an başta Avrupa ülkeleri olmak üzere 30 ülke ile anlaşmaları tamamladık" dedi. 
     
Seve seve rekabet’      Ay - Cell Yönetim Kurulu Başkanı Vedat Karaarslan da "Ay - Cell’in başarısının, ülkenin içinde bulunduğu krizden dolayı kamu işletmeciliğinin verimsizlik kavramını kökünden değiştirebilecek ve bir kamu sektörünün özel şirketlerle GSM sektöründe rekabet edebilme imk nını ortaya koyabilecek bir yapıda olacağını düşünüyoruz" dedi. 
     Karaarslan, "Türk Telekom olarak bu ülke için seve seve kampanyasına Ay - Cell’in katılımıyla gerek fiyat, gerekse hizmet açısından tüketici lehine her türlü rekabet getirilecek" diye konuştu. 
     
Abone transferi için özel şartlar      Ay - Cell diğer GSM abonelerinden geçiş için özel koşullar da belirledi. Ay - Cell, 31 Aralık 2001’e kadar kendilerine başvuracak mevcut veya yeni abonelerden faturalı hatta geçişte hiçbir ücret almayacak, faturasız hat için ise 7.5 milyon lira alacak. Ay - Cell’de faturalı hat tarifeleri ile faturasız hat tarifelerinin kod numaraları 0 - 505 olacak ve sabit ücret alınmayacak. Hat tesis ve aylık sabit ücretinin olmadığı yurtiçindeki standart tarifelere göre konuşma ücretlerinin faturalı hatlardaki dakikası Ay - Cell’den Ay - Cell’e 150 bin lira, Ay - Cell’den sabit telefona 370 bin lira ve Ay - Cell’den diğer operatörlere ise 449 bin lira olarak belirlendi. 
     



 EKONOMİ 




















</TEXT>
</DOC>
