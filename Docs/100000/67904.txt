<DOC>
<DOCNO> 67904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/ekonomi/eko06.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ’ta ikincil halka arz 
</HEADLINE>
<TEXT>

ÖİB Başkanı Uğur Bayar, en k rlı üçüncü şirketin ikincil halka arzı için ön taleplerin 27 Şubat - 6 Mart arasında toplanacağını söyledi 
     EKONOMİ SERVİSİ 

     Özelleştirme İdaresi ÖİB Başkanı Uğur Bayar, 50 trilyon sermayeli Petrol Ofisi’nin POAŞ , yüzde 15’ini temsil eden A grubu hissenin halka arz edileceğini söyledi. 
     Bayar, POAŞ’ın ikincil halka arzıyla ilgili olarak POAŞ Genel Müdürlüğü’nde düzenlenen basın toplantısında yaptığı konuşmada, 2001’de hemen hemen her sektörün derin yaralar aldığını ve bundan en ciddi yara alanlardan birinin de özelleştirme olduğunu söyledi. 
     Bayar, "Piyasalar iyi projeleri, iyi projeler de piyasaların düzelmesini bekliyor. Dolayısıyla Özelleştirme İdaresi Başkanlığı, bir sorumluluğu olduğu düşüncesiyle piyasalara bu morali vermek, belki de Galatasaray ve Beşiktaş’ın halka arzlarıyla başlayan heyecanı 2002 yılına taşımak için büyük bir hazırlıkla yatırımcının karşısına gelmiş bulunuyor" dedi. 
     Bayar, POAŞ’ta ön taleplerin 27 Şubat - 6 Mart, kesin taleplerin de 13 - 15 Mart tarihleri arasında toplanacağını söyledi. 
     POAŞ’ın halka arzında uluslararası road - show’a ise 4 Mart’ta çıkılacak. 
     POAŞ’ın halka arzından 45 gün sonra da TÜPRAŞ’ın halka arzının yapılacağını söyleyen Bayar, "İlk defa kamuda bir şirket halka arzlar vasıtasıyla yüzde 51’in altına indirilmiş olacak. Bu iki büyük halka arz, 1.7 milyar dolarlık kalemin önemli bir kısmını oluşturacak" diye konuştu. 
     
     Para almadan oynadılar 
     POAŞ’ın halka arz reklam kampanyası pazartesi günü başlıyor. Reklam filminde sanatçı Münir Özkul, Müjdat Gezen, Halit Akçatepe ve Ayşen Gruda ücret almadan oynadılar. ÖİB Başkanı Bayar, Akçatepe ve Gruda’ya birer plaket verdi. Münir Özkul’un plaketini ise kızı Güner Özkul aldı. 
     
     POAŞ’ın çehresi değişti 
     POAŞ Genel Müdürü Ertuğrul Tuncer de, POAŞ’ın özleştirilmesinden bu yana şirketin profesyonelce yönetildiğini, 2000’de 2.2 katrilyon olan brüt satışlarının geçen yıl 4.2 katrilyona ve pazar payının benzinde yüzde 19.9’dan yüzde 25.6’ya, motorinlerde yüzde 29.1’den yüzde 35.2’ye çıktığını söyledi. 
     



 EKONOMİ 
















</TEXT>
</DOC>
