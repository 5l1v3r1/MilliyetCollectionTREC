<DOC>
<DOCNO> 52831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sontur11.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "ABD kanı değerli de Afgan'ınki değersiz mi.." 
</HEADLINE>
<TEXT>

     Saadet Partisi SP Genel Başkanı Recai Kutan, ''ABD'de akan kan değerli de Afganistan'daki değersiz mi İnsan her yerde muhteremdir'' dedi. 
     Partisinin Şanlıurfa il binasının açılışı öncesinde halka hitap eden Kutan, hükümetin ekonomik politikalarını eleştirdi. Kutan, sıkıntı içindeki memur, emekli, çiftçi ve işçi kesimlerinin zorunlu ihtiyaçlarının dışında tüketim yapamadığını, esnafın da art arda kepenk kapattığını söyledi. 
     Dünya gündeminin birinci maddesinin Afganistan sorunu olduğunu anlatan Kutan, ABD'de gerçekleştirilen terör eylemiyle 6 bin masum insanın hayatını kaybettiğini, bu olayı kınadıklarını anımsattı. 
     Kutan, ''Bir şartla askerimizin Afganistan'a gitmesine razıyım. Eğer, iktidar ortağı partilerin milletvekillerinin çocukları Afganistan'a önceden giderse biz bu işe varız'' dedi. 
     Kuzey İttifakı güçlerinin Afganistan'ın büyük bir bölümünü kontrol altına aldığını belirten Kutan, ''Ancak, bunlar 4-5 gruptur. Bunlar 15-20 yıldan beri savaş içindeler. Mazlum Afganistan halkına her türlü zulmü yaptılar. Taliban'ın gidip, bunların gelmesi çözüm değildir'' diye konuştu. 
     






</TEXT>
</DOC>
