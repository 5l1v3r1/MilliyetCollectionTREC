<DOC>
<DOCNO> 62363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sondun10.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç Maliye Bakanı eşcinsel arkadaşıyla evlendi 
</HEADLINE>
<TEXT>

     Norveç Maliye Bakanı Per-Kristian Foss, eşcinsel arkadaşıyla evlendi. 
     Norveç hükümetinde bir eşcinselle evlenen ilk bakan olan 52 yaşındaki Muhafazakar Parti üyesi Foss, yaptığı açıklamada, Norveç medya grubu Schibsted ASA'nın müdürü Jan Erik Knarbakk ile eşcinsel ilişkisini resmileştirdiğini bildirdi. 
     Foss, ekonomi gazetesi Dagens Naeringsliv'e, ''Evet, 4 Ocak'ta İsveç'in başkenti Stockholm'daki büyükelçilikte evlendik. Ancak bu özel bir konu'' dedi. 
     Maliye Bakanı Foss ve Knarbakk, Norveç'in başkenti Oslo'nun gözde semtlerinden Frogner'deki bir evde uzun zamandan beri beraber yaşıyorlardı. 
     Norveç, dünyada Danimarka'dan sonra 1993'de eşcinsellerin evlenmesine izin veren ve eşcinsel çiftlere diğer çiftler gibi eşit haklar tanıyan ikinci ülke olmuştu. 
     






</TEXT>
</DOC>
