<DOC>
<DOCNO> 87795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/spor/spo03.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tercihi Cim-Bom 
</HEADLINE>
<TEXT>

     ERHAN TELLİ 

     GALATASARAY’IN önümüzdeki sezon kiralık olarak renklerine bağlamak istediği Fransız yıldız Pascal Nouma için Marsilya kulübüyle anlaşmaya vardığı öğrenildi. Siyahi yıldız için Fransız kulübüyle yıllık 350 bin dolara el sıkışan Sarı - Kırmızılı yönetim, Nouma’dan da "Galatasaray’a gelirim" yanıtını aldı. Fransız oyuncunun yöneticilerle yaptığı görüşmede "Ben Beşiktaş’a değil, Galatasaray’a gelmek istiyorum. Beni alın" dediği belirtildi. 
     
     Karar bu hafta 
     FRANSIZ golcünün Mondragon gibi yıllık 1 milyon 100 bin dolara oynamayı kabul ettiği de ifade edildi. Hem Marsilya kulübü, hem de Nouma ile anlaşma sağlayan Galatasaray’ın bu transferi imza aşamasına kadar getirmesine rağmen henüz resmi mukavele için somut bir adım atmadığı da belirtildi. Sarı - Kırmızılı yönetiminin Nouma konusundaki kararsızlığının sürmesi nedeniyle bu transferi ağırdan aldığı kesin kararın bu hafta içinde verileceği bildirildi. 
     
Florya’da zirve      GALATASARAY Başkanı Özhan Canaydın ile eski başkan Mehmet Cansun dün Florya’da bir araya geldiler. Mehmet Cansun, kulübün kapatılmayan eski hesapları hakkında Canaydın’a bilgi verdi. İkili ayrıca, Sergen’e sözlü olarak verileceği bildirilen 350 bin dolarlık alacağı konusunda görüş alışverişinde bulundu. Bu arada Kuruçeşme Adası’nın yenilenme projesi bir yıl ertelendi. 
     
İtalyanlar vazgeçmiyor      YÖNETİMİN Interli Okan ve Milan’da oynayan Senegalli Muhammed Sarr ile ilgilenmediklerini açıklamasına rağmen İtalyan basını bu transferler için ısrarını sürdürüyor. Gazeteler Galatasaray’ın bu iki futbolcuyu alabilmek için kulüpleriyle tekrar masaya oturduğunu ve pazarlıkların son aşamaya geldiğini iddia ettiler. 
     



 SPOR 

































</TEXT>
</DOC>
