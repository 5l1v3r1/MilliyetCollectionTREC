<DOC>
<DOCNO> 93793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/guncel/gun16.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseliler, kıyafet özgürlüğü istiyor 
</HEADLINE>
<TEXT>

     İSTANBUL Milliyet 

     Marmara Üniversitesi Atatürk Eğitim Fakültesi Eğitim Bölümü’nden Yrd. Doç. Dr. Nurhayat Özdayı, Kadıköy’de 6 genel lisede okuyan 213 öğrenciyle "Öğrencilerin Gözüyle Lise Eğitimi" konulu bir araştırma yaptı. 
     Araştırmada, öğrencilerin en fazla şikayetçi olduğu konuların başında kılık kıyafet geldi. Katılımcıların yüzde 44’ü, "kılık kıyafetlerine çok fazla karışıldığını" ve "okula serbest giysilerle gelmek istediğini" belirtti. Öğrencilerin yüzde 37.4’ü, "ezbere ve gereksiz bilgi verildiğini" ifade etti. Katılanların yüzde 37’si, "öğretmenlerin kendi psikolojilerini anlamadıklarını ve rehber olamadıklarını" savundu. Öğrencilerin yüzde 21’i, "öğretmenlerin zor soru sorarak kendilerini yıldırdığını" söylerken, yüzde 20.5’i de "rehberlik uzmanına rahatça danışamadıklarını" ifade etti. Öğrencilerin yüzde 33.6’sı da katı disiplinden yakındı. 
     



 GÜNCEL 























</TEXT>
</DOC>
