<DOC>
<DOCNO> 99997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sontur21.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep'te sel baskını 
</HEADLINE>
<TEXT>

     Gaziantep'te, bir saat kadar süren yağmur ve dolu yağışı nedeniyle çok sayıda ev ve işyerini su bastı, trafik önemli ölçüde aksadı. 
     Hava sıcaklığının 40 derecenin üzerinde olduğu saatlerde, aniden yağmur ve ardından dolu yağdı. Metrekareye 5,7 kilogram yağışın düştüğü kentte, Cumhuriyet, Bey, Karşıyaka, Ocaklar, Çıksorut ve Kepenek mahallelerindeki çok sayıda pasaj ev ve işyeri, sele teslim oldu. 
     Mezarlık Kavşağı, Karşıyaka Tüneli, İpekyolu, Hasip Dürrü, İstasyon ve Ulucanlar caddelerinde araçlar yolda kaldı. 
     Yağış başladıktan sonra kentin elektriği de kesildi. TEDAŞ'ın santrali kilitlendiği için, kesintinin nedeni ve ne zaman sona ereceği öğrenilemedi. 
     Saatteki hızı 20 kilometreye ulaşan fırtına nedeniyle çok sayıda işyerinin tabelası düştü. 
     





</TEXT>
</DOC>
