<DOC>
<DOCNO> 85013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/yazar/sazak.html </URL>
<DATE> 2002/05/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Baykal, DSP, Derviş 
</HEADLINE>
<TEXT>

     CHP lideri Baykal, Ecevit ve DSP konusunda aylardır özenli bir politika izliyor. 1999 seçimlerinde halk oyu’yla parlamento dışında kalan Deniz Bey, transfer yolu’yla Meclis’e girmekten yana değil. DSP Grubu’ndaki dalgalanmalarla bugüne dek hiç ilgilenmedi. Başbakan’ın sağlığıyla ilgili polemiklerden de hep uzak durdu. Ecevit’in hastaneye yatması üzerine mektupla kendisine geçmiş olsun’ dileğinde bulundu. Bülent Bey de kendisine bir teşekkür mesajı gönderdi. Baykal’ın, Sayın Ecevit’i ziyaret etmek isterim’ sözleri de içtenliklidir. 
     19 Mayıs kutlamaları nedeniyle CHP Genel Merkezi’nde olağanüstü coşku vardı. Gençlerin ilgisine DSP örgütünden 22 eski il yöneticisinin CHP’ye katılması da eklenince çifte bayram yaşandı. 
     Kemal Derviş’in CHP’ye davet edileceği ve DSP Meclis Grubu’ndan transferler başlayacağı yönündeki haberleri dün Baykal’la konuştuk. 
     Deniz Bey, Aşık Mahsuni’nin cenaze töreni için Hacıbektaş’a gidiyordu. Telefonda spekülasyonlara açıklık getirdi. 
     DSP’nin Anadolu örgütlerinden eski yöneticilerin CHP’ye katılmasının Ecevit’in rahatsızlığıyla ilgisi bulunmadığını söyledi. 
     DSP Meclis Grubu’ndan transfere ise kapıyı kapattı. 
     Baykal, Biz Meclis’e halkın oylarıyla gireceğiz. Türkiye’nin kritik bir döneminde hükümeti sıkıntıya sokacak, koalisyonun iç dengelerini bozacak transfer sorumluluğunu almak istemeyiz.’ 
     CHP’nin bu yaklaşımı, MHP’ye iktidar, Bahçeli’ye başbakanlık yolunu açmayız’ anlamına geliyor. Zaten DSP Grubu içindeki muhalifleri de bu olasılık frenliyor. Ancak Baykal, transfer yasağını erken seçimle sınırlıyor, Parlamento bir seçim kararı alırsa liste aşamasında DSP Grubu’ndan bazı arkadaşlardan yararlanabiliriz’ diyor. 
     Deniz Bey’in Derviş’i CHP’ye davet stratejisi de iki aşamalı. 
     Kemal Derviş’i CHP’de görmek istediğinizi söylüyormuşsunuz ’ deyince CHP lideri tutumunu şöyle netleştiriyor 
     Sayın Derviş’in bu hükümetle yollarını ayıracağı şeklinde izlenimler alıyoruz. Türkiye’nin kaderi bir erkeğe ya da bir kadına bırakılamaz şeklinde beyanları var. Seçimle ilgili tutumu da dikkat çekici. Derviş hükümetin bir bakanı, bizim ilgilenmemiz doğru olmaz. Ancak Derviş birikiminde bir insanın Türkiye siyasetinde yer almasına her zaman olumlu bakarız.’ 
     Bu sözler açıkça CHP’ye gelsin’ mesajı taşımıyor. Ancak bu değerlendirmeden Önce hükümetle ilgili kararını versin, kapımız açık’ yorumunu çıkarmak mümkün. 
     Ya Derviş’in DSP’ye girmesi... 
     Baykal’ın bu soruya yanıtı tam bir meydan okuma DSP’yi bu saatten sonra hiçbir babayiğit taşıyamaz.’ 
     Seçime gelince... 
     CHP liderine göre ülkenin bu koşullarda daha fazla belirsizliğe tahammülü yok, sonbaharda erken seçim’ bekliyor. Baykal mutlu, çünkü CHP iktidara yürüyor 
     
     







İçtihat kapısı açıldı 


Kim nedir bilinemez ki... 


DSP’nin mesajı 


Tetikleme Başbakan’dan geldi 


Komplo itirafçısı polis ajanı mı 


Vergilenmede enflasyonun etkisi giderilecek 


Biri Ankara’dan Biri de İsveç’ten... İki açıklama... 


Baykal, DSP, Derviş 


Yeter Çocukları delirtmeyin efendiler 


Dar alanda siyasete heves eden çok ama 


Ecevit koltukta otururken de "başbakanlık" yapmıyordu ki 


</TEXT>
</DOC>
