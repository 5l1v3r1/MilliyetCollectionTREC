<DOC>
<DOCNO> 81223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sondun10.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Şairler Cemiyeti'ne kabul edilen ilk Türk şair 
</HEADLINE>
<TEXT>

     Uluslararası şiir kütüphanesine giren ilk Türk olarak büyük başarı sağlayan Aziz Doğdu, şimdi de dünyanın en prestijli edebi topluluğu ''Amerikan Şairler Cemiyeti''ne American Poets Society kabul edildi. 
     Doğdu, cemiyete kabul edilen ilk Türk şair oldu. 
     ABD'nin 2 büyük edebiyat dergisi olan ''The Coffee Press Journal'' ile ''Poetry Journal'' de Nisan sayılarında Aziz Doğdu'nun kişiliği ve eserlerine yer verdiler. Bilkent Üniversitesi İngiliz Dili ve Edebiyatı mezunu Aziz Doğdu, ''A Different Love'' Farklı Bir Aşk adlı şiiriyle Amerikalı edebiyat çevrelerinin dikkatini üzerinde toplamıştı. 
     Doğdu'nun şiiri hakkında, Uluslararası Şiir Kütüphanesi'nin resmi yayın organı ''Letters From the Soul''de Ruhtan Gelen Mektuplar bir eleştiri yayınlayan editör Michael Abbey, '' A Different Love , sadist, işkence dolu ve yaşanması zor bir aşkı anlatan mükemmel bir şiir'' yorumunda bulundu. 
     Doğdu'nun şiirinin, ABD Şairler Cemiyeti'nin desteğiyle yayınlanan ''Wellsprings'' adlı dergide de yer alacağı bildirildi. 
     Amerikan edebiyat dünyasının önde gelen eleştirmenlerinden ve zor beğenmesiyle tanınan James Brown da Doğdu'dan ''Farklı boyutta bir şair. İnsanin vahşi duygularını uyandıran ve imkansızı başarma isteğini körükleyen bir şair'' diye söz etti. 
     Aziz Doğdu'nun şiiri, Uluslararası Şiir Kütüphanesi'nin Eylül ayında çıkartmayı planladığı 3 CD'lik ''Şiirin Sesi'' adlı albümde de yer alacak. Doğdu, 23-25 Ağustos'ta Washington DC'de yapılacak Uluslararası Şairler Konvansiyonu ve Sempozyumuna da davet edilen ilk Türk şairi oldu. 
     





</TEXT>
</DOC>
