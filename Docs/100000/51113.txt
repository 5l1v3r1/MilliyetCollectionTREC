<DOC>
<DOCNO> 51113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/soneko25.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz Tekel ürünlerine olan talebi artırdı 
</HEADLINE>
<TEXT>

     Ekonomik krizin, özel sektör ürünlerine göre çok ucuz olan Tekel ürünlerine olan talebi artırdığı bildirildi. 
     Yalova Tekel Başmüdürü Ali Aslan, yaptığı aççıklamada, bu yılın ilk 10 aylık döneminde, ekonomide yaşanan krize rağmen tekel ürünlerinin satışında bir azalma olmadığını, aksine büyük artış gözlemlediklerini belirtti. Aslan, Ocak-Ekim döneminde, geçen yılın aynı dönemine göre içki satışında yüzde 20, sigara satışında da yüzde 30 artış olduğunu kaydetti. 
     Maliyetlerdeki artışı, zam yaparak fiyatlara yansıtmalarına karşın talebin artarak sürdüğünü belirten Aslan, ''Tekel'in ürünleri, zorunlu olarak yapılan zamlara rağmen özel sektör ürünlerinin çok altında. Bu nedenle talep fazlalaştı. Tekel, taleptaki artış nedeniyle kapasite artırmak zorunda kaldı'' dedi. 
     Aslan, Ocak-Ekim döneminde, Yalova'da tekel ürünlerinin satışından 9.7 trilyon lira gelir elde edildiğini, yıl sonuna kadar bu rakamın 12 
     trilyona ulaşmasının hedeflendiğini bildirdi. 
     






</TEXT>
</DOC>
