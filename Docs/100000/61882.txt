<DOC>
<DOCNO> 61882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/siyaset/siy04.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam hatipliler de Suudiler’e tepkili 
</HEADLINE>
<TEXT>

Türkiye İmam Hatipliler Vakfı umreye ve ikinci kez hacca gidilmemesini istedi 
     FEVZİ KIZILKOYUN Konya DHA 

     Suudi Arabistan’ın Osmanlı dönemine ait Ecyad kalesini yıkmasına tepki gösteren Türkiye İmam Hatipliler Vakfı Genel Başkan Mehmet Emin Parlaktürk, hacı adaylarına "Umreye ve ikinci kez hacca gitmeme" çağrısında bulundu. Parlaktürk, "Suudi ailesi, Vahhabi anlayışını hakim kılmak için Osmanlı’yı ve Osmanlı kültürünü silmek istiyor. Şimdi sırada, Kabe’deki Osmanlı yapısı revaklar ve sütunlar var" dedi. Parlaktürk , "Mekke’de başka yer mi yok. Kral hazretleri, kendinden önce cihan padişahları olan Osmanlı halifelerinin yapmadığı saygısızlığı, hangi fetvaya dayanarak yapıyor. Tüm ticari ilişkiler askıya alınmalı " diye konuştu. 



 SİYASET 











</TEXT>
</DOC>
