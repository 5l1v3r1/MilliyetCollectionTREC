<DOC>
<DOCNO> 92554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/siyaset/siy01.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim ufukta dedim ama öyle demedim 
</HEADLINE>
<TEXT>

Erken seçim istemediğini, ancak ufukta erken seçim göründüğünü söyleyen Ecevit, bir açıklama daha yapıp durumu toparladı "Sanırım yanlış anlaşıldım... Erken seçim olasılığıyla ilgili hiçbir şey söylemedim. Nisan 2004’ten önce seçim söz konusu değil" 
     ANKARA Milliyet 

     Partisinin grup toplantısında yaptığı 16 dakikalık konuşmanın başında sağlık durumu hakkında bilgi veren ve "Biraz daha ayrılık var" diyen DSP Genel Başkanı ve Başbakan Bülent Ecevit, milletvekillerinden, Meclis tatile girdiğinde halkla ilişki kurmalarını ve köylünün ayağına gitmelerini istedi. Vekillerden değerlendirmeleri, kendisine ve DSP Genel Merkezi’ne iletmelerini isteyen Ecevit, "Buna büyük önem veriyorum. Bildiğiniz gibi ben erken seçim istemiyorum. Ama ufukta bir seçim göründü" dedi. Ecevit, Or - An’a dönüşünde gazetecilere yaptığı açıklamada da, sözlerine açıklık getirerek, şu ifadeleri kullandı 
     
     Hazırlık yapalım’ dedim 
     "Yanlış anlaşılmalara yol açılmış veya yol açılabilir. Ben seçim isteği veya erken seçim olasılığı üzerine bir şey söylemedim. Ancak Ufukta seçim görünüyor, ona göre hazırlıklarımızı yapalım’ dedim. Seçim görünüyordan kastım şu 2 yıl sonra, yasanın gerektirdiği normal seçim yapılacak. Kesinlikle erken seçime karşıyım. Erken seçimden sık sık söz edenlerin çoğu da erken seçimi göze alamıyor. Nisan 2004’ten önce kesinlikle seçim söz konusu değil." 
     Son haftalarda MHP ve ANAP arasında yoğun polemikler yaşandığını, iki parti arasındaki gerilimlerin kendisini çok üzdüğünü vurgulayan Ecevit, şunları söyledi 
     
     Ortaklardan üslup ricası 
     "Çünkü bugüne kadar üçlü koalisyon belki dünyada eşi görülmemiş bir uyum örneği vererek çok büyük hizmetlerde bulundu. Çok değer verdiğim MHP ve ANAP’taki arkadaşlarımıza rica ediyorum. Tekrar, birkaç ay öncesine kadar devam eden uzlaşma ortamını elbirliğiyle kuralım. Bu, Türkiye için büyük önem taşıyor." 
     
     Grup toplantısından notlar 

</TEXT>
</DOC>
