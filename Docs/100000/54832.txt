<DOC>
<DOCNO> 54832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/spor/bbas.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapalı gişe 
</HEADLINE>
<TEXT>

Avrupa Şampiyonası sırasında popülaritesi artan basketbola ilgi büyüyor. Abdi İpekçi Salonu’ndaki Ukrayna maçında biletler karaborsaya düştü 
     GÖKHAN TÜRE 

     50 milyar hasılat 
     TÜRK halkının gönüllerinde taht kuran ve "efsane" olma yolunda emin adımlarla ilerleyen 12 Dev Adam, önceki akşam Abdi İpekçi Salonu’nda Ukrayna’yı "eze eze" yenerken, Türk basketbolu da bir ilke daha imza attı. Geçtiğimiz yıllarda hem kulüp bazında, hem de Milli Takım seviyesinde "bedava" biletle seyirci toplamaya çalışan Türk basketbolu, "kapalı gişe" oynanan Ukrayna maçında 9 bin 142 biletli seyirci ve elde edilen 50 milyarlık hasılatla tarihi bir akşam yaşadı. 12 Dev Adam’la basketbola ilgi de tavan yaptı. 
     
     Sırada kulüpler var’ 
     MİLLİ Takımlar Sorumlusu Kemal Dinçer, ancak iyi bir ürünün iyi şekilde pazarlanabileceğine dikkati çekti. Dinçer, 12 Dev Adam’ın seyirciye çok sempatik gelen bir ürün olduğunu ifade etti ve "Bu ivmeyi hiç eksiltmeden, aynı atmosferi Efes Pilsen, Ülker, Fenerbahçe, Galatasaray ve Beşiktaş kulüpleriyle birlikte Avrupa kupaları ve lige de taşımak gerek. Efes ve Ülker’in Avrupa Ligi maçlarını Abdi İpekçi’de oynamaları için girişimlerimizi sürdürüyoruz. Tabii ki naklen yayın da şart" dedi. 
     
Salon neden doluyor      1 - 2001 Avrupa Şampiyonası'nda Milli Takım'ın elde ettiği ikinciliğin ateşlediği basketbol sevgisi. 
     2 - İkinciliğin "12 Dev Adam" şarkısı ve Garanti Bankası sponsorluğu ile birlikte iyi bir biçimde pazarlanması, promosyonu televizyon . 
     3 - Maçların saat 20.15'te oynanmasıyla hem insanların iş çıkışında maça gelirken zaman sorunu yaşamamaları, hem de çıkışta trafikle karşılaşmamaları. 
     4 - Abdi İpekçi Salonu'nun yüksek kapasiteli otoparkının büyük kolaylık sağlaması. 
     5 - Avrupa Şampiyonası'nı izleyen "kaliteli seyirci" örneği ile insanların ailelerini de rahatlıkla salona getirmekten çekinmemesi. 
     6 - Maç anonsları, ponpon kızlar ve Athena Grubu'nun şarkıları ve şovlarıyla maçların şölen havasında ve son derece eğlenceli geçmesi. 
     7 - Üç kategoride satılan biletlerin tamamının numaralı olması ve insanların maça beş dakika kala gelse dahi ayakta kalma sorunu yaşamaması. 
     8 - Salon içindeki yiyecek, içecek servisinin kaliteli olması, tuvaletlerin modern standartlarda ve temiz olması. 
     
Demirel gururlu      BASKETBOL Federasyonu Başkanı Turgay Demirel, Milli Takım’ın her geçen gün artan şekilde ilgiyle karşılaşmasının kendisini son derece mutlu ettiğini söyledi. Avrupa şampiyonluğuna oynayan bir ekip hayalini gerçekleştirdiklerini, şimdi de basketbolun dolu salonlarda şölen havasında oynanmasını sağlamayı amaçladıklarını vurgulayan Demirel, "Bunda da başarılı olduğumuzu görmek çok güzel" dedi. 
     
A GRUBU TAKIMLAR O G B A Y P Litvanya 3 3 0 293 207 6 TÜRKİYE 3 3 0 234 199 6 Ukrayna 3 2 1 220 210 5 Bulgaristan 3 1 2 257 269 4 Hollanda 3 0 3 221 270 3 İsviçre 3 0 3 162 232 3      
     
     SONUÇLAR 
     Türkiye - Ukrayna 80 - 67 
     Bulgaristan - Hollanda 91 - 80 
     Litvanya - İsviçre 93 - 47 
     
     PROGRAM 
     23 Ocak Hollanda - Türkiye 
     26 Ocak Litvanya - Türkiye 
     
     
     



 SPOR 





















</TEXT>
</DOC>
