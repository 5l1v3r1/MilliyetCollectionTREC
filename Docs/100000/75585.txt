<DOC>
<DOCNO> 75585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/siyaset/siy06.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe’ye tamam dansöze hayır 
</HEADLINE>
<TEXT>

     BORA ENGİN 

     Aradan 8 yıl geçtikten sonra yeniden neonlarını yakan ünlü Çakıl Gazinosu’nun açılışına MHP’liler damgasını vurdu. Muazzez Ersoy, İzzet Yıldızhan, Fulden Uras ve Sibel Barış’lı gala gecesine MHP Genel Başkan Yardımcısı Şevket Bülent Yahnici, MHP’li TBMM İdare Amiri Ahmet Çakar ve MHP Milletvekili Mustafa Sait Gönen katıldı. Gecede sahne alan Yıldızhan’ın Kürtçe uzun hava okuması üzerine Çakar, "Çarşıda, pazarda, gazinoda Kürtçe şarkı serbestçe söylenir. Anlayışla karşılıyorum" yorumunda bulundu. Yahnici, Sibel Barış sahneye çıktıktan birkaç dakika sonra tuvalete gitti. Çakar ise yerinden kalkmadı, ancak şovu boyunca bir kez bile Barış’a bakmadı. 
     



 SİYASET 














</TEXT>
</DOC>
