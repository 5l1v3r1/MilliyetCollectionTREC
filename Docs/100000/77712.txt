<DOC>
<DOCNO> 77712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/yasam/ayas.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksa korktuğu başına mı geldi 
</HEADLINE>
<TEXT>

Mafyayla işbirliği yapan meslekdaşlarım beni öldürecek’ diyen genç kadın polis, tam 7 aydır bulunamıyor... 
     MEHMET BÜYÜKARI - ALİYE ÇETİNKAYA DHA 

     Konya’da, meslektaşları tarafından ölümle tehdit edildiğini öne sürerek suç duyurusunda bulunan genç kadın polis memuru Demet Seçil Işık 26 , sır oldu. 
     Konya Emniyet Müdürlüğü’nde görevli bir yıllık polis memuru Işık, geçen yıl narkotik ekiplerinin sorgulamasında görev almış, ardından da fuhuş mafyasıyla bağlantılı çalışan meslektaşlarınca ölümle tehdit edildiği iddiasıyla savcılığa suç duyurusunda bulanmuştu. Ancak bu suçlamanın ardından kadın polisin başına gelmedik kalmadı. 
     
     Ailesi de haber alamıyor 
     Önce Konya Valiliği oluruyla beylik silahı alınıp Ankara Numune Hastanesi’de psikoz’ tanısı konulan Işık’ın, Emniyet Müdürlüğü’ne gönderdiği faksla istifa ettiği açıklandı. Genç kadın polisin kaybolduğu ise, suç duyurusunu dikkate alan Savcı Halil Sözen’in, Işık’ın ifadesini almak istemesiyle ortaya çıktı. Talimata rağmen Işık’ın izine tam 7 aydır rastlanamayınc, Savcılık, bulunması için genç kadın polisin eski görev yeri Konya başta olmak üzere Ankara, Gaziantep ve İstanbul Emniyet Müdürlüğü’ne yazı gönderdi. Bu arada Gaziantep’teki ailesinin de, Işık’tan uzun süredir haber alamadığı belirtildi. Bu arada Konya Savcılığı, Işık’ın iddiaları için de harekete geçti. 
     
     İlk suçlama doğru çıktı 
     Önce, Işık’ın uyuşturucu mafyası ve polisle işbirliği yaptığını öne sürdüğü Konya Polisevi kuaförü Firdevs Bulur’un kan ve idrar tahlileri alındı ve testlerde kanında uyuşturucu maddeye rastlandı. Bunun üzerine kesin sonuç için saç teli Adli Tıp Kurumu’na gönderildi. Savcılık Işık’ın suçladığı Narkotik Şube’nin üst düzey yöneticilerinin de ifadelerini aldı. 
     
Arı kovanına çomak sokma ’      Demet Seçil Işık, Cumhuriyet Savcısı İsmail Kayacan’a verdiği suç duyurusu dilekçesinde özetle şu iddialarda bulunmuştu "19 Ağustos 2001’de uyuşturucu operasyonunda gözaltına alınan Semra Döneroğlu ve Firdevs Bulur’un sorgusunu bana yaptırdılar. Bulur, çıplak fotoğrafları çekilerek tehditle eroine alıştırılan üniversiteli kızlara eroin kuryeliği yaptırıldığını, fuhuş bataklığına sürüklendiğini itiraf etti. Beni de Arı kovanına çomak sokma’ diye uyardı. Kan tahlilini isteyince de başkomiserim bana, İntihar ederse vicdani ağırlığı taşıyabilir misin ’ dedi. Bir gün sonra Emniyet Amiri A. Kemal Yüzügüleç, tayinimin çıktığını söyledi. Tayin yerim kentte uzak ve korumasızdım. Oysa mafya tarafından tehdit edildiğim konusunda başvurum vardı. Savunmam alınmadan Valilik oluruyla silahımı aldılar. Polis korumasındaki lojmanda dairemin kapısı zorlanarak açıldı. Fuhuş bataklığına düşürülen üniversiteli kızlarla ilgili olayı üst düzey emniyet görevlileri kapatmaya çalışıyor. Ayrıca ben de fuhuş mafyası ile onların işbilikçileri meslektaşlarımca tehdit ediliyorum." 
     



 YAŞAM 


















</TEXT>
</DOC>
