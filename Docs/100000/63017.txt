<DOC>
<DOCNO> 63017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sontur24.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli yolcu THY'nin New York uçağını havadan döndürdü 
</HEADLINE>
<TEXT>

     Türk Hava Yolları'nın THY 
     Ankara-İstanbul-New York seferini yapan Airbas 340 tipi yolcu uçağı, havalandıktan yaklaşık bir saat sonra İstanbul'a geri döndürüldü. 
     THY'nin Ankara-İstanbul-New York seferini yapan Airbus 340 tipi ''Hakkari'' isimli uçağına, Ankara'dan kimliği henüz açıklanmayan Pakistanlı bir yolcu bindi. 
     Pakistanlı yolcu İstanbul'a geldikten sonra henüz belirlenemeyen bir nedenle uçaktan indi. Bunun üzerine yolcunun 2 parça olan bagajı Atatürk Havalimanı'nda bırakıldı. Uçak, saat 13.30'da, New York'a doğru havalandı. 
     Pakistanlı yolcunun başka bir valizi olacağı düşüncesiyle uçak, yaklaşık bir saat sonra İstanbul Atatürk Havalimanı'na geri döndürüldü. 
     Güvenlik görevlileri, yolcuları uçaktan indirdikten sonra tek tek bagajları kontrol edildi. Uçak daha sonra yolcularını alarak bir kez daha havalandı. 
     






</TEXT>
</DOC>
