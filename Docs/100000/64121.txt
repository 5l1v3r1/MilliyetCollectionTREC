<DOC>
<DOCNO> 64121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/yazar/pulur.html </URL>
<DATE> 2002/01/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Perakende serbest toptan yasak 
</HEADLINE>
<TEXT>

     DÜĞMEYE basınca lamba yanar, tokmağa basınca kapı açılır, musluğu açınca su akar... 
     Bu örnekleri uzatabilirsiniz. 
     Lakin, bunları sanki, ilk defa keşfedenler de var. 
     Amerika'yı yeniden keşfetmek, gibi bir deyim vardır. 
     
     GEÇEN gün Beşiktaş çarşısında bir okurumuz önümü kesti, heyecanlı, heyecanlı anlattı televizyonda dinlemiş, seyretmiş, şaşırmış... 
     Neymiş şaşırdığı 
     Hollanda'da uyuşturucu maddeler, büfelerde serbest satılıyormuş 
     İlk defa duymuş 
     "Madem uyuşturucu kullanmak serbest, bu mücadele niye Bir malın perakende satışı serbest ise, toptan satışı niye yasaklanıyor Demek bunca milyar dolarlar, bunca takipler, baskınlar, uyuşturucu karşıtı yayınlar, hepsi boş " 
     
     EVET çünkü o ülkeler uyuşturucu içenleri hasta kabul ediyor, o yüzden içmelerine karışmıyor. 
     O halde uyuşturucu niçin üretilip satılıyor. 
     İçmek için değil mi 
     
     HANİ zenginin işine, fakirin bilmem nesine akıl ermez, derler ya, bu işlere akıl ermiyor. 
     Silah işi de öyle... 
     Herkes - güya - teröre karşı, lakin teröristin elindeki silah, - güya - teröre karşı olduklarını söyleyenlerin memleketinde üretiliyor. 
     Amerika, Afganistan'da insan avına çıktı, yakaladığını Küba'daki askeri üsse tıkıyor. 
     Kim bunlar 
     Taliban ve El Kaide militanları. 
     Ne yapmışlar 
     Terör 
     İyi de teröristin elindeki silah ne malı 
     Ortaçağı yaşayan Afgan, bu silahların fabrikasını kurmadı ya 
     Ya Rus malı, ya Amerikan malı, ya da Batılı bir ülkenin malı... 
     
     DEVRİDAİM makinesi bu. 
     Teröriste, Batı'da uyuşturucu sattırılıyor, kazandığı parayla da, ona silah satılıyor. 
     Kazanan kim 
     Kaybeden ise binlerce insan, kimi uyuşturucudan, kimi kör kurşundan... 
     
     TÜRKİYE 15 yılda 30 bin insanını kaybetti... 
     Bu, düşük yoğunluklu, iç savaştı. 
     Ama Avrupa, PKK'yı "terör örgütü" bile saymıyor. 
     Hayır, buna "ahmaklık" deyip geçemeyiz. 
     Böyle deyip geçersek, biz ahmak oluruz. 
     Tıpkı son günlerdeki "sivil itaatsizlik", kılıflı "Kürtçe" eylemlerine "ahmaklık" denilemeyeceği gibi... 
     Bunların hepsi hesaplı, bilinçli işlerdir, "ahmaklık" değildir. 
     
     VE artık "Avrupa, Avrupa duy sesimizi " nakaratından da vazgeçmeliyiz, adamlar duymamaya yeminli... 
     Bağırdıkça, "Sütaş" reklamındaki top oynayan sevimli ineklere döneceğiz. 
     ------------ 
     Düzeltme Dünkü yazımızda Cemil Meriç'ten alıntı yaptığımız bölümdeki "sefahat" kelimesi, "safahat" olarak çıkmıştır, özür dileriz. 
     
     







Hukukçuların tartışması 


Dünya markası 


Eşit işe eşit ücret 


Sayın Ecevit 312 ile 159 içinize siniyor mu 


Demokraside etek boyu 


Bu sese kulak verin 


Borsanın hakemi, ormanların kralı 


Alakart adalet 


Her yolun başı güven 


Türkiye’de memurun memura ettiği... 


Perakende serbest toptan yasak 


Tayyip Erdoğan’ın ABD turu 


Ben de Alman Liseliyim 


"Yeni ipek Yolu Projesi" Ortaklığı ENRON ve UNOCAL 


Çiftçi, kredi kilidi açılmadan’ üretim yapamaz 


</TEXT>
</DOC>
