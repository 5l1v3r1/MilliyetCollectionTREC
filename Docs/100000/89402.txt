<DOC>
<DOCNO> 89402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sondun09.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de seks skandalları kilisenin saygınlığını azalttı 
</HEADLINE>
<TEXT>

     ABD'de yapılan bir kamuoyu araştırmasına göre, kilise mensuplarının seks skandalları nedeniyle halkın kiliseye saygısı azaldı. 
     Kamuoyu araştırmasında, halkın yüzde 75'inin, kilise mensuplarının sübyancılık skandallarının temelinde, rahiplerin evlenmelerine izin verilmemesinin yattığını düşündüğünü ortaya koydu. 
     ABC News tarafından yapılan kamuoyu araştırması sonucuna göre, geçen Şubat ayında kiliseye saygı duyanların oranı yüzde 67 iken, skandallardan sonra bu oran yüzde 47'ye geriledi. Katolikler arasında bile kiliseye saygı duyanların oranının yüzde 90'dan yüzde 70'e indiği bildiriliyor. 
     Kamuoyu araştırmasına katılanların yüzde 75'i, kilisenin olaya yaklaşım biçimini de eleştirirken, bu yaklaşımı olumlu bulanların oranı yüzde 22'de kaldı. 
     Halkın yüzde 80'i, sübyancılık yapan rahiplerin derhal meslekten atılmaları gerektiğini belirtirken, yüzde 25'i de bir rahibin sübyancılıkla suçlanması durumunda konunun polise intikal ettirilmemesinin sorunun kaynağını oluşturduğunu düşünüyor. 
     Bu hafta Dallas kentinde toplanacak katolik piskoposlar, kilisenin çocuklara yönelik seks skandalları konusunda izleyeceği politikayı belirlemeye çalışacak. 
     





</TEXT>
</DOC>
