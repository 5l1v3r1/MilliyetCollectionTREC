<DOC>
<DOCNO> 72923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/yazar/guclu.html </URL>
<DATE> 2002/03/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hocaların maaşı 54 
</HEADLINE>
<TEXT>

     Profesör ve doçentler hak ettikleri zammı aldı. Sıra şimdi diğer akademik personel ve öğretmenlerde. Bu arada eğitim ordusunda görevli kalifiye personel de elbette unutulmamalı. 
     Bundan sonraki mücadelemizde en büyük desteği, umarım araştırma görevlilerinin maaşı kadar zam alan profesörlerden görürüz. Yoksa zammı alıp geride kalanları unuturlarsa çok üzülürüz... 
     Zam gerçekleşinceye kadar doçent ve profesörlerden her gün onlarca bazen de yüzlerce mail gelirdi. Kesinleşince mesajlar bir anda gelmez oldu. İşin teşekküründe falan değiliz. Sadece diğer öğretim elamanları için destek çıksınlar razıyız. Sonuçta onlar da unutacaklar. Ama olsun. Mutlu olmaları bizim için yeter de artar... 
     
Gençler niye kızgın      Gençlerin suskun, kızgın, bezgin ve hemen her konudaki boşvermiş tavırlarından hepimiz şikayetçiyiz. Peki ama neden böyleler diye hiç oturup düşündünüz mü Ya da oturup onları hiç dinlediniz mi 
     Dün bir grup öğrenci geldi. Dokunsanız ağlayacaklar. Harçlarını zamanında yatırmadıkları için kayıtları yenilenmemiş. En azından bir yarı yıl kaybedecekler. Atılma durumuna gelenler de var. 
     Üniversite içinde soruna çare bulamadıkları için bize gelmişler. Rektör yardımcısının onları bir dövmediği kalmış. Biraz daha konuşursanız okuldan atarım tehdidi savurmuş. 
     Hayır bu kadarı da olamaz dedim. O üniversite orada sizler için var. Sizler olmasanız rektör de, rektör yardımcıları da, hocalar da olamazdı diyerek biraz olsun sakinleştirmeye çalıştım. 
     Sonra nasıl böyle gaddar olabilirler diye rektörü aradım. Toplantıdaymış ulaşamadım. Ama sekreterinden okkalı bir fırça yedim. Sonra bir gazeteci olarak bana böyle davranan bir sekreter, hoca ya da bir rektör yardımcısı kim bilir öğrencilere nasıl davranıyordur diye düşündüm. Bir anda bugüne kadar öğrencilerle yaptığım söyleşiler gözümün önünden sinema şeridi gibi geçti. 
     En fazla yakındıkları konu buydu. Kendilerine zerre kadar değer verilmiyor. Sanki şamar oğlanları. Gelen vuruyor, giden taciz ediyor. Ağızlarını açtıklarında da seni süründürürüm tehdidiyle karşılaşıyorlar. 
     Neyse ki bir süre sonra rektör aradı. Sekreteri adına bin defa özür diledi. Öğrencilerin söylediklerinin doğru olmadığını söyledi. Ama bana göre inandırıcı olan öğrencilerdi. 
     Rektör, harç yatırma süresinin iki kez uzatıldığına dikkati çekti. Oysa öğrencinin sorunu süre değil paraydı. Son krizde babam işsiz kaldı. Çalmadığımız kapı kalmadı. Ama kimsede para yok. Siz söyleyin ben ne yapayım derken dokunsanız ağlayacaktı. 
     Bir üniversite bu kadar gaddar olamaz. Ama maalesef pek çoğu böyle. Hocalara zam yapılsın diye onlarca yazı yazdım yazmaya da devam edeceğim. Ama onlar da ne olur öğrencileri biraz olsun adam yerine koysunlar. Kendi çektikleri sıkıntıların çok daha ağırını yaşayan öğrenci ve velileri biraz olsun anlasınlar. Yoksa çok üzülürüz... 
     Bir başka öğrenci grubu da Ankara'dan aradı. LES için üniversiteye başvurmuşlar. Normal harçların dışında ne olduğu belirsiz makbuzlarla haraç gibi bağış alınıyormuş. Neden alıyorsunuz diye sorguladıklarında bir dayak yemedikleri kalmış. 
     Özetin özeti Rektörlerin öğrenciden yana olduklarını biliyoruz ama bu yetmiyor. Son sınıfa gelmiş öğrenciyi tek dersten üniversiteden attıran, öğrencilerini aşağılayan, paran yoksa okumak senin neyine diyen yöneticilerine çekidüzen vermek zorundalar. Yoksa oturdukları makama ihanet etmiş olurlar. 
     
     







İtalya... 


Dostluğun günü 


Banka soygunları 


Flört tamam, evlilik ne zaman 


Anlayana 11 Eylül ve Afgan dersleri 


Roma ve ötesi 


Malı aldık müdürüm şimdi yola çıkıyoruz 


Hocaların maaşı 54 


ABD'de de bir "Yarbay North" vardı... 


Ruhunu aç, özgür ol... 


Hukuksuz Türkiye neden isteniyor 


Mustafa Muğlalı, Korkut Eken ve paşalar 


Gaziantep Forumu'ndan umutlar 


Hükümetlerin geliş ve gidiş nedeni 


Anketlerin "zırt dediği yer 


Demir Döküm’ü dış pazar çalıştırdı 


</TEXT>
</DOC>
