<DOC>
<DOCNO> 56618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sondun19.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa, İsrail Dışişleri Bakanı'nı randevu vermedi 
</HEADLINE>
<TEXT>

     İsrail Dışişleri Bakanı Şimon Peres'in Vatikan'da Papa 2. Jean Paul tarafından kabul edilmemesi tartışmalara yol açtı. 
     Brüksel'den dün akşam Roma'ya gelen Peres'in programında Papa ile görüşme yer almazken, İsrail'in Vatikan Büyükelçiliği tarafından, daha önceden görüşme başvurusu yapıldığı, ancak Papa'nın ''programının yoğunluğundan'' dolayı bakanın kabul edilmediği öğrenildi. 
     Vatikan Sözcüsü Joaquin Navarro Valls tarafından yapılan resmi açıklamada da, İsrail Büyükelçiliği'nden gelen görüşme talebinin, Papa'nın zamanının olmamasından dolayı yapılamayacağı bildirdi. 
     Edinilen bilgiye göre, Vatikan Başbakanı Kardinal Angelo Sodano ile görüşmesi planlanan Peres, bu görüşmeyi yapmayacak. 
     1.5 yıldır İsrail'den bir bakanı kabul etmeyen Papa, Filistin 
     lideri Yasser Arafat'ı yıl içinde 2 kez kabul etti. 
     Roma'da bugün İtalya Cumhurbaşkanı Carlo Azeglio Ciampi, Başbakan Silvio Berlusconi ve Dışişleri Bakanı Renato Ruggiero ile görüşen Peres, daha sonra düzenlediği basın toplantısında, ''Roma'ya Papa ile görüşmek için gelmedim'' dedi. 
     Peres, ''Barış için çalışanın yorulma veya hayal kırıklığına uğrama hakkı yoktur. Arafat, hatalar yaptı ama Filistinliler'in liderinin kim olacağını İsrail belirleyecek değil. Onlar tarafından alınması gereken bir karar'' diye konuştu. 
     İsrail Dışişleri Bakanı, Berlusconi ile görüşmesinde daha çok Filistin'de Marshall planı fikri hakkında konuştuklarını söyledi. 
     Peres, İtalya'nın halen G-8'in dönem başkanlığını yapması dolayısıyla diğer G-8 ülkelerine sunulmak üzere Ortadoğu'da ekonomi raporu hazırlayacağını kaydetti. 
     






</TEXT>
</DOC>
