<DOC>
<DOCNO> 52815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sonspo12.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü ile Gaziantepspor puanları paylaştı 1-1 
</HEADLINE>
<TEXT>

     Stat 19 Mayıs Hakemler Ali Aydın xx, Tuncer Beldüz xx, Tekin Lenk xx Ankaragücü Zafer xx, Adem xx, Burak xx, Yılmaz xx, Rogerio xx, Hakan Keleş xx, Augustine xx, Kennedy xx, Sedat xx, Gökmen xx, İsmet xx Gaziantepspor Ömer xx, Hasan Yurt xx, Ramazan xx, Mehmet xx, Hakan xx, Krivov xx, Batista xx, Mustafa Marangoz xx, Kemal xx, Mustafa 158 ahintürk xx, Fatih x Sarı Kartlar Dk. 38 Hasan Yurt, Dk. 38 Mustafa 158 ahintürk Gaziantepspor , Dk. 44 Yılmaz Ankaragücü 
     İlk yarıda iki takımın da savunma güvenliğini elden bırakmaması ve rakip yarı alana geçişlerde pas yüzdelerinin çok düşük olması, devre boyunca gol pozisyonu zenginliği olmayan bir maç ortaya çıkardı. 
     8. dakikada Kemal'in Ankaragücü ceza alanı girişinden sert 
     şutunda, top üstten auta gitti. 
     20. dakikada Yılmaz'ın Gaziantepspor ceza alanı dışından 
     vuruşunda, top üstten autu boyladı. 
     22. dakikada ilk yarının tek net gollük pozisyonunu Ankaragücü 
     yakaladı. Adem'in pasında ceza alanının sağ çaprazında topla buluşan Hakan Keleş, yerden vuruşunu yaptı. Kaleci Ömer, solundan kaleye gitmekte olan topu, yatarak kornere gönderdi. 25. dakikada Rogerio'nun ceza alanı dışından sert şutunda, top auta gitti. 41. dakikada Yılmaz'ın pasında, Gaziantepspor ceza alanı girişinde topla buluşan Kennedy'nin zayıf vuruşunda, meşin yuvarlak kaleci Ömer'de kaldı. Kalan dakikalar da gol getirmedi ve karşılaşmanın ilk yarısı golsüz tamamlandı. Karşılaşmanın ikinci yarısında, her iki takımın ortaya koyduğu tempolu futbol, karşılıklı 1'er gol getirdi. Böylece Ankaragücü ve Gaziantepspor, haftayı 1'er puanla kapadı. Gaziantepspor, ikinci yarıya kaleci Ömer'in yerine Hasan'ı xx alarak girdi. 47. dakikada Gaziantepspor'un golü geldi. Kemal'in pasıyla ceza alanına giren Fatih, bomboş pozisyonda düzgün bir vuruşla topu kaleci Zafer'in sağından filelere gönderdi 1-0. 58. dakikada sol taraftan Kemal'in pasıyla kaleciyle karşı karşıya kalan Fatih'in vuruşunda, kaleci Zafer tehlikeyi önledi. 61. dakikada Ankaragücü'nün beraberlik golü geldi. Hakan Keleş'in sağ taraftan yerden ortasında Augustine, kale alanı önünde buluştuğu topu filelere gönderdi 1-1. 62. dakikada Ankaragücü'nde, Rogerio'nun yerine Cafer x oyuna girdi. 71. dakikada Gaziantepspor, Mustafa 158 ahintürk'ün yerine Sousa'yı x oyuna aldı. 75. dakikada Adem'in pasında, ceza alanı içinde Hasan ile karşı karşıya pozisyonda topla buluşan Cafer, meşin yuvarlağı uzak kale direği dibinden auta gönderdi. 81. dakikada Gaziantepspor'da, Kemal'in yerine Maxim , Ankaragücü'nde ise Adem'in yerine Niyazi oyuna dahil oldu. 85. dakikada Ankaragücü'nde Kennedy, yerini Hüseyin'e bıraktı. 90. dakikada Gaziantepspor'dan Ramazan, uzatma bölümünde ise Ankaragücü'nden Augustine sarı kart gördü ve karşılaşma 1-1 sona erdi. 
     






</TEXT>
</DOC>
