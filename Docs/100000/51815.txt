<DOC>
<DOCNO> 51815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/spor/spo01.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Myhre şova hazır 
</HEADLINE>
<TEXT>

Norveçli kaleci, ilk maçında gol yemek istemediğini söyledi, "Ne kadar göze hoş gelen futbol oynarsak, o kadar mutlu ederiz" dedi 
     CENGİZ MALGIR 

     ’Tek derdim dil sorunu’ 
     BEŞİKTAŞ’IN uzun pazarlıklar sonrası renklerine bağladığı Norveçli kaleci Myhre başarılı olacağına kesin gözüyle baktığını ancak dil sorununun kendisini etkileyebileceğini söyledi. Myhre, savunmadaki arkadaşlarıyla uyum sorunu yaşadığını belirtti, "En iyi arkadaşım Stavrum. O da bana en uzak yerde oynuyor. İlk resmi maçımda gol yemek istemiyorum" diye konuştu. 
     
     ’Zirve şansı sürüyor’ 
     ŞAMPİYONLUK şanslarının h l sürdüğünü kaydeden Norveçli kaleci, Beşiktaş’ın kaliteli isimlerden oluştuğunu sözlerine ekledi, "İnanıyorum ki kısa bir süre sonra zirveye adımızı yazdıracağız" dedi. Myhre futbolun şova dayalı bir spor olduğunu da vurguladı, "Ne kadar şova dayalı bir oyun çıkarırsak, tribünleri dolduran binlerce kişiyi de o kadar memnun ederiz" ifadelerini kullandı. 
     
Futbol müzesi      GRUP Siyah - Beyaz tarafından Beşiktaş İnönü Stadı altında yaptırılan futbol müzesi dün düzenlenen bir törenle hizmete girdi. Açılışa Bakan Fikret Ünlü, Başkan Serdar Bilgili, yöneticiler ve futbolcular katıldı. Futbol müzesinde, Beşiktaş’ın kazandığı kupalar, eski fotoğraflar, kramponlar, formalar ve dökümanlar yer alıyor. 
     
Sert açıklama      BEŞİKTAŞ Kulübü Yönetim Kurulu, Divan Kurulu’nda yaşanan tatsız olaylar nedeniyle dün olağanüstü toplandı. Yönetim, toplantı sonrası yaptığı yazılı açıklamada, "Divan başkanlık kurulumuz hem ağırlığını, hem tarafsızlığını kaybetmiştir. Bu tavırlarını şiddetle kınıyoruz" denildi. 
     DİVAN toplantılarının kin kusma platformuna çevrildiği belirtilirken, "Yönetimimizin müsamahası, günü geldiğinde hak edenlerin maskelerini düşürmek için değişecektir" görüşüne yer verildi. Kurulda yönetime hakaret eden üyelerin Haysiyet Divanı ve mahkemeye verileceği de bildirildi. 
     



 SPOR 






















</TEXT>
</DOC>
