<DOC>
<DOCNO> 50569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/soneko03.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpgaza zam 
</HEADLINE>
<TEXT>

     Tüpgaz olarak bilinen likit petrol gazının LPG perakende satış fiyatlarında, bugünden geçerli olmak üzere ortalama yüzde 0.7 ile yüzde 0.9 arasında değişen oranlarda zam yapıldı. 
     Türkiye Likit Petrol Gazcıları Derneği'nden yapılan açıklamaya göre, 2 kilogramlık piknik tüpü, Ankara'da 2 milyon 800 bin liraya, İstanbul'da 2 milyon 780 bin liraya, İzmir'de de 2 milyon 760 bin liraya yükseldi. 
     Ayarlama sonrası 12 kilogramlık ev tüpü ise Ankara'da 15 milyon 750 bin liraya, İstanbul'da 15 milyon 590 bin liraya, İzmir'de 15 
     milyon 520 bin liraya çıktı. 
     Otogaz fiyatları da, bugünden geçerli olmak üzere yüzde 1.0 oranında arttırıldı. 
     Buna göre, Ankara'da otogazın fiyatı 738 bin 700 liraya, İstanbul'da 728 bin liraya, İzmir'de de 726 bin liraya çıktı. 
     






</TEXT>
</DOC>
