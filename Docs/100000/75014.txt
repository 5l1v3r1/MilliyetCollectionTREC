<DOC>
<DOCNO> 75014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/siyaset/asiy.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çılgın savaş durmalı’ 
</HEADLINE>
<TEXT>

El Halil’deki saldırıyı çok üzücü bir olay olarak nitelendiren Başbakan Ecevit Bizim uğraşmamız yetmez, bu savaşın bitmesi için herkes çaba göstermeli’ diye konuştu 
     ANKARA İSTANBUL MİLLİYET 

     Başbakan Bülent Ecevit, İsrail ile Filistin arasında süren gerginliği "çılgınca bir savaş" olarak nitelendirerek, "Bu savaşa, başta ABD olmak üzere dış dünyanın etkili bir şekilde Dur’ demesi gerek" dedi. İstanbul’a hareketinden önce bir açıklama yapan Ecevit, Binbaşı Cengiz Toytunç’un şehit edilmesiyle sonuçlanan El Halil’deki saldırıyı "Çok üzücü bir olay" diye değerlendirdi. İsrail’le Filistin arasındaki gerginliği önlemek ve durdurmak için Türkiye’nin sürekli çırpındığını dile getiren Ecevit şöyle konuştu 
     
     Genelkurmay araştırıyor 
     "Oraya heyetler gönderiyoruz, mektuplar yazıyoruz, fakat maalesef dünya büyük ölçüde ilgisiz kaldı. Fakat artık iş çığrından çıktı. Mutlaka İsrail - Filistin sorununa hakça bir çözüm bulunması gerekir. İsrail ile Filistin arasındaki kavga artık karşılıklı cinayete dönüştü." Saldırının kimler tarafından yapıldığına ilişkin bir bilgisi olup olmadığına ilişkin soruya da Ecevit, "Genelkurmay gereken çalışmaları yapacaktır, ama benim henüz vaktim olmadı" yanıtını verdi. 
     Ecevit, son saldırının barış sürecini ne yönde etkileyeceği sorusu üzerine de, "Son günlerde ABD biraz daha etkili tavır almaya başladı. Umarım bu savaş daha fazla uzamaz" dedi. Ecevit, Forum 2023’ün açılışında da Toytunç’un ailesine başsağlığı diledi. 
     



 SİYASET 















</TEXT>
</DOC>
