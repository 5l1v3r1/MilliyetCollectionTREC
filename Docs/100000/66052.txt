<DOC>
<DOCNO> 66052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sonspo04.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş'ten Dünya Kupası'ndaki rakiplerimize yakın takip... 
</HEADLINE>
<TEXT>

     Milli Takımlar Teknik Direktörü Şenol Güneş ve menajer Çan Çobanoğlu, 17. Dünya Kupası finalleri öncesinde Türkiye'nin grubundaki rakiplerinin maçlarını izlemeyi sürdürüyor. 
     Şenol Güneş ve Can Çobanoğlu, gruptaki en güçlü rakip olarak gösterilen Brezilya'nın, Suudi Arabistan ile deplasmanda yapacağı özel maçı izlemek için Zürih üzerinden başkent Riyad'a gitti. 
     Şenol Güneş, önce Kosta Rika'yı izlediklerini belirterek, ''Bu takım hakkında ön bilgi edindik. Şimdi Brezilya'nın Suudi Arabistan ile yapacağı maçı izleyeceğiz. Daha sonra da gruptaki diğer rakibimiz Çin'in maçlarını izleyip, bilgiler alacağız'' diye konuştu. 
     Türkiye'nin 48 yıl sonra katılacağı Dünya Kupası'nda elinden geleni yapacağını belirten Güneş, ''Amacımız öncelikle gruptan çıkmak. 
     Biz inanırsak, bunu başarabiliriz. Herkesten milli takıma destek olmasını istiyoruz'' dedi. 
     Menajer Çan Çobanoğlu ise Türkiye'nin çıktığı yolun zorlu ve dolambaçlı olduğunun bilincinde olduklarını ifade ederek, ''Biz hiçbir rakibimizi küçümsemiyoruz. Hepsini ayrı ayrı izliyoruz. İnce eleyip, sık dokuyoruz. 48 yıl sonra gelen fırsatı iyi kullanmak istiyoruz'' diye konuştu. 
     






</TEXT>
</DOC>
