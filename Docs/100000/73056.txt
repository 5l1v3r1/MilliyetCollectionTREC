<DOC>
<DOCNO> 73056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/spor/spo04.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter Mayıs’ta 
</HEADLINE>
<TEXT>

Trabzon, UEFA Kupası vizesi alamazsa, sezon sonunda kadrosunda büyük bir revizyona gidecek. Yönetimin takımın yarısı ile yollarını ayırması bekleniyor 
     BORDO - Mavili yönetimin, başarısız sezon nedeniyle takımın en az yarısını gözden çıkarmayı düşündüğü öğrenildi. Kiralık olarak çeşitli kulüplere gönderilen oyuncularla birlikte toplam 10’u yabancı, 29 futbolcusu bulunan yönetim, Teknik Direktör Briegel’in raporu üzerine iç transfer görüşmelerini ertelenen Galatasaray maçından sonra başlama kararı aldı. 
     YABANCILARDAN istediği verimi alamayan yönetim, Oliviera ve Serafimoski ile sözleşme yenilemeyecek. Yabancı sayısı kadronun dörtte birine göre ayarlanacak. Kaleci Bülent ve Kürşat’la ön görüşme yapıldıktan sonra bu oyuncuların kulüplerinden bonservisleri istenecek. Kalmak istemediğini yönetime bildiren Markov, Levski’ye dönecek. 
     
     Jarro’ya operasyon 
     KARADENİZ ekibinin Brezilyalı futbolcusu Jarro, sakatlığı nedeniyle sezonu kapattı. İstanbul Memorial Hastanesi’nde ameliyat edilen Brezilyalı futbolcunun sağ ayak bileğinin dış tarafından koparak yuvasından çıkan tendonlarının tamir edilerek, dikildiği bildirildi. Ayağı üç hafta süreyle özel alçıya alınan Jarro’nun sahalara dönüşünün iki ayı bulacağı açıklandı. 
     



 SPOR 


























</TEXT>
</DOC>
