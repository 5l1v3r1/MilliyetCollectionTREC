<DOC>
<DOCNO> 81417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/yazar/gureli.html </URL>
<DATE> 2002/05/01/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Azıcık hamilenin sonu 
</HEADLINE>
<TEXT>

     Çoğu bilim adamı söylüyor ya, anayasa hukuku profesörü Zafer Üskül de önceki akşam TV'de anlatıyordu. Anayasa Mahkemesi, malum yasayı infaz yasası olarak değil, özel af yasası olarak iptal etmişti. Özel af yasasının ise beşte üç çoğunlukla çıkarılması Anayasa emriydi. Anayasa Mahkemesi'nin kararını tanımamak biiir beşte üç çoğunluğa gerek yok demek ikiii. Her ikisi de "Anayasa'yı değiştirmek" anlamına gelirdi ve Anayasa'yı değiştirmek de "darbe" demekti. 
     Prof. Dr. Zafer Üskül, "bunu Meclis yaparsa başka bir kavram bulmak gerektiğini" söylüyordu. 
     Evet, hukuk bir kere hiçe sayılmaya başlandı mı, sonunda gelinen noktaya ad koyamazsınız aşiret reisi gibi davrananlara söyleyecek söz bulamazsınız. Bakalım, milletvekilleri bu kavramsız darbeye soyunup yeni bir kavram üretecekler mi 
     Bergama'da siyanürle altın işletilmesini durduran mahkeme kararlarını hükümetin hiçe sayıp, işletmeye devam demesi Anayasa'nın 138. maddesine göre Anayasa suçu değil miydi Bugün malum af yasasına gösterilen tepkinin binde biri o zaman gösterilseydi, belki bugün aşiret kafalılar bu kadar pervasız ve hukuka bu denli saygısız davranamazlardı. 
     Biz aslında bu hafta malum altın hikayesinin ekonomik yönüne değinmek istiyorduk. Çünkü, hukukun ve yargı kararlarının çiğnenmesine gerekçe olarak akıl almaz biçimde ekonomik tablolar çiziliyordu. 
     Türkiye'de 6500 ton altın rezervi olduğu söyleniyordu. Oysa bu rezerv denilen şey, "potansiyel rezerv" idi, yani tahmindi. İsterseniz siz de 9500 ton tahmin edebilirsiniz, kimse bir şey diyemez. Çünkü, tahminin aksini ispat mümkün değildir. Türkiye'de tespit edilmiş, belirlenmiş altın rezervinin miktarı Maden Tetkik Arama Kurumu'nun verilerine göre, 250 bin ton dolayında. 
     İTÜ Metalurji Anabilim Dalı öğretim üyesi Prof. Dr. İsmail Duman'ın dördü proje halinde olan ve beşincisi Bergama'da çalışan tesislere dayalı hesabına göre, yılda çıkarılacak 7.5 ton altından şirketlerin Maden Yasası'na göre Türkiye'ye bırakacakları pay 1.7 milyon dolar. 
     Prof. Duman, Hakan Şükür'ün 1998'deki transfer ücretinin 4.5 milyon dolar olduğunu hatırlatarak soruyor "Bu beş madenin her yıl ulusal bütçemize yapacağı katkı ile ne alabiliyoruz - İki bacağı ile futbol oynayan Hakan'ın sadece bir bacağının yüzde 68'ini " Üçün birinden söz eden Sakıp Ağa'nın kulakları çınlasın 
     Bergama altınını işleten şirketin Genel Müdürü Sabri Karahan ise, Prof. Duman'ın hesaplarını "afaki" buluyor. 
     
Bir şiir      Aysim Altay'ın dizeleriyle noktalayalım haftayı. Yaşam Kaçtı Gözüme, Çınar Yayınları, 2001 . 
     "Her tercih bir vazgeçiştir aslında, Bir kaybediş, Bir terkediş. Geride bıraktıklarımızın hüznüne Yenilerin vazgeçilmez büyüsü bulaşır. Bilinmez çekicidir. Merak baştan çıkarır." 
     
     







Avrupa ve terör 


Köyceğiz 


Cüneyt’in vedası 


Org. Kıvrıkoğlu 1000 yıl sözünü anlamadılar 


Ekonomi iyi bir rotaya oturacak 


Sandıktan nasıl istikrar çıkacak 


Hukuk diye diye... 


Anadolu liseleri ne olacak 


Beş yıldızlı Cimbom 


Azıcık hamilenin sonu 


Kafkas ekseni 


Umut, aşk ve güzelliğin yendiği zaman 


Halka rağmen, hukuka karşı 


"Onların yüzü suyu hürmetine" 


Söz sırası ilaç üreticilerinde 


1 Mayıs 1 Mayıs Beyaz Türk’ün de bayramı-ı 


Bu kadar kar var ise "kriz" yok demektir 


</TEXT>
</DOC>
