<DOC>
<DOCNO> 63669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/ekonomi/eko01.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank’ın sermaye desteğine ihtiyacı yok 
</HEADLINE>
<TEXT>

Dışbank’ın sermaye yeterlilik rasyosunun yüzde 12’nin üzerinde olduğunu bildiren Dışbank Yönetim Kurulu Başkanvekili Tayfun Bayazıt, İlave özkaynak ihtiyacımız yok’ dedi 
     EKONOMİ SERVİSİ 

     Dışbank’ın 2001 yılında, önceki yıla göre yüzde 116 oranında k r artışı elde ettiğini açıklayan Yönetim Kurulu Başkanvekili ve Murahhas Azası Tayfun Bayazıt, "Dışbank için sermaye yeterliliği rasyoları açısından ilave bir özkaynak söz konusu değil" dedi. 
     Bankanın toplam özkaynaklarının 2001 sonu itibariyle 359 trilyon liraya ulaşarak yüzde 76 artış kaydettiğini bildiren Bayazıt, "Dışbank’ın şu andaki rasyoları buna müsait olduğundan bankayı daha da büyütmek istiyoruz" dedi. 
     Bayazıt, Dışbank’ın güçlü sermayesi ile organik büyümesini sürdüreceğini ve satın almalar yoluyla ilave aktif arayışı içinde olmaya devam edeceğini bildirdi. Dışbank’ın sermaye yeterlilik oranının uluslararası standartların üstünde olduğunu vurgulayan Bayazıt, bankanın İMKB performansının da olumlu olduğunu söyledi. Bayazıt, "Dışbank sektör ortalamalarına ve İMKB 100’e göre olumlu bir performans göstermiştir" dedi. 
     
     Destek doğru bir yaklaşım’ 
     Banka’nın k rlılık performansını artırmaya, likit bilanço yapısını korumaya ve özkaynak yapısını güçlü tutmaya devam edeceğini belirten Bayazıt, "Dışbank, kriz yönetiminde başarılı, şeffaf ve insan kaynağı nitelikli, rekabet gücü yüksek bir finans kurumu olmayı sürdürecek" şeklinde konuştu. 
     Bankalara kaynak aktarımına ilişkin yasanın gerekçesinde doğru ve somut bir teşhis bulunduğunu belirten Bayazıt, bankacılık krizlerinin ekonomiye pahalıya malolduğunu söyledi. "45 - 50 milyar dolarlık zararın üzerine ilave bir fatura ile karşı karşıyayız" diyen Bayazıt, operasyona ilişkin olarak, "Adil, şeffaf bir şekilde sektörün özkaynaklarını güçlendirmek son derece doğru bir yaklaşımdır" dedi. 
     
Kurda alarm verecek bir şey yok      Döviz kurlarında son günlerdeki hızlı gerilemenin şu anda bir tehlike olarak algılanmaması gerektiğini bildiren Bayazıt, "Kurlarda alarm verecek bir şey görmüyoruz" dedi. 
     Son gelişmelerin Türk Lirası’nı biraz değerli hale getirdiğini belirten Bayazıt, ihracat yönünden de gelinen seviyenin ölümcül olmadığını söyledi. 
     "Reel efektif kur endeksine göre kur olması gerekenden biraz daha değerli hale geldi, geliyor" diyen Bayazıt, sektörde faizlerin düştüğünü, ayrıca döviz tevdiat hesaplarında faizlerin dünya faizleri düzeyine geldiğini bildirdi. 
     Bayazıt, sektörde daha yalın ve şeffaf bir resimin 3. çeyreğin başında çıkacağını söyledi. Bayazıt ayrıca, yüzde 35’lik enflasyon öngörüsünün de gerçekçi olduğu bildirdi. 
     
Dışbank oyunda kalıcı olacak      Dışbank’ın varlık nedenini insanların gücü ve güveni olmak, hedef ve hayallerini gerçekleştirmelerine finansal olanak sağlamak’ olarak açıklayan Bayazıt, Dışbank’ın temel stratejisini de şöyle açıkladı 
     "Daha geniş müşteri ağı sayesinde daha güçlü bir oyuncu olmak için mevcut fırsatları temkinli bir yaklaşımla değerlendirmek, esneklik ve güvenilirlik, sermaye yeterliliği, aktif kalitesi, etkin risk yönetimi, gelişmiş teknoloji ve Doğan Grup sinerjisi gibi özelliklerle oyunda kalıcı olmak, diğerlerinin pazardan çıkmasıyla etkin bir biçimde pazar payı kazanmak." 
     
BDDK’nın isteği üzerine erteledik’      Dışbank’ın genel kurul toplantısının ertelenmesinde BDDK’nın isteğinin etkili olduğunu bildiren Bayazıt, yasa ve onunla ilgili tebliğ çıkmadan genel kurulların yapılmasının mümkün olmadığını ve dolayısıyla BDDK’nın bu yönde bir isteği olduğunu belirtti. 
     Bayazıt, "Bizim için bizim öngördüğümüz, sizlere gösterdiğimiz sermaye yeterliği rasyoları açısından, ilave bir özkaynak söz konusu değil. O açıdan genel kurulun ajandasını değiştirecek bir değişim de söz konusu değil" diye konuştu. 
     



 EKONOMİ 




















</TEXT>
</DOC>
