<DOC>
<DOCNO> 83117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur21.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-İş'ten eyleme devam kararı... 
</HEADLINE>
<TEXT>

     Türk-İş Genel Başkanı Bayram Meral bugün olağanüstü toplanan Başkanlar Kurulu'nda, üyelerin 15-16 Mayıs tarihlerinde Güvenpark'ta toplanarak, Anıtkabir, TBMM Başkanı ve siyasi parti genel merkezlerinin ziyaret edilmesinin kararlaştırıldığını bildirdi. 
     Başkanlar Kurulu'nun yaklaşık 5 saat süren olağanüstü toplantısında alınan kararlara ilişkin basın toplantısı düzenleyen Meral, Fransa'da Genelkurmay Başkanı Orgeneral Hüseyin Kıvrıkoğlu'na yapılan hareketi büyük bir üzüntü ile karşıladıklarını ve kınadıklarını belirtti. 
     Meral, hükümet ile geçen hafta yaptıkları protokolün sonuç vermediğini ve resen emeklilik uygulamasının devam ettiğini kaydetti. 
     Başkanlar Kurulu'nun bugünkü toplantısında 15 Mayıs Çarşamba günü profesyonel şube başkanları ile birlikte Güvenpark'ta toplanılarak Başkanlar Kurulu üyelerinin önce Anıtkabir'i daha sonra sırasıyla DSP, ANAP, SP ve AK Parti'nin ziyaret edileceğini bildirdi. 
     Meral, 16 Mayıs'ta da yine Güvenpark'ta toplanılarak önce TBMM Başkanı Ömer İzgi, ardından MHP ve DYP Genel Merkezleri'ne gidileceğini belirterek, bu görüşmelerin ardından 17 Mayıs Cuma günü DSİ Toplantı Salonu'nda düzenlenecek toplantıda yeni bir değerlendirme yapılacağını söyledi. 
     





</TEXT>
</DOC>
