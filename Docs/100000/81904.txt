<DOC>
<DOCNO> 81904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sonspo03.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Yozgat ligde 4. kez karşılaşacak... 
</HEADLINE>
<TEXT>

     2001-2002 sezonun son haftasında, 
     şampiyonluğunu geçen hafta ilan eden Galatasaray ile ligden düşmesi daha önce kesinleşen Yimpaş Yozgatspor, yarın Birinci Süper Futbol Ligi'nde 4. kez karşı karşıya gelecek. 
     Yimpaş Yozgatspor'un ilk kez mücadele etmeye başladığı geçen sezon yapılan maçlarda taraflar, kendi evlerindeki karşılaşmaları kazanmayı bildi. 
     Geçen sezon ligin ilk yarısında İstanbul'da yapılan maçı sarı-kırmızılı ekip 3-0 kazandı. Sezonun ikinci yarısında Yozgat'ta yapılan maçta ise Yimpaş Yozgatspor, güçlü rakibini 4-2 yenerek, şampiyonluk yolunda büyük yara aldırdı. 
     Bu sezon ilk yarıda Yozgat'ta yapılan ve elverişsiz saha koşulları nedeniyle 1 gün ertelenen maçta ise taraflar 3-3 berabere kalmıştı. 
     2 takım arasındaki lig maçlarında böylece taraflar 1'er galibiyet 
     alırken, 1 maç da berabere sonuçlandı. Galatasaray'ın toplam 8 golüne, Yozgat ekibi 7 golle karşılık verdi. 
     





</TEXT>
</DOC>
