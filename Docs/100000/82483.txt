<DOC>
<DOCNO> 82483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/ekonomi/eko01.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Umutları da bitti, paraları da 
</HEADLINE>
<TEXT>

Krizde işsiz kalan nitelikli işgücünün elindeki birikimler de yok oldu. Yüzde 76’sı Elimdeki tüm birikimleri yitirdim’ diyen, yüzde 63’ü borç içinde yaşayan işsizlerin, yüzde 60’ının da yeni iş umudu yok 
     EKONOMİ SERVİSİ 

     İnsan Kaynakları Yönetimi Derneği’nin İNKADE genel müdür, genel müdür yardımcısı, müdür, şef, uzman, yönetici asistanı ve memur 300 kişi ve 40 şirket veya grupla görüşerek yaptığı araştırmaya göre kriz döneminde işsiz kalan beyaz yakalıların yüzde 76’sı elindeki birikimleri tümüyle yitirdi. 
     Yüzde 63’ü Borç içinde yaşıyorum’ diyen nitelikli personelin yıl sonuna kadar yeni iş bulma umudu da yok. Araştırmaya katılanların yüzde 60’ı bu yıl sonuna kadar iş bulacağımı sanmıyorum’ diyor. Bu oran müdür ve üstü pozisyonlarda yüzde 76’yı buluyor. 
     Krizden en çok etkilenen finansman, teknoloji, otomotiv, reklam, halkla ilişkiler, dayanıklı tüketim, mobilya, inşaat taahhüt ve lojistik şirketlerinde yeni eleman talebinin yok denecek kadar az olduğu belirtilen araştırmada, "Beyaz yakalılar için kriz devam ediyor" sonucuna varıldı. 
     
     Kamuda işsizlik korkusu 
     Hareketli olan sektörlerin ise hızlı tüketim, temizlik, özel üniversiteler, turizm, tekstil olarak belirlenen araştırmada, bu sektörlerin krizden az etkilenen ve gelirleri dövize dayanan sektörler olarak gözüktüğüne dikkat çekildi. 
     Ağustos ayında yapılan araştırmada, kamu, krizden en az etkilenen sektör gözükürken, bu araştırmada ise kamuda çalışanlarda da işsiz kalma korkusunun gözlendiği ortaya çıktı. 
     
Ruh sağlıkları da bozuldu      İşsiz kalan beyaz yakalılardan, 
     - Yüzde 60'ının iş bulma umudu yok 
     - 'Belki iş bulurum' diyenlerin oranı yüzde 12 
     - 'Yıl sonuna kadar kesin iş bulurum' diyenler yüzde 5 
     
     İşsiz nitelikli işgücünün yüzde 7'si Türkiye'yi terk etti 
     - Yüzde 12'si yurtdışına gitme çabasında 
     - Yurtdışına eğitim için gidenler yüzde 8, 
     - Fırsatını yakalasa yurtdışına gideceklerini oranı yüzde 30 
     
     -İşsiz kalanların yüzde 12'si psikolojik tedavi görüyor 
     -İşizlerin yüzde 22'si ilgisiz alanlarda çalışmaya başladı 
     -Kriz sonrası evlenenlerin oranı yüzde 8, 
     -Çocuk sahibi olanların oranı yüzde 11 
     -Kriz işsizlerinin yüzde 42'sinin 'ülkeye inancı kalmadı.' 
     -Yüzde 28'i boşuna okuduğunu düşünüyor 
     -Nitelikli işsizlerin, yüzde 76'sı elindeki birikimleri tüketti 
     -Yüzde 63'ü 'Borç içinde yaşıyorum' diyor 
     -Yüzde 18'i ailesinin yanına taşınmak zorunda kaldı 
     -Yüzde 42'si ailesinden ve çevresinden destek alıyor 
     



 EKONOMİ 





















</TEXT>
</DOC>
