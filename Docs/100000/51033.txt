<DOC>
<DOCNO> 51033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/spor/spo05.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş'ten çagrı 
</HEADLINE>
<TEXT>

Milli Takım Teknik Direktörü, futbolcularıyla özel bir toplantı yaptı, "Oynayan, oynamayan birbirine destek olsun. Birlik ve beraberliğinizi bozacak şeylere izin vermeyin" dedi 
     BİLAL MEŞE 

     Geri dönüş yok’ 
     MİLLİ Takım Teknik Direktörü Şenol Güneş, Avusturya maçı öncesi Ay - Yıldızlı futbolcuları birlik ve beraberliğe davet etti. Güneş, Polat Otel’de oyuncularıyla yaptığı özel toplantıda, 14 Kasım tarihine kadar kamp disiplinine uymalarını istedi. Kadroya çağrılan tüm futbolcuların eşit olduğuna dikkat çeken tecrübeli hoca, "Bu yola baş koyduk, geri dönüşümüz yok. Bu iki maçın önemini kavrayacak kadar tecrübeli ve profesyonelsiniz" dedi. 
     
     Disiplini bozmayın’ 
     GÜNEŞ, bir dizi uyarıda bulunduğu görüşmede, "Avusturya ile iki maç yapacağız. Bu iki sınavdan da yüzümüzün akıyla çıkmak zorundayız. Disiplini bozacak hareketlerden herkes kaçınacak. Kimsenin kimseden farkı yok. Sahaya 18 kişi çıkacağız, 11’i oynayacak. Oynayan da, oynamayan da birbirine destek olacak. Yok o oynadı, yok bu oynadı diye bir şeyi aklınızdan bile geçirmeyin. Birlik ve beraberliğimizi bozacak hiç bir şeye izin vermeyin" ifadelerini de kullandı. 
     
     Birbirinize kenetlenin’ 
     YAKLAŞIK bir saat süren toplantıda Şenol Güneş ayrıca, "Ligi ve sonuçları unutun. Birbirinizle kenetlenin. Önümüzde tarihi hedef, 47 yıllık bir özlem var. Hedeften sadece rötar yaptık, hepsi o kadar. Ülke insanımız bize bu zorlu mücadelede hep destek sağladı. Bu desteğe büyük bir zafer yaşatarak karşılık vermek en büyük borcumuz. Kadroda bulunan herkese güvenimiz sonsuz. Zor olacak, ama başaracağız" diye konuştu. 
     
Kampta Terim şoku      MİLLİ Takım’ı Avrupa Şampiyonası’na taşıyan, Galatasaray’da büyük başarılara imza atan Fatih Terim’in Milan yönetimi tarafından görevine son verilmesi A Milli Takım’da da büyük üzüntü yarattı. Haberi önceki akşam kampta öğrenen Ay - Yıldızlı futbolcular adeta yıkıldılar. Teknik Direktör Şenol Güneş de meslektaşı Terim’e yapılan bu hareketi haksızlık olarak nitelendirdi. 
     
Viyana çıkarması      A Milli Takım bugün özel uçakla Viyana’ya gidecek. Dünü çift çalışmayla geçiren Ay - Yıldızlı ekipte kaleci Ömer’in dışında sakat oyuncunun olmayışı Teknik Direktör Şenol Güneş’in yüzünü güldürdü. Antrenmanda futbolcuların hırslı ve istekli çalışması dikkat çekti. 
     



 SPOR 



























</TEXT>
</DOC>
