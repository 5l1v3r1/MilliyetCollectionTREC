<DOC>
<DOCNO> 64983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sondun23.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Başpiskopos saçmaladı... 
</HEADLINE>
<TEXT>

     Rum Ortodoks Kilisesi Başpiskoposu Hrisostomos, ''yabancıların, silah sistemlerini adadan uzaklaştırması için Güney Kıbrıs'a baskı yapmadan önce, adadan gitmesi için Türkler'e baskı yapması gerektiğini'' iddia ederek, ''Adadan silahlar değil, Türkler gitsin'' dedi. 
     Rum ordusunun satın aldığı bazı silah sistemlerinin Güney Kıbrıs'tan uzaklaştırılması için ABD'nin Rum Yönetimi'ne baskı yaptığına ilişkin haberleri yorumlamaya davet edilen Başpiskopos Hrisostomos, ''Kıbrıs'ın Kuzeyi Türk 'işgali' altında bulundukça, silahlardan uzaklaşmamalıyız, bunlara sahip olma durumundayız'' diye konuştu. 
     ''Rum toplumun her gün yaşadığı ideolojik karmaşalar ve dinsel istikametlerden sapmalardan dolayı Kıbrıs ın geleceğinin belirsiz olduğunu'' ifade eden Hrisostomos, ''Hepimizin dikkatleri onursal etkinliklere değil, Türk 'istilacının' kovulması ve Kıbrıs'ın kurtarılması için ortak mücadelede odaklaşmalıdır'' dedi. 
     






</TEXT>
</DOC>
