<DOC>
<DOCNO> 67864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sonspo21.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Andersson "Kaçırdığım golleri Galatasaray'a sakladım" 
</HEADLINE>
<TEXT>

     Fenerbahçe'nin İsveçli golcüsü Kennet Andersson, daha önce oynadığı maçlarda kaçırdığı golleri Galatasaray maçına sakladığını söyledi. 
     Andersson, Galatasaray maçlarının önemini çok iyi bildiğini belirterek, ''Yarınki karşılaşma bizim için çok önemli ve atmosferi yüksek bir maçtır. Sadece 3 puanı düşünüyoruz. Bizim Galatasaray'dan daha çok galibiyete ihtiyacımız var. Ben maça hazırım. Fenerbahçe olarak da hakemi düşünmeden en iyi biçimde oynamalıyız'' diye konuştu. 
     İsveçli futbolcu, son haftalardaki sinirli durumunun sorulması üzerine, ''Stresli ve sinirli değilim. Benim stresim kendimedir. İyi çalışıyorum ve daha da iyi olacağım'' dedi. 
     Andersson, ''İleri uçta hangi futbolcuyla birlikte oynamak istersin '' sorusunu da, ''Kim olursa olsun benim için farketmez'' diye yanıtladı. 
     






</TEXT>
</DOC>
