<DOC>
<DOCNO> 93600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/siyaset/siy07.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorlar Başbakan yargıya başvursun 
</HEADLINE>
<TEXT>

     ELÇİN ERGÜN ANKARA 

     Başbakan Bülent Ecevit’in iyi bakılmadığı iddiaları üzerine tedaviyi üstlenen doktorlar hastalarına yargıya başvurulmasını önerdiler. Or - An’daki çalışma ofisinde tedavisini sürdüren Ecevit’le ilgili "Aç bırakılıyor. İyi bakılmıyor" iddiaları doktorlarını da harekete geçirdi. Başkent Üniversitesi Hastanesi doktorlarının, Ecevit’e "Bu haksız yayınlar nedeniyle yasal yollara başvurmalısınız" dediği öğrenildi. Ecevit’in ise "Hakkımda yapılan yorumlar zalimce, ama dava açmak bize yakışmaz" yanıtını verdiği öğrenildi. Prof. Turgut Zileli ve ekibi tarafından önceki gün muayene edilen Başbakan’a bugünkü ekonomi zirvesine katılabilmesi için vize verildi. Bir yılı aşkın bir süredir uygulanan kortizon tedavisinin de minumum düzeye indirildiği öğrenildi. Ecevit’in 11 Temmuz’da detaylı bir kontrolden daha geçirileceği kaydedildi. 
     



 SİYASET 















</TEXT>
</DOC>
