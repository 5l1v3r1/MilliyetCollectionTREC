<DOC>
<DOCNO> 87662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sondun16.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlar yeni başbakanlarını sevdi 
</HEADLINE>
<TEXT>

     Fransa'da yapılan bir ankete göre, halkın yüzde 57'si, yeni Başbakan Jean-Pierre Raffarin hakkında olumlu düşünceye sahip. 
     Raffarin'e güvenmeyenlerin oranının yüzde 19 olduğunu ortaya koyan ankete katılanların yüzde 12'si Başbakan'ın performansı için görüş belirtmek için henüz erken olduğunu düşünürken, yüzde 12'si de yorum yapmıyor. 
     Merkez sağ koalisyon hükümeti içinde en popüler bakan olarak, yüzde 47'ye ulaşan halk desteğiyle İçişleri Bakanı Nicolas Sarkozy gösteriliyor. 
     Yeni İçişleri Bakanı, güvenlik için ulusal konsey kurulması konusunda bir kararname çıkartırken, polis ve yargıya gelecek beş yıl içinde bütçeden ilave 6 milyar euro aktarılacağını açıklamıştı. 
     Fransa'da suç oranın giderek artması, sol koalisyon hükümetinin cumhurbaşkanlığı seçimlerinde hezimete uğrayarak iktidarı kaybetmesine yol açmıştı. 
     Fransa'da genel seçimler, 9 ve 16 Haziran'da yapılacak. 
     





</TEXT>
</DOC>
