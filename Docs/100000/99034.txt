<DOC>
<DOCNO> 99034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/spor/spo01.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Engin kefil oldu 
</HEADLINE>
<TEXT>

Menajer Sinan Engin, müthiş bir kadro oluşturduklarını söyledi ve "Sergen, Zago, Cordoba, İlhan Mansız yıldız değil de gezegen mi" diye sordu 
     ORHAN YILDIRIM 

     100. kuruluş yılında şampiyonluk hedefleyen Beşiktaş’ın çalışkan Menajeri Sinan Engin, takım hakkında ilginç açıklamalar yaptı. Engin kaleci Cordoba’nın riski çok sevdiğine dikkati çekerek, "Ya harikalar yaratır, ya da müthiş hatalar yapar" derken, Zago’nun lider kişiliği olduğunu, bir ara 2. kaptan yapmayı düşündüklerini de belirtti. 
     ENGİN, Ortega ile Sergen’in kıyaslanmaması gerektiğine de değinerek, "Beşiktaş şu anda tam bir yıldızlar topluluğu durumunda. Bugün İlhan Mansız’ı dünya tanıyor. Cordoba, Zago, Sergen, Nouma yıldız değil de gezegen mi Bu kadro hep birlikte gülecek ve ağlayacak. O zaman takımın ne havası değişir, ne de suyu. İzin günleri dışında kimse dışarda görünmeyecek" yorumunu yaptı. 
     
Ağır ol hoca      YENİ sezon için düşündüğü kadro planlarına transfer edilen üç futbolcuyu dahil etmeyen Lucescu, yönetimden destek bulamadı. Menajer Sinan Engin’in, "Bu takımın yedek oyuncuya da ihtiyacı var" açıklamasının ardından, yöneticilerin de Rumen Hocanın kararını erken buldukları öğrenildi. 
     BAŞKAN Serdar Bilgili ile Futbol Şubesi Sorumlusu Yıldırım Demirören, Lucescu ile toplantı yaparak görüşlerini ilettiler. "Her hesabı veririz"Öte yandan dünkü idman öncesinde Siyah - Beyazlı futbolcular, bir pasta getirerek Rumen hocanın doğumgününü kutladılar. 
     
Atina’ya gidiyorlar      BEŞİKTAŞ Yunan Ligi’nin iddialı takımlarında AEK’nın sezon açılışı için bugün Yunanistan’a hareket ediyor. Siyah - Beyazlılar akşam Atina’da AEK’nın rakibi olurken federasyon yetkilileri de 2008 Avrupa Futbol Şampiyonası için temaslarda bulanacaklar. Beşiktaş yarın İstanbul’a dönecek ve cuma günü Rapid Bükreş ile İnönü Stadı’nda kendi sezon açılışında karşılaşacak. 
     
Pascal’dan işbaşı      SİYAH - Beyazlı ekibin son transferi Pascal Nouma dün akşam İstanbul’a geldi. Bugün takımdan ayrı olarak antrenmanlara başlayacak olan siyahi futbolcuya yarından itibaren özel program uygulanacak. Beşiktaş da iki günlük izinden sonra dün Ümraniye Tesisleri’nde top başı yaptı. 
     



 SPOR 
























</TEXT>
</DOC>
