<DOC>
<DOCNO> 95600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/guncel/gunz1.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Bolşevik örgütü çökertildi... 
     İZMİR DHA 

     İstanbul ve İzmir merkezli olmak üzere Türkiye’de yapılanma aşamasında olduğu belirlenen "Bolşevik Kuzey Kürdistan Türkiye" adlı Almanya kökenli yasadışı örgüt çökertildi. Örgütün "Orkide" adlı hücre evlerine düzenlenen operasyonlarda 10 kişi yakalandı. Gözaltına alınan Mehmet Deste, Maksut Karadağ, Şerafettin Parmak , Ömer Güner, Hüseyin Habip Taşkın, Hatice Karadağ , Mehmet Bakır, Fatma Tufaner, Metin Özgüney ve Ergün Yıldırım’ın, lider kadrosundan olduğu öğrenildi. Örgütün Berlin’deki merkezden 450 euro 740 milyon lira aylık aldığı belirlendi. 
     
     Postacıların dayak’ isyanı 
     İSMAİL POLAT İstanbul 

     Posta dağıtıcıları, bir arkadaşlarının tebligat iletmek üzere gittiği adreste dövülmesini protesto etti. Kadıköy Küçükbakkalköy’de dün 14.30’da toplanan Posta Dağıtıcıları Sosyal Yardımlaşma Derneği üyeleri, arkadaşları Yüksel Büyükada’nın tebligat iletmek isterken dövülmesine tepki gösterdi. Derneğin İstanbul Şube Başkanı Ömer Çavuş, İstanbul’da 2 bin 650 postacının zor şartlarda görev yaptığını belirterek, şöyle konuştu "Yılbaşından bu yana onlarca arkadaşımız dövüldü. Aralarında silahla tehdit edilen, köpeklere kovalatılanlar var. Sözlü hakaretler ise her an oluyor. Artık buna önlem alınmalı." 
     
     Zehir taciri aileye 3. baskın 
     GAZİANTEP DHA 

     Daha önce evlerine iki kez operasyon düzenlenen ve aile üyelerinden biri uyuşturucu pazarlamak suçundan tutuklu bulunan Kilisli Keçik ailesinin evine yeniden baskın yapıldı. Aramada 25 kilo 840 gram eroin ele geçirilirken iki kişi gözaltına alındı. Gaziantep ve Kilis Emniyet Müdürlüğü narkotik ekipleri Hasan Keçik’in 60 evine baskın düzenledi. Evin bodrum katındaki gizli bölmelerde 25 ayrı paket halinde 25 kilo 840 gram eroin bulundu. Keçik ve gelini Kifayet Keçik 32 gözaltına alındı. Eroinin İran üzerinden Türkiye’ye sokulduğu belirlendi. Keçik, uyuşturucuyu Avrupa ülkelerinde pazarlamak istediklerini itiraf etti. 
     
     İki yaya aynı otonun kurbanı 
     İSMAİL ERBEN İstanbul 

     Yenikapı’da bir otomobilin çarpması sonucu caddede karşıdan karşıya geçmeye çalışan iki kişi hayatını kaybetti. Yenikapı’dan Sirkeci istikametinde ilerleyen Mustafa Çetinkaya’nın kullandığı Opel Vectra otomobil, dün akşam saatlerinde karşıdan karşıya geçmeye çalışan Hüseyin Tekeli 49 ile Veli Mercan’a 47 çarptı. Olay yerine 100 metre mesafedeki yaya geçidini kullanmaktansa, caddenin ortasından geçmeyi tercih eden Tekeli ve Mercan, hayatlarını kaybetti. Talihsiz vatandaşların cesetleri yapılan incelemenin ardından Adli Tıp morguna kaldırılırken, Çetinkaya gözaltına alındı. 
     



 GÜNCEL 





















</TEXT>
</DOC>
