<DOC>
<DOCNO> 53501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/magazin/yazdud.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlence dünyasının gizli kahramanları 
</HEADLINE>
<TEXT>

Selin sonunda itiraf etti, İstanbul'un en gözde lokanta ve barlarının ünlü DJ'leri ilk kez konuştular "Bizim meslek yetenek işidir ve doğuştandır"... 
     Efendim, ramazan nedeniyle bazı eğlence yerleri, özellikle canlı müzik yapan gece kulüpleri ve meyhaneler tatile girince farklı konularla geleyim istedim karşınıza. Gerçi Paper Moon Etiler , People Levent , Joyeux Ortaköy , Gatto Levent , Nupera Taksim , Beşinci Kat Bilsak Taksim , Safran Taksim , Çingene Gayrettepe , Liman Karaköy , Karafaki Beyoğlu gibi mekanlar hafta sonu tıklım tıklımdı. Mekanları turlarken People'da manken Selin Toktay ile karşılaştım. Feci zayıflamış. Sonunda 'bulimia nervosa' hastalığına yakalandığını bana itiraf etti. Bulimia ve anoreksiya nervosa adlı hastalıklar yeme bozukluğundan ibaret. Nedeni, psikolojik. Hastaların ortak takıntısı zayıflamak. Ancak ne kadar kilo verirlerse versinler kendilerini yeterince zayıf bulmadıkları için yediklerini çıkarmak istiyorlar. Selin Toktay hakkındaki bu gerçeği 4 Mart 2000'de POSTA'daki köşemde yazmış, ailesini uyarmıştım. Dün gibi hatırlıyorum bir gece can dostum İzzet Çapa'ya ait olan Levent'teki Bario Latino'daydım şimdi kapalı . Kapıda tuvalet sırası bekliyordum. İçerden öğürtüyle karışık kusma sesi duymuş, irkilmiştim. Kapı açılınca gördüm, Selin Toktay'dı. Meğer bu, Selin'in huyuymuş. Yemekten sonra tuvalete gider, parmağını gırtlağına soktuğu gibi yediklerini çıkarırmış. O zamanlar köşemde 'Selin, bulimia'ya doğru" diye başlık atıp olayı anlatmıştım. Ortalık karıştı, annesi telefonda bana hakaret etti. Ama ne oldu Olayın üzerinden aylar geçti, Selin şimdi hasta olduğunu, tedavi gördüğünü itiraf etti. Neyse, birkaç yıl öncesine kadar futbolcu, popçu ya da manken olmak çok modaydı. Şimdilerde ise zirvedeki meslek DJ'lik. Hatta öyle bir kuşak var ki internet üzerinden haberleşerek merak ettikleri DJ'leri gölge gibi izliyorlar. Elektronik müziğin gelişimiyle birlikte DJ'lik gerçek anlamda para kazandıran bir meslek, hatta sanat oldu. İnanır mısınız bu işe ben de merak sardım. Düşünün, ayda 6 -7 bin dolar, yani 10 milyara yakın para alanlar var. Ekonomiden Sorumlu Devlet Bakanı Kemal Derviş'in oğlu Erol, popun Diva'sı Sezen Aksu'nun oğlu Mithatcan, gecede 1- 2 saat çalıp 2 -3 bin doları ceplerine indiriyorlar. Ama DJ'lik de zor meslek. Sözgelimi isminin açıklanmasını istemeyen bir DJ arkadaşım, "Şenay Abla, bir gece adam, kabinin önüne koydu silahını ve kapıları kapatıp sabaha kadar bana 'Gülüm Benim'i ve Sezen Aksu'nun 'Sarı Odalar'ını çaldırdı. Yanında da sevgilisi vardı. Sonra 1000 dolar bırakıp gitti" dedi. Doğrudur. Hatırlıyorum da bir keresinde de ben 'Sürünüyorum'u 4 kez çaldırmış, bir süre ara veren, sonra yine çalacağını söylemesine rağmen zavallı DJ arkadaşın suratına CD'leri fırlatmıştım. Benimki de terbiyesizlik işte. Demek istediğim, DJ'lik kolay meslek değil. Şimdi okuyacağınız röportajı bir ayda toparladım. Çünkü DJ arkadaşlarımız gündüz uyuyor, gece çalışıyor. Yani fotoğraf çekmek için sevgili Ahmet Cumalı çok uğraştı. Sevgili asistanım Özgür Köylü ise birkaç kez randevuları değiştirmek zorunda kaldı. Ahmet ve Özgür gerçekten bu tarz röportajlarda benim elim, ayağım. Sağolsunlar. Bana da işi toparlamak düştü. Efendim, bu kadar kelamdan sonra, İstanbul eğlence yaşamını yönlendiren ünlü gece kulübü ve lokantaların en az kendileri kadar ünlü fakat geri planda kalmış kahramanlarını tanıyalım. 
     En sevdiğim lokanta ve barlardan biri, Ortaköy'deki Joyeux'dür. Eski Memo's'un yerinde iki yıldır hizmet veren Joyeux'nün anlamı neşeli. Sosyetenin kısaca 'Joy' dediği bu lokanta ve barın popüler olmasında DJ'i Can Hatipoğlu'nun çaldığı müziğin rolü büyük. Profesyonel olarak 1987 yılından beri DJ'lik yapan Can, bugüne kadar Pasha Ortaköy'deki eski Laila , Zihni Ortaköy'de , Sherlock Holmes Levent'de , Club 20 Taksim , 2019 Hangar Maslak'daydı, kapandı , Ally Antalya gibi birçok tanıdık mekanda çalışmış. 2001 yılı başından beri Hakan -Arzu Dalokay çiftinin sahip olduğu Joyeux'nün müzik direktörü ve DJ'i. İşini çok severek, ilk günkü heyecanıyla yaptığını söylüyor. Aslında Mimar Sinan Üniversitesi Grafik Tasarım bölümü mezunu ama hayatı müzikle geçiyor. Gündüzleri evdeki stüdyosunda kendi prodüksiyonlarını hazırlıyor ve sanatçılarımızın remix çalışmalarını yapıyor. Joyeux'de yemek saatlerinde, eski şarkılar modern soundlar ile birlikte çalınıyor. Yemek sonunda hareketlenen müzik, gecenin ilerleyen saatlerinde coşturuyor. Can Hatipoğlu bugüne kadar Ottoman Military Project, Dicomania '99 ve Air Japan adlı çalışmalarla yurt dışına açılmış. Demet Sağıroğlu, Hakan Peker, Yonca Evcimik, Tarkan, Burak Kut gibi sanatçıların da remixlerini yapmış. Can'ın hedefi, triphop -etnik bir kaset yapmak ve Türk müziğini DJ kültürüyle birleştirip dünya pazarına sunmak. 
     Sevgili Emrah Hattat'ın sahibi olduğu, rakipsiz işletmeci Cevat Tuksavul'un koordinatörlüğünü yaptığı Gümüşsuyu'ndaki İtalyan lokantası Pucci'nin DJ'i Barış Doğru"z, aynı zamanda radyo programcısı. Mersin doğumlu olan Doğru"z, 9 yıldır DJ'lik yapıyor. 4 yıldır da Best Medya bünyesindeki 105.7 Hot Station'da program yapımcısı olarak çalışıyor. Hafta içi hergün 12 00 -14 00 saatleri arasında dinleyebilirsiniz. Daha önce Best TV'nin müzik direktörü olan Barış Doğru"z, Lacivert Anadoluhisarı , Qbanas Kuruçeşme gibi mekanların müziğine de katkıda bulunmuş. Doğru"z, İstanbul'un müziğinin çok farklı olduğunu ve müşteriye göre değiştiğini söylüyor. Chillout'un elektronik müziğin yavaşlatılmış hali yanı sıra, Latin müziğin önemli isimleriyle günümüz şarkılarını harmanlıyor. Gecenin ilerleyen saatlerinde chillhouse elektronik müziğin hızlandırılmışı ve jazzyhouse'da cazın tüm aletlerinin katılımıyla ortaya çıkan tür trendy şarkılarla birlikte çalıyor. 
     
DJ Özhan müzikle yatıp kalkıyor      David Şaboy, can dostum İzzet Çapa'nın mekanlarında şöhreti yakaladı. Müzik aşkı minicik çocukken başlayan 1971 İstanbul doğumlu David Şaboy, ilk mix çalışmalarına çocukken, radyonun sesini açıp televizyonun sesini kısarak başlamış. DJ'lik, uzun süre mesleği olan tekstilin gerisinde kalmış. Taa ki özel radyolar açılana kadar. Önce Metro ve Joy FM'de hafta içi seçme şarkılar dinletmeye başlamış. Hafta sonları da 'weekend dance party' programları başlatmış ve 3 yıl sürdürmüş. Ancak insanlarla yüzyüze gelip elektrik alması gerektiğini düşündüğü sırada İzzet Çapa çıkmış karşısına. 5 yıllık serüven böylece başlamış. Levent'in girişindeki Little Buda'da, şimdilerde Dedikodulu Meyhane olarak açılan Levent'teki eski Big Buda'da çalmış. Sonra Bario Latino Levent Çarşı'daydı, kapandı , Hammam Sirkeci'deki Sepetçi Kasrı , Fashion Figaro Nişantaşı'nda, şimdi Havana City adıyla açılıyor ve Harbiye Açıkhava Tiyatrosu'na komşu Catwalk -Vodka'nın müziğini yapmış. 2001 yılının ekim ayında, İzzet Çapa ekolünden gelen Süleyman Köse ile Raşit Karakuş'un patronluğunu yaptığı, eski Lal Kebap'ın yerine Levent'te açılan Gatto Restaurant -Bar ve Lounge'a geçmiş. David radyoyu da çok seviyor ama kulüpte yüzlerce insanı dans ettirmenin keyfinin bambaşka olduğunu söylüyor. Bir DJ'in her zaman öncü ve yenilikçi olması gerektiğini savunan David, Türk insanının müzikteki yenilikleri zor kabullendiğini düşünüyor. Amacı insanları eğlendirmek, mutlu etmek, kulaklarında hoş bir tınıyla evlerine göndermek. Nostaljik Türkçe şarkıların işin tuzu, biberi olduğunu söylüyor. 
     Son günlerin en popüler mekanlarından olan People'ın tanınmış DJ'i Özhan Özal 12 yıldır müzikle iç içe. Son 8 yıldır profesyonel olarak sürdürüyor DJ'liği. Özhan Özal 30 yaşında. Dinlediği ve çaldığı müzik tarzları acid jazz, chill out, etnic, world, techouse bu müzik çeşitleri yemekte çalınıyor, dünya gece kulüplerinde geçerli , tribal perküsyon ağırlıklı , global underground dünya müziği, ünlü underground şarkıların bir araya gelmesinden oluşuyor . DJ Özhan Türkiye'de bu tarz müziklerin bir bütün içinde çalınamamasından şikayetçi. "Şenay Abla, siz de bazen yapıyorsunuz, istiyorsunuz. Araya mutlaka conversial şarkılar günün popüler şarkıları eklemek zorundasınız. Çünkü seyirci istiyor. Bu da biz DJ'lerin işini zorlaştırıyor" diyor. Özhan son 3 yılda İstanbul gece yaşamının en popüler mekanlarından olan Susam Cihangir'deydi, kapandı , Le Cigare Levent'de, şimdi yerinde People var , Hammam Sirkeci'deki Sepetçi Kasrı , Bario Latino, Fashion Bistro Nişantaşı'ndaydı, kapandı Catwalk- Vodka'da müzik yapmış. Şimdi, İstanbul gece hayatının en iyi ve yeni mekanlarından People'da müşteriyi coşturuyor. 
     22 yaşında olduğuna bakmayın Eser Yılgı'nın. 6 yıldır DJ'lik yapıyor. Halen Harbiye Açıkhava Tiyatrosu'na komşu olan Catwalk'da çalıyor. Eser Yılgı'nın dinlemeyi ve çalmayı en sevdiği müzik türleri future funky, acid jazz, dance. Şu aralar ise popüler müzik çalıyor. Catwalk'dan önce diğer tanıdık mekanlarda DJ'lik yapmış Eser. Sözgelimi Susam, Max, Ship A Hoy Bodrum , Sherlock Holmes Antalya Kemer , Hammam'da. 
     25 yılı geride bırakan Etiler Şamdan'ın başarılı DJ'i Ayhan Kıray. Yardımcısı Burak Yontarkol ile birlikte artık müşteriyle tekvücut olduğunu, mekanın daimi müşterilerinin hangi tür müzikten hoşlandığını ezberlediğini söylüyor. Kıray Marmara Üniversitesi'nde iç mimari eğitimi görürken Üsküdar Musiki Cemiyeti şan bölümüne devam etmiş. Müzik tutkusunu bilen arkadaşlarının tavsiye ve ısrarlarıyla 1989 yılında 18 yaşında Şamdan'da DJ'liğe başlıyor. Şamdan'dan ayrı kaldığı dönemde Airport Zincirlikuyu'daydı, kapandı , Discorium Gayrettepe'deydi, kapandı , ilk 2 senesinde Escobar Levent'deydi, kapandı , Çubuklu 29, Taxim Night Park, Antalya Ally, Büyükada Şamdan'da müzik yaptı. DJ Ayhan Kıray en çok underground tarzı müzik dinliyor. Şamdan'da ise yaptığı müziğin müşteriye ve ortama göre değiştiğini belirtiyor. Yemekte ağırlıklı olarak Latin ezgileri, jazz ve acid jazz çalıyor. Yemek sonrası ise müziğin hareketlenmesini fırsat bilerek günün popüler şarkılarından ve eski Türkçe parçalardan örnekler veriyor. Müziğin yeni ya da eski olarak ayrılamayacağını, kaliteli olanın popüler kaldığını söylüyor. Evet efendim, bugünlük de bu kadar. Kalın sağlıcakla, en kötü gününüz benimkinden iyi olsun. 
     
     



 MAGAZİN 














</TEXT>
</DOC>
