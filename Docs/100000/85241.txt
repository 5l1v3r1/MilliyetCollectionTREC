<DOC>
<DOCNO> 85241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sondun19.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Usame Bin Ladin, böbrek nakli mi yaptırdı.. 
</HEADLINE>
<TEXT>

     Amerikan istihbaratının, Usame Bin Ladin'e, Şubat ayı sonlarında böbrek nakli yapıldığına ilişkin yeni duyumlar aldığı, ancak bunların doğru olup olmadığının bilinmediği bildirildi. 
     Yetkililerin, El Kaide liderinin ciddi böbrek rahatsızlıkları çektiği yönünde sürekli duyum aldıklarını, ancak bu duyumların hiçbirinin, Amerikalı istihbarat görevlilerini tatmin edecek düzeyde doğrulanamadığı belirtildi. 
     İsminin açıklanmasını istemeyen bir Amerikalı savunma yetkilisi, Bin Ladin'e böbrek nakli yapıldığı yönündeki haberi doğruladı, ancak bunun, eski bilgilerin bir tekrarı olabileceğini söyledi. 
     Yetkililerin edindiği son duyumda, Bin Ladin'in, Pakistan istihbarat ajansı tarafından sağlanan bir diyaliz makinasının yardımıyla tedavi gördüğü ve ameliyatının, Afganistan ya da Pakistan'da yapılmış olabileceği belirtiliyor. 
     İsminin açıklanmasını istemeyen diğer bir Amerikalı yetkili ise Bin Ladin'in ciddi böbrek rahatsızlığının bulunduğu, ancak organ nakli istediği yönünde hala güvenilir kanıtlar olmadığını kaydetti. 
     Pakistan Devlet Başkanı Pervez Müşerref, Şubat ayında yaptığı açıklamada, Bin Ladin'in böbrek yetmezliğinden yaşamını yitirdiğine inandığını söylemiş, ancak daha sonra söylemini değiştirerek, El Kaide liderinin hayatta olup olmadığını bilmediğini belirtmişti. 
     





</TEXT>
</DOC>
