<DOC>
<DOCNO> 79176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/ekonomi/eko05.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pozisyonunuz güçlendi’ 
</HEADLINE>
<TEXT>

ABD Ticaret Odası Başkanı Donohue, Türkiye’nin nereye gittiği çok açık. Türkiye ekonomisini düzeltiyor, dünyadaki pozisyonu güçleniyor’ dedi 
     BARIŞ ERGİN 

     Dünyanın en büyük iş örgütü olan ABD Ticaret Odası Başkanı Thomas Donohue, "Ben Türkiye’nin Başbakanı olsaydım ilk işim yatırım için Türkiye’yi cazip hale getirmek olurdu" dedi. Türkiye’nin dünyadaki pozisyonunu da güçlendirdiğini belirten Donohue, Milliyet’in sorularını cevapladı. 
     
Ziyaretinizden ne gibi sonuçlar bekliyorsunuz 
     Geliş amacım özel sektör ve kamu yetkilileri ile kontakt kurarak, yatırımları ve ticaret hacmini artırmak. Tekstil, tarım, sermaye malları ve yatırım alanlarda da konuşacağız. 
     
Türkiye’nin ev ödevini başarıyla yaptığına inanıyor musunuz 
     IMF ve Dünya Bankası ile ilişkiler ve atılan adımlar, Türkiye’nin ekonomisini düzlüğe çıkardığının açık sinyali. Türkiye’nin nereye gittiği çok açık. Türkiye ekonomisini düzeltiyor, dünyadaki pozisyonu güçleniyor. 
     
     Hükümet mükemmel çalışıyor 
Hükümeti nasıl değerlendiriyorsunuz 
     Bence hükümet mükemmel çalışıyor. Ulusal güvenlikte çok iyi işler yaptı. Ekonomisini de düzlüğe çıkarıyor. Birçok ülkenin aynı başarıyı gösteremediğini görüyoruz. 
     
ABD, çelik ithalatına neden kota koydu 
     Başkan bir denge kurarak baskıları azaltmaya çalışıyor. Bu sınırlamada bence bir dengeyi bulma çabası var. Bunun WTO’nun kurallarına aykırı olduğunu da zannetmiyorum. Bu sorunlar çözülebilir. 
     
İstanbul’u nasıl buldunuz 
     İstanbul muhteşem bir yer. Tek bir noktadan birkaç kıtaya birden ulaşma imkanı var. Stratejik açıdan da büyük önem taşıyor. 
     
Fırsatı kaçırmayalım      Türkiye’nin çok iyi bir başlangıç yaptığını ve IMF ile cesurane görüşmelerle anlaşmaya varıldığını anlatan Donohue, "İlişkilerde iyi bir ortam var. Bu fırsatı kaçırmamalıyız. Ben döndüğümde iş çevreleri ve hükümetle görüşerek ikna etmek için yoğun çaba sarfedeceğim. Engeller kalkarsa ticaret üç katına çıkabilir" dedi. 
     ABD’li yetkililerle dün yapılan görüşmelerde KOBİ’ler arasında ilişkilerinin geliştirilmesi için Türkiye - ABD İş Ortaklığı girişimi kurulması kararlaştırıldı. 
     



 EKONOMİ 






















</TEXT>
</DOC>
