<DOC>
<DOCNO> 67602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sondun14.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide'nin yeni terör şefi "Ebu Zübeyde'' 
</HEADLINE>
<TEXT>

     Ebu Zübeyde adlı Filistinlinin, El Kaide örgütünün terör eylemleri sorumlusu yapıldığı öne sürüldü. 
     New York Times gazetesinin haberine göre, Afganistan bombardımanlarında ölen Muhammed Atıf'ın yerine getirilen 30 yaşındaki Filistinli, ABD'ye karşı eylem hazırlıkları yapıyor. 
     Amerikalı yetkililere dayanan gazete, Zübeyde'nin örgütün dünyanın dört bir yanına dağılmış bulunan ajanlarını Amerikan hedeflerini vurmak için ''uykudan uyandırmaya'' çalıştığını yazdı. 
     Gazeteye göre, Zübeyde Riyad'da yaşayan zengin bir Filistinli ailenin çocuğu. 90'lı yılların sonlarında Usame Bin Ladin'in örgütü içinde yükselen Zübeyde, örgüt militanlarıyla temasa geçmek için en fazla seyahat eden isimlerden. 
     New York Times, Zübeyde'nin 11 Eylül saldırılarının planlanmasına doğrudan katılan isimlerden olduğunu da iddia etti. 
     






</TEXT>
</DOC>
