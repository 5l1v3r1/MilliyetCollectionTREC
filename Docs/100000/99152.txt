<DOC>
<DOCNO> 99152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/soneko41.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'den 383 günlük tahvil... 
</HEADLINE>
<TEXT>

     Hazine Müsteşarlığı'nca 383 gün vadeli yüzde 9.47 dönem faizli dolar cinsinden devlet tahvili, 2 Ağustos Cuma günü, Merkez Bankası aracılığı ile 1 gün süreyle doğrudan satışa sunulacak. 
     Merkez Bankası'ndan yapılan açıklamaya göre, itfa tarihi 20 Ağustos 2003 olan söz konusu tahvillerin yıllık basit faizi yüzde 9, bileşik faizi ise yüzde 8.98 olarak belirlendi. 
     Tahviller minimum 10 bin ABD Doları ve katları şeklinde satılacak, ihraç fiyatı 9 bin 135 dolar olacak. 
     Katılımcılar nominal taleplerini Cuma günü saat 16.00'a kadar Hazine İşlemleri Müdürlüğü'nün 312 309 18 50-58 numaralı telefonlarına bildirecek, ayrıca 312 309 18 59 ve 311 62 20 numaralı fakslarına teyiden faks çekecek. 
     Tahvil bedelleri, satış gününde Merkez Bankası'nın Cıtıbank N.A. New York nezdindeki 10939927 nolu ABD Doları hesabına ''hazine'' referansı ve New York saati ile saat 10.00'dan önce alacak geçecek şekilde, nihai alıcının ''Hazine'' olduğu belirtilerek ve masrafları üstlenilerek transfer edilecek. 
     Tahviller hamiline ait olacak ve Hazine Müsteşarlığı'nca aksine bir duyuruda bulunulmadığı sürece erken itfaya tabi tutulmayacak. 
     Ödenmeleri gerektiği tarihten itibaren faizler 5 yıl, anaparalar ise 10 yıl sonra Hazine lehine zaman aşımına uğrayacak. 
     Kamu kurumlarının yapacakları ihale ve sözleşmelerde, Hazinece satılan milli emlak bedellerinin ödenmesinde teminat olarak kabul edilecek. 
     





</TEXT>
</DOC>
