<DOC>
<DOCNO> 96059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/soneko15.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
6 aylık faiz dışı bütçe fazlası 10,6 katrilyon TL... 
</HEADLINE>
<TEXT>

     Maliye Bakanı Sümer Oral, bütçenin bu yılın ilk yarısında, 10 katrilyon 590 trilyon lira fazla verdiğini açıkladı. 
     Bakan Oral, ''buna göre ekonomik programın en önemli unsuru olan faiz dışı bütçe fazlası, bundan önceki aylarda olduğu gibi yine hedefin üzerinde gerçekleşti'' dedi. 
     Oral'ın, 6 aylık bütçe uygulama sonuçları konusunda yaptığı açıklamaya göre, Mayıs sonu itibariyle 8.9 katrilyon lira olan faiz dışı bütçe fazlasının Haziran sonunda 10.6 katrilyon liraya ulaştı. 
     Bütçede yıl sonu itibariyle 15.9 katrilyon liralık bir faiz dışı fazla öngörüldüğüne dikkati çeken Bakan Oral, rakamlar ışığında bu hedefin gerçekleşmesinin beklendiğini vurguladı. 
     Bakan Oral, programın en önemli unsuru olan maliye politikası ve bütçe uygulamalarında yılın ikinci yarısında da aynı kararlılık gösterileceğini kaydetti. 
     Oral'ın verdiği bilgiye göre ilk 6 aylık dönemde bütçede gelirler 35 katrilyon 821 trilyon lira, vergi gelirleri 25 katrilyon 485 trilyon lira, giderler katrilyon 696 trilyon lira, faiz dışı giderler 25 katrilyon 231 trilyon lira oldu. Buna göre faiz dışı bütçe fazlası 10 katrilyon 590 trilyon lira olarak gerçekleşti. 
     Oral, vergi gelirleri geçen yılın aynı dönemine göre yüzde 54 artış gösterirken, dahilde alınan katma değer vergisinin ise yüzde 78 arttığını da açıkladı. 
     





</TEXT>
</DOC>
