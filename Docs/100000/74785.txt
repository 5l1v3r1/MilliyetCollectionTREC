<DOC>
<DOCNO> 74785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/guncel/gun05.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapalı cezaevi sanata açıldı... 
</HEADLINE>
<TEXT>

Misafir’ adlı oyunu sergileyen 8 tutukludan biri Boğaziçi Üniversitesi bilgisayar bölümü öğrencisi 
     NESLİHAN CUYAR İstanbul 

     İsyan çıkarma, rehin alma, cinayet ve ölüm oruçları... Bayrampaşa Cezaevi denince ilk olarak akla gelen bu eylemlerin yerinde dün tiyatro gösterisi vardı. 
     Bayrampaşa Kapalı Ceza ve Tutukevi Tiyatro Salonu’nda dün "Bayrampaşa Cezaevi Tiyatro Topluluğu"nu oluşturan tutuklular, Bilgesu Erenus’un yazdığı "Misafir" adlı oyunla cezaevi personelinden oluşan izleyicilerin karşısına çıktı. 8 tutuklunun yer aldığı oyunda, Almanya’ya giden ve sonra köyüne dönen bir işçinin dramı anlatıldı. 
     
     Kadın kılığına girdi 
     Cezaevinde tiyatro fikri de Hollanda’da drama eğitimi alan ve 2.5 yıldır cezaevinde olan Ercan Doğan isimli tutukluya ait. Oyunda Ali Özdemir isimli tutuklu, kadın kılığına da girdi. Başrolü oynayan Ahmet Okur, Anadolu Üniversitesi İşletme Fakültesi mezunu. El dokuması halı işinde çalışıyor ve 5 aydır cezaevinde. Suçsuzluğuna inandığı için "Yargılanmam sonunda suçsuzluğum ortaya çıkacak" diyerek neyle suçlandığını söylemedi. 
     
     Uyuşturucuyu bıraktı 
     Özgür Güngörmez ise Boğaziçi Üniversitesi Bilgisayar Programcılığı 2. sınıfta okurken uyuşturucu suçundan 9 ay önce tutukladığını söyledi. İstanbul DGM’de "Teşekkül halinde uyuşturucu satmak" suçundan yargılandığını da anlatan Güngörmez, cezaevinde uyuşturucu bağımlılığından kurtulduğunu söyledi. 
     Güngörmez, "Oyunda buraya gelince pencereleri gördük, güneşi hissettik. Çıkınca yeni bir hayat kuracağım. Belki tiyatroya devam ederim" dedi. Oyunun yönetmeni Devlet Tiyatroları’ndan Turgay Tanülkü ise 2.5 ayda oyuna hazırlandıklarını anlattı. 
     



 GÜNCEL 



























</TEXT>
</DOC>
