<DOC>
<DOCNO> 54516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sondun12.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mc China, Mc Donald's 'a karşı hukuk savaşını kazandı 
</HEADLINE>
<TEXT>

     İngiltere'nin başkenti Londra'da paket servisiyle Çin yemekleri satan bir zincir kurmayı planlayan ve dükkanlarından ilkine McChina adını koyduğu için McDonald's tarafından mahkemeye verilen girişimci hukuk savaşını kazandı. 
     Yu Kwan Yuen adlı girişimci, dükkanına McChina adını koymasının tüketicilerin kafasını karıştırmaya yönelik olduğunu iddia ederek bunun engellenmesini isteyen McDonald's'ın avukatlarına karşı avukatıyla birlikte savaş verdi ve başarılı oldu. 
     Davaya bakan yargıç, McDonald's'ın adının başındaki ön eki ''tek başına elinde tutma hakkı bulunmadığını'' belirterek, Çinli girişimcinin de dükkanının isminin başına ''Mc'' ekini koyabileceğini bildirdi. 
     Yargıç, ayrıca bugüne kadar ellerinde müşterilerin isimlerin başındaki Mc ekleri yüzünden McDonalds'la Çin restoranını karıştırdıklarına dair bir delil geçmediğini de belirterek, küçük girişimcinin dükkanına istediği adı verebileceğini bildirdi. 
     






</TEXT>
</DOC>
