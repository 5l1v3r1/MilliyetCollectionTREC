<DOC>
<DOCNO> 69884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sontur25.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bergama'da siyanürlü altına durdurma 
</HEADLINE>
<TEXT>

     İzmir 3. İdare Mahkemesi, Sağlık Bakanlığı'nın, Normandy Madencilik A.Ş'ye Bergama'da "1 yıl süreli deneme izni" verilmesi işleminin "hukuk devleti ilkesiyle bağdaşmayacağı ve uygulanması halinde giderilmesi güç zararların doğumuna sebebiyet vereceği" gerekçesiyle yürütmenin durdurulması kararı verdi. 
     İzmir Barosu Başkanı Noyan Özkan, kararın dün kendilerine ulaştığını ve kararın "hiç bekletilmeden uygulanması" amacıyla Sağlık Bakanlığı ve İzmir Valiliği'ne faksla bildirdiklerini ifade ederek, "Bu olayda yargı, ikinci kez yürütmenin durdurulmasına karar verdi. 1997'de İzmir 1. İdare Mahkemesi'nin verdiği karar ve 1998'de Danıştay 6. Daire'nin onadığı kesinleşmiş karar, Başbakanlık'ın TÜBİTAK'a rapor hazırlatarak, Sağlık Bakanlığı'nın 1 yıllık geçici deneme izni vermesiyle uygulanmamıştı" dedi. 
     Özkan, kararın bir hafta içinde uygulanmasını beklediklerini de sözlerine ekledi. 
     






</TEXT>
</DOC>
