<DOC>
<DOCNO> 61042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/sonspo12.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Brezilyalı Andersson beğenildi 
</HEADLINE>
<TEXT>

     Trabzonspor'da denemeye alınan Brezilyalı oyuncu Andersson hakkında ilk izlenimlerin olumlu olduğu bildirildi. 
     Kulüp başkan yardımcısı Mehmet Öksüzoğlu, A.A muhabirine yaptığı açıklamada, Andersson'un bordo-mavili takımın kampında iyi izlenimler verdiğini belirterek, ''Sanıyorum bu futbolcu ile birkaç gün içinde sözleşme imzalarız'' dedi. 
     Ligin ilk yarısını istedikleri yerde bitiremediklerini kaydeden Öksüzoğlu, ''Yeni transferlerle ligin ikinci yarısında daha başarılı olacağız. Ligde ilk 3 sıra arasına girmeyi hedefliyoruz. Antalya kampını iyi bir biçimde tamamlayarak, lige hazır girmek istiyoruz'' diye konuştu. 
     Trabzonspor'un yollarını ayırdığı Brezilyalı Eduardo ve Perulu Salazar kendilerine kulüp arıyor. 
     Başkan yardımcısı Öksüzoğlu, Eduardo'nun ülkesinde kulüp aradığını belirterek, bu oyuncuyu isteyen kulüplere gerekli yardımı yapacaklarını söyledi. 
     Perulu Salazar'ın menajeri Adnan Demir ise Belçika'nın Lierse kulübü başkanından 12 Aralık'ta randevu aldı. Demir, Lierse kulübü başkanının başka bir ülkede olduğunu ve dönmesini beklediklerini söyledi. 
     






</TEXT>
</DOC>
