<DOC>
<DOCNO> 76169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/sondun21.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Antonio Banderas, karısını takip için dedektif tuttu 
</HEADLINE>
<TEXT>

     Ünlü aktör Antonio Banderas ile eşi Melanie Griffith'in yuvasının üzerine kara bulutlar çöktü. Banderas, film çekimi için Paris'te olan Griffith'in gece kulüplerine gidip gitmediğini kontrol etmek için dedektif tutmaya karar verdi. 
     Internetteki ''imdb'' sitesinin haberine göre, geçmişte sarışın oyuncunun alkol ve uyuşturucu problemlerinden yaka silken Banderas, bu kez tavrını kesin olarak ortaya koydu. 
     Griffith, eşinin çekimler sırasında yanında bulunamayacağını dile getirerek, kocası Banderas'ın kendisinin eski alışkanlıklarına dönmesinden korktuğunu söyledi. 
     Paris'in ünlü gece kulüplerinde bu kötü alışkanlıklara dönmesi için her türlü zeminin bulunduğunu belirten güzel yıldız, ''Antonio, bir dedektif kiralayıp peşime takacağını ve her hareketimi kontrol edeceğini söyledi. Eğer, böyle bir kulübe gidersem önce boşanacak, sonra da beni öldürecekmiş'' açıklamasında bulundu. 
     İspanyol aktör Antonio Banderas, eşinin alkol ve uyuşturucu bağımlılığından kurtulması için geçmişte büyük bir mücadele vermişti. 
     






</TEXT>
</DOC>
