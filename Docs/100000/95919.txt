<DOC>
<DOCNO> 95919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/guncel/gun01.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
YAŞASIN MEZUNİYET 
</HEADLINE>
<TEXT>

Türkiye’nin en köklü eğitim yuvası olan İstanbul Üniversitesi ile Bilgi Üniversitesi, 2001-2002 öğretim yılı mezunlarını verdi. 10 bini aşkın öğrenci diploma sevincini büyük bir coşkuyla kutladı 
     BURCUM DEVREZ İstanbul 

     İstanbul Üniversitesi’nin İ.Ü 17 fakülte, 7 yüksekokul ve konservatuvarından 2001 - 2002 akademik yılında mezun olmaya hak kazanan 9 bin 709 öğrenci, Veliefendi Hipodromu’nda düzenlenen törenle diplomalarını aldı. Rektör Prof. Dr. Kemal Alemdaroğlu, gelecek dönemde yüksekokullara, nalbantlık, seyislik, jokeylik gibi alanlarda öğrenci alınacağını kaydetti. 
     Prof. Dr. Alemdaroğlu, İstanbul Üniversitesi’nin, Türkiye’nin Atatürk’ün yolunda çağdaş uygarlık düzeyine ulaşmasını sağlamayı amaçladığını belirterek, bu düşüncelerle yola çıkan 9 bin 709 gencin, hizmet aşkıyla vatanın dört köşesine yayılacağına inandığını ifade etti. Alemdaroğlu, gelecek dönemde eğitime başlanacak yeni yüksekokullara, gıda teknikerliği, nalbantlık, seyislik, jokeylik gibi alanlarda yetiştirilmek üzere öğrenci alınacağını kaydetti. 
     
     Yemin edildi, kepler atıldı... 
     Fakülte ve yüksekokullarını birincilikle bitiren öğrencilere diploma ve ödülleri, bu kuruluşların dekan ve müdürleri tarafından verildi. Öğrencilere toplu olarak "Mezuniyet Yemini" ettirildi keplerini havaya fırlatan öğrenciler, müzik eşliğinde dans ederek mezuniyetlerini kutladı. 
     
Ünlüler de gururlandı      TAHSİN AKSU İstanbul 

     İstanbul Bilgi Üniversitesi’nden 2001 - 2002 akademik yılında mezun olan 849 öğrenci, törenle diplomalarını aldı. Sanatçı Levent Kırca’nın oğlu Oğulcan Kırca, besteci Garo Mafyan’ın kızı Damla Mafyan ve Bakırköy Belediye Başkanı Ahmet Bahadırlı’nın kızı Serah Bahadırlı’nın da bulunduğu 849 öğrenci, sevinçlerini keplerini havaya atarak kutladı. 
     Maslak Park Orman’daki törende bir konuşma yapan Rektör Prof. Dr. Lale Duruiz, Türkiye’nin gelecek yıllarını biçimlendirecek pırıl pırıl mezunlar verdiklerini kaydederek, "Mezuniyet sadece bir başlangıç. Sınavlardan çok daha zor ortamlarla karşılaşacaksınız. Ama biz, sizlere güveniyoruz" dedi. 
     Törenin ilerleyen dakikalarında daha sonra İktisadi İdari Bilimler, Fen Edebiyat, İletişim ve Hukuk fakülteleri ile Meslek Yüksekokulu’ndan mezun olan 849 öğrenciye diplomaları verildi. 
     



 GÜNCEL 























</TEXT>
</DOC>
