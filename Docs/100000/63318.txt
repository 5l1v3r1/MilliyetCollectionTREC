<DOC>
<DOCNO> 63318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/dunya/adun.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide diş geçiriyor 
</HEADLINE>
<TEXT>

Amerikalı yetkililerin çok tehlikeli’ dediği Guantanamo’daki esirlerden biri, bir muhafızı ısırarak ilk isyanı’ gerçekleştirdi 
     DIŞ HABERLER SERVİSİ 

     Afganistan’dan Küba’daki ABD üssü Guantanamo’ya getirilen tutuklu El Kaide militanları yeni yuvalarına alışmakta zorluk çekiyor. Geçtiğimiz cumartesi bir mahk m ile gardiyanlar arasında çıkan arbedede, herhangi bir aletten yoksun "eski" El Kaide militanı dişlerini bir gardiyanın koluna geçirerek, önümüzdeki günlerde üste yaşanması muhtemel çatışmaların ilk sinyalini verdi. Amerikalı yetkililerin, tutsaklardan bazılarının intihar edebilecek tehlikeli kişiler olduğunu ve "h l başkalarına zarar vermek istediği" uyarılarını doğrulayan olay üste yaşanan ilk arbede olarak kayıtlara geçti. Üs sorumlularından Tuğgeneral Michael Lehnert, mahkumun kendisine eşlik eden gardiyanın birden üstüne atlayarak kolunu ısırdığını söyledi. Adı açıklanmayan gardiyan hemen muayene edilirken, şans eseri mahk mun dişlerini deri altına geçiremediği öğrenildi. 
     
     Nakile sinirlendi 
     Bir grup gazeteciyi üste gezdirirken, cumartesi gerçekleşen olayı anlatan Lehnert, mahk mun hücresinden bir diğer hücreye nakledilmesine sinirlendiği bu yüzden nakil işlemi sırasında gardiyana saldırdığını söyledi. Öte yandan Uluslararası Kızılhaç Komitesi’nden 4 kişilik ekip, 110 tutsağı barındıran Guantanamo üssünde tutsaklarla görüşmeye başladı. Tuğgeneral Lehnert, "Kızılhaç yetkilileri, tutsaklarla görüşüyor. Tutsaklardan her biri askerler eşliğinde yetkililerin yanına götürülüyor, daha sonra görüşmeleri için yalnız bırakıyorlar. Bunu yapmaları gerek" dedi. 
     



 DÜNYA 












</TEXT>
</DOC>
