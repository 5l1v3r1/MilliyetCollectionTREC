<DOC>
<DOCNO> 94746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/dunya/dun01.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Skandallar geçidi 
</HEADLINE>
<TEXT>

     Halkın yüzde 60’ının parasını borsaya yatırdığı ABD’de, şirketlerin mali bildirimlerine, bu şirketleri denetleyen kurumlara ve borsa analistlerine olan güveni sarsarak kapitalist sistemin temelini tehdit eden skandallar petrol devi Enron ile başladı. 
     Enron’un, denetleyici şirket Arthur Andersen’in de bilgisi dahilinde, muhasebe kayıtlarında usulsüzlük yaptığı ve birçok ticari belgeyi ortadan kaldırdığının anlaşılmasının ardından, ABD Kongresi kapsamlı soruşturma başlattı. Ancak fotokopi makineleri üreticisi Xerox, ABD’nin ikinci büyük telekom şirketi WorldCom, eczaneler zinciri Rite Aid, elektronik malzeme üreticisi Tyco gibi büyük şirketlerin milyarlarca doları bulan muhasebe hataları birbiri ardından ortaya çıkınca, eleştiriler, Sermaye Piyasası Kurulu ile iş dünyasına yakınlığı nedeniyle "patronların Başkan’ı" sayılan Bush’a yöneldi. 
     



 DÜNYA 










</TEXT>
</DOC>
