<DOC>
<DOCNO> 90291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun02.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de ırkçı saldırı 3 ölü 
</HEADLINE>
<TEXT>

     ABD'nin New York kentinde, Manhattan'da bir bara giren siyahi saldırgan, 3 kişiyi silahıyla vurduktan sonra bardaki müşterilerin üzerine gaz yağı dökerek yakmaya çalışırken, polis tarafından yaralı olarak ele geçirildi. 
     Polis yetkilileri, ırkçı nedenlerle saldırıyı gerçekleştirdiği tahmin edilen Steven Johnson adlı 34 yaşındaki saldırganın, cinayete teşebbüs suçundan tutuklandığını belirttiler. 
     Polis yetkililerinin görgü tanıklarına dayanarak yaptıkları açıklamaya göre, East Village adlı bara 3 adet dolu silah, cephane ve 1 samuray kılıcıyla giren Johson, içerdeki 4 beyaz müşteriye yaklaştı 
     ve ''Sizinle sorunum var'' diyerek müşterilerden birini yaraladı. Daha sonra bardaki 40 kadar müşteriyi mutfakta toplayan saldırgan, üzerlerine gaz yağı dökerek yakmak istedi. Saldırgan, 2 kadın müşterinin bu sırada üzerine atlamasıyla silahını ateşledi ve aynı anda silah sesini duyarak bara baskın düzenleyen polislerce etkisiz hale getirildi. Görgü tanıkları, polise verdikleri ifadede, saldırganın beyazlara karşı öfkeli olduğunu ve ''binlerce yıldan beri süren acıların intikamını almak istediğini'' söylediğini kaydettiler. 
     





</TEXT>
</DOC>
