<DOC>
<DOCNO> 61288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/ekonomi/eko02.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İş’ şifa dağıtacak 
</HEADLINE>
<TEXT>

Sağlık sektöründeki yatırımlarını büyütme kararı alan İş Bankası, önce semt poliklinikleri, daha sonra da İstanbul’da tam teşekküllü bir hastane kuracak 
     SONGÜL HATISARU 

     İş Bankası, iştiraklerinden Bayek Tedavi Sağlık Hizmetleri ve İşletmeciliği şirketiyle sağlık sektöründe büyüme kararı aldı. İstanbul’da tam teşekküllü bir hastane kurmayı planlayan İş Bankası, yakın bir tarihte de belli semtlerde klinikler açmaya hazırlanıyor. Sağlık sektörüne girmekten rahatsızlık duymadıklarını söyleyen bankanın Genel Müdürü Ersin Özince, "Hastaneyi özellikle Ankara dışında da örgütlemek istiyoruz" dedi. 
     Sağlık konusunda İstanbul’da yatırımlarını başlattıklarını kaydeden Özince, şunları söyledi "Çok yakında bu markayı İstanbul’da da göreceksiniz. Koşulların uygunlaşmasını bekliyoruz. İstanbul başta olmak üzere büyük şehirlerde sağlık sektöründe olmayı düşünüyoruz. Hastane Bayındır ismi altında çok güzel şöhret yapmış. Ama Bayındır Grubu’nu çok çağrıştırıyor. Bu nedenle ismini değiştirmeyi düşünüyoruz. Kliniklerden ilki Taksim’de açılacak. Belli semtlerde mesela, teşhis klinikleri, diş tedavi klinikleri kurucağız." 
     
     Holdingleşme çalışmaları sürüyor 
     İş Bankası’nın 70 iştiraki ile Türkiye’nin en büyük öz varlığına sahip kurumu olduğunu söyleyen Özince, şöyle devam etti "Türkiye’nin en büyük sermayesini biriktirmişiz yüzbinlerce hissedarla. Karınca gibi çalışmışız eklemişiz ve Türkiye’nin en büyük özvarlığını toplamışız. Bu özvarlık herhalde yatırımlarını bu ülkede yapmaya devam edecek. Bankacılık alanında da diğer alanında da yapmaya devam edecek. Holding şirketi yok diye, efendim niye İş Bankası yatırım peşinde koşuyor dememek lazım. Hiçbir grubu ülkesine yatırım yaptığı için eleştirme lüksümüz yok diye düşünüyorum. Dolayısıyla İş Bankası yapmasın bu iştirakçiliği diyenler, gelip bu insiyatifleri alsınlar. Holdingleşmeye yönelik çalışmalarımız devam ediyor." 
     
     Bankacılıkta rekabet eşitliği bozulmamalı’ 
     Bankalara sermaye desteği operasyonu sektördeki rekabet koşullarını olumsuz etkilemez mi 
     
     Sektörle ilgili ileriye dönük yapılacak bu tür rehabilitasyon programları hiçbir şekilde sermayedar yapılarından birini diğerine nazaran avantajlı veya dezavantajlı kılmamalı. Bunu, yönetmeliklerle de belirlenecek olan işin detayları ve uygulama tarzı sağlayacaktır. Sağlamazsa ne olur Rekabet eşitliğini bozucu her konuda rekabet yönünden olumsuz etkilendim’ diyenlerin yine bu konuda haklarını aramaları mümkün. Otoritenin buna özen göstereceğinden eminim. 
     Her şeyden önemlisi kamu ile özelin hiç ayırt edilmemesi gerekir. İkincisi her sermayedarın bir kere kendi olanaklarını azami değerlendirmiş olması şartı aranmalıdır. Kendi ayakları üzerinde durabilenlerin inisiyatiflerinin önüne geçilmemeli. Bugün sağlıklı ve hiçkimseye gerek maddi yönden gerek işin manevi boyutu yönünden yük olmayan bankalarımıza bilakis belki bir miktar avantajlar getirilmelidir. 
     Büyüme konusundaki avantaj yalnızca kendi olanaklarıyla hareket edenlere tanınmalı. Yoksa bugün rehabilite olan bir yapının tedavisi sürerken bir yandan da hiçbir şekilde bu tür desteğe ihtiyacı olmayan bankayla eş koşularda yarışmasına izin verilmemelidir. Kendi olanaklarıyla büyüyemeyen, devletin veya bir başkasının maddi ve manevi sermayesini kullanarak kesinlikle büyümeli. 
     
     Telefon sadece muhabbete yaramaz’ 
     En belirlenmiş projeksiyon içinde giden şirketlerinin İş - Tim olduğunu belirten Özince, şöyle konuştu "Sektördeki gelişmelerin birçoğu sürpriz değil, bizim için sürpriz olan haksız rekabet ortamının kalkmaması. Fakat bu bizi herhangi bir şekilde yıldırmıyor. Bizim projemizin uzun yıllar sonunda netice vereceği baştan beri biliniyordu. Netice itibariyle, İş - Tim sermaye grubu bu sektörde etkin rekabet için bugüne kadar yaptığı gibi elinden geleni yapmaya devam edecektir. Türkiye bundan kazanacaktır. Çünkü telekomünikasyon sadece muhabbet etmek için kullanılacak bir şey değildir. Servis sektöründen çok ciddi sinerji yaratılacağını düşünüyorum. Buna genç nüfus çok hızlı adapte olacak. Bunu ileride göreceğiz. Biz 25 yıllık bir lisans almışız, sektörde üç - beş yıl sorunlu geçebilir. Ancak, Türkiye önümüzdeki 25 yılı sorunlu geçirmeyecek." 
     
     Reel sektöre seçilmiş krediler özendirilebilir’ 
     Özince, bankacılık sektörünün reel sektörden esirgediği kaynak olmadığını belirterek, "Bankacılıkta risk yönetmeliğinin uygulanmaya konmasıyla artık reel sektör de kredi almak için bilanço verileriyle bağlaşık muameleye tabi olacak" dedi. Özince, "Bir kere bu yeni mevzuata kendimizi alıştırmamız lazım. Öte yandan bankalarımız mutlaka sistemin risklerini almaya da özendirilmeli. Reel sektörle bankacılık sektörünün arasının açılmasına tahammül olmayacak bir dönemde yaşıyoruz" diyerek, şöyle devam etti "İhracat ve üretimi bir arada sağlayan şirketleri kurtarmak için değil ama çarkı çalıştırıp ülkenin ihraç gelirini artırmak konusunda bazı selektif seçilmiş kredi uygulamaları özendirilebilir. Tabi rekabet eşitliğini zedelemeden. Bunları çok abartmamak lazım çünkü sistem kendi içinde normalleşmeye başlayacaktır." 
     



 EKONOMİ 

















</TEXT>
</DOC>
