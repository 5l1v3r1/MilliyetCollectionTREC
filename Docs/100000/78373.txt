<DOC>
<DOCNO> 78373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/dunya/dun01.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiddete fren sözü 
</HEADLINE>
<TEXT>

ABD Dışişleri Bakanı Powell, Ramallah’ta Arafat’ı ziyaret etti ve ondan İsrail’in çekilmesi karşılığında şiddeti dizginleme sözü’ aldı 
     DIŞ HABERLER SERVİSİ 

     ABD Dışişleri Bakanı Colin Powell, Filistin lideri Yaser Arafat’ın önceki gün İsrailli ve Filistinli sivillere yönelik tüm şiddet eylemlerini kınamasının ardından dün Ramallah’ta İsrail kuşatması altındaki kararg hında Filistinli lideri ziyaret ederek onunla görüştü. 
     Powell, Arafat ile üç saat süren görüşmeden sonra yaptığı açıklamada, "Yararlı ve yapıcı bir görüşmeyi tamamladık, görüş alışverişinde bulunduk ve nasıl ileri gidebileceğimiz konusunda tartıştık" dedi. Filistinli baş müzakereci Saib Erekat görüşmenin ardından yaptığı açıklamada, Arafat’ın Powell’a şiddeti dizginleme sözü verdiğini açıkladı. Erekat, Filistin tarafının bu taahhüdü İsrail’in Batı Şeria’dan tamamen çekilmesinden sonra yerine getireceğini belirtti. 
     Amerikalı yetkililer de, Powell’ın görüşmede Arafat’tan, Filistinlilerin İsrail’e karşı saldırılarının sona ermesi için etkili adımlar atmasını istediğini söylediler. Amerikalı yetkililerin, bugün Filistinlilerle yapacakları görüşmelerde ateşkes sağlamaya çalışacakları bildirildi. 
     Dün İsrail Başbakanı Ariel Şaron’la da Tel Aviv’de görüşen Powell, İsrail’in Filistin bölgelerinden çekilmesini tamamlamasını istedi. "Çok iyi ve eksiksiz geçtiği" belirtilen toplantıda Şaron’un, geri çekilmeye ilişkin herhangi bir süre belirtmediği kaydedildi. 
     
Canlı bombaya devam      Filistin Özerk yönetimi lideri Yaser Arafat’ın "sivilere yönelik şiddet eylemleri"ni kınamasına rağmen aşırı dinci Hamas örgütü, "Filistin topraklarında işgal sürdüğü müddetçe intihar eylemlerinin de süreceği" tehdidinde bulunarak İsrail’e gözdağı verdi. 
     Hamas sözcüsü Mahmud el Zahir, Katar’ın El Cezire televizyonuna yaptığı açıklamada, "İşgal sürdükçe bu operasyonları durduramayız. Bu operasyonlar, cinayet işleyen işgal güçlerine verilen bir derstir" dedi. 
     



 DÜNYA 










</TEXT>
</DOC>
