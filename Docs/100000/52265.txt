<DOC>
<DOCNO> 52265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/soneko16.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK emekli, dul ve yetimlerin aylıklarında artış yapıldı... 
</HEADLINE>
<TEXT>

     Tüketici fiyatlarındaki yüzde 6.1'lik Ekim ayı atrışı SSK emekli, dul ve yetimlerinin aylıklarına yansıtıldı. 
     SSK'dan yapılan açıklamada, Devlet İstatistik Enstitüsü'nün, Ekim ayında tüketici fiyatlarında bir önceki aya göre yüzde 6.1 oranında artış olduğunu açıkladığı anımsatılarak, bu doğrultuda SKK emekli, dul ve yetimlerinin Kasım ayı gelir ve aylıklarının da yüzde 6.1 oranında arttırıldığı belirtildi. 
     Buna göre, Kasım ayında sosyal yardım zammı dahil asgari emekli aylığı 177 milyon 766 bin 88 liradan 188 milyon 323 bin 730 liraya, azami emekli aylığı ise 341 milyon 284 bin 819 liradan 361 milyon 817 bin 103 liraya yükseltildi. 
     Açıklamada, SSK emekli, dul ve yetimlerinin Kasım ayı gelir ve aylıklarında yapılan yüzde 6.1 oranındaki artışın toplam tutarının 39.7 trilyon lira olduğu kaydedildi. 
     Açıklamaya göre, gelir ve aylıklar artırılmış haliyle, tahsis numarasının son rakamı 5, 7 ve 9 olanlara 19 Kasım Pazartesi, 1 ve 3 olanlara 21 Kasım Çarşamba, 4, 6 ve 8 olanlara 22 Kasım Perşembe, 0 ve 2 olanlara 23 Kasım Cuma gününden itibaren ödenecek. 
     






</TEXT>
</DOC>
