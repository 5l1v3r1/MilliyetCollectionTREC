<DOC>
<DOCNO> 76224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/sonspo06.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Andersson'dan 553 dakikada bir gol... 
</HEADLINE>
<TEXT>

     Fenerbahçe'nin İsveçli santrforu Kennet Andersson, bu sezon gol yollarındaki suskunluğuyla dikkat çekiyor. 
     İsveçli futbolcu bu sezon takımının ligde yaptığı 29 maçın 26'sında forma giyme şansı bulurken, oynama istikrarını gol yollarında sürdüremedi. Andersson, bu sezon oynadığı 26 maçta toplam bin 661 dakika sahada mücadele etti. 
     Kennet Andersson, sahada kaldığı toplam 1661 dakikada yalnızca 3 gol atarken ortalama her 5.6 dakikaya 1 gol sığdırdı. 
     Andersson, bu sezon ligde attığı 3 golün 2'sini FB Şükrü Saracoğlu Stadı'nda filelere gönderirken, deplasmanlarda oynadığı maçlarda yalnızca 1 kez gol kaydedebildi. 
     Andersson'un bu sezon gol attığı 3 maç şunlar 
     149   10. Hafta Malatyaspor-Fenerbahçe 1-3 
     149   16. Hafta Fenerbahçe-Bursaspor 3-1 
     149   21. Hafta Fenerbahçe-Kocaelispor 3-0 
     
     Geçen sezon 
     2000-2001 sezonunu şampiyon olarak kapatan Fenerbahçe'nin İsveçli golcüsü, geçen sezon ligde rakip ağları toplam 10 kez havalandırmıştı. 
     Andersson, uzun bir sakatlık dönemi geçirdiği geçen sezonda sarı-lacivertli formayla 27 maçta forma giyme şansı yakalamıştı. İsveçli santrfor, geçen sezon sahada kaldığı toplam 1896 dakikada 10 gol atarken, ortalama her 189.6 dakikaya 1 gol sığdırmıştı. 
     






</TEXT>
</DOC>
