<DOC>
<DOCNO> 56444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/sondun15.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den El Halil'e füze saldırısı 
</HEADLINE>
<TEXT>

     İsrail helikopterleri, Batı Şeria'nın El Halil kentine füze saldırısında bulundu. İslaim Cihad örgütünün bir militanını hedef aldığı bildirilen saldırıda, 1'i çocuk 2 Filistinli'nin öldüğü, çok sayıda kişinin yaralandığı belirtildi. 
     Füze saldırısının, 4 helikopter tarafından düzenlendiği belirtildi. Filistinli ambulans görevlileri, saldırıda biri 12 yaşında çocuk olmak üzere 2 kişinin öldüğünü, çok sayıda kişinin yaralandığını duyurdu. Ancak hastane kaynakları, füze saldırısında ölenlerin biri 3 yaşında olmak üzere ikisinin de çocuk olduğunu belirtti. 
     Bu arada, İsrail radyosu, El Halil'de bir arabayı vuran füze saldırısının hedefinin, İslami Cihad grubunun bir militanı olduğunu bildirdi. Radyonun haberinde, militanın akıbeti hakkında bilgi verilmedi. 
     






</TEXT>
</DOC>
