<DOC>
<DOCNO> 88412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/magazin/amag.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nez kovuldu 
</HEADLINE>
<TEXT>

Shakira’vari dansıyla kısa sürede şöhret olan Nez, sahneye çıktığı Q Jazz Bar’ın yolunu unutunca patronu onu defterden sildi 
     DENİZ ALTUNTAŞ 

     HAFTADA iki gece Q Jazz Bar’da sahneye çıkan ve yaptığı dansla kısa sürede ünlenen Nez, hem menajeri hem de barın sahibesi olan Esen Açılmış tarafından önce işten kovuldu ardından da mahkemeye veriliyor. Nez’den 100 bin doların üzerinde tazminat talep edeceğini belirten Esen Hanım, şunları söyledi 
     "GEÇEN salı günü barın açılışına, çarşamba gecesi özel bir davete, cuma gecesi de ekstrasına gelmedi. Sözleşmeye uymuyor. Dört gün Swissotel’de kalmış, Antalya’ya da gitmiş. Serkan Şedele ile aşkı yüzünden mi bunu yapıyor bilemem. Dünyada bir sürü sanatçı aşık oluyor ama hiçbiri sahnesini bırakıp gitmiyor. " 
     NEZ’in şöhret budalası’ olduğunu dile getiren Esen Açılmış sözlerini şöyle sürdürdü "Eskiden 50 milyon liraya sahneye çıkıyordu, şimdi gecede milyarlar kazanıyor. Kötü bir evde yaşıyordu, uzun süre Etiler’deki misafirhanemde kaldı. Üstelik çalışanların ekmeğiyle oynamaya da hakkı yok. Nez bir daha benim barımda sahneye çıkamaz." 
     



 MAGAZİN 












</TEXT>
</DOC>
