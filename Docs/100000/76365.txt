<DOC>
<DOCNO> 76365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun07.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Cumhurbaşkanı "İsrail ile Batı Şeria arasına duvar yapalım" 
</HEADLINE>
<TEXT>

     İsrail Cumhurbaşkanı Moşe Katsav, İsrail ve Batı Şeria arasına duvar örülmesinden yana olduğunu, böylece Filistinli intihar bombacılarının engellenmiş olacağını söyledi. 
     Katsav, cumhurbaşkanlığı makamının siyasi konularda fikir beyan etmeme geleneğine rağmen İsrail radyosuna verdiği demeçte, ''İntihar bombacılarının içeri sızmalarını ve İsrail vatandaşlarına zarar vermelerini önleyecek bu duvarı hemen şimdi inşa etmeliyiz'' dedi. 
     Bu fikri İsrail Başbakanı Ariel Şaron ile görüştüğünü belirten Katsav, Şaron'un ''bu duvarın etkinliği, maliyeti ve inşaat süreci üzerinde çalışmak gerekir'' dediğini kaydetti. 
     İsrail kabinesinin İsrail ve Batı Şeria arasında bir tampon bölge oluşturma kararına rağmen, bunun, İsrail'in 130 yerleşim biriminin bulunduğu Batı Şeria'dan feragat etmesi olarak yorumlanabileceği gerekçesiyle hükümetin adım atmakta tereddütleri bulunuyor. 
     






</TEXT>
</DOC>
