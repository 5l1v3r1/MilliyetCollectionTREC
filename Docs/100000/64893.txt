<DOC>
<DOCNO> 64893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/guncel/gun06.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC’ye uçmak cep yakacak 
</HEADLINE>
<TEXT>

Yabancı ülke statüsüne sokulan KKTC’ye ayak basanlar beş katı alan vergisi ödeyecek, KTHY uçakları pahalıya konaklayacak 
     SİNAN TOROS İSTANBUL 

     Ulaştırma Bakanlığı Devlet Hava Meydanları İşletmesi DHMİ , yolcu ve uçak tarifeleri konusunda Kuzey Kıbrıs Türk Cumhuriyeti’ni KKTC yabancı ülke statüsüne dahil etti. DHMİ, Başbakanlığın kamudaki indirimli tarifelerin kaldırılması’ yönündeki talimatı üzerine KKTC’ye uygulanan tüm indirimleri 1 Ocak’tan itibaren kaldırdı. 
     
     Alan vergisi beş katı 
     Yeni uygulamayla birlikte, KKTC’ye gidenlerden alınan 3 dolarlık alan vergisi ücreti 15 dolara yükseltilirken, bu ülkeye sefer yapan uçakların konma ve konaklama ücretleri de yabancı ülke statüsüne yükseltildi. 
     Kıbrıs Türk Hava Yolları KTHY , yeni uygulamadan en çok etkilenecek şirket olacak. 
     
     Yolcu sayısı azalacak 
     2 adet Airbus 310 tipi uçağı ile 3 adet Boeing 737-800 tipi uçağı bulunan KTHY, bu uçakları için iç hat tarifesindeki konma ücreti olarak 30, konaklama ücreti için de 15 milyon lira ödeyecekti. Ancak yeni ücret tarifesiyle birlikte şirket, konma ücreti olarak 923- 877.5 dolar arasında, konaklama ücreti olarak da 255.6- 243 dolar arasında ödeme yapacak. Yeni uygulamanın şirkete yıllık 1 milyon dolar yük getireceğini belirten KTHY Genel Müdürü Zeki Ziya. KKTC’ye alan vergisinin yükseltilmesinin de yolcu sayısını azaltacağını ve ülke turizmine büyük darbe vuracağını ifade etti. 
     



 GÜNCEL 






















</TEXT>
</DOC>
