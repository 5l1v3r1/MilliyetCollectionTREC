<DOC>
<DOCNO> 81546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/ekonomi/eko04.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet Avrupa için çok ağır’ 
</HEADLINE>
<TEXT>

TÜSİAD Başkanı Özilhan, Türkiye’nin ekonomik kriz ortamından bir an önce çıkması için AB ile müzakerelere hemen başlaması gerektiğini savundu 
     EKONOMİ SERVİSİ 

     Türk Sanayicileri ve İşadamları Derneği TÜSİAD Başkanı Tuncay Özilhan, Hükümet’in Avrupa Birliği AB konusunda çok ağır gittiğini söyledi. 
     İş Çevresi Grubu’nun sekizinci toplantısı bitiminde bir açıklama yapan Özilhan, AB’nin ekonomik tarafının çok ağır bastığını belirterek "Türkiye’nin ekonomik kriz ortamından çıkması için AB ile müzakerelerin bir an önce başlaması gerekiyor" dedi. Özilhan, bu konuda hükümetin çok ağır gittiğini ve hükümetin bu konuyu ayrıntılı olarak tekrar ele alması gerektiğini kaydetti. 
     
     Üyelik tarihi ileri kayacak 
     Özilhan, "Türkiye Kopenhag zirvesinde müzakere alamazsa 10 tam üye olacak ülke dışındaki diğer üç ülke arasına düşecek. Bulgaristan ve Romanya müzakerelere başlıyor. Türkiye’nin üyelik tarihi ileri bir tarihe kayacak. Bunun da ekonomik açıdan çok önemli etkileri olabileceğini düşünüyoruz" dedi. 
     Özilhan, önceki akşam işadamları ile biraraya gelen M. Ali Bayar hakkında ise şunları söyledi "Birisini destekleme gibi bir durum sözkonusu değil. M. Ali Bayar’ın programı hazır değil. Program hazır olduktan sonra işadamları kendi seçimlerini yapacak." İstanbul Yaklaşımı’nın toplantıda gündeme gelmediğini belirten enflasyondaki düşüşü hükümetin ve özel sektörün desteklemesi gerektiğini söyledi. Özilhan, faizlerdeki düşüşün yılın son çeyreğinde üretime yansıyacağını belirtti. 
     



 EKONOMİ 


















</TEXT>
</DOC>
