<DOC>
<DOCNO> 88417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/siyaset/asiy.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’e geçit yok 
</HEADLINE>
<TEXT>

Bugün Çankaya Köşkü’nde yapılacak AB zirvesinde gündem dışına çıkılmayacağı yönünde sinyaller veren Sezer, Çiller yüzünden huzursuz olan koalisyon ortaklarını rahatlattı... 
     SERPİL ÇEVİKCAN Ankara 

     DYP Genel Başkanı Tansu Çiller’in, Başbakan’ın rahatsızlığı ve hükümet boşluğu konularını zirvede gündeme getirme olasılığı uzlaşma bekleyen siyasi çevreleri endişeye düşürürken Cumhurbaşkanı Ahmet Necdet Sezer, toplantının mecrasının değiştirilmesine izin vermeyeceğinin sinyalleri geldi. Çankaya ve hükümet kaynaklarından sızan bilgilere göre Sezer, Meclis’te grubu bulunan partilerin genel başkanlarını Köşk’e davet etme nedeninin "Türkiye’nin AB’ye tam üyelik sürecine ilişkin gelişmelerin değerlendirilmesi" olduğunu vurguladı. 
     
     İdamda adres Meclis 
     Cumhurbaşkanı Sezer, Başbakan katılsa da katılmasa da toplantının gündeminin "hükümet meselesine" dönüştülmesine izin verilemeyeceğini de söyledi. AB konusunun Türkiye açısından son derece kritik bir öneme sahip olduğunu sık sık vurgulayan Sezer, zirveyi bu sürece hizmet etmek için toplamaya karar verdiğini anımsattı. Bu arada kulislerde zirveden çıkacak sonucun "Meclis’i işaret" edeceği, Sezer’in de idam cezasının kaldırılması konusunda adresin TBMM olduğu görüşünü vurguladığı ifade edildi. 
     
     Uzlaşma arayışında 
     Kulislerde Milli Güvenlik Kurulu MGK bildirisine yansıyan "AB üyeliği konusunda ulusal programdaki taahhütlerimizin yerine getirilmesinin hızlandırılması" ifadesi anımsatılarak, Sezer’in bu ifadeyle başlayan süreci Köşk zirvesiyle pekiştirmeye çalıştığı belirtildi. Sezer’in MHP’nin çekincesi nedeniyle zirvede muhalefetle hükümet konsensusunun sağlamasını amaçladığı dile getirildi. 
     
Sürüklenerek gelse de bu iş olmaz      ANKARA Milliyet 

     AB zirvesi öncesi, "Başbakan Bülent Ecevit gitmezse ben de gitmem" diyerek tavrını ortaya koyan DYP Genel Başkanı Tansu Çiller, Ecevit’in Zirveye katılmayı umuyorum’ açıklamasının ardından yorum yapmaktan kaçındı. Bu kez "Ecevit sürüklenerek gitse bile, bu, hükümet boşluğu olmadığı anlamına gelmez" diye konuşan Çiller, zirvede öncelikli konunun hükümet olması isteğini yineledi. 
     AB meseleninin acil olduğunu, ancak hükümet boşluğuyla sorunların çözülemediğini ifade eden Çiller, "Ecevit gelmezse Köşk’ün kapısından geri mi döneceksiniz " sorusuna, "Gelmezse Türkiye’nin başbakansızlığı tescil olur. Bu bir mesuliyet paylaşımı gerektirir" yanıtını verdi. Aynı sorunun tekrar sorulması üzerine Çiller, "Bu konuyu konuşuyoruz" diyerek net bir yanıt vermedi. 
     
Bayramoğlu’yla tartışma yaşadı      Tansu Çiller, toplantıdan sonra Ali Bayramoğlu başkanlığındaki MÜSİAD heyetini kabul etti. Görüşme sırasında, Çiller ile Bayramoğlu arasında, şu tartışma yaşandı 

</TEXT>
</DOC>
