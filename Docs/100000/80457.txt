<DOC>
<DOCNO> 80457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/guncel/gun01.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Tatlı Huzur’ sergisi 
</HEADLINE>
<TEXT>

Klasik Türk Müziği sanatçılarının kostüm ve enstrümanlarından oluşan sergi, 27 Nisan’da Vehbi Koç Vakfı Sadberk Hanım Müzesi’nde açılıyor 
     ELİF KORAP 

     Türkiye’nin ilk müzik sergisi, Münir Nurettin Selçuk’un ölümünün 22. yıldönümü olan 27 Nisan’da Vehbi Koç Vakfı Sadberk Hanım Müzesi’nde açılacak. 
     Klasik Türk Müziği sanatçılarının kostüm ve enstrümanlarından oluşan "Bir Tatlı Huzur" sergisi, Sadberk Hanım Müzesi İcra Komitesi Başkanı Sevgi Gönül ve gazeteci yazar Murat Bardakçı tarafından basın toplantısıyla tanıtıldı. Gönül, "Enstrümanlarımızı daha çok Yunanlar topluyor. Yunanlara gitmesin diye 19. ve 20. yüzyıl enstrüman ve sahne kostümlerini toplamaya başladım. Sonunda bu sergi ortaya çıktı" dedi. Bardakçı da, "Bu sergi, müziğin sadece sanat amacıyla yapıldığı dönemden gü-nümüze kadar geçen süreci yansıtıyor" dedi. 
     Sergideki eserlerin bir özelliği de hepsinin zamanın ünlü müzisyenlerince kullanılmış olması. Münir Nurettin Selçuk şarkılarının taş plaktan yayımlanacağı sergide, Neyzen Tevfik’in ney’inden, Safiye Ayla’nın sahne kostümlerine, Zeki Müren’in mektuplarından, Müzeyyen Senar’ın eşyalarına kadar müzik tarihine ışık tutacak pek çok kostüm ve enstrüman yer alıyor. 
     



 GÜNCEL 

















</TEXT>
</DOC>
