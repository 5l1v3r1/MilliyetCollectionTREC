<DOC>
<DOCNO> 74501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/soneko05.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon Yeni, dolar karşısında son üç haftanın en düşük düzeyinde... 
</HEADLINE>
<TEXT>

     Asya döviz borsalarında Japon yeninin ABD doları karşısındaki değeri, son üç haftanın en düşük düzeyine indi. 
     ''Japon yatırımcıların Nisan ayında başlayacak yeni mali yılda dışarıya para aktaracakları'' inancı, Japon yenini geriletti. 
     New York borsasında Cuma günü 132.82 yenden kapanan dolar, Asya borsalarında bu sabah 132.97 yene çıktıktan sonra, seans sonlarında 132.75 yene geriledi. 
     Asya ülkelerinin para birimleri yeni izinden gidip değer kaybederken, Endonezya rupisi Ekim ayında bu yanaki en yüksek düzeyine çıktı. Yabancıların Endonezya'daki yatırımlarını finanse etmek için Endonezya rupisi satın alacakları ümidi üzerine, ABD doları 9,800 rupiden 9,755 rupiye düştü. 
     
     Tokyo Borsası 
     ABD'de şirketlerin karlılık tahminlerinin yarattığı hayal kırıklığı nedeniyle, hisse senetlerinin değer kaybetmesinin etkisiyle, Asya'daki menkul kıymetler borsaları da düştü. Kyocera ve diğer yüksek teknoloji şirketlerinin hisse senetlerinin değer kaybı üzerine, Tokyo menkul kıymetler borsasında Nikkei Endeksi bugün, 83.99 puan binde 74 kayıpla 11,261.09 puana indi. 
     Hong Kong borsasında Hang Seng Endeksi binde 61 puan oranında düşüşle 10,797.13 puana inerken, Singapur, Avustralya, Filipinler ve Malezya borsaları da düştü. Güney Kore borsası endeksi yüzde 1.9 puan kaybetti, ancak Tayvan borsası endeksi yüzde 1.28 oranında puan artışıyla 7 Ekim 2000 tarihinden bu yanaki en yüksek düzeyine, 6,219.17 puana çıktı. 
     






</TEXT>
</DOC>
