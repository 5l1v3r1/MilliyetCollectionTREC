<DOC>
<DOCNO> 95572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/dunya/tur.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Fas Kralı devrim yaptı 
     DIŞ HABERLER SERVİSİ 

     Veliaht Prens iken 1999’da tanıştığı öğretmen kızıyla tahta çıkıp Kral unvanıyla geçtiğimiz martta evlenen 38 yaşındaki Fas Kralı Muhammed, ülkenin 400 yıllık geleneğini bozarak kadın hakları alanında bir devrime imza attı. Kral, bilgisayar mühendisi eşi Selma Benani 24 ile çekilen düğün fotoğraflarının basına dağıtılmasına ve Kraliçe’nin halk tarafından tanınmasına ilk kez izin verdi. Şimdiye kadar kraliyet evlilikleri halktan gizli tutuluyor, gelinin kimliği bilinmiyordu. Kral Muhammed’in orta sınıftan bir eş seçmesi de büyük bir modernleşme atılımı olarak değerlendiriliyor. 
     Filistin - İsrail çatışmaları dolayısıyla ertelenen eğlenceler ise dün başladı ve başkent Rabat sokakları bayram yerine döndü. ABD eski Başkanı Bill Clinton, kızı Chelsea, Libya lideri Kaddafi’nin oğlu Seif El İslam ve Afganistan Dışişleri Bakanı Abdullah Abdullah gibi seçkin davetlilerin hazır bulunduğu kutlamalarda at yarışları yapıldı. Ülkenin dört bir yanından gelen kabile temsilcileri de Kral’ı hediye yağmuruna tuttu. 3 gün sürecek düğün, radyo ve TV’lerden canlı yayınlanıyor. 



 DÜNYA 











</TEXT>
</DOC>
