<DOC>
<DOCNO> 92402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sondun19.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon fanatikler Beckham'ın yatağında uyumak istiyor 
</HEADLINE>
<TEXT>

     2002 Dünya Kupası'na çeyrek finalde veda eden İngiltere milli takımı, şampiyonanın ev sahibi ülkelerinden Japonya'dan bir hafta kadar önce ayrılmasına rağmen, kaldığı oteldeki odaları hiç boş kalmıyor. 
     İngiliz takımının kaldığı Westin Awaji Island Resort yetkilisi, Japon fanatiklerden her gün onlarca telefon aldıklarını, Japonların çoğunun da özellikle David Beckham'ın kaldığı odayı istediğini söyledi. 
     Yetkili, ''Ancak mahremiyet nedeniyle kimin hangi odada kaldığını açıklamıyoruz. Bunu her müşterimiz için yaparız'' dedi. 
     Buna karşın müşteriler, Beckham'ın favori yiyeceklerini yeme ve ayaklarına masaj yatırdığı masörde masaj yaptırma imkanı bulabilecek. 
     Yerel yönetim yetkilileri, turistleri bölgeye çekmek amacıyla, İngiliz takımının idman yaptığı Tsuna kasabasına Beckham, Michael Owen ve Sven-Goran Eriksson'ın heykelini dikmeyi düşünüyor. 
     





</TEXT>
</DOC>
