<DOC>
<DOCNO> 89576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/yasam/yas04.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayolunda icra barikatı 
</HEADLINE>
<TEXT>

Antalya - Alanya karayoluna hem de turizm sezonunda icra geldi. Belediye, rekor kamulaştırma bedelini ödeyemeyince, alacaklılar da yolu briketle kapattı. Trafik arapsaçına döndü 
     DOĞAN SÖNMEZ Manavgat DHA 

     Antalya - Alanya karayolunun arsalarından geçtiğini belirterek Manavgat girişindeki kavşak için icra kararı aldıran vatandaşlar dün duvar çekip yolu ulaşıma kapattı. Trafik felç olurken, ulaşım geçici olarak başka bir yoldan verilmeye başlandı. Abdullah Taş, Ali Taş ve Mustafa Köse, 3 Kasım 1999’da Manavgat 2. Asliye Hukuk Mahkemesi’ne dava açtı. Antalya - Alanya karayolunun Manavgat girişindeki kavşağın 490 metrekarelik bölümünün tapulu arazileri üzerine yapıldığını ileri süren davacılar, "Karayolları arsamız üzerine kavşak yaptı. Asfalt kaplama ve kaldırımın sökülerek müdahalenin önlenmesini istiyoruz" dedi. 
     Halk, gece briketleri kırdı 
     Arazi sahiplerinin avukatı Mahmut Akıncı, dün İcra Dairesi yetkilileriyle Manavgat kavşağına gelerek ölçüm yaptırdı. Davacılara ait 490 metrekarelik alan belirlenerek, karayolundan briketle sınır çizildi. Akıncı, beraberindeki işçilere harç yaptırıp yola barikat kurdurdu. Yol briketle örülürken, polisler trafik akışını kesti. Yolun trafiğe tamamen kapanması üzerine Antalya - Alanya ulaşımı geçici olarak Demokrasi Bulvarı’na verildi. 
     Kavşağa örülen briketler, dün akşam yaklaşık 100 kişilik bir grup tarafından dağıtıldı. Yolu açan vatandaşlar, kaldırımda kalan briketleri de kırdı. 
     
Başkan Şenol Ben de ne yapacağımı şaşırdım      Manavgat Belediye Başkanı Zeynel Şenol, turizm sezonuna girilirken yaşanan bu durumun hoş olmadığını belirtti. Başkan, "Koskoca yolun kapatılması akla mantığa aykırı. 490 metrekare için 500 milyar liranın üzerinde para istiyorlar. Ben ne yapacağımı şaşırdım" diye konuştu. 
     



 YAŞAM 


















</TEXT>
</DOC>
