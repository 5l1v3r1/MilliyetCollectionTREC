<DOC>
<DOCNO> 57070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sontur18.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da yine kapkaççı dehşeti... Bayram öncesi dikkat... 
</HEADLINE>
<TEXT>

     Bahçelievler'de kapkaççı dehşeti yaşandı. Manisa'dan akraba ziyareti için kente gelen bir kadının başına vurularak çantası alındı. Direnmeye çalışan eşi de, 3 ayrı yerinden bıçaklandı. 
     Manisa'dan akraba ziyareti için İstanbul'a gelen Suat ve Ayten Çalışkan çifti, Yenibosna Gündüz Sokak üzerinde gece saatlerinde kapkaççıların saldırısına uğradı. 
     Birden ortaya çıkan 3 kişi, Ayten Çalışkan'ın başına vurarak, etkisiz hale getirdikten sonra içerisinde 130 milyon lira bulunan çantasını aldı. Bu sırada saldırganlara karşı koymak isteyen Suat Çalışkan da, vücudunun 3 ayrı yerinden bıçaklandı. Saldırganlar, çantayı gasp ettikten sonra kaçtı. 
     Yenibosna Özel Hayrinüsa Hastanesi'ne kaldırılan Suat Çalışkan'a cerrahi müdahalede bulunulurken, Ayten Çalışkan ayakta tedavi gördü. 
     Suat Çalışkan'ın hayati tehlikesinin bulunmadığı bildirildi. 
     Polis yetkilileri, eşkali belirlenen 3 saldırganın yakalanması için çalışmaların sürdürüldüğünü belirttiler. 
     






</TEXT>
</DOC>
