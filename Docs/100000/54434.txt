<DOC>
<DOCNO> 54434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/ekonomi/eko02.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Profesyonel olun tanıtıma yüklenin 
</HEADLINE>
<TEXT>

İrlanda’ya 16 milyar dolar yabancı sermaye çeken ajansın yöneticisi O’Donovan, Sizi tanımayan gelmez. Yabancı sermaye işine profesyonelce yaklaşın’dedi 
     EVRİM ERGİN-AYFER YILDIZ 

     İrlanda yabancı sermaye mucizesinin mimarı’ kabul edilen İrlanda Kalkınma Ajansı IDA Yöneticisi David O’Donovan, "Yabancı sermaye çekmek istiyorsanız, bizdeki IDA benzeri kuruluşlar oluşturun. Yoğun tanıtım yapın ve profesyonel yaklaşın" dedi. YASED ve Ünlü Konuşmacılar Ajansı’nın CSA düzenlediği Küreselleşme ve Türkiye Ekonomisi konferansında konuşan O’Donovan, 1990’da sadece 100 milyon dolar yabancı sermaye çekerken, geçen yıl 16 milyar dolar çeken İrlanda’yı örnek gösterdi. 
     
     Türkiye’de yatırımın dezavantajları nedir 
     Önemli ekonomik güçlükler, yüksek enflasyon ve yüksek faizler. Çok fazla bürokrasi ve belirsizlikler... Biz katma değeri yüksek sektörleri seçtik. Maliyetleri indirmek için kurumlar vergisini yüzde 10’a düşürdük. ABD, Avrupa’da İrlanda’yı üs seçti. Yabancı yatırımcı için bürokrasi ağı dışında bir yapı oluşturduk. 
     
     Türkiye’de IDA gibi bir kuruma ihtiyaç var mı 
     YASED, yabancı sermayedarların birliği. IDA ise hükümetçe özel yasa ile kuruldu. Türkiye’de böyle bir kurum oluşturulmalı, kendi bütçesi ve çalışanları olmalı. Başarılı olmak için bu işi profesyonelce yürütmelisiniz. 
     
     İrlanda’nın eğitimli işgücüne değindiniz. Türkiye bu seviyeye kaç yılda gelebilir 
     Biz yıllar boyu süren bir yatırım yaptık. Bu sizde muhtemelen bir 5 - 10 yıl alacaktır. 
     
     Bölgedeki savaş yabancı sermaye akışını etkileyecek mi 
     Evet, ancak olumsuz etkileri bertaraf edilebilir. Bizde de Kuzey İrlanda’da savaş vardı. Yabancı sermaye yerel piyasaların nasıl etkilendiği ile ilgileniyor. 
     
Tarım ve Sanayi bakanlıkları engel’      YASED Başkanı Faruk Yöneyman, "En büyük sorun gümrük dışı engeller. Bu engeller genellikle Tarım ve Sanayi bakanlığının uygulamalarında ortaya çıkıyor. Endüstri Bölgeleri Yasa Tasarısı bir yıldır komisyon ile Bakanlar Kurulu arasında gidip geliyor" dedi. YASED Genel Sekreteri Abdurrahman Arıman da şikayetlerin üç kat arttığını belirti. "Mercedes Benz Türk’ün 12 yöneticisi için daha önce tutuklanma kararı alındığını hatırlatan Arıman, "Hakim aynı durumda yöneticilerden 3 Türk’ü ayırdı ve 12 yabancı yöneticiye tutuklama kararı verdi. Bu ve benzeri örnekler birleştirilince Türkiye’de bir yabancı aleyhtarlığı estirildiği düşüncemizi kuvvetlendiriyor" diye konuştu. Hazine Müsteşar Yardımcısı Aydın Karaöz de yabancı yatırım konusunda bir konseyin düşünüldüğünü belirtti. 
     
     
     



 EKONOMİ 














</TEXT>
</DOC>
