<DOC>
<DOCNO> 75611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yasam/yas03.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşka gitti ölümü buldu 
</HEADLINE>
<TEXT>

Pınar, "Taciz ediyor" dediği dedesi yaşındaki adama randevu verdi ve pompalıyı ateşledi... 
     DAVUT UYAR ÇAYCUMA DHA 

     Zonguldak’ın Çaycuma ilçesine bağlı Filyos beldesinde bir süredir kayıp olan Hüseyin Çakar’ın 68 , tuzaklı’ bir cinayete kurban gittiği ortaya çıktı. 
     Her şey, tam 47 gündür kendisinden haber alınamayan Çakar’ı dağ tepe arayan jandarmanın, ormanlık arazide bir ceset bulmasıyla başladı. Cesedin Çakar’a ait olduğunu ve bir tüfekle öldürüldüğünü belirleyen jandarma ekipleri, yaşlı adamın bir de cep telefonu bulunduğu bilgisini aldı. Bunun üzerine, katilin bulunması amacıyla cep telefonundan iz sürüldü ve Çakar’ın konuşmalarına ait ayrıntılı fatura incelemeye alındı. 
     Bu inceleme sonucu, Çakar’ın kaybolmadan kısa süre önce, aynı numara tarafından tam 14 kez arandığı anlaşıldı. 
     
     Bu numaranın sahibinin peşine düşen jandarma, Pınar Menteş 20 adlı genç kadını gözaltına aldı. Sorgusunda suçunu itiraf eden ve dul olduğu anlaşılan Menteş, Çakar’ın kendisini sürekli taciz ettiğini öne sürerek, şunları söyledi 
     "Tacizlerinden bıkmıştım. Buluşmak için randevu verdim. Babamın pompalı tüfeğini alarak randevu yerine gittim. Çakar, beni bekliyordu. Arkasından ateş ederek öldürdüm. Cüzdanını ve cep telefonunu alıp olaya hırsızlık süsü vermek istedim. Daha sonra cüzdanı ve cep telefonunu sobada yaktım. Pişman değilim." 
     



 YAŞAM 
















</TEXT>
</DOC>
