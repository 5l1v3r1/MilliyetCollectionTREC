<DOC>
<DOCNO> 53993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/siyaset/siy02.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktuna, Çiller’e döndü 
</HEADLINE>
<TEXT>

DYP Lideri’nin yalısına giden Aktuna, "İstekler o kadar yaygınlaştı ki dönmeye karar verdim" dedi 
     GÜLAY FIRAT İstanbul 

     Sağlık eski Bakanı Yıldırım Aktuna yeniden eski partisi DYP’ye döndü. "Ankara’nın beceriksizliğini dile getiren insanların siyasete dönmesini istediğini" belirten Aktuna, "İstekleri o kadar yaygınlaştı ki DYP’ye dönmeye karar verdim" dedi. 
     Çiller, dün Aktuna’yı Yeniköy’deki yalısında kabul etti. Aktuna’ya "hoşgeldiniz" diyen Çiller, bugün Türkiye’nin içinde bulunduğu durumun merkez sağın çok bölünmüş olmasından kaynaklandığını söyledi. Aynı düşüncede olanların yeniden buluşması gerektiğini belirten Çiller şöyle konuştu 
     "Yeni ve eski kadroları buluşturmak, gençleri, kadınları siyasete sokmak, eski ve yeni el ele vermek bundan sonra Türkiye’nin yönetimine talip olanların görevidir. Geçmişteki tecrübeleri birleştiren bir liderlik anlayışıyla Türkiye’yi bu noktadan çok daha iyi noktaya taşımalıyız. İşbirliği, gönül birliği bu alanda olmalı, bugün olan da bundan ibaret." 
     



 SİYASET 











</TEXT>
</DOC>
