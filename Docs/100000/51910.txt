<DOC>
<DOCNO> 51910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sonspo10.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hertha Berlin'den Deisler-Hakan Şükür takasına yalanlama... 
</HEADLINE>
<TEXT>

     Almanya 1. Futbol Ligi takımlarından Hertha BSC Berlin, İtalya'da yayınlanan Tuttosport adlı gazzetenin, FC Inter Kulübü'nün, Hakan Şükür ile Sebastian Deisler'i takas etmeyi önerdiği şeklindeki haberini yalanladı. 
     Hertha BSC Berlin Kulübü'nün bir sözcüsü A.A muhabirine yaptığı açıklamada, İtalyan gazetesinde çıkan haberin ''saçma'' olduğunu, Deisler'in daha önceden FC Bayern Münih takımına söz verdiğini belirtti. 
     Adını açıklamak istemeyen sözcü, FC Inter Kulübü'nden kendilerine bu yönde bir öneri gelmediğini, zaten Hakan Şükür'ün bonservis ücretinin çok daha fazla olduğunu kaydetti. 
     Kulüp sözcüsü, ''Bu haber tümüyle uydurmadır. Biz bu tür spekülasyonlara zaten girmeyiz. Herhangi bir futbolcuyla, ancak kesin olarak bir anlaşma yaptığımız takdirde bunu açıklarız'' dedi. 
     






</TEXT>
</DOC>
