<DOC>
<DOCNO> 66160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/yasam/yas01.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hanımlar, pürüzsüz bir cilt için pahalı kremlere gerek yok 
</HEADLINE>
<TEXT>
Havuç ye, genç kal 
Havuç kırışıklıkları, ıspanak sivilceyi önlüyor. Zeytinyağı ise kuru ciltlere birebir... İşte size cebinizi yakmayacak cilt dostu doğal besinler 
     NESLİHAN CUYAR İstanbul 

     HAVUÇ Kırışıklıkları önler. Kayısı ve tatlı patates gibi diğer turuncu renkli sebze ve meyveler de önerilir. 
     ZEYTİNYAĞI Cilt kuruluğuna iyi gelir. İçinde bulunan yağ asitleri tıkanmış gözeneklerin temizlenmesine yardımcı olur. 
     MEYVE Özellikle dut, böğürtlen, ahududu ve çilek gibi meyveler kırışıklıkları önler, cilde tazelik verir. 
     SU Kuru ciltlere karşı tavsiye edilir. İdeal cilt için her gün iki litre içilmelidir. 
     YEŞİL YAPRAKLI BİTKİLER Başta ıspanak olmak üzere, sivilcelere karşı iyi gelir. Bol miktarda antioksidan, bazıları da demir içermektedir. 
     YULAF B vitamini açısından zengin olan bu besin, toksinleri dışarı atmaya yarar. İçerdiği lifler, vücut tarafından toksinleri filtre etmekte kullanılır. 
     BROKOLİ Cildi esnek tutmaya yarayan brokoli, A ve C vitaminleri gibi antioksidanlar açısından pek çok besinden daha zengindir. 
     SOYA Özellikle sivilceyi önlerken, içerdiği E vitamini sayesinde yeni hücre oluşumuna yardımcı olup, cildi nemli tutar. 
     



 YAŞAM 




















</TEXT>
</DOC>
