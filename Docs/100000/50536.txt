<DOC>
<DOCNO> 50536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/yazar/pulur.html </URL>
<DATE> 2001/11/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kuşkumuz hala devam ediyor... 
</HEADLINE>
<TEXT>

     15 yılda 30 bin insanını kaybeden, Türkiye'nin teröre açılan savaşta tarafsız kalması mümkün müdür 
     "11 Eylül" deki "ikiz kuleler" faciasından sonra, yazdığımız bütün yazılarda bunu vurguladık, bugün de altını çiziyoruz. 
     Türkiye terörle mücadele "Bana ne" diyemez, katılacaktır. 
     Lakin bu katılmanın bedeli nedir, sonra ne olacaktır 
     İşte bizim başından beri üzerinde durduğumuz, altını çizmeye çalıştığımız önemli kuşkumuz budur 
     
     BU kuşkumuz, içi boş bir kuşku değildir 
     "İkiz kuleler" faciasından bir hafta sonra yazdığımız yazıda bakın ne demişiz 
     Yazımızın başlığı "Avrupa Avrupa Duy Sesimizi " 
     Nedir duyulmasını istediğimiz sesimiz 
     Şu 
     "Özellikle Galatasaray'ın başarılı maçlarından sonra sokaklara dökülen binlerce Türk, Avrupa Avrupa duy sesimizi diye bağırırdı. 
     Avrupa ne onların sesini duydu, ne de çoluk çocuk, yaşlı genç, kadın erkek, sivil asker, öğretmen hemşire, doktor terörün katlettiği insanların feryadını... 
     Teröristin, Avrupalının nezdinde itibarı büyüktü 
     Bağımsızlık savaşçıları 
     Sadece Avrupa değil, içerideki Avrupa muhibleri de, sureti haktan görünerek demokrasi, insan hakları kılıfıyla devlet terörüne karşı tarafsızlıklarını ispatlamak için üstün gayretlerini sergiliyorlardı". 
     
     ACABA şimdi, sesimizi duyabilecekler mi 
     Acaba "Benim işime yarayan terörist iyidir " demekten vazgeçebilecekler mi 
     İşte kuşkumuz bu... 
     Sadece bizim değil, "Almanya'nın Sesi Radyosu"nun yorumcusunun da aynı kuşkusu vardı 
     "Batı ittifakının askeri operasyonları bittikten sonra Türkiye'yi terörizme karşı kim koruyacak 
     Türkiye uluslararası terörizmin hedefi haline gelirse, Batı ittifakına ne kadar güvenebilecek 
     
     BU kuşkumuzu, hala, hiç eksilmeden taşıyoruz. 
     Afganistan'a seçme askerlerimizi gönderdikten sonra bile, bu kuşkumuz hala yerinde duruyor. 
     Niye mi 
     Bakın, Avrupa'da Türkiye'ye yönelik terörizme karşı bir hareket var mı 
     Bir sürü laftan başka 
     
     DIŞARIDA öyle de, burada başka mı 
     Beş yaşındaki çocuğa, büfenin üzerinde jandarma subayının fotoğrafının olduğu çerçeveyi yere düşürüp kırdırıyorlar, 15 yılda 30 bin insanın canına kıyanlara "terörist" demeye dilleri varmıyor, masum halkı "Devletle gerilla arasında kalmıştık" diye konuşturan filmler çeviriyor, ödül alıyorlar. 
     Bizim kuşkumuz bu işte 
     Elbette, terörle mücadelede "Biz yokuz " diyemeyiz. 
     Ya onlar, ileride ne diyecekler 
     
     







Akrep’lere... 


KKTC, Rumlara teslim edilmez 


Bir beyin fırtınası Türkiye kilitlendi sahaya inmeliyiz 


Aşkın son kullanma tarihi 


Fikriye'nin sırrı 


Öğretmen açığı ve köyler 


Mayorka'da zoraki diyalog 


Aşk yabani bir hayvandır 


Kuşkumuz hala devam ediyor... 


Askeri kazanım ve AB 


Tüketici memnunsa Aria büyür 


İki yanıt 


"Tasarruf Tasarruf " derken.. 


Türkiye için ağlama Arjantin 


Irak bizim için önemli bir pazar 


Derviş sussun BOTAŞ konuşsun 


</TEXT>
</DOC>
