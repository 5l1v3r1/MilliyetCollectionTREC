<DOC>
<DOCNO> 89716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/ekonomi/eko03.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
DERVİŞ BEZDİM ARTIK 
</HEADLINE>
<TEXT>

Dün akşam Sabancı Center’da İyi Kalp Ödülü’ alan Kemal Derviş, kendisini karşılayan Türk n Sabancı’nın moraliniz nasıl’ sorusuna "Bezdim artık bezdim’ diye cevap verdi. Sabancı’nın cevabı ise netti Gazetelerden izliyoruz, bezmemek elde değil 
     İSMAİL ŞAHİN 

     Başbakan Ecevit’in sağlığının bozulması nedeniyle mayıs ayı başından bu yana sıkıntılı bir süreçten geçen Türkiye, Bakan Kemal Derviş’i de yıprattı. Siyasi yapıdaki belirsizlikler ve yapılan açıklamaların ekonomiye olumsuz etkisini sık sık dile getiren Derviş, sonunda patladı ve "bezdim" dedi. 
     
     Çok sıkıldım ve yoruldum’ 
     Ekonomiden Sorumlu Devlet Bakanı Kemal Derviş, Türk Kalp Vakfı Sakıp Sabancı İyi Kalp Ödül Töreni öncesinde ilginç açıklamalarda bulundu. Kemal Derviş, Sakıp Sabancı’nın eşi Türk n Sabancı’nın, "İyi Kalp Ödülü’nü aldınız, sağlığınız ayağınız dışında iyi sanırım. Peki moraliniz nasıl İlk geldiğiniz günkü gibi dinç misiniz " sorusuna Derviş tek kelimelik bir cevap verdi "Bezdim." 
     Türk n Sabancı’nın "Gelişmeleri gazetelerden izliyoruz, bezmemeniz elde değil" demesi üzerine, Derviş, "Çok sıkıldım ve yoruldum. Sürekli izleniyorum ve gündemdeyim, bu beni çok yoruyor" dedi. Derviş ile Başbakan Yardımcısı Mesut Yılmaz’ın eşi Berna Yılmaz arasında da benzer bir diyalog yaşandı. Derviş, Yılmaz’a "Son zamanlarda çok sıkıntı yaşadım ve yoruldum. Herkes gelişmeler üzerine benden açıklama bekliyor" dedi. 
     
     Felsefesi ödül getirdi 
     Ödül töreni Kemal Derviş’in yarın menisküs ameliyatının olması nedeniyle erken başladı. Türk Kalp Vakfı Başkanı Çetin Yıldırımakın, bu ödülü Kemal Derviş’e vermelerinin nedenini şu sözlerle ifade etti "Türkiye’yi Arjantin gibi olmaktan kurtarması, günü kurtarmaya çalışmaması, mevcut parlamenter yapının dışında kalarak inançlı ve fedek r çalışmalara girmesi nedeni ile bu ödülü Kemal Derviş’e layık gördük." Yıldırımakın, ödülü vermelerindeki en önemli etkenin ise yaşamak ne güzel şey kardeşim’ felsefesini taşıması olduğunu belirtti. 
     Derviş, ödül törenindeki konuşmasında ise "Konuşmakta zorlanıyorum. 16 aydır Türkiye’deyim. Eğer iyi bir şeyler yaptıysam ne mutlu. Türk insanın sevgisi ve iyi kalpliliği krizi bir ölçüde atlatabilmemizin nedeni. Türk insanında büyük bir dayanışma ruhu var. Dayanışma eğilimi eğer takım çalışmasına dönüşürse harikalar yaratırız" diye konuştu. 
     
Bugün menisküs ameliyatı iki hafta sonra tenis maçıAyağındaki ağrılar nedeniyle Ankara Tıp Fakültesi’nde bıçak altına yatacak olan Derviş, iki hafta sonra kortlara döneceğini söyledi 
     Ankara Tıp Fakültesi’nde bu sabah menisküs ameliyatı olacak Ekonomiden Sorumlu Devlet Bakanı Kemal Derviş, "Doktorumla sözleştim. İki hafta sonra tenis oynayacağız" dedi. Hastalığının birden bire çıktığını ifade eden Derviş, sağ ayak çapraz bağlarındaki ağrılar nedeniyle doktora gittiğini, menisküs olduğunu öğrendikten sonra birçok doktora danıştığını ifade etti. 
     Bakan Derviş, ayağındaki ağrıların tenis oynamasını da engellediğini dile getirerek, "Tenis kortlarını çok özledim, tenis oynamayı sabırsızlıkla bekliyorum" dedi. Toplantı öncesinde, İstanbul Valisi Erol Çakır ile sohbet eden Derviş, Çakır’a şunları söyledi "Birçok doktora danıştım. Özel ve devlet hastanelerinde tanışmadığım doktor kalmadı. Ancak, asker ruhlu bir insan olduğum için, bir de askerlere danışmak istiyorum. GATA’da Gülhane Askeri Tıp Akademisi birkaç arkadaşım var, onlarla da konuşacağım. Ondan sonra sanırım tam bir güvenle ameliyata gireceğim." 
     
     Aman geç kalma...’ 
     Türk Kalp Vakfı Başkanı Çetin Yıldırımakın’ın "Aynı ameliyatı ben de oldum. Kısa sürede ayağa kalkarsınız" demesi üzerine rahatlayan Derviş, "Tenis kortlarına erken dönebileceğime sevindim doğrusu. İlk maçımı beni ameliyat eden doktorumla oynacağım" diye konuştu. 
     Derviş, Şubat 2001’de kriz çıktığında Bülent Ecevit’in kendisini arayıp ertesi gün Türkiye’ye gelmesini istediğini belirterek, "Başbakan beni aradığı gün, hemen Türkiye’ye gelmemi istedi. Ben ise ondan dört hafta süre istedim" şeklinde konuştu. Başbakanın bu cevap üzerine kendisine aman geç kalma erken gel’ dediğini ifade eden Derviş, "Üç gün süre istedim. Onu da zor kabul ettirebildim" dedi. 
     
En iyi çalışan kurum ordu’      Bakan Kemal Derviş, ödül törenindeki konuşmasında, futboldaki gibi takım halinde oynamanın başarı getireceğini ifade ederek, "Başarının yolu, ekonomi ve siyasi yönetimde takım ruhunu yansıtabilmekten geçiyor. 
     
     Başarı takım oyununda 
     Şu anda bunu en iyi uygulayan Türk Silahlı Kuvvetleri. Çok değerli kişilerin mensup olduğu bir kurum ve en iyi çalışan kurum. Başarılarının sırrı ise takım oyununu çok iyi oynamalarında yatıyor" dedi. 
     Derviş, ekonomik ve siyasi kurumlarda sevgi odaklı çalışmanın, takım çalışmasına döndüğü andan itibaren başarının geleceğini ifade etti. 
     
Çağırsam kim gelir’      İstanbul’da dün ilk temaslarını Yabancı Sermaye Derneği’nin YASED üyeleriyle yapan Derviş, koordinasyon eksikliğinden yakındı. Derviş, İshak Alaton’un "Böyle bir toplantıyı Ankara’da ekibinizle, çalıştığınız insanlarla düzenleseniz, onları da motive edebilirsiniz" sözü üzerine şöyle dedi 
     "1 Mart 2001’de Hazine’deki odama ilk defa girdim. Üçüncü, dördüncü günde bütün ekonomik birimlerle toplantı yaptım. O günlerde çok iyi niyet vardı. Artık aynı derecede iyi niyet pek kalmadı. O zaman toplantıya geldiler. Bugün böyle bir toplantı yapmak istesem, gelirler mi bilmiyorum. Eşgüdüm konusunda yapılması gereken şeyler var. Ama bunu yapmak o kadar da kolay değil." 
     Derviş, işadamlarının "Sizden komisyon ve kurullarda değişime yön vermenizi istiyoruz" sözü üzerine ise "Kurul ve komisyonların yapısı biraz muhafazak r, bu da sorun yaratıyor" dedi. 
     
Yücaoğlu Siyasette görelim      TÜSİAD eski Başkanı Erkut Yücaoğulu, Derviş’e "Bir liderlik problemi var. Sizi bu vizyonunuzla siyasette görmek istiyoruz" diyerek, "Siz ne görüyorsunuz Bu yapılan çalışmalar seçime kadar mı, yoksa asıl çalışmalar seçimden sonra mı " sorusunu yöneltti. O ana kadar İngilizce konuşan Derviş, bu soru üzerine gülerek masaya vurdu ve Türkçe olarak "Benim bu soruya cevap verebileceğimi düşünebiliyor musunuz Yeterince manşet konusu var. Çok ekonomik manşet, ekonomiye zarar verir. Biz az manşetle çok iş yapmak istiyoruz" dedi. 
     



 EKONOMİ 



















</TEXT>
</DOC>
