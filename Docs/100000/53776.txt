<DOC>
<DOCNO> 53776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/son/sontur06.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ana oğulu ezip öldürdü, direğe çarpıp kalp krizinden öldü... 
</HEADLINE>
<TEXT>

     Gaziantep'in Nizip İlçesi'nde, kalp krizi geçirerek öldüğü iddia edilen sürücünün kullandığı otomobilin çarptığı anne-oğul öldü. Elektrik direğine çarparak duran otomobil sürücünün ise kalp krizi geçirerek öldüğü öne sürüldü. 
     Alınan bilgiye göre, Müslüm Canpolat yönetimindeki 27 UE 927 plakalı otomobil, Mimar Sinan Mahallesi Bayraktar Sokak'ta, önce, yolun karşısına geçmek isteyen Aliye 36 ve oğlu Mehmet Fatih Uludağ'a, daha sonra elektrik direğine çarptı. Çarpma sırasında elektrik direğinden kopan kablolar, otomobilin üzerine düştü. 
     Kazada, Aliye ve Mehmet Fatih Uludağ 9 ile sürücü Müslüm Canpolat 54 öldü. Nizip Devlet Hastanesi'nde yapılan otopside, sürücü Canpolat'ın kaza öncesinde kalp krizi geçirdiği ve buna bağlı olarak direksiyon hakimiyetini kaybetmiş olabileceği öne sürüldü. 
     






</TEXT>
</DOC>
