<DOC>
<DOCNO> 91402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sondun17.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'daki depremde ölenlerin sayısı 400'e ulaştı 
</HEADLINE>
<TEXT>

     İran'da 6.0 büyüklüğündeki depremde ölenlerin sayısının 400'e ulaştığı bildirildi. Ölü sayısının artmasından endişe edildiği de belirtildi. 
     Tahra Radyosu'nun haberine göre, İran Kızılay Başkanı Gulam Ali Sehrayi, bugünkü depremin 4 eyalette hissedildiğini, ancak sadece Hamedan ve Gazvin eyaletlerinde can ve mal kaybı olduğunu söyledi. 
     Sehrayi, Hamedan ve Gazvin eyaletlerinde şimdiye kadar 400 ceset çıkarıldığını, merkez üssü Avec olan depremde 50 köyde yüzde 50 ila yüzde 100 hasar meydana geldiğini kaydetti. 
     Sehrayi, depremde yaralı sayısının yaklaşık 1000 olduğunu da belirtti. 
     Gazvin eyaleti Kızılay Müdürü Mecid Şelviri de, Gazvin eyaletinde 6 köyün tamamen yıkıldığını, bu köylerde 200 kadar ceset 
     çıkarıldığını, bu sayının 500'e yükselmesinden endişe ettiklerini söyledi. 
     Cumhurbaşkanı Muhammed Hatemi, bir başsağlığı mesajı yayınlayarak, tüm yetkililerin konuyla ilgilenmesini istedi. 
     Bu arada İran'ın Moskova Büyükelçiliği yetkilileri, Rusya Acil Durumlar Bakanlığı'ndan bir yetkilinin İran'a gıda, giyecek, battaniye ve çadır yardımına hazır olduklarını söylediğini belirttiler. 
     





</TEXT>
</DOC>
