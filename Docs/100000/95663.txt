<DOC>
<DOCNO> 95663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sondun03.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon'dan "vurulmadan önce sen vur" planı... 
</HEADLINE>
<TEXT>

     ABD Savunma Bakanlığı Pentagon'un, orduyu, tehdit oluşturan ülkelere karşı, bu ülkeler ABD'ye saldırmadan önce vurmaya yönelik hazırlamak amacıyla 5 yıllık bir plan oluşturduğu ileri sürüldü. 
     Los Angeles Times gazetesi, 2004-2009 yılları arasını kapsayan ve ''savunma planlama rehberi'' adını taşıyan planı ana hatlarıyla anlatan bir haber yayınladı. 
     ABD'nin, tehdit oluşturan ülkeleri vurmaya yönelik yeni yaklaşımı, ilk olarak ABD Başkanı George Bush'un, New York'taki West Point askeri akademisinin mezuniyet töreninde, ''Bush doktrini'' olarak sunulmuştu. 
     Pentagon'un planına göre, ordu elindeki parayı, teröristler, kitle imha silahları ve siber mücadele ile istihbarat, hava savunma imkanı ile uzaydaki askeri imkanlarına ayıracak. 
     Gazete, bu tür saldırıların hedefi olabilecek ülkeleri Kuzey Kore ve Irak olarak isimlendirdi. Bush, Kuzey Kore, Irak ve İran'ı, ''şer ekseni'' ülkeleri arasında saymıştı. 
     





</TEXT>
</DOC>
