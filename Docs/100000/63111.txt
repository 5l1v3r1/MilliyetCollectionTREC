<DOC>
<DOCNO> 63111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/yazar/theper.html </URL>
<DATE> 2002/01/19/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Çok suç işleniyor 
</HEADLINE>
<TEXT>

     Ülkemizde inanılmaz biçimlerde suçlar işleniyor. Ben bunları gazete ve TV haberlerinden izliyorum, ancak çoğunlukla da şunu görüyorum, yakalanan sanık ya tutuklanmıyor veya şikayetçi tarafından affediliyor. Bu nasıl iştir, suçlu ceza görmeyecekse ceza kanunu niye var 
     C. M. - İstanbul 
     
     Özellikle büyük şehirlerimizde suç işlemede önemli artış olduğu muhakkak. Bazı istatistikleri gösterip suç işleme oranının az olduğunu söyleyenlere veya bazı Avrupa ülkeleri şehirleri ile karşılaştırıp, bizde daha az suç işlendiğini iddia edenlere ben inanmıyorum. Sebebi şu Bizde pek çok kimseye karşı suç işlendiği halde bu kişi şikayetçi olmuyor. Şikayetçi olmamasının bir nedeni, nasıl olsa fail bulunmayacak düşüncesi, bir başka nedeni failden korkma. Bu nedenle de pek çok kişi şikayette bulunmuyor, olayı sineye çekiyor bu nedenle de istatistiklere geçmiyor. Olaya bu cepheden bakınca da sanki bizde az suç işleniyormuş gibi suni bir görünüm ortaya çıkıyor. 
     Şikayetçi olmama nedenlerinden bir başkası da failin tutuklanmaması. Bu vatandaş nazarında "hakim tarafında suçsuz bulundu" şeklinde algılanıyor. Ancak şikayetçi olup da sonradan şikayetinden vazgeçenlerin bunu yapmalarının en büyük nedeni fail veya failin yakınları tarafından tehdit ediliyor olmaları. Çok vakada görüyorsunuz, olayın hemen arkasından, mağdur faili gösteriyor, vakayı anlatıyor ama bir süre sonra anlattıklarını inkar ediyor veya mahkemede ifade değiştiriyor. İşte bunun en büyük nedeni tehdit ve baskı altında oluşu. Çünkü bu durumda olan bir mağduru koruyacak bir mekanizma yok, oysa karşısında suç işlemiş, belki aynı suçu defalarca işlemiş biri veya birileri var. Bu nedenle de fail kolaylıkla kurtuluyor ve suç işlemeye devam ediyor. Bu halde suçların önüne geçmek çok zordur. Başımızı kuma gömmeyip gerçeği görmek zorundayız. 
     
     







Belediye mi, 'merkez' mi 


Uyandırma... 


Derdim Saddam’la değil 


Susurluk mu Hukuk devleti mi Hangisi .. 


IMF'yi hortumlamak... 


Söz Oğuzhan Müftüoğlu'nda... 


Gebze Yüksek Teknoloji Enstitüsü 


Rol için de para gerek 


Dilimin ucunda kelimeler 


Patronsuz holding "EGS’de son tango" 


Nazım Hikmet ve siyaset... 


Ecevit’ten kahkaha 


Dünya Bankası ve IMF toplantısı 2003'te Dubai'de 


Çok suç işleniyor 


Bilanço 


İş ilanlarında kıpırdama’ var 


</TEXT>
</DOC>
