<DOC>
<DOCNO> 52202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/yasam/yas00.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarısızlık korkusu sınav kaybettiriyor 
</HEADLINE>
<TEXT>

Araştırmalar, üniversiteye girecek öğrencinin, cerrahi operasyon geçirecek hastadan daha kaygılı’ olduğunu gösteriyor. Uzmanlar ise "Fazla kaygı, kazanma şansını bitirir" diyor... 
     ÖSS'DE BAŞARININ ANAHTARI - 3 
SİBEL KAHRAMAN 

     Kaygı, üniversite sınavına hazırlanan adayların ve ailelerinin en büyük sorunlarından biri... Sınav kaygısının öğrenciler üzerindeki etkisini belirlemek için yapılan araştırmalar, öğrencilerin kaygılarının genel cerrahi hastalarının kaygı düzeyinden yüksek olduğunu ortaya çıkardı. Özel Kültür Koleji Rehber Uzmanı Zeynep Akça bu konudaki sorularımızı şöyle yanıtladı 
     
Sınav kaygısı neden oluşuyor 
     Sınavla ilgili olarak kafada yaratılan olumsuz düşünceler, karşılaşılan herhangi bir güçlükten sonra sınavın kötü geçeceğine dair yaklaşımlar kaygıyı yoğunlaştıran faktörlerin başında geliyor. 
     
Kaygıda aile etkisi var mı 
     Evet. Özellikle ailelerin sınava yaklaşımı, beklenti düzeyleri gençleri etkiliyor. Sınavın bir kişilik ölçümü’ olarak görülmesi ve başkalarıyla kıyaslanma kaygının boyutunu artırıyor. Gençlere baskı da yapılabiliyor. 
     
Yoğun kaygı yaşayan öğrencide ne gibi belirtiler görülüyor 
     Aşırı gerginlik, huzursuzluk, tahammülsüzlük ve duyarlılık, kendini suçlama, olumsuz olaylardan çabuk etkilenme, heyecan, uykusuzluk, fiziki yorgunluk. 
     
Kaygıyı önlemek için neler önerirsiniz 
     Adaylar kendilerini olumlu yönde motive etmeye çalışmalılar. Sınavlarda kişilik değil, bilgiler değerlendiriliyor bu unutulmamalı. Sınav öncesi geçmişte yaşanılan başarısızlıklar değil, başarılar düşünülmeli. Telaş ve acelecilik kaygıya neden olabilir. Bu nedenle zamanı iyi planlamak gerekiyor. 
     
     Sınav anına dikkat’ 
     Sınavda başarılı olabilmek için çalışmak kadar sınav sırasında izlenen yolun da büyük önemi var. Sınavda başarılı olabilmenin, araştırmalar ve istatistiklerle belirlenen bazı püf noktaları var. Kavram Dersanesi Rehberlik Uzmanı Selay Kurdoğlu sınav sırasında yapılması gerekenleri şöyle sıraladı 
     Bir bölüme başlamadan önce, o bölümü hızla gözden geçirin. Cevaplamaya başlamadan önce bir 10 saniyenizi bu işleme ayırın. 
     Hız ve doğru cevap’ arasında denge kurun. Aşırı dikkat göstermek ya da dikkatsizlik zaman kaybına yol açar. 
     Bir soru üzerinde belirli bir süre geçtiği halde, h l çözüme ulaşamamışsanız bir başka soruya geçin. 
     Herhangi bir soruyu zaman harcamak gerektiği ve karışık gözüktüğü için otomatik olarak atlamayın. 
     Geçen zamanla aşırı ilgilenmeyin. 
     Bir testte iki ya da üç doğru cevabın aynı seçeneği temsil eden harfte toplandığı görülebilir. Ancak dört veya daha fazla cevabın aynı seçenekte toplandığı durumlarda o diziyle ilgili çalışmanızı yeniden gözden geçirin. Büyük ihtimalle en az birinin yanlış olduğunu bulacaksınız. 
     Yorulduğunuzda 30-40 saniye ara vererek zihninizi dinlendirin. 
     
Derslere göre soru tüyolarıHangi derste, hangi konulara ağırlık vermek gerekir, kazancınız ne olur, nasıl çalışılmalı İşte en çok merak edilen soruların cevapları 
     Matematik Matematik ve geometrinin sayısal puanın oluşumundaki katkısı yüzde 42, eşit ağırlıklı puanın oluşumundaki katkısı ise yüzde 10. Matematik her üç puan türünde yüzdelik oranı açısından yüksek değere sahip. ÖSS’deki matematik soruları içinde sayısal problemler, üçgen, dörtgen, çember ve doğrunun analitiği üzerine sorular sıkça çıkıyor. 
     Türkçe Sözcük ve cümle anlamı üzerine 15, paragraf üzerine 14-15 soru geliyor. Çoğu soru anlam bilgisine dayanıyor. 
     Fizik Sorular, fen bilimleri testinin yüzde 43’ünü oluşturuyor. Fizik dersinde şekil çizerek çalışmak bilginin kalıcılığını sağlıyor. 
     Kimya Sorular, çoğunlukla madde bilgisi, atom ve periyodik cetvel, çekirdek tepkimeleri, temel kavramlar, gazlar ve çözeltilerden geliyor. 
     Biyoloji Sayısal bölümde yer alan biyoloji sorularının çözümünde başarılı olabilmek için temel biyoloji bilgilerinin eksiksiz olması gerekiyor. Bu da ezber yerine düzenli çalışma ve konuları kavramayla sağlanıyor. Çalışırken konuyu somutlaştıran şema ve şekiller çizilmesi gerekiyor. 
     Tarih Yaklaşık 19 soru var. Bu soruların yüzde 50’si İnkıl p Tarihi, yüzde 50’si genel tarihle ilgili. Yazarak çalışmak, bilgiyi kalıcı kılıyor. 
     Coğrafya Soruların yüzde 50’si genel coğrafya, yüzde 50’si de Türkiye Coğrafyası’ndan geliyor. Özellikle genel coğrafya konuları ezberlenmeden neden-sonuç ilişkisi bulunmalı. Şekillerle ifade edilen coğrafya sorularında ayrıntılara dikkat edilmeli, hiçbir veri atlanmamalı. 
     Felsefe ÖSS testinin yaklaşık 10 sorusunu felsefe grubu oluşturuyor. Bu sorular genellikle temel kavramları bilmeyi gerektiren, yorum ağırlıklı paragraf soruları. 
     
     Eşit Ağırlık öğrencileri için beş altın kural 
     1- Sınav başlamadan önce, Türkçe ile matematiğin, fen bilimleri ile sosyal bilimlerin değeri aynıdır. Ancak testlerin Türkiye ortalamaları farklılık gösterdiği için, testlerin değerleri değişiyor. 
     2- Geçen yıl sınavda fen bilimleri testinden 15 net daha fazla yapan adayın ÖSS - EA puanı yaklaşık 5 puan daha yüksek oldu. 
     3- Son iki yılın ÖSS değerlerine göre bir matematik neti 1.99 fen, 2.37 sosyal netine denk geldi. Bir Türkçe neti ise 2.31 sosyal, 1.94 fen netine eşit oldu. 
     4- "Fen bilgisinden soru yapmama gerek yok" diye düşünmeyin. Fen bilgisinden çıkardığınız her net başarınızın artmasını sağlayacak. 
     5- En çok puanı getiren matematik ve Türkçe derslerine programınızda her gün yer verin. 
     
EA puanınızı kolayca hesaplayın...      ÖSS-EA 86.741 Taban Puan Matematik Neti x 0.664 Türkçe Neti x 0.649 Fen Bilimleri Neti x 0.331 Sosyal Bilimler Neti x 0.280 
     Geçtiğimiz sınavda kaç puan alanın, kaçıncı olduğu sağdaki tabloda. 
     
Y-ÖSS-EA 0.5 AOBP’li Y-ÖSS-EA Başarı Sırası 205.288 1422 200.702 4101 195.241 8866 190.487 14450 185.372 22.465 180.183 33.100 175.621 45.551 170.525 64.342 165.94 94.174      
     
ÖSS-DİL puanının kısa yoldan hesabı      ÖSS-DİL İngilizce puanı 67.7630 İngilizce dil neti x 0.6135 Sözel net x 0.1904 
     ÖSS-DİL Fransızca puanı 58.1504 Fransızca dil neti x 0.6406 Sözel net x 0.1904 
     ÖSS-DİL Almanca puanı 61.8139 Almanca dil neti x 0.5899 Sözel net x 0.1904 
     
BİTTİ      
     



 YAŞAM 




















</TEXT>
</DOC>
