<DOC>
<DOCNO> 76341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/yazar/akyol.html </URL>
<DATE> 2002/04/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Heil Şaron 
</HEADLINE>
<TEXT>

     TARİHE geçmiş lakabı "Beyrut Kasabı"dır. 
     Hitler'i simgeleştiren vahşet "Lidice Kasaplığı" idi. Çekoslovakya'nın Lidice şehrinde tek canlı bırakılmamış, beş yaşından küçük çocuklarla bebekler de 'tıp deneyleri' için Berlin'e gönderilmişti. 
     Şaron, Milli Savunma Bakanı iken, 1982'de İsrail'in Lübnan'daki kamplarında yaşayan sivillere "misilleme" yapmıştı. Bu öyle gaddar bir katliamdır ki, Şaron da "Beyrut Kasabı" olarak geçmiştir. 
     Bu, Arapların taktığı bir lakap değil... Bu sıfatı ona dünya vermiştir 
     İsrailli ılımlılar da Şaron'un bu kasaplığına öyle yoğun tepki gösterdiler ki, 1983'te Savunma Bakanlığı'ndan istifa etmek zorunda kaldı. 
     İsrail, böyle bir lekeyi daha fazla taşıyamazdı 
     Hitler'in kitabının adı "Kavgam"dır... Hasta bir ruhun bütün sadizmini bu kitabında kusmuştu... 
     Şaron, kendi 'kavga'sını 1989'da "Savaşçı" Warrior adıyla yazdı. 
     Şiddetten başka bir şey bilmeyen bir fanatik... 
     
     ŞARON, daha seçimleri kazandığı gün dünyada aklı başında herkes "eyvah " diyordu. Tekrar devlet terörüne, kan ve şiddete başvuracağını tahmin etmek zor değildi. 
     Şaron, 1948'den beri her savaşın içindedir, hiçbir barışın içinde değildir. 
     Tek anladığı, kan ve ateştir. 
     1967'deki Altı Gün Savaşı'nda, başında bulunduğu ordu ile Mısır'a girip Süveyş'i geçerek Araplara en büyük darbeyi indirmiş, ölçüsüz güç kullanmanın, tahakküm etmenin, şiddetin sadistik zevkine ermiş ve bütün ömrünce bu sadistik zevkin peşinde koşmuştur. 
     İstanbul'daki Musevi Sinagogu'na Kasım 1985'te Arap teröristler tarafından bombalı saldırı yapıldığı zaman, Şaron, İsrail'deki koalisyon hükümetinde sanayi bakanı idi. Misilleme olarak Arap ülkelerinin vurulmasını istiyordu 
     Aklı başında Başbakan Şimon Peres o anda bu çılgını kabinesinden çıkarmıştı. 
     Aklı fikri hep şiddettedir. 
     
     BÜTÜN dünyanın saygısını kazanmış İsrail Başbakanı müteveffa Yitsak Rabin'in katledilmesi... 
     İşçi Partili Başbakan Rabin, aynı partiden Dışişleri Bakanı Peres ve Filistin Devlet Başkanı Arafat "Oslo Andlaşması" ile mutabakata vardıklarında herkeste büyük bir umut belirmişti barışın yolu açılmıştı çünkü... 
     1994 Nobel Barış Ödülü, yarım asırlık "savaş"a nokta koydukları için bu üçlüye verildiğinde, Herr Şaron ortalıklarda gözükmüyordu 
     İki tarafın aşırıları... Hele de Rabin'i İsrailli bir fanatiğin öldürmesindeki korkunç ironi... 
     Bir yanda Hamas terörü, öbür yanda şoven sağcı Likud'un başa geçmesi barışa bağlanan umutları söndürdü... 
     Şaron'un burnuna yine kan kokusu geliyordu... 
     O umutsuzlukta seçimleri kazandı 
     Nasıl olsa Beyaz Saray'da "şahinler" var... İstediğin kadar kan dökebilirsin... 
     İştahın kursağında kalmasın... Arafat'ı tutukla, kurşuna diz, aç bırakıp öldür nasıl olsa o cesedini bırakmadan Ramallah'ı terk etmeyecek... Sen onu öldür 
     Bin Ladin'le sana kalacak bir dünyada zevkten dört köşe olacağın belli 
     Haydi Heil Şaron 
     
     







Heil Şaron 


Savaşlardaki tarihsel anlamsızlık ve ölüp gitmiş insancıklar... 


Kirli savaş 


Şaron neyi çözdü 


Sayılar ve gerçekler Türkiye ne kadar yoksullaştı 


Küçülelim mi, büyüyelim mi 


Çerçeve doldu 


Gözbağcılık 


Büyüme geçici mi olsun, kalıcı mı 


Nereye kadar 


Bana terörün tanımını yapar mısınız 


Barış insanların kalbinde 


Türkiye'nin tahribat raporu .. 


Ah bir "defo"su olsa... 


Ocak'ın işi, Akışık'ınkinden çok daha zor 


Hayata dönüş başladı 


Müsteşarı Yılmaz’ı raporla kınadı 


</TEXT>
</DOC>
