<DOC>
<DOCNO> 75299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sondun37.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ın korumalarından biri daha öldürüldü 
</HEADLINE>
<TEXT>

     Filistin lideri Yaser Arafat'ın Ramallah'taki karargahı içinde meydana gelen sıcak çatışmada, İsrail askerlerinin Arafat'ın korumalarından birini öldürdüğü, 20 kişiyi yaraladığı bildirildi. 
     Arafat'ın yardımcılarından Nebil Ebu Rudeyna, Filistin liderinin sağlık durumunun iyi olduğunu belirtti. Ebu Rudeyna, ''Devlet Başkanı Arafat yara almadı, moral açıdan da iyi. Dünya liderleriyle telefonda konuşmakla meşgul'' dedi. 
     Bu arada, Arafat'ın Tunus Devlet Başkanı Zeynel Abidin Bin Ali ile de telefonda görüştüğü bildirildi. 
     Öte yandan, Ramallah'taki hastane yetkilileri, İsrail birliklerinin Arafat'ın karargahını kuşatması, duvarlarını yıkması ve karargahın içinde bazı bölümlere ilerlemesinden bu yana 5 Filistinlinin öldüğünü, 7'si ağır 51 kişinin yaralandığını açıkladı. 
     

     
</TEXT>
</DOC>
