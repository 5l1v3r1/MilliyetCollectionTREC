<DOC>
<DOCNO> 59019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/siyaset/asiy.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlıktan azledilince konuştu 
</HEADLINE>
<TEXT>
O’nun da lideri diktatörmüş 
"Her insanının içinde diktatörlük dürtüsü vardır" diyen Çay, partisini eleştirdi "Bu olay MHP’deki demokrasinin göstergesi" 
     ÖNDER YILMAZ Ankara 

     MHP Genel Başkanı Devlet Bahçeli ile ters düşerek bakanlık görevinden azledilen Devlet eski Bakanı Abdulhaluk Çay, Bahçeli’yi "diktatörlük" imasıyla suçladı. Çay, "Ben dahil her insanın içinde diktatörlük dürtüsü vardır. Bu olay da bir yansımadır. Parti içinde kendisine muhalif olmak, hizip yaratmak gibi hiçbir girişimim olmadı. Liderlik arzum da yok. Sadece doğruyu yapmak istedim. Ancak bu olay parti içi demokrasinin geldiği noktanın da göstergesidir." dedi. 
     Milliyet’in sorularını yanıtlayan Çay, azil sürecinde Bahçeli ile görüşmediklerini belirterek, şunları söyledi 
     "Bu süreçte görüşmememiz, gelinen noktanın önemini gösteriyor. İstifamı Sayın Ecevit telefonla istedi. Sizinle uyumlu çalıştık ancak Sayın Bahçeli azlinizi istiyor. Size uygun olmadığını düşünerek istifa etmenizin daha doğru olduğunu düşünüyorum’ dedi. Ben de istifamı gerektirecek bir şey olmadığını söyledim. Sonra azlimi açıkladılar." 
     Bahçeli’den görüşme talebinde bulunmadığını da belirten Çay, "Kendisiyle en son kurultay öncesinde görüştük. Kurultaya katılmamakta kararlı mısınız ’ diye sordum. Evet’ dedi. Sonra hiç görüşmedik" diye konuştu. 
     Azlinin nedeninin çok önceye dayandığını kaydeden Çay, Başbakanlık’ta bekletilen Abdullah Öcalan dosyasına ilişkin açıklamaları, Cumhurbaşkanlığı adaylığı konusu, Çinli yetkililere plaket verilmesi ve en son kurultay organizasyonunu azil gerekçeleri arasında saydı. 
     
Bahçeli’nin Azil’ yorumu Kangrenli uzvu kesmek lazımdı      ÖNDER YILMAZ Ankara 

     MHP Genel Başkanı Devlet Bahçeli’nin, Abdulhaluk Çay’ı bakanlıktan azletmesi, parti içinde "heyecanla" karşılanmadı. Bahçeli, "Kangren olan uzvu kesmek lazımdı" derken, parti yönetimi "Azli şık olmadı, istifa etseydi daha iyi olurdu" değerlendirmesini yaptı. 
     Bahçeli’nin önceki akşam ve dün parti kurmaylarıyla yaptığı görüşmede, Çay’ın azlini zorunluluk olarak ifade ettiği ve "Böyle olmasını istemezdik ancak kaçınılmaz oldu. Kangren olan kolu kesmek lazım, kesmeseniz bütün vucuda yayılır" dediği öğrenildi. MHP’li üst düzey yöneticiler, "Zamanla çalışma arkadaşları içinde uyumsuzluklar olabilir. Genel Başkan ile arkadaşımız arasında uyumsuzluk olmuştur. Bunu devam ettirmemesi Genel Başkanı’nın takdiridir. Ancak azledilmekten ziyade istifa etmiş olsaydı daha iyi olurdu. Azli şık olmadı" diye konuştular. 
     



 SİYASET 













</TEXT>
</DOC>
