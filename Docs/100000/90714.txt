<DOC>
<DOCNO> 90714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/sondun22.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şevket Kazan "RP sermaye, medya ve asker yüzünden kapatıldı" 
</HEADLINE>
<TEXT>

     Avrupa İnsan Hakları Mahkemesi'nin AİHM büyük dairesinde bugün yapılan duruşmada, anayasa mahkemesi tarafından kapatılan Refah Partisi RP 
     yöneticilerinin yaptığı temyiz başvurusu görüşüldü. 
     Kapatılan RP adına savunma yapan Şevket Kazan, partinin ''rantiyeci sermaye, kartelci medya ve asker yüzünden'' kapatıldığını iddia etti. 
     Kazan, RP'nin laikliğe aykırı hiçbir bir faaliyette bulunmadığını belirterek, yine çok hukuklu sistemin ve şeriatın partinin programında bulunmadığını öne sürdü. 
     Türk hükümetinin avukatı Şükrü Alpaslan ise duruşmada, laikliğin cumhuriyetin en temel ilkelerinden biri olduğunu belirterek, RP yöneticilerinin laikliğe aykırı ve şeriata ilişkin açıklamalarına atıfta bulundu. 
     RP yöneticilerinin ve Türk hükümetinin görüşlerini dinleyen mahkeme, kararını ileri bir tarihte verecek. 
     AİHM üçüncü dairesi, geçen yıl aldığı kararda, RP'nin kapatılmasıyla ilgili olarak Türkiye'nin insan hakları ihlalinde bulunmadığı görüşüne varmıştı. 
     RP yöneticileri, bu karardan sonra davanın tekrar görüşülmesi için temyiz niteliğindeki büyük daireye başvurmuşlardı. 
     





</TEXT>
</DOC>
