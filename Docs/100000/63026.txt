<DOC>
<DOCNO> 63026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/ekonomi/aeko.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye köşeyi döndü 
</HEADLINE>
<TEXT>

Dünya Bankası Başkan Yardımcısı Linn, Sonunda düzlüğe çıkan bir ekonomi ile karşı karşıyayız. Arjantin’in aksine Türkiye’nin köşeyi döndüğü düşünülebilir’ dedi 
     Dünya Bankası’nın Avrupa ve Orta Asya’dan Sorumlu Başkan Yardımcısı Johannes Linn, Türkiye’nin ekonomik ve mali durumunun umut verici olduğunu söyledi. Cenevre’de düzenlediği basın toplantısında Türkiye ekonomisi hakkında değerlendirmelerde bulunan Linn,, "Arjantin’in aksine Türkiye’nin köşeyi döndüğü düşünülebilir" dedi. Linn, Türkiye’nin durumuyla ilgili olarak şunları söyledi 
     "Şansımıza, Dünya Bankası ve Uluslararası Para Fonu’nun hatırı sayılır desteğiyle, yapısal ve toplumsal reformlara yoğunlaşarak parasal ve mali sürdürebilirlik bakımından, sonunda düzlüğe çıkıyor gibi görünen bir ekonomiyle karşı karşıyayız. Piyasaların güveninin giderek arttığının işaretlerini görüyoruz. Faiz hadleri düştü, uluslararası sermayeye erişim arttı ve kredi notları düzelmeye başladı." 
     
     Büyümeye geçecek’ 
     Linn Türkiye’de gayrisafi milli hasılanın 2001 yılında yüzde 9 düştükten sonra bu sene artıya geçmesini beklediğini de belirtti. Ayrıca Türkiye’de artan piyasa güveni ile birlikte sürdürülebilir ekonomik ve sosyal toparlanma için zemin oluşacağını belirten Linn, yabancı sermayeye erişimin arttığını ve notların iyileşmeye başladığını da kaydetti. 
     Dünya Bankası’nın Cenevre’deki bir uzmanına göre, Türkiye Dünya Bankası’ndan 2002 -2004 arasında üç yıllık bir program çerçevesinde toplam 6.2 milyar dolar alacak. Bu program bankacılık, enerji, tarım, eğitim, kamu sektör ve sosyal güvenlik reformlarını kapsıyor. 
     



 EKONOMİ 
























</TEXT>
</DOC>
