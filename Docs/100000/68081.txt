<DOC>
<DOCNO> 68081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/spor/spo05.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Vip'te kavga 
</HEADLINE>
<TEXT>

Galatasaraylı taraftarlarla maçı izleyen Tuncer Hunca ve Osman Güneri, salona ellerindeki taşlarla gelince ortalık gerginleşti. Yıldırım ve Cansun araya girerek, tansiyonu düşürdü 
     HALİL ÖZER 

     DERBİYİ, Galatasaraylı taraftarlarla izleyen iki yönetici Tuncer Hunca ve Osman Güneri’nin, 90 dakika sonunda VIP Salonu’na ellerindeki taşlarla girmesi ortalığı karıştırdı. Hunca, Başkan Aziz Yıldırım’ın da bulunduğu topluluğa dönerek, "Aziz Başkan hani söz vermişti, kimsenin burnu kanamayacaktı. Kafamıza kaya attılar. Bunu medyaya göstereceğiz" dedi. Güneri de, "Bu taşları hatıra olarak saklayacağım. En az 100 kişinin kafası yarıldı" ifadesini kullandı. 
     İKİ yöneticinin bu sözlerine sinirlenen Fenerbahçeli Sadettin Saran sert tepki verdi. Saran,"Ortalığı iyice karıştırmak istiyorsunuz. Sanki, kendi stadınızda bize hiçbir şey yapmıyorsunuz. Orasının güvenliği tam mı Eğer öyleyse konuşmaya hakkınız olur. Stadınızda Aziz beye 90 dakika küfür edildi,burada Mehmet beye küfür edildi mi " diye çıkıştı. Tartışmanın iyice gerilmesi üzerine Aziz Yıldırım ile Mehmet Cansun araya girdi ve ortamı sakinleştirdi. 
     
Saran’a yumruk      FENERBAHÇELİ yönetici Sadettin Saran, Şişli Belediye Başkanı Mustafa Sarıgül’ün korumaları tarafından yumruklanınca ortalık karıştı. Sarıgül’ün stada girişinde yol açmak amacıyla sağı - solu iten korumalar, Saran’a da yumruk vurdular. Fenerbahçe Başkanı Aziz Yıldırım olayı duyunca, görevlilere Sarıgül için "Tribünden kovun" emrini verdi. Ancak Yıldırım, Sadettin Saran ve Mustafa Sarıgül, VİP salonunda bir araya geldiler ve kısa bir tartışmadan sonra ortamı yumuşattılar. Sarıgül de tribündeki yerini aldı. 
     



 SPOR 




























</TEXT>
</DOC>
