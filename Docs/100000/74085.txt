<DOC>
<DOCNO> 74085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/dunya/dun01.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan’a Türkmen kazığı 
</HEADLINE>
<TEXT>

     CENK BAŞLAMIŞ Moskova 

     Azerbaycan’ın yüzde 20’sini 10 yıldır işgal altında tuttuğu için Türkiye ve Azerbaycan tarafından uzun süredir ekonomik abluka altında tutulan Ermenistan, ambargoyu aşabilmek amacıyla Türkmenistan’dan doğalgaz almaya karar verdi. 
     Ermenistan’ın Aşkabad Büyükelçisi Aram Grigoryan, Türkmenistan Devlet Başkanı Saparmurad Türkmenbaşı’yla yaptığı görüşmenin ardından taraflar arasında anlaşma sağlandığını açıkladı. Anlaşmaya göre, Türkmenistan, Ermenistan’a İran üzerinden yılda 2 milyar metreküp doğalgaz verecek. Türkmenistan’la İran arasında çalışır durumda bir boru hattı bulunuyor. Bu hattın Ermenistan’a uzatılabilmesi için 141 kilometre boru döşenmesi gerekiyor. Ermenistan ve İran devlet başkanları geçen yıl sonunda yaptıkları görüşmede, 125 milyon dolarlık boru hattı projesi konusunda anlaşmaya varmıştı. Hattın yapımına bu yıl içinde başlanması bekleniyor. Bu arada Türkmenbaşı, Erivan’ı ziyaret etmesi için yapılan daveti kabul etti. 
     



 DÜNYA 











</TEXT>
</DOC>
