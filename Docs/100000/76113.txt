<DOC>
<DOCNO> 76113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/spor/spo03.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek tansiyon 
</HEADLINE>
<TEXT>

Lider Galatasaray, erteleme maçında Trabzonspor’a konuk olacak. Zirve yarışını yakından ilgilendiren kritik karşılaşmayı Bülent Uzun yönetecek 
     LİGDE aylardır deplasmanda galibiyet yüzü göremeyen lider Galatasaray bu kez de Trabzonspor’a konuk olacak. Zirve yarışını yakından ilgilendiren bu kritik karşılaşmada Sarı - Kırmızılı ekip hem şanssızlığını kırmaya, hem de şampiyonluk yarışında önemli bir avantajı yakalamaya çalışacak. Ev sahibi takım da UEFA Kupası umudunu devam ettirebilmek için mutlak üç puan kovalayacak. Saat 19.00’da başlayacak karşılaşmayı Bülent Uzun yönetecek. 
     
Geçmişe saygı      BAŞKAN Özhan Canaydın dün Şişli Belediye Başkanı Mustafa Sarıgül ile birlikte Galatasaray’ın ilk başkanı ve kurucusu Ali Sami Yen’in, Feriköy’deki mezarına gitti ve dua etti. Canaydın, "Onun manevi desteğini yanımızda hissediyoruz" dedi. Daha sonra aynı kafile, Ali Sami Yen’in eşi Fahriye Yen’i Etiler Emekli Sandığı Dinlenme ve Bakım Evi’nde ziyaret etti. 
     
Değişim rüzg rı      HALİL ÖZER 

     ÖZHAN Canaydın başkanlığındaki yeni yönetim, Florya’ya farklı kanunlar getirdi. Sarı - Kırmızılı futbolcular öncelikle sözleşmelerinde bulunan disiplin maddelerine harfiyen uyacaklar. Ayrıca medya, açılış ve reklam anlaşmalarında, yönetimden izin alacaklar. Bu kurallara uymayanlar ağır para cezalarına çarptırılacaklar. 
     

</TEXT>
</DOC>
