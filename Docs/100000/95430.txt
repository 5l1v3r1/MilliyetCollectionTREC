<DOC>
<DOCNO> 95430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/siyaset/asiy.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah utandırmasın’ 
</HEADLINE>
<TEXT>

Yeni oluşum İsmail Cem tarafından resmen açıklandı. Cem, Çağdaş çoğunluğu, çağdaş çoğunluğun iktidarına dönüştürmeliyiz’ dedi 
     ANKARA Milliyet 

     Hüsamettin Özkan’ın istifasıyla başlayan yeni hareket İsmail Cem tarafından dün "resmen" açıklandı. Cem, yeni oluşumun "sosyal demokrat" çizgide olacağını bildirirken, Mevlana’nın "Artık yeni şeyler söylemek lazım cancağızım" sözleriyle "ileriye baktığı" mesajını verdi. 
     Partisinden ve hükümetten, geçmişte başarıyla taşıdıkları işlevi yapamayacak duruma düştükleri için istifa ettiğini açıklayan Cem, hükümetin iç çekişmeleri nedeniyle iktidar olmak vasfından uzaklaştığını ifade etti. 
     Cem, DSP ağırlığındaki siyasal dengenin bozulduğunu, Türkiye’nin ihtiyacı olan adımları artık atamayan, uzlaşma ve çözüm üretemeyen bir yapıya dönüştüğünü ve güç kaybına uğradığını da söyledi. Cem, "Bu nedenlerle sağlıklı bir siyaseti bakan olarak uygulamamın imk nı kalmamıştır" dedi. 
     
     DSP gücünü kaybetti 
     DSP’nin, demokratik sol ilkeleri hayata geçirecek gücü kaybettiğini savunan Cem, "DSP’deki bu güç kaybı nedeniyle de Türkiye’nin sosyal demokrat anlayışla yönetilmesi işlevinin siyasette sahipsiz kaldığını" dile getirdi. Cem, geriye baka baka ileriye gitmenin mümkün olmayacağını söylerken, Mevlana’dan alıntı yaparak, "Dünle beraber gitti cancağızım, ne kadar laf varsa düne ait. Şimdi yeni şeyler söylemek lazım" dedi. 
     "Özkan, Derviş ve milletvekilleriyle birlikte yeni bir hareket başlatma kararı aldıklarını" anlatan Cem, "Sayın Derviş’in bugünkü konumunun gerçeklerine saygılıyız" diye konuştu. Cem, Derviş’le ortak bir dünya görüşleri bulunduğunu belirtti. 
     Askerinden siviline kadar kendisine destek olan herkese, bu arada Devlet Bahçeli’ye de teşekkür eden Cem, Ecevit’e karşı nazik bir dil kullandı ve şükranlarını sundu. Cem, partinin ana iskeletini şöyle tanımladı 
     "Türkiye’nin birikimlerini, bir büyük ittifakla, sosyal demokrasi eksenindeki çağdaş çoğunluğu, çağdaş çoğunluğun iktidarına dönüştürmek, önümüzde duran vazifedir. Bizim iddiamız, amacımız budur, bunun için yola çıkıyoruz. Bütün çağdaş birikimlerin birlikteliği, uzlaşmasıyla gerçekleşecek bu yenileşme sürecine sosyal demokrasinin katkısını getirmek üzere bütün Türkiye’yi kucaklamak üzere biz yeni siyasal partimizi oluşturmaktayız. Partimiz, kendi siyasal doğrultusunda, bu toplumsal beraberliğe öncülük yapacaktır." 
     Cem, partinin en temel hedeflerinden birinin AB üyeliğini gerçekleştirmek ve siyasal, ekonomik dönüşüm yasalarını çıkarmak olduğunu belirtirken "hükümete" talip oldukları mesajı verdi. 
     Cem, yeni hareketin "İnsanlığın evrensel ilkeleri, ortak değer yargıları, Türkiye’nin tarihsel yenileşme özlemleri, Cumhuriyet’in temeli olan laiklik ilkesi, Mustafa Kemal Atatürk’ten milli mücadele geçmişi, cumhuriyet ve demokrasi dönüşümleri, insanımızın özgürlükçü ve eşitlikçi talepleri, inanç dünyamızdaki adalet ve dayanışma anlayışlarından" kaynak alacağını da söyledi. 
     Cem’in sözlerini, "Büyük bir iyi niyetle, halkımıza ve kendimize güvenle, inançla yola çıkmaktayız. Allah utandırmasın" diye tamamlaması dikkati çekti. 
     
CNN International dünyaya duyurdu      İsmail Cem’in, istifasını anlatttığı basın toplantısına aralarında CNN International’ın da bulunduğu yabancı basın yoğun ilgi gösterdi 
     Ankara Milliyet 

     İsmail Cem’in, istifasının gerekçelerini ve yeni partinin ilkelerini açıkladığı, Ankara Gazeteciler Cemiyeti’ndeki basın toplantısına Türk basınının yanı sıra, aralarında canlı yayınlayan CNN International’ın da bulunduğu yabancı basın da yoğun ilgi gösterdi. CNN Türk de basın toplantısını canlı yayınla izleyicilere duyurdu. 
     Hükümetteki ve DSP’deki değişimi yakından izleyen, Başbakan Yardımcılığı’na getirilmesi üzerine Şükrü Sina Gürel’e "Soru Cevap" programında yer veren CNN, dün de Cem’in basın toplantısını bütün dünyaya duyurdu. 
     Cem’in Dışişleri Bakanlığı’na giriş ve çıkışı da aralarında yabancı gazetecilerin bulunduğu basın ordusu tarafından dakika dakika takip edildi. Basın toplantısında soru kabul etmeyeceğni belirten Cem, Dışişleri Bakanlığı’nda kendisini izleyen CNN International muhabirinin sorusuna da "meşgul olduğu" gerekçesiyle yanıt vermedi. 
     
Parti haftaya      DSP’den kopan yeni oluşumcular, halkın karşısına daha net bir kimlikle çıkabilmek için haftaya partileşecekler 
     SERPİL ÇEVİKCAN Ankara 

     DSP’den istifa eden İsmail Cem’in liderliği üstlendiği yeni oluşum, partileşme süreci için önümüzdeki hafta düğmeye basıyor. Yeni partinin isim ve amblemiyle ilgili hazırlıklar başlatıldı. Yeni oluşumun seçim tarihi konusunda kasım ayına sıcak baktığı belirtildi. Devlet Bakanı Kemal Derviş, "sınırlı bir süre" hareketin içinde yer almayacak. "İlelebet hükümette kalmayacağım" diyen Derviş, birkaç gün dinlendikten sonra önümüzdeki hafta Hüsamettin Özkan ve Cem’le bir araya gelecek. 
     DSP’den kopan 40’tan fazla milletvekilinin katıldığı yeni oluşum, halkın karşısına daha net bir kimlikle çıkabilmek için partileşme adımını önümüzdeki hafta atacak. Yaz aylarını oluşumu halka daha iyi anlatmak için değerlendirecek olan yönetim kadrosunun parti adını oluştururken "çağdaşlık" vurgusunu esas alacağı kaydedildi. Bu çerçevede parti amblemi konusunda yoğun bir çalışma başlatıldı. Cem’in halkın benimseyeceği bir isim ve amblem üzerinde durduğu belirtildi. 
     Önümüzdeki hafta yapılacak çalışmada parti programının da şekilleneceği, "AB’ye uyum ve ekonomik reform" eksenine oturacak programda AB taahhütlerinin detaylı olarak sıralanacağı ve "yenileşme - değişim" vurgusunun yapılacağı kaydedildi. Hareketin yola "çağdaş çoğunluk" sloganıyla çıkacağı, Cem’in önceki gece saatlerce üzerinde çalıştığı öğrenilen konuşma metninde bu deyime birkaç kez yer vermesinin de bu açıdan önemli olduğu belirtildi. 
     Bilindiği üzere DTP’nin başına geçen Mehmet Ali Bayar’ın kullandığı, "makul çoğunluğun iktidarı" sözü de büyük ilgi çekmişti. 
     
Meclis’teki sandalye dağılımı MHP 127 DSP 84 DYP 85 ANAP 79 AKP 53 SP 48 TDP 3 BBP 1 BAĞIMSIZ 57 BOŞ 13 TOPLAM 550      



 SİYASET 

























</TEXT>
</DOC>
