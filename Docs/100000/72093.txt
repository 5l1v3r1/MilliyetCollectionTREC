<DOC>
<DOCNO> 72093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/spor/spo15.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Davies’ten övgü      İNGİLTERE Futbol Federasyonu Yönetim Kurulu Başkanı David Davies, Türk futbolunun son dönemdeki aşamasının göz kamaştırıcı olduğunu söyledi. İngiltere’de oynayan Türk futbolcularını da öven Davies, "Hepsini büyük bir keyifle izliyoruz. Daha çok temsilci bekliyoruz" dedi. 
     
Futboldan nefret ediyorum’      BAYERN Münih’in ünlü file bekçisi Olivier Kahn, futbolun özel yaşamlarını yok ettiğini açıkladı. Sezon başından bu yana haftada iki maç oynadıklarını ve bunun kendilerini çok zorladığını belirten Alman Milli Takımı’nın da kalesini koruyan Kahn, "Bitkin durumdayız. Antrenmandan eve gidip, ardından uyuyoruz. Özel birşey yapamıyoruz. Bu nedenle bazen futboldan nefret ediyorum" dedi. 
     
Jardel boş geçmiyor      SPORTİNG Lizbon, Portekiz Ligi’nde emin adımlarla şampiyonluğa giderken, Jardel de gollerini sıralamaya devam ediyor. Brezilyalı yıldız, Yeşil - Beyazlılar’ın Santa Clara’yı 3-0 yendiği maçta penaltıdan fileleri havalandırıp, ligdeki gol sayısını 31’e yükseltti. Jardel, Avrupa’nın da en çok gol atan oyuncusu konumunda. 
     
Uğurlu mangal      İSTANBULSPOR yenilgisinin ardından yeniden morallenmek için iki haftadır lig maçları öncesinde mangal partisi düzenleyen Bursa, iki maçı üst üste kazanınca, "uğura" inanmaya başladı. Bursa’nın önde gelen, bürokrat, siyaset, işadamları ile eski başkan ve yöneticilerin katıldığı mangal partilerinin ilki, 25. hafta oynanan Ankaragücü maçı öncesi yapılmıştı. 
     
Alpay’a tedavi      UZUN süredir sahalardan uzak kalan milli futbolcu Alpay Özalan’ın, ameliyat yerine iğne tedavisini tercih ettiği öğrenildi. Ayak bileğindeki kıkırdak sorunu nedeniyle uzun süredir oynayamayan Alpay’ı, Bayern Münih Kulübü Doktoru Müller Wolfahrt’ın iğne ile tedavi edeceği bildirildi. 
     



 SPOR 






























</TEXT>
</DOC>
