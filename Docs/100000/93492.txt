<DOC>
<DOCNO> 93492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/soneko14.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Konut kredilerinde Pamukbank devrede... 
</HEADLINE>
<TEXT>

     Bankacılık Düzenleme ve Denetleme Kurumu BDDK , Pamukbank'ın, Toplu Konut İdaresi TOKİ tarafından kullandırılacak tamamlama kredisine aracılık etmesine onay verdi. 
     Pamukbank'ın Tasarruf Mevduatı Sigorta Fonunu'na TMSF devredilmesi nedeniyle, kredi işlemlerini askıya alınması yüzünden, daha önce bu banka aracılığı ile toplu konut kredisi kullanan kooperatifler zor duruma düşmüştü. 
     Kredi işlemlerinin askıya alınması nedeniyle, söz konusu kooperatifler, TOKİ'nin 4 yıl aradan sonra açtığı konut tamamlama kredilerinden yararlanamama riski ile karşı karşıya kalmıştı. 
     TOKİ Başkanı Tuna Turagay, BDDK ile yapılan görüşmeler sonucunda, Pamukbank'ın konut kredilerine aracılık yapmaya devam etmesine ilişkin onay yazısının bugün alındığını bildirdi. 
     Buna göre Pamukbank, hem daha önce kendisinden konut kredisi kullanan kooperatiflere, hem de ilk defa başvuracak kooperatiflere açılacak tamamlama kredilerine aracılık edebilecek. 
     Pamukbank'ın, hazırlıklarını tamamladıktan sonra başvuruları kabul etmeye başlayacağı belirtiliyor. 
     TOKİ, Pamukbank'ın TMSF'ye devri nedeniyle ortaya çıkan belirsizlik üzerine, konut tamamlama kredilerine aracılık için Şekerbank ile anlaşmıştı. Bu durumda, söz konusu kredilere, Ziraat Bankası, Pamukbank ve Şekerbank aracılık edecek. 
     





</TEXT>
</DOC>
