<DOC>
<DOCNO> 52597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sondun01.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçağı bir başka uçağın yarattığı tirbülans düşürmüş 
</HEADLINE>
<TEXT>

     New York'ta, JFK Havaalanı'ndan kalktıktan 3 dakika sonra yerleşim birimlerinin üstüne düşen American Airlines'a ait yolcu uçağının, kendisinden önce havalanan jumbo jetin yarattığı tirbülansa kapıldığı kesinlik kazanıyor. 
     Ulusal Ulaşım Güvenlik İdaresi eşbaşkanı Mavrion Blakey, uçağın bilgi kayıtlarının, iki kere tirbülansa girildiğini gösterdiğini söyledi. 
     Her iki tirbülansın da aynı yoğunlukta etki yarattığını ifade eden Blakey, yere çakılmadan önce uçağın, motorunun yanı sıra kuyruğunun da gövdesinden ayrıldığını belirtti. 
     American Airlines'e ait yolcu uçağı, Japonya Havayolları'na ait jumbo jetin kalkmasının üstünden 3 dakika geçmeden havalanmış ve havalandıktan 3 dakika sonra New York'un Queens semtinde yerleşim birimlerine burun üstü çakılmıştı. 
     






</TEXT>
</DOC>
