<DOC>
<DOCNO> 66036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/soneko17.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolarda hafif yükseliş... 
</HEADLINE>
<TEXT>

     Döviz fiyatları, serbest piyasada hafif bir yükseliş kaydetti. 
     Sabahki açılışta, alış fiyatı olarak Devlet Bakanı Kemal Derviş'in Genç Yönetici ve İşadamları Derneği GYİAD üyeleri ile biraraya geldiği toplantıda ''1 milyon 300 bin liranın altında dolar satanın eli yanar'' dediği seviyeleri gören dolar, öğle saatlerinde 1 milyon 310 bin liradan satılmaya başladı. 
     Kapalıçarşı'daki döviz bürolarında 1 milyon 295 bin lira alış, 1 milyon 305 bin lira satış fiyatıyla güne başlayan dolar, gün içinde yükselerek saat 12.30 itibariyle 1 milyon 302 ile 1 milyon 305 bin lira arasında alınırken, 1 milyon 307-1 milyon 310 bin lira fiyat aralığında satılıyor. 
     Ayaklı Borsa'da ise 1 milyon 302 bin lira seviyesinde güne başlayan dolar, 1 milyon 305 bin liradan alınıp, 1 milyon 306 bin liradan satılıyor. 
     Bankalararası piyasada da, dolar kotasyonları alışta 1 milyon 298 bin lira-1 milyon 303 bin lira, satışta 1 milyon 308 bin lira-1 milyon 311 bin lira aralığında işlem görüyor. 
     Kapalıçarşı döviz piyasası ilgilileri, dövizdeki düşüşte bankaların açık pozisyona gittiği yönündeki söylentilerin de etkili olduğunu öne sürdüler. 
     






</TEXT>
</DOC>
