<DOC>
<DOCNO> 62978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sonspo05.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV adam yarın toplanıyor 
</HEADLINE>
<TEXT>

     33. Avrupa Erkekler Basketbol Şampiyonası Yarı Final Eleme Grubu'nda Hollanda ve Litvanya ile karşılaşacak A Milli Takım'ın aday kadrosu, yarın İstanbul'da toplanacak. 
     Milliler, Darüşşafaka Ayhan Şahenk Spor Salonu'nda öğleden sonra biraraya gelip, ilk çalışmasını yapacak. Ay-yıldızlı ekip, hazırlıklarını 20 ve 21 Ocak tarihlerinde Abdi İpekçi Spor Salonu'nda gerçekleştireceği çift idmanla tamamlayacak. 
     A Milli Takım, 22 Ocak Salı günü de Hollanda ile yapacağı maç için bu ülkeye gidecek. 
     Hollanda ile 23 Ocak Çarşamba günü karşılaşacak milliler, 26 Ocak Cumartesi günü Litvanya ile yapacağı maç için bu ülkeye geçecek. 
     Milliler, grubunda yapacağı 2 maçın ardından 27 Ocak Pazar günü İstanbul'a dönecek. 
     Başantrenörlüğünü Aydın Örs'ün yaptığı A Milli Takım aday kadrosunda şu oyuncular bulunuyor 
     Kerem Tunçeri, Ömer, Arda, Kaya, Mehmet Efes Pilsen , Tutku, Harun, Haluk, Asım, Kerem Gönlüm Ülkerspor , Hakan Darüşşafaka , Mirsad USH CSKA Moskova , İbrahim Panathinaikos BSA Atina , Hüseyin Maccabi Elite Tel Aviv . 
     






</TEXT>
</DOC>
