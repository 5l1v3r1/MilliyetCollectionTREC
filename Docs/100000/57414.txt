<DOC>
<DOCNO> 57414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/ekonomi/eko02.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada umutlar 2002’ye devredildi 
</HEADLINE>
<TEXT>

Beşinci büyük düşüş dalgasının sona erdiği konusunda piyasa hemfikir. 2002’ye yönelik beklentiler ise endeks için 1 - 1.5 sent seviyelerinin aşılması zor hedefler olmadığını gösteriyor 
     Songül HATISARU 

     İstanbul Borsası 2000 ve 2001 yıllarında tarihinin beşinci büyük çöküşünü yaşadı. Hisse senetleri 17 Eylül 2001’de 0.44 sente gerileyerek tarihi diplerden birini daha yaptı. Bu süreçte hisseler defter değerlerinin altına indi. Ancak yaşanan kriz nedeniyle şirketlerin k rları da büyük oranda düştü. Bu da ortalama Fiyat Kazanç oranının yükselmesine neden oldu. Öte yandan, herşeye rağmen gelişmesini sürdüren piyasada uzun vadeli trend incelendiğinde sürekli bir büyüme ve gelişme eğilimi izleniyor. 
     Son dönemde ekonomide yakalanan iyimser hava ve dış dünyada Türkiye lehine yaşanan gelişmeler de borsa açısından yeni bir fırsatın doğmasını sağladı. 2001’i geride bırakırken İstanbul Borsası’nın geçmişte yaşadığı büyük düşüş ve çıkışları inceleyerek geleceğe ışık tutmaya çalıştık. 
     2000 yılı başındaki 3,79 sent seviyesinden bu yana devam eden düşüş trendinin sona erdiği ve orta vadeli yükseliş trendinin başlarında olunduğu birçok uzman tarafından ifade ediliyor. 2002 yıl sonunda dolar kurunun 1.9- 2.2 milyon TL seviyesinde olacağı tahmin ediliyor. Borsanın geçmiş verilerine bakıldığında 1,5 sent seviyesi makul bir nokta olarak algılanabilir. Kur tahmini paralelinde İMKB 100’ün yeni yılda 30,000-35,000 aralığını test etmesi hiçte zor görünmüyor. 
     
     İlk büyük çıkış 27 Haziran 1986 yılında 0.17 sentten çıkışa başlayan İMKB 100 Endeksi 21 Ağustos 1987 yılında 1.50 sentle ilk zirvesini yaptı. Yüzde 782.35’lik değer kazanan endeks tarihinin en büyük ilk çıkışını yaptı. 
     
     İlk büyük çöküş İMKB 100 Endeksi 21 Ağustos 1987’de 1.5 sentte zirve yaptıktan sonra ilk büyük çöküşünü yaşadı. İMKB 100 Endeksi 2,5 yılda 1.5 sentten 0.19 sente kadar gerileyerek tarihi dip yaptı. 
     
     İkinci büyük çıkış Yüzde 87.3’lük değer kaybıyla 0.19 sente gerileyen İMKB 100 Endeksi ikinci büyük çıkışına bu seviyeden başlayarak 2 Ağustos 1990 tarihinde yüzde 1.031,5 değer kazanarak 2.15 cente yükseldi. 
     
     İkinci büyük çöküş 2.15 sentle yeni zirve yapan endeks bu seviyeden başlayan düşüşünüde yaklaşık iki yıl sürdürerek yüzde 80.4 değer kaybetti. Bu dönemdeki dibi 0.42 sentte oluştu. Borsadaki düşüş Körfez Krizi’nden kaynaklandı. 
     
     Üçüncü büyük çıkış 17 Kasım 1992 tarihinde 0.42 sente gerileyen endeks bir yıl süren çıkış sonrası 13 Ocak 1994 tarihinde 1.95 sente yükseldi. Endeks bu dönemde yüzde 364.29 değer kazandı. 
     
     Üçüncü büyük çöküş Endeks, 1.95 sentten gelen satışlarla yaklaşık 4 aylık bir gerileme yaşadı. 2 Mayıs 1994’de 0.41 cente gerileyen endeks bir önceki dibinde durmayı başardı. 24 Ocak kararları üçüncü büyük çöküşe neden oldu. 
     
     Dördüncü büyük çıkış Dördüncü büyük çıkış dalgası ise yaklaşık üç yıl kadar sürdü. 2 Mayıs 1994’de 0.41 sent düzeyinden yükselişe başlayan endeks 23 Ekim 1997’de 1.96 sente yükseldi. 
     Endeks, bu dönemde yüzde 378.05 değer kazandı. 
     Dördüncü büyük çöküş 1.96 sentten gerilemeye başlayan endeks yüzde 65.82 değer kaybederek 0.67 sente geriledi. Bu dönemde endeksin gerilemesi 1 yıl sürdü. Uzakdoğu’da başlayan ve bütün dünyaya yayılan küresel kriz çöküşü getirdi. 
     
     Beşinci büyük çıkış Tarihinin en büyük çıkışını yaşayan endeks 8 Ekim 1998’de 0.67 sentteki dibinden sert yükseliş yaparak yaklaşık 1,5 yılda 3.79 sente yükseldi. Bu dönemde yüzde 465.67 değer kazandı. 
     
     Beşinci büyük çöküş 3.79 sentten gelen satışlarla endeks yaklaşık iki yıl süren bir düşüş dönemi yaşadı. Özellikle kurların serbest bırakılmasıyla aşırı değerlenen döviz nedeniyle TL bazında son bir yıl yatay bir eğilim gösterse de dolar bazında düşüş eylül ayına kadar sürdü. 17 Eylül’de 0,44’de oluşan dipten başlayan alımlarla toparlanan endeks 1 sentteki oldukça güçlü direnç seviyesine yöneldi. 
     



 EKONOMİ 















</TEXT>
</DOC>
