<DOC>
<DOCNO> 85566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/guncel/agun.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamuk’un Tarihçi Koçu eşcinsel ve alkolikti’ sözleri kızdırdı 
</HEADLINE>
<TEXT>
Pamuk, Koçu’yu ne zaman tanımış ki 
Tarihçi Koçu’nun yakın arkadaşı Prof. Eyice, Orhan Pamuk’un iddialarına cevap olarak, "Koçu’nun eşcinsel olduğu doğru fakat bu hiçbir zaman onun işine mani olmamıştır" dedi 
     ÖMER ERBİL İstanbul 

     Tarihçi Reşat Ekrem Koçu’nun yakın arkadaşı Prof. Dr. Semavi Eyice, yazar Orhan Pamuk’un "Koçu, İstanbul Ansiklopedisi’ni eşcinsel ve alkolik olduğu için tamamlayamadı" iddiasına tepki gösterdi. "Eşcinsel olduğu doğrudur ama ansiklopedinin bitmemesiyle bunun bir alakası yok" diyen sanat tarihçisi Eyice, National Geographic dergisinde yayımlanan Koçu ile ilgili iddialara yanıt verdi. Koçu ile 1945’te tanıştığını, İstanbul Ansiklopedisi için kendisinden sürekli makale istediğini belirten Eyice, ünlü tarihçinin eşcinselliğinin gençlik zamanlarından gelen bir yönü olduğunu ifade ederek, şöyle konuştu 
     
     Emekli maaşıyla zordu’ 
     "Pamuk, Reşat Ekrem’i ne zaman tanımış ki böyle konuşma cesaretinde bulunuyor. Alkolik olduğu kesinlikle doğru değil. İçerdi ama gündüzleri alkol aldığına şahit olmadım. Ansiklopediyi odun tüccarı Celal Salta ile beraber çıkarmaya başladı. Tüccar ona maddi destek veriyordu. Sonra anlaşamadılar. Geçimsiz biriydi. Bir süre ansiklopedi çıkmadı. Daha sonra Mehmet Ali Akbay isminde bir işadamı destek vermeye başladı. Ansiklopedi yine birkaç fasikül çıktıktan sonra onunla da anlaşamadı." Koçu’nun kendi imk nlarıyla ansiklopediyi devam ettirmeye çalıştığını kaydeden Eyice, "Ancak düzensiz çıkıyordu. Bir öğretmen emeklisinin aldığı maaşla bunu yapması imk nsızdı. Ölümüne kadar bu böyle devam etti" dedi. 
     
     Çıplak ayaklı güzel oğlanlara tutkun... 
     "Reşat Ekrem Koçu’nun tek başına kahramanca giriştiği İstanbul Ansiklopedisi gerçek bir ansiklopediye değil, İstanbul’un kendisine benzedi en sonunda On bir ciltte H harfine ancak gelebilen bu tuhaf ansiklopedi yarım kaldı, şehre ait bilgileri gözden geçirmek yerine onları daha da karıştırdı ve çalışkan yazarın içki masası dostlukları, tutkuları çıplak ayaklı güzel oğlanlar, kadın kılığına giren zarif ve genç erkekler ile popüler kültürünün hoş bir kargaşasına dönüştü." 
     
Ona alkolik değil akşamcı denilebilir      Orhan Pamuk’a tepki gösteren yazar Yaşar Kemal de şunları söyledi "Koçu ile Cumhuriyet Gazetesi’nde uzun yıllar odalarımız yan yanaydı. Kendisini yakından tanırım. Kesinlikle alkolik değildi. Onun yaptığına olsa olsa akşamcı denir. Bir gün bile gazeteye sarhoş geldiğini görmedim. Homoseksüelliği bir rivayettir. Söylenirdi ama ben hiç hissetmedim. Çok çalışkan bir insandı. Ansiklopediye 50 yaşından sonra başladı. Ömrü vefa etmedi. Pamuk bunları nereden çıkardı, anlamadım." 
     



 GÜNCEL 













</TEXT>
</DOC>
