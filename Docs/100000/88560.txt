<DOC>
<DOCNO> 88560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sontur08.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Avrupa'nın yıldızlarından 
</HEADLINE>
<TEXT>

     Devlet Bakanı Kemal Derviş'e, "Avrupa'nın Yıldızları"ndan biri olarak nitelendirildi. BusinessWeek dergisi, Derviş'in, bağımsızlığının sayesinde Türkiye'nin tarihinin en derin reformunu gerçekleştirdiğini belirterek "Derviş, tarihe Türk ekonomisinin Atatürkü olarak geçebilir" dedi. 
     BusinessWeek'in internet sayfasında Kemal Derviş ile ilgili olarak yer verilen yazıda Derviş'in Şubat 2001'de Türkiye'nin modern tarihinin en kötü ekonomik krizini çözmek için Hükümete yardımcı olmayı kabul ettiğini bildirdi. Çok az kişinin Derviş'in başarılı olabileceğini düşündüğünü kaydeden BusinessWeek, "yumuşak" davranışları olan Derviş'in yıllarca Türkiye'nin dışında yaşadığını, ülkede siyasi bir tabanının bulunmadığını kaydetti. 
     Derviş'in gerçekleştirdiği reformlara dikkat çeken BusinessWeek, bu çerçevede kamu bankalarının Türk siyasetçitlerinin elinden kurtardığına, Merkez Bankasının bağımsız olmasını sağladığına, geçen yıl yüzde 8.5 oranında daralan ekonominin bu yıl yüzde 2-4 arasında bir büyüme göstermesi beklendiğina dikkat çekti. 
     BusinessWeek, Derviş'in prestiji ile ABD ve Avrupa'daki finansman çevreleriyle üst temaslarının katkısıyla IMF'nin 16 milyar dolar tutarındaki yeni kredileri vermesinin 
     sağlandığını belirtirken Garanti Menkul Değerler Direktörü David Edgerly'in "Derviş soruna, dar siyasi çıkarlardan çok Türkiye için doğru olan tutum ile yaklaştı" görüşüne yer verdi. Yazıda şöyle denildi "Derviş'in yıldızlara yakışan popularite reytingleri nedeniyle Turkiye'nin onun siyasete gireceğine ilişkin söylentiler ile dolu. Ancak şimdiye kadar şecmenlerin bu konudaki merakını gidermedi. Kararı ne olursa olsun, tarihe Türk ekonomisinin Atatürkü olarak geçebilir." 
     





</TEXT>
</DOC>
