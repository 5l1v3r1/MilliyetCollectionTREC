<DOC>
<DOCNO> 93361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/astro/index.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek enerjiler 
</HEADLINE>
<TEXT>

Mars ve Jüpiter yan yana gelirken duygusal enerjimizi yapıcı biçimde değerlendirebiliriz. Şanslı girişimler var ama inançlar yüzünden tartışmalardan uzak kalmalıyız. Yengeç’ler özellikle dikkat çekebilirler. Koç’lar son derece hareketliler. Kişisel konularda önemli adımlar var. Dikkat çekecekler. Şans onlardan yana olacak. Boğa’lar beklemede kalmaya devam etmeliler. Ellerinde olmayan nedenler yüzünden riskler yüksek seyrediyor. Bununla birlikte sezgilerinden yararlanabilirler. İkizler parasal konularda yepyeni çıkışlar yapabilir. Şanslılar ama bu arada çok sayıda düşünceyi pratiğe aktarmak için mücadele etmeleri gerekiyor. Yengeç’ler iş hayatında ilginç günlerdeler. Aşırı duygusal tepkiler vermemeliler. Üstlerle ilişkiler ön planda. Başarıya çok daha yakınlar. Aslan’lar keyifli bir gündeler ama bazı düşüncelerinin eleştirilmesi onları gerebilir. Yolculuklar ve eğitimle ilgili konular da öne çıkabilir. Başak’lar ortaklaşa konularda daha dikkatli olmalılar. Ortağın ya da eşin parası yüzünden koşturmak, acele etmek zorunda kalabilirler. Borç alacak konuları öne çıkabilir. Terazi’ler bugün de çok şeyi bir arada tamamlamak durumundalar. Duygusal tepkilerine önem vermeliler. Boşu boşuna tartışmaya girebilirler. Ortaklaşa işlerin yoğunluk kazanabileceği günlerdeler. Akrep’ler günlük işler, detay gerektiren konularla uğraşabilirler. Bu arada sağlıklarına önem vermeliler. Yay’lar bugün daha rahat hareket edecekler. Onları enerjik ve verimli kılan şartlar var. Bu arada abartıya kaçmamalılar. Oğlak’lar ise daha planlı olmaya çalışmalılar. Duygusal nedenler yüzünden ev ortamında gerginlikler olabilir. Yapıcı çaba sarf etmeleri gerekiyor. Kova çok yoğun ve çok hareketli. Kısa yolculukların dikkat çekeceği bir gündeler. Sözlerle etkin olabilirler. Balık’lar ise kişisel kazançlarını artıracakları olanaklar elde edebilirler. Maddi konularda şans onlardan yana olacak ama harcamalarını yine de dengede tutmalılar. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
