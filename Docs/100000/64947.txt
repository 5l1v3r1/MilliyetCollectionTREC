<DOC>
<DOCNO> 64947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/yazar/asik.html </URL>
<DATE> 2002/01/30/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Postacı farkı... 
</HEADLINE>
<TEXT>

     İzmir’de mektupları dağıtmak yerine yakan ve yan gelip yatan kimi postacıların kendilerini ihbar eden arkadaşlarını dövdüğü haberi gazetemizde yayınlandı. Antalya’da bir otelde satış müdürü olarak çalışan okurumuz Ferit Memiş bir not göndermiş. Diyor ki 
     - Aynı gün ofisimize Alman Posta Müdürlüğü Deutsche Post imzalı bir mektup geldi. İçindeki satırlarda "Göndermiş olduğunuz mektupta adres hatası vardır Posta kodu yazılmamış" diyor ve bize kendi posta kodumuzu anımsatarak doğru adresin nasıl yazılacağını anlatıyordu... 
     
     Mini demokrasi paketi için bir madde de bizden "Türkiye’nin hedefi AB’ye tam üyeliktir" diye yalan söylemek yasaktır. 
     Haldun Ertem 
     
Orman hayatı...      Orman Bakanlığı ağır kış koşulları nedeniyle 3 Ocak’ta kapattığı av sezonunu hava koşullarının düzelmesini beklemeden 19 Ocak’ta 23 ilde tekrar açtı. Ege, Akdeniz ve Marmara bölgelerinde yer alan bu illerin sayısını, 24 Ocak’ta aldığı bir kararla 43’e çıkardı. Bu karar, soğuktan kaçarak daha ılıman olan bu bölgelerde toplanan kuşların kolaylıkla vurulmasına ve hatta bilinçsiz kişiler tarafından katledilmesine yol açabilecek. 
     Orman Bakanı Nami Çağan acaba evinde kuş, kedi vs besler mi Bilemiyoruz.. Ama hayvan seven kişi avcıdan değil masum hayvandan yana olur. 
     Onu biliyoruz... 
     
Günün fıkrası...      Vatandaşın biri "Uçan daire gördüm" diye her gün televizyon kanallarını arayıp duruyormuş. Sonunda kameramanlar durumu yerinde tespit etmek üzere olay mahalline gitmişler ama bakmışlar ki uçan daire filan yok. 
     Vatandaşın karısı, konuya açıklık getirmiş 
     "Hiç sormayın, Emlak Vergisi birden uçunca, herif dellendi. İçinde oturduğumuz daireyi uçan daire sanıyor " 
     Can Ozan 

     
Daha iyi yaşamak...      Adana Cumhuriyet Savcısı Sacit Kayasu yolladığı notta bir tespiti dile getiriyor 
     "Ülkemizde herkes daha iyi yaşamak istiyor ve bunun için her türlü şeyi yapmaya da hazır... Ama yapmak istediği şeylerin içinde fedakarlık yok, toplumu ileriye götürme düşüncesi yok, manevi ve milli değerlere sahip çıkmak yok. 
     "Halbuki, kendisi zenginleştikçe komşusu fakirleşiyor ve bir gün o komşusu yaşamak için, onun malını çalacak. Böylece, binbir emekle biriktirilen o servetini kaybedecek. Ya da kaybetme korkusu içine girecek. Çünkü komşusu da iyi yaşamak istiyor. Daha iyi yaşamak daha çok fedakarlıkla mümkün." 
     
Ispartalı çocuklar      Zenginlik her zaman parayla olmaz... Akılla, sevgiyle, cesaretle çok daha fazlası mümkündür... Örneği Isparta’dan verelim... 
     Vali Halil İbrahim Daşöz’ün çabalarıyla bu ilimizde "Öğretmenler İlköğretim Okulu" adlı okulun temelinin atıldığını yazmıştık. 
     Bu okul öğretmenlerin maaşlarından yaptıkları gönüllü katkılarla inşa ediliyor. Bu yıl öğretime açılması bekleniyor. 
     Geçen ay da "Öğrenciler İlköğretim Okulu" projesi yürürlüğe kondu. 
     Bu okul da "öğrencilerin sağlayacağı" katkılarla inşa edilecek... 
     Öğrenciler hem harçlıklarından katkı sağlayacak okula, hem kermes, konser, tiyatro etkinlikleri düzenleyerek katkıda bulunacaklar. 
     Okul projesinin tamamlanması için 11 kişilik bir yürütme komitesi oluşturuldu. Komite üyelerinin 4’ünü okullardan seçilen öğrenciler oluşturuyor. Isparta’da mevcut 63 ilköğretim okulu ve lisenin her birinde ikişer proje sorumlusu bulunduğu gibi her sınıftan da iki proje temsilcisi seçilmiş durumda... 
     Proje baştan sona öğrencilerin katılımı ve denetimiyle yürüyecek... 
     Nedir bundan amaç 
     Vali Halil İbrahim Daşöz anlatıyor 
     - Öğrencilere üretici ruh vermek... Onlara çözümün bir parçası oldukları duygusunu aşılamak... İçlerindeki paylaşma, başarma, özgüven, vizyon, sorumluluk üstlenme, demokrasi kültürü kavramlarını geliştirmek... 
     Vali Daşöz, okul temelinin muhtemelen nisan ayında atılacağını ve her koşulda önümüzdeki eylül ayına yetiştirileceğini söylüyor. Tabii ki masrafların önemli bir bölümünü yine valilik karşılayacak. Bu önemli değil. Önemli olan minik öğrencilerin hayat merdivenlerinin hemen başında ortak iş başarmanın, üretici olmanın, eğitime katkıda bulunmanın mutluluğunu duyması. 
     Yarınlara böyle bir ruhla hazırlanması... Çok güzel bir proje... Kutlarız... 
     
     Boğaziçi Köprüsü ayakta zor duruyormuş .. İnsanlar onun üzerinden hep intihar etti, demek ki sıra köprünün kendisine geldi ... 
     Cihan Demirci 

     
     







Karabekir'e saygı 


Postacı farkı... 


İnce ayar 


Özgürlüğü ve açık toplumu düşmandan korumak... 


TCK 312 ve arabesk 


Eğitimin ticareti olur mu 


Ekonomik düzelmenin nedeni ve kolaycılık 


Örtülü çete düzeni donanıyor 


Ortadoğu dengeleri zorlanıyor 


Recep Tayyip Erdoğan'ın Amerika güncesi 


Bugün susan yarın konuşamaz .. 


Karamehmet'in rötarlı TÜSİAD üyeliği 


Erken bahar notları başıbozuk... 


Enflasyonda, dövizde ve faizde "en kötü" olmanın "dayanılmaz utancı" 


</TEXT>
</DOC>
