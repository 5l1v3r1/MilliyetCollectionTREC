<DOC>
<DOCNO> 53968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/ekonomi/eko07.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Renault’tan imaja cesur yatırım 
</HEADLINE>
<TEXT>

Renault Mais Genel Müdürü Aybar, Reklam konusunda cesur kararlar aldık. Bu yatırımın geri döneceğine inanıyorum’ dedi 
     EKONOMİ SERVİSİ 

     Ekonominin lokomotif sektörlerinden otomotivin, krizden oldukça etkilendiğini, 2000 yılındaki rekor seviyelerden sonra, 2001 Ocak - Ekim itibariyle yüzde 72 oranında daralma yaşandığı belirten Renault Mais Genel Müdürü ibrahim Aybar, kriz şartlarında da birçok cesur kararlar verdiklerini ve marka kimliği için kampanyalar yaptıklarını söyledi. 
     Aybar, "Bu cesur kararlarımızdan sonuncusu eylül ayında faaliyete geçirdiğimiz yeni marka kimliği kampanyamızdır. Pazar şartları dolayısıyla tüm rakiplerimiz satış kampanyalarına ağırlık verirken, bizler Renault marka kimliğine yönelik bir kampanya başlattık ve satışa yönelik kampanyalarımızı durdurduk" dedi. 
     Bu kampanya ile Renault marka imajını geliştirerek, diğer otomobil üreticilerinden farklılaştırmayı ve yeni marka imajını tüm dünyada aynı anda ve uyumlu bir şekilde, tanınır hale getirmeyi amaçladıklarını anlatan Aybar, kampanyada Renault’nun, üstün sürüş zevki ve otomobilde yaşam keyfini bir arada sunan, ileri görüşlü’, cesur’ ve dost’ özelliklerini taşıyan yeni marka kimliğini Renault Otomobiller Yaratır’ sloganı ile lanse ettiklerini belirtti. 
     
Geri dönecek      Aybar, "Bu cesur kararımız ile ilgili sonuçlar almak için tabii ki şu an çok erken fakat bunun da diğer kararlarımız gibi bize olumlu bir şekilde geri döneceğini düşünüyorum. 2002 yılında Türkiye pazarına sunacağımız yeni marka kimliğimizle birebir uyumlu hatta bu kimliği simgeleyen yeni Clio, Laguna ve Vel Satis gibi modellerimizle ve iletişim yatırımlarımızla Renault marka imajını desteklemeye ve liderliğimizi sürdürmeye devam edeceğiz" dedi. 
     



 EKONOMİ 



















</TEXT>
</DOC>
