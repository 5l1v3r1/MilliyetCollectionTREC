<DOC>
<DOCNO> 68816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sondun07.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de İngiliz askerlerine ateş açıldı 
</HEADLINE>
<TEXT>

     Afganistan'ın başkenti Kabil'de dün akşam saatlerinde, çokuluslu güç bünyesinde görev yapan İngiliz askerlerine ateş açıldığı bildirildi. 
     Afganistan'da görev yapan İngiltere komutasındaki Uluslararası Güvenlik Destek Gücü'nün ISAF bir sözcüsü, İngiliz paraşütçü birliği askerlerinin, açılan ateşe karşılık verdiğini belirtirken, olayda yaralanan ya da ölen olmadığını kaydetti. 
     Sözcünün açıklamasına göre, Kabil'in batısında devriye gezen 2'inci tabur paraşütçü alayı askerlerine dün akşam yerel saatle 
     20 30'da TSİ 18 00 ateş açıldı. Sözcü, İngiliz askerlerinin Afgan 
     polisinin desteğinde ateşle karşılık verdiğini, olayda can kaybı meydana gelmediğini belirtti. Kabil'in batısında hafta sonunda da ateş açıldığı açıklanan İngiliz askerlerinin karşı ateşinde bir kişi ölmüş, biri hamile kadın, 4 kişi de yaralanmıştı. Ancak Afgan polisi, daha sonra, İngiliz askerlerin kendilerine ateş açılmadan hamile kadını hastaneye götüren bir aileye ateş ettiğini açıklamıştı. ISAF sözcüsü, Afgan polisinin açıklamasının değerlendirildiğini ve olayla ilgili soruşturmanın sürdüğünü belirtti. 
     






</TEXT>
</DOC>
