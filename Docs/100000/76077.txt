<DOC>
<DOCNO> 76077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/ekonomi/eko13.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemayı ödemeyen işverene yüksek faiz 
</HEADLINE>
<TEXT>

İşçisinin zorunlu tasarrufunu ve işveren katkısını yatırmayan Eminönü Belediyesi, bu parayı yüksek faizden ödeyecek 
     ATİLLA ÖZSEVER 

     İstanbul Bölge İdare Mahkemesi, belediye işçisinin zorunlu tasarruf kesintisini ve işveren katkısını yatırmayan Eminönü Belediyesi hakkında reeskont faizi oranında tazminat ödenmesi kararını verdi. Şimdiye kadar bu tür tazminat davalarında yasal faiz uygulanıyordu. Yüksek mahkeme ilk kez böyle bir karar verdi. Yasal faiz yüzde 60 dolayında iken Merkez Bankası reeskont faizi yüzde 70’in üzerinde bulunuyor. 
     
     İşçinin başvurusu ortaya çıkardı 
     Eminönü Belediyesi’nde işçi olarak çalışan Hüseyin Akyürek, emekli olunca Zorunlu Tasarruf Fonu’nda biriken parasını toplu olarak almak istedi. Belediye, işçisinin zorunlu tasarruf kesintisini Zıraat Bankası’na yatırmadığı için Akyürek nemasıyla birlikte bu parasını alamadı. 
     İşçi Hüseyin Akyürek’in avukatı İnciser Alptekin, Eminönü Belediyesi aleyhine İstanbul 6. İdare Mahkemesi’nde tazminat davası açtı. 
     Temyiz sonucunda bir üst mahkeme olan İstanbul Bölge İdare Mahkemesi, 24 Ocak 2002 tarihinde oybirliği ile işveren aleyhine karar verdi. 
     



 EKONOMİ 





















</TEXT>
</DOC>
