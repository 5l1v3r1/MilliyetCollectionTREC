<DOC>
<DOCNO> 57380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sonspo10.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'den Trabzonspor'a teşekkür 
</HEADLINE>
<TEXT>

     Fenerbahçe Kulübü Yönetim Kurulu, Trabzonspor ile geçen hafta yaptıkları lig maçında kulüp başkanı Aziz Yıldırım ve futbolcuları Abdullah Ercan'a yapılan kötü tezahüratlar nedeniyle kendilerinden özür dileyen bordo-mavililere teşekkür etti. 
     Sarı-lacivertli kulübün resmi internet sitesi ''www.fenerbahce.org''da yapılan açıklamada, şu görüşlere yer verildi 
     ''Kendini bilmez bir kesim tarafından gerçekleştirilen bu tür sportmenlik dışı davranışların gerçek Trabzonsporlular'a ait olmadığını, ziyadesiyle büyük üzüntü duyduklarını belirten değerli Trabzonspor Kulübü Yönetim Kurulu'nun, taraftarlarının ve eski sporcuların kulübümüze gönderdikleri duyarlı faks mesajlarına içten teşekkür ediyoruz. 
     Sporun hedefinin bireyler ve toplumlarda dostluk, barış ve kardeşliği geliştirmek olduğu bilincinin bir gün statlarımıza hakim olacağına inanıyoruz.'' Öte yandan, müzik grubu Athena'nın, Fenerbahçe Marşı ve Fenerbahçe şarkıları hazırlamak için çalışmalarını sürdürdüğü bildirildi. 
     






</TEXT>
</DOC>
