<DOC>
<DOCNO> 93250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/yasam/yas01.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Chat’ dostluğu mahkemeye düştü 
</HEADLINE>
<TEXT>

İstanbullu karı kocanın mahkemeye verdiği Sivaslı sanal dost’ kendini savundu Tehdit etmedim, karısıyla birlikte oldum... 
     ERAYDIN AYTEKİN DHA 

     İnternette chat’ yaparken tanıştığı kişinin eşiyle ilişkiye girdiği, daha sonra da tehditle para sızdırdığı iddia edilen 26 yaşındaki Turan Koçak mahkemede kendini savundu "A.A. ile cinsel ilişkiye girdim, ancak tehditle para almadım." 
     Sivas’taki Maviay Internet Kafe’de Mart 2000’de Karahan 22’ rumuzuyla chat’ yapan Koçak, İstanbul’dan 34 yaşındaki M. A. A. ile tanıştı. İki ay süren sanal dostluk’ sonunda yüz yüze tanıştılar ama ardından da adliyelik oldular. 
     
     Teklifi reddetti ama... 
     İddiaya göre A., Koçak’ı İstanbul’a davet ettikten bir süre sonra kendisine cinsel ilişki teklifinde bulundu. Koçak, bu durumu kabul etmediyse de A.’nın eşi A.A. ile birlikte oldu. 
     Ardından Sivas’a dönen Koçak, ticaret yapan A., çiftinden para koparacağını düşünerek sık sık telefonla aradı ve cinsel içerikli sohbetleri teybe kaydederek çifte şantaj yaptı. 
     
     Birbirlerini yalanladılar 
     Sivas 1. Ağır Ceza Mahkemesi’nde dün görülen duruşmada 20 yıla kadar ağır hapis cezası istemiyle yargılanan tutuksuz sanık Koçak hazır bulunurken, M. A. A. gelmedi. 
     Duruşmada A.A.’nın sanıkla birlikte olmadığını beyan ettiği ifadesi okunurken Koçak ise bunu yalanlayarak, cinsel ilişkiye girdiğini, ancak tehditle para almadığını söyledi. 
     
     İşler karıştı... 
     M.A.A.’da önceki duruşmalarda chat yoluyla tanıştıkları Koçak’ın evlerinde bir gün kaldığını ancak ne kendisi ne de eşi ile ilişki yaşamadığını savunurken sanığın kasetli tehdidi karşısında 50 milyon lira para verdiğini ifade etmişti. Mahkeme sanığa son savunmasını hazırlaması için süre vererek duruşmayı erteledi. 
     



 YAŞAM 

















</TEXT>
</DOC>
