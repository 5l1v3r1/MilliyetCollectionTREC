<DOC>
<DOCNO> 91431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sonspo02.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin anlaştığı Ortega'ya büyük ilgi 
</HEADLINE>
<TEXT>

     Fenerbahçe ile resmi sözleşme imzalamak için ülkesinden yola çıkan Arjantinli futbolcu Ortega, hayranlarının büyük ilgisiyle karşılaşıyor. 
     Arjantin'den bugün Fransa'nın başkenti Paris'e geçen Ariel Ortega'nın, ülkesinden ayrılırkan havalimanında hayranlarının yoğun ilgisiyle karşılaştığı ve imza dağıttığı belirtildi. 
     ''www.antu.com''da yer alan haberde Paris'te, A Milli Futbol Takımı'nın Dünya Kupası'nda Senegal ile yapacağı çeyrek final maçını izleyeceği kaydedilen Ortega'nın, menajeri Antinoya Caliendo ile birlikte yarın sabah yola çıkarak, saat 14.00'de İstanbul'a geleceği bildirildi. 
     Arjantin'de uçağa binmeden önce basın mensuplarının sorularını yanıtlayan Ortega'nın, ''River Plate'e geri dönecek misiniz '' biçimindeki soruya, ''Beni seven ve destekleyen taraftarlara ve onların ilgisine çok teşekkür ediyorum. Buradan pek çok iyi dost edinmiş olarak ayrılıyorum'' diye yanıt verdiği kaydedildi. 
     Arjantin'in Dünya Kupası'ndaki performansı nedeniyle üzüntülü olduğunu da vurgulayan yıldız futbolcunun, ''Kupa nedeniyle üzgün olarak gidiyorum. İlgi gösteren herkese teşekkür ederim'' diye konuştuğu belirtildi. 
     





</TEXT>
</DOC>
