<DOC>
<DOCNO> 69209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/guncel/gun05a.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya’da eylemli kesim 
</HEADLINE>
<TEXT>

Hayvanları Koruma örgütü üyeleri, "koyunları bayıltıp öyle kesin" diye eylem yaptı 
     Avusturya’nın Vorarlberg eyaletinde Türkler’in kurban kesmek istediği bir çiftliği "Hayvanları Koruma Örgütü" üyeleri bastı. Müslümanların hayvanları bayıltmadan keserek onlara "eziyet ettiğini" söyleyen eylemciler, kurban kesilen çiftliğin bahçesinde gösteri yaptılar. 
     
     Bayıltmayı kabul ettiler 
     Kurban kesilmesini protesto etmek amacıyla kendilerini zincirlerle çiftliğin bahçesindeki ağaçlara bağlayan göstericiler, "koyunların kesilmeden önce elektrikli makasla bayıltılmasını" istediler. 
     Kurban kesimini denetlemek için çağrılan bölge veterinerinin arabuluculuk girişimleri sonunda göstericilerin "bayıltma" koşulunu kabul eden Türkler, kurbanlık koyunların veteriner denetiminde "elektrikli makas" adı verilen bir aletle bayıltılmasından sonra kurbanlarını kesebildiler. 
     
     Olaysız dağıldılar 
     Veterinerin "koyunların bayıltılacağı" güvencesi vermesi üzerine protesto gösterisine son veren "Hayvanları Koruma Örgütü" üyeleri olaysız dağıldılar. 
     



 GÜNCEL 























</TEXT>
</DOC>
