<DOC>
<DOCNO> 59310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/soneko28.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları OPEC toplantısı öncesinde yükseldi 
</HEADLINE>
<TEXT>

     Petrol İhraç Eden Ülkeler Örgütü OPEC petrol bakanlarının, yeni bir üretim kısıntısını karara bağlamak üzere yarın Kahire'de yapacakları olağanüstü toplantı öncesi, uluslararası piyasalarda petrol fiyatları yükseldi. 
     Londra piyasasında Brent türü ham petrolün bütün petrol çeşitleri için gösterge niteliğindeki varil fiyatı 91 sent yükselerek 20.25 dolara çıktı. 
     Bu arada, Suudi Arabistan Petrol bakanı Ali el Naimi, OPEC üyelerinin günde 1.5 milyon varillik üretim kısıntısı konusunda anlaşmaya vardıkları yönündeki açıklamasını yineledi. 
     OPEC'e üye olmayan büyük ihracatçılar Rusya, Meksika, Norveç, Oman ve Angola'nın da toplam 462 bin varillik kısıntı sözü vermeleriyle günlük petrol arzındaki kısıntı, OPEC'in fiyatları yükseltmek için belirlediği 2 milyon varil hedefine yaklaşacak. 
     OPEC bir yıl içinde dördüncü olacak bu kısıntla aylardır düşüş gösteren ve genellikle 20 doların altında seyreden varil fiyatını 20-25 dolar aralığına çekmeyi umuyor. 
     Kısıntı kararı, kesinleşmesi halinde 1 Ocak'tan itibaren yürürlüğe konacak. 
     






</TEXT>
</DOC>
