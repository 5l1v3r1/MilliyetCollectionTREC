<DOC>
<DOCNO> 71088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sondun03.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'daki depreme ağır bombardıman mı neden oldu 
</HEADLINE>
<TEXT>

     Afganistan'ın kuzeyinde geçen Pazar günü meydana gelen depreme, ağır Amerikan bombardımanının yol açmış olabileceği iddia edildi. 
     İtar-Tass ajansına demeç veren, ancak adının ve milliyetinin açıklanmasını istemeyen bir yerbilim uzmanı, Afganistan'ın kuzeyinde meydana gelen depremin normalden güçlü olduğuna ve uzun sürdüğüne dikkati çekerek, bunun nedeninin Amerikan uçaklarının ağır bombardımanı olabileceğini söyledi. 
     Merkez üssü Hindi Kuş dağları olarak belirlenen ve Hindistan'da da hissedilen depremin benzerine rastlanmadığını belirten yerbilim uzmanı, ''Amerikan kuvvetlerince kullanılan çok güçlü bombaların bir depreme yol açmış olabileceğini düşünmek, çok da uzak bir ihtimal değil'' dedi. Uzman, bazı bombaların yer kaymalarına neden olabileceğini de vurguladı. 
     Afganistan'ın başkenti Kabil'deki bir BM yetkilisi, son belirlemelerde depremde ölenlerin sayısının en az 70 olduğunu açıklarken, Afgan basını 150 kişinin öldüğünü ya da kaybolduğunu belirtiyor. 
     






</TEXT>
</DOC>
