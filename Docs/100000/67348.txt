<DOC>
<DOCNO> 67348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/guncel/gun03.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar’ın hesap günü 
</HEADLINE>
<TEXT>

Motorola ve Nokia’nın Uzan ailesi hakkında açtığı davaya bugün başlanıyor. Mahkeme, Uzanlar’ı çok ağır suçlamalardan yargılayacak 
     SEMA EMİROĞLU NEW YORK 

     İmar Bankası ve Adabank’ın da sahibi olan Uzan ailesine karşı Motorola ve Nokia’nın "kara para, hırsızlık, gasp, sahtek rlık, haraç, dolandırıcılık, tehdit, rüşvet, şantaj" gibi çok ağır suçlamalarla açtığı ortak tazminat ve ceza davasında, tarafları karşı karşıya getirecek ilk adım bugün atılıyor. 
     Amerikan Motorola ve Fin Nokia ile davalı Uzanlar’ın avukatları, bugün New York Güney Bölge Mahkemesi h kimi Jed S. Rakoff’la, "konferans" adı verilen ilk toplantıyı gerçekleştirecekler. 
     Mahkemeler, davanın açılmasından sonraki ilk 6 hafta içinde yapılması gereken "konferans" sonunda, genellikle, davanın bu tarihten itibaren beş ay içinde görülmesi ve duruşma aşamasına geçilmesine hazır hale getirilmesi için emir veriyor. 
     
     3 milyar dolarlık alacak 
     Motorola ve Nokia, 28 Ocak’ta açtıkları davaya ilişkin 128 sayfalık dilekçede, Uzanlar’ın Amerikan "dolandırıcılık, sahtekarlık, yolsuzluk ve haraç kanunlarını ihlal ettikleri, tehdit ve gözdağı yoluyla borçlarını ödemekten kaçındıkları, gasp ve hırsızlık yaptıkları ve kara para akladıklarını" iddia etti. 13 suçlamadan 4’ü, ABD’de genelde haraç toplayıp yolsuzluk yapan mafya ve diğer organize suç örgütlerine karşı uygulanan yasaya dayandırıldı. İki dev şirket, Uzanlar’a ait Telsim’den olan yaklaşık 3 milyar dolarlık alacaklarının, tazminat cezası da eklenerek ödenmesini talep etti. 
     Yargıç Jed S. Rakoff, davanın açılmasından bir gün sonra Uzanlar’ın ABD’deki gayrimenkulleri ile 8 milyon dolarlık fonlarına ihtiyati tedbir koydurdu. İngiltere’deki Uzan varlıkları da dondurulurken, Rakoff, ailenin, Telsim hisselerinin değerini azaltmaya yönelik işlemlere girmesini ve şirket varlıklarının her türlü transferini yasaklamıştı. 
     



 GÜNCEL 















</TEXT>
</DOC>
