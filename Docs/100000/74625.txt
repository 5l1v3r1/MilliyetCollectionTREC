<DOC>
<DOCNO> 74625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/yasam/yas03.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İleride bütün organlar üretilecek 
</HEADLINE>
<TEXT>
Kök hücreden göz yapıldı 
Japonya’da bir bilim adamı, embriyodan aldığı bir kök hücreden kurbağa gözü üretmeyi başardı. Üstelik bir kök hücreden istenen organ yapılabiliyor 
     DIŞ HABERLER SERVİSİ 

     JAPONYA’DA, 20 yıldır, Tokyo Üniversitesi’na bağlı olarak organ üretme çalışmaları yürüten Prof. Dr. Makato Asashima, kurbağa kök hücrelerden kurbağa gözü üretti. Asashima’nın bu başarısı, dünyanın dört bir yanında çeşitli organ yetersizliklerinden yakınan insanlar için umut ışığı oldu. 
     
     Embriyodan aldı 
     ASASHIMA, embriyodan aldığı bir kök hücreyi doku oluşturmak amacıyla "Activin" adlı bir protein ile yoğunlaştırılmış bir karışımın içine bırakıyor. Bu proteinin, "retionik asit" gibi çeşitli maddelerle yoğunlaştırılması sonucunda kök hücrelerden farklı organlar elde edilebiliyor. 
     
     Her organ mümkün 
     ASASHIMA’NIN 1989 yılında keşfettiği Activin’in oranının artırılmasıyla önce kas hücreleri, daha sonra da sırasıyla kalp, karaciğer, pankreas hücreleri üretiliyor. Daha yüksek activin içeren karışımlarla ise göz gibi duyu organları elde ediliyor. 
     
     Uzmanlar umutlu 
     VIRGINIA Devlet Üniversitesi’nden biyokimya uzmanı Carl Pfeiffer, Asashima’nın uyguladığı teknikle ileride organ nakillerinde kullanılmak için insan organlarının da üretilebileceğini vurguluyor. 
     



 YAŞAM 





















</TEXT>
</DOC>
