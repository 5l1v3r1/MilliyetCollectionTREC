<DOC>
<DOCNO> 55030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/yazar/theper.html </URL>
<DATE> 2001/12/01/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Tehlike yasaya uymayanlarda 
</HEADLINE>
<TEXT>

     Silahla işlenen suçlarda artış olduğu söyleniyor. Bu silah öyle her isteyene veriliyor mu Her isteyen alabiliyorsa bu silahlanma neye karşıdır Bir gün herkes belinde silahla mı gezecek Buna önlem alınmıyor mu 
     R. K. - İstanbul 
     
     Size her isteyene silah verildiğini kim söyledi Böyle şey olur mu Önce bazı şeyleri birbirinden ayırmak lazım. Zira bu konuda sapla saman birbirine karıştırılıyor, birileri toplumu yanıltıyor. 
     Birincisi, silah denilince öncelikle anlaşılan tabanca. Tabanca taşıma ruhsatı alabilmek hiç de kolay değil. Bunun için kanunda yazılı şartlardan birini taşımak lazım. O şartlar da çok sınırlı. Bugün için taşıma ruhsatı sahipleri çoğunlukla emekli ordu mensupları, emekli polis. Bunlar zaten hayatını silahla geçirmiş kişiler, silahın ne maksatla taşınacağının, nasıl korunacağının bilincinde. Bir başka grup hakim, savcı, avukat gibi kanun adamları. Bunlar yasaların içinden gelen insanlar. Bunun dışında kalan sivil şahısların büyük çoğunluğu ise yüklü para bulunduran, basın mensubu olan kişiler. Bunun dışında silah taşıma ruhsatı verilmez. 
     İkinci akla gelen tüfek. Tüfek denilince av tüfeği. Bunlar yivsiz, kırma veya çiftedir ki, avda kullanılır, ancak av silahı adı altında pompalı tüfeklerin satışına birtakım art düşüncelerle izin verildi. 
     Geliyorum asıl tehlikeye, göz ardı edilen ruhsatsız silahlardır. Bunlar kaçak olarak bol miktarda alınır ve satılır. Oldukça yaygındır ve asıl suç bu yollarla işlenir. Zira ruhsatlı silah sahibi bu hakkını kaybetmemek için özen gösterdiği halde ruhsatsız silah taşıyanın böyle bir endişesi yoktur. Bugün korunması gereken kimselerin silah ruhsatını iptal edin, peki ruhsatsız taşıyanlara ne yapacaksınız Dolayısı ile problem ruhsatlı silah taşıyan sınırlı insanlarda değil, yine yasalara uymayanlarda, bunu bilelim. 
     
     







'Sırası değil' ama... 


Salkımlı yazı 


Türkiye Irak'a girer mi 


Acıyla tanışan ABD'de jeton mu düştü 


Yıkıcı yapım 


"Sorry .." 


Paylaşmayı bilmek 


Irak seçenekleri 


Ben kalender meşrebim, güzel çirkin aramam 


Ankara'da böyle bakanlar vardı 


İnönü'nün bıraktığı kulvar 


Krizle değişen öncelikler 


Tehlike yasaya uymayanlarda 


"Sağlam Kuvvetler"e geniş ufuk yaraşır 


Önemli olan ne zaman çıkacağımız 


</TEXT>
</DOC>
