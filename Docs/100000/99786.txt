<DOC>
<DOCNO> 99786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/yasam/yas04.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NASA bu adama minnettar 
</HEADLINE>
<TEXT>

Amerikan uzay mekiklerindeki saç teli’ inceliğinde çatlakları bulan genç mühendis, ikinci bir Challenger faciasını’ önlediği için uzay kahramanı’ ilan edildi 
     DIŞ HABERLER SERVİSİ 

     Amerikan Havacılık ve Uzay Dairesi NASA , genç bir mühendis sayesinde tüm uzay mekiği uçuşlarını uzun süre askıya alarak, yeni faciaları önledi. 
     Henüz 27 yaşındaki David Strait adlı genç mühendis, uzay mekiklerinin yakıt tanklarında bulunan saç teli’ inceliğindeki mekanik çatlakları keşfederek NASA ve Amerika’nın en önemli kahramanları arasına katıldı. NASA yetkilileri, Strait sayesinde geçtiğimiz haziran ayında Atlantis uzay mekiğinin fırlatılışının askıya alındığını belirterek, Atlantis yakıt tankındaki çatlaklarla fırlatılsaydı, facia kaçınılmaz olacaktı’ açıklamasında bulundu. 
     
     11 çatlak daha bulundu 
     Geçen 12 Haziran’da, Atlantis’in kuyruk bölümündeki yakıt tanklarını inceleyen Strait, hidrojen yakıt borularına bağlı bir bölümde sadece ve sadece 0.76 santimetre uzunluğunda ve saç kılı inceliğindeki çatlağı fark etti. Titizliği sayesinde incecik bir çatlağı fark eden Strait’e ödül verilmesi gerektiğini düşünen NASA, bu keşfin’ ardından, tüm uzay mekiği filosunda 11 ince çatlak daha buldu. 
     Bu arada, uzay mekiği uçuşlarının, çatlaklar kaynakla kapatıldıktan sonra, eylül ayının sonlarında yeniden başlaması ümit ediliyor. 
     



 YAŞAM 





















</TEXT>
</DOC>
