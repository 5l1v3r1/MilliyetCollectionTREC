<DOC>
<DOCNO> 66386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sondun11.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahudi yerleşkesinde rehin alma eylemi 5 ölü 
</HEADLINE>
<TEXT>

     Batı Şeria'da bulunan Yahudi yerleşkesindeki bir evde, Filistinli silahlı kişilerin rehin alma eylemine giriştiği, 4 İsrailli ile Filistinliler'den birinin öldürüldüğü bildirildi. 
     İsrail radyosunun haberine göre, Batı Şeria'nın Ürdün Vadisi bölgesindeki Hamra Yahudi yerleşkesinde, önce girişte muhafızlara ateş açan Filistinliler, İsrail güçlerinin ateşi üzerine bir eve girdi. 
     Özel kuvvetlerinin baskınıyla silahlı kişilerden biri ölürken, olayda İsrailli bir anne ve kızının da aralarında bulunduğu 4 İsrailli hayatını kaybetti. Saldırıda ölen annenin diğer kızı da yaralandı. 
     İsrail radyosu, saldırıya 2 Filistinlinin katıldığını, birinin İsrail askerlerince vurulduğunu duyurdu. 
     Saldırıyı Filistinliler'in radikal Hamas örgütü üstlendi. 
     






</TEXT>
</DOC>
