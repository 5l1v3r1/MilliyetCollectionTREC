<DOC>
<DOCNO> 62619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sontur03.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de kaza yapan alkollü sürücü 2 polisi yaraladı 
</HEADLINE>
<TEXT>

     İzmir'in Konak ilçesinde aşırı alkollü sürücünün yaptığı kazada 2 polis yaralandı. 
     Hatay Karakolu'nda görevli polis ekibi, 35 EES 52 plakalı araçla İnönü Caddesi'nde ters yönde seyreden Ömer Demirci'yi 36 Üçyol Kavşağı'nda durdurdu. Ekip aracından inen Yakup Kazan 25 ile Mehmet Çelebi 42 adındaki polisler, sürücüyü ve aracı aramak istedi. Paniğe kapılan Demirci, araçla kaçmaya başladı. Park halindeki 35 DS 404 plakalı araca da hasar veren Demirci, olay yerine gelen diğer ekipler tarafından durdurularak etkisiz hale getirildi. 
     Aşırı alkollü olan Demirci'nin üzerinde ruhsatsız olduğu belirlenen bir de silah çıktı. Demirci'nin yanında bulunan ve kimliği belirlenemeyen diğer arkadaşı ise araçtan atlayarak kaçtı. 
     Polis memuru Yakup Kazan ve Mehmet Çelebi, olay sırasında çeşitli yerlerinden yaralandı. Polislerin tedavisi Yeşilyurt Atatürk Eğitim ve Araştırma Hastanesi'nde yapıldı. İkisinin de sağlık durumlarının iyi olduğu öğrenildi. 
     Yapılan araştırmada, iki polisin yaralanmasına neden olan Ömer Demirci'nin İstanbul'da akvaryumculuk yaptığı, kullandığı aracı bir arkadaşından emanet aldığı ve ehliyetinin de olmadığı belirlendi. 
     






</TEXT>
</DOC>
