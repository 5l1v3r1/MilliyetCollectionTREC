<DOC>
<DOCNO> 61965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/astro/index.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlak başarı ister... 
</HEADLINE>
<TEXT>

Oğlak soğuk kış günlerinin, doğanın kar altında uykuya daldığı zamanların burcudur. Keçi gibi inatçı olmak, olsa olsa bu burçtan dolayı söylenir. Zira burcun başarıya ulaşmak için elinden gelen çabayı gösterdiğini biliriz. Oğlaklar başarıya, sosyal yaşamda güce ve statüye önem veren eğilimler gösterirler yaptıkları işte tamlık, bütünlük ve mutlak başarı isterler. Bu yüzden de kariyer basamaklarını yavaş adımlarla, emin biçimde tırmanırlar. Planlamaya önem veren Oğlak için yöntemli olmak ve sorumlulukları yerine getirmek önemlidir. O uzun vadede başa geçeceği iş için altta kalmayı göze alacaktır. Oğlaklar aile yaşamlarında ve hayata genel bakışlarında kendi sözlerini geçirmek isteyen, muhafazakar, hatta biraz da katı bir görünüm sergileyebilirler. EĞİTİM Oğlakların sorumluluk sahibi yapıları onları fazlasıyla çalışkan öğrenciler yapacaktır. Bilimsel, yöntem bilir bir düşünce tarzları vardır. Öğrendiklerini pratiğe aktaran özellikler gösterirler ve uygulamaya önem verirler. AŞK Oğlak duygusal ilişkilerinde çok rahat bir burç değildir. Güvensizlikleri yüzünden katı ve acımasız bir görünüm sergileyebilirler. Uzun vadeli ilişkilerde rahat edeceklerdir. Oğlak eğer aşırı hırs ve güç isteğine yönelmezse aşk hayatında da mutlu olabilir. MESLEK Oğlaklar yöneticilik ve uzun vadeli planlama gerektiren konularda başarılı olurlar. Büyük kurumların başına geçmek ya da devlet yönetimi onlara çekici gelebilir. Sosyal açıdan dikkat çekmek isteyen Oğlak aslında her konuda ilginçlikler yapabilir. Yalnız kalmaya eğilimli bu burç insanı için iş hayatında yeteri kadar istekli olmak tek koşuldur. 

2002 yılında aşk ve evlilik görünüyor 
Bu yıl Jüpiter karşıt burcunuzdan geçiyor ve özellikle evlilikler, ortaklıklar ve yakın ilişkilerden yana sizi gelişmeye açık ve şanslı kılıyor. Ağustosa kadar süren bu transitin ardından Jüpiter bu kez parasal ortaklıklar, yeni yatırımlar ve başkalarının kaynakları açısından olumlu sonuçlar verecek. Beklediğiniz toplu paralar ya da borç-alacak problemlerinizi de bu süreçte çözebilirsiniz. Birçok Oğlak bu süreçte evlilik hazırlıkları yapmış olabilir. Ayrıca bu güzel transit pek çok dışsal faktörün de bir şekilde size yardımcı olduğunu da anlatmakta. Bu yıl Venüs’ün burcunuzla olumlu açılar kurduğu dönemlerde aşkta istediklerinizi daha kolay elde edebilirsiniz. 19 Ocak’a kadar olan dönem, 1-25 Nisan arası, 10 Temmuz-7 Ağustos bu devreler arasında yer alıyor. Ayrıca yine Venüs’ün Jüpiter’le yan yana geleceği dönemde, 20 Mayıs-14 Haziran arasında aşkta ve genel olarak ilişkilerde son derece şanslısınız. Bu dönemde pek çok şey kendiliğinden akıcı biçimde gelişirken, ortaklıklardan da büyük fayda görebilirsiniz. Ağustos sonrasında ise eşinizin parasal durumu size yeni olanaklar sağlayabilir. Yeni yatırımlar ilişkilerinizi zenginleştirebilir. Parasal açıdan bu yıl, özellikle ikinci yarısında başkalarının kaynaklarından yararlanabileceksiniz. Bu para belki bir miras ya da belki de şimdiye kadar çözülememiş bir kaynaktan toplu biçimde gelebilir. Yapacağınız ortaklıklar da size güven verecek ve tek başınıza yapamayacağınız işleri başkaları ile beraber ilerletebileceksiniz. Bununla birlikte belirli dönemlerde aşırı risklerden de uzak durmalısınız. Örneğin 28 Mayıs-13 Temmuz arasında ya da 15 Ekim-1 Aralık arasında sizi tehlikeye sokacak risklere bulaşmamaya çalışmamalısınız. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
