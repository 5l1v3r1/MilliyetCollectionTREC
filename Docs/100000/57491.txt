<DOC>
<DOCNO> 57491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sondun09.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Gladyatör" Crowe tuttuğu takıma bir oyuncu hediye edecek 
</HEADLINE>
<TEXT>

     ''Gladyatör'' filmiyle Oscar kazanan ünlü aktör Russel Crowe'un yeni yıl hediyesi herkesi şaşırttı. 
     Sanatçı, taraftarı olduğu Avustralyalı rugby takımına ''yılbaşı hediyesi'' olarak yeni bir oyuncu satın alacak. 
     Internetteki ''peoplenews'' sitesinin haberine göre, Crowe, Avustralyalı rugby takımı South Sidney'e ne kadar vefalı bir taraftar olduğunu göstermeye hazırlanıyor. 
     Takım kadrosuna 2002 yılında katılacak bir oyuncu satın almaya karar veren yıldız, maçlarını hiç kaçırmadığı, hatta bir defasında yakın arkadaşı Tom Cruise'u da bir karşılaşmasına götürdüğü takımını inanılmaz derecede mutlu etti. Crowe, South Sidney kulübü başkanına bu oyuncunun transfer ücretini kendisinin ödemek istediğini bildirdi. 
     Kulüp başkanı, yaptığı açıklamada, ''Russell'ın ağzından çıkan söz bizim için güvence sayılır. Şimdi takımımıza uygun bir oyuncu arıyoruz. Birkaç hafta içinde bulmayı ümit ettiğimiz bu oyuncu için şimdiden sanatçıya teşekkür ediyoruz'' dedi. 
     






</TEXT>
</DOC>
