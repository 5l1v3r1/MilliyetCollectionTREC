<DOC>
<DOCNO> 96103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sontur05.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü fayton sürücüsünün çarptığı mimar hastanelik oldu 
</HEADLINE>
<TEXT>

     İzmir'in Konak ilçesinde alkollü fayton sürücüsünün çarptığı mimar, hastanelik oldu. 
     Şehit Fethi Bey Caddesi'nde, Yusuf Kenan Yeşilok'un 51 kullandığı faytondaki atlar, yaya giden Suavi Tarakçı'ya 43 çarptı. Tarakçı, yol ortasında asfalta düştü ve başından yaralandı. 
     Faytonun çarptığı yaya Suavi Tarakçı'ya ilk müdahale olay yerine gelen polisler tarafından yapıldı. Mimar olduğu öğrenilen Suavi Tarakçı, ambulansla Yeşilyurt Atatürk Eğitim ve Araştırma Hastanesi'ne kaldırıldı. Tarakçı'nın tedavisi yapıldı ve bir süre müşahade altında tutuldu. Tarakçı, ifadesinin alınması için karakola götürüldü. 
     Olay sırasında şok geçiren faytoncu Yusuf Kenan Yeşilok, ''Ne olduğunu ben de anlamadım. Yaya, aniden önüme çıktı, atlar ürktü ve kendisine çarptım. Böyle olmasını ben de istemezdim. Çarptığım yaya, herhalde alkollüydü. Koskoca faytonu görmedi'' diye konuştu. 
     Çarptığı yayanın hastanelik olmasına yol açan faytoncu Yusuf Kenan Yeşilok'un yapılan kontrolde 203 promil alkollü olduğu belirlendi. 
     Yeşilok, gözaltına alındı. 
     





</TEXT>
</DOC>
