<DOC>
<DOCNO> 52109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sonspo25.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un başı yine dertte... Tanıklara rüşvet verildiği iddiası... 
</HEADLINE>
<TEXT>

     Beşiktaş Teknik Direktörü Christoph Daum hakkında, Almanya'nın Koblenz kentinde bugün devam eden uyuşturucu davasında, Daum'un avukatlarının tanık olarak dinlenmesi kararlaştırıldı. 
     Koblenz Savcılığı, Daum aleyhine ifade veren tanıklara, ifadelerini değiştirmeleri için para teklif ettikleri gerekçesiyle Daum'un avukatlarının tanık olarak ifade vermelerini talep etti. 
     Savcı Jörg Angerer, avukatların gerçekten rüşvet teklif edip etmediklerinin, rüşvet önerisinin Daum aleyhine ifade veren tanıktan gelip gelmediğinin araştırılacağını söyledi. 
     Kokain satın almak ve kullanmakla suçlanan Daum'a, avukatları tanık olarak dinleneceği için, dava boyunca devlet tarafından tayin edilen bir avukat tayin edileceği bildirildi. 
     Daum, rüşvet teklifiyle ilgili iddiaları, ''yasaların çarpıtılması'' olarak nitelendirirken, avukatlarından Rolf Stankewitz de ''Bu, reddetmeye bile gerek duymayacağımız büyük bir yalan'' diye konuştu. 
     Daum'un avukatları, kendilerine rüşvet teklifinde bulunulduğunu, ancak bunu kabul etmeyerek, Köln kentinde suç duyurusunda bulunduklarını belirttiler. 
     Avukatların tanık olarak bugün ya da bir sonraki duruşmada dinlenebilecekleri belirtiliyor. 
     






</TEXT>
</DOC>
