<DOC>
<DOCNO> 86086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun22.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Greenpeace "Bush gelecek kuşaklar için tehdit oluşturuyor" 
</HEADLINE>
<TEXT>

     Çevre örgütü Greenpeace Yeşilbarış , ABD Başkanı George Bush'un ''gelecek kuşaklar için bir tehdit oluşturduğunu'' öne sürdü. 
     Örgütün Fransa bürosu tarafından yayımlanan ve Fransız basınına dağıtılan bildiride, ABD'nin Kyoto iklim sözleşmesini imzalamamasını protesto etmek için örgüt üyelerinin Fransa'nın batısındaki Notre-Dame de Gravenchon'da bulunan ExxonMobil petrokimya tesislerinde geçen Salı günü yaptığı eylem hatırlatılarak, ''Bush, gelecek kuşaklar için en önemli tehdit unsurlarından biridir'' denildi. 
     Bildiride, ''İklimin bir numaralı düşmanı olan siz, aynı zamanda, genetik olarak değişime uğratılmış organizmaların ticaretini çözme konusundaki uluslararası toplumun çabalarını engellemek için aynı ekonomik ve siyasal yaptırım tehditlerini kullanan kişisiniz. Anti balistik füze ve soykırım, insanlığa karşı suç ve savaş suçu işleyenlerin yargılanmasına olanak sağlayacak olan uluslararası ağır ceza mahkemesi anlaşmaları ile Dünya Ticaret Örgütü ile ilgili taahhütleri tartışma konusu yapmakla yönetiminiz, insanlığa karşı olumsuz bir tavır göstermiştir'' denildi. 
     





</TEXT>
</DOC>
