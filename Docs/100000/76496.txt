<DOC>
<DOCNO> 76496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/ekonomi/eko08.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Societe Generale, Vakıfbank’a talip 
</HEADLINE>
<TEXT>

Fransa’nın ikinci büyük bankası Societe Generale, Vakıfbank’ı satın almak üzere görüşmeler yapıyor 
     EKONOMİ SERVİSİ 

     Hafta başında Fransız Credit Agricole’un Alternatif Bank ile ortaklık görüşmelerine başlamasının ardından, dün de Fransa’nın ikinci büyük bankası Societe General, Vakıfbank ile masaya oturdu. Dow Jones Ajansı, görüşmenin olumlu yönde ilerlediğini ve Fransız bankasının azınlık bir başka hissedarla birlikte bankayı satın alabileceğini bildirdi. 
     Societe Generale’in, Vakıfbank’ın çoğunluk hisselerini alması, bankaya 300 milyon euroya mal olacak. 
     
     Beş grup inceleyecek 
     Öte yandan Vakıfbank’la ilgilenen Akbank, Doğan Şirketler Grubu Holding ve Türk Dış Ticaret Bankası, Oyakbank, TEB Yatırım’ın ihaleye ilişkin teklif vermeye esas teşkil edecek ayrıntılı inceleme yapabilecekleri açıklandı. İnceleme, bir ay sürecek ve yatırımcılar nihai tekliflerini haziranın ilk haftasında bankaya iletecekler. 
     



 EKONOMİ 


















</TEXT>
</DOC>
