<DOC>
<DOCNO> 73803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/soneko06.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol Ofisi'nin sırası açıldı, yüzde 10 değer kaybetti... 
</HEADLINE>
<TEXT>

     Petrol Ofisi A.Ş hisselerinin ikincil halka arzından sonra sırası yeniden açıldı. 
     Petrol Ofisi hisseleri ilk dakikalarda yüzde 10.29'luk, bir başka deyişle 34 bin liralık baz fiyata göre 3 bin 500 liralık düşüşle 30 bin 500 liraya geriledi. Seansın ilk yarım saati tamamlanırken de Petrol Ofisi hisseleri aynı fiyattan işlem görüyor. 
     Petrol Ofisi A.Ş hisse senetlerinin sırası, 20 Şubat 2002 tarih ve 1186 sayılı Genel Mektup'ta duyurulan Borsa Yönetim Kurulu kararına istinaden, Toptan Satışlar Pazarı TSP işlemini izleyen gün olan bugünden itibaren, 08 Mart 2002 tarihli ikinci seansta gerçekleşen işlemler sonucu oluşan 34 bin lira baz fiyatla yeniden işlem görmeye başladı. 
     Bu tarihten itibaren Petrol Ofisi sırasına iletilen emirlere söz konusu Genel Mektup'la getirilmiş olan depo şartı ve müşteri hesap numarası girme zorunluluğu uygulaması yürürlükten kaldırıldı. 
     Toplam 183.3 milyon ABD Doları düzeyinde gerçekleşen halka arz ile Petrol Ofisi'nde bulunan kamunun hisse oranı yüzde 25.8'e düştü. 
     






</TEXT>
</DOC>
