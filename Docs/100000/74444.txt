<DOC>
<DOCNO> 74444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/spor/ytan.html </URL>
<DATE> 2002/03/25/ </DATE>
<TIME>  </TIME>
<AUTHOR> MEHMET TAN  </AUTHOR>
<HEADLINE>
Sarı zarf ve sessizlik 
</HEADLINE>
<TEXT>

     Hani nerede o cıvıl cıvıl Rizeli hemşehrilerim .. Nerede o her fırsatta kendini sorgulayan, bedeli ne olursa olsun kendisi için fıkra üreten, hoşgörülü, sevecen, pratik zekalı komşularım Galatasaray, Fenerbahçe ve özellikle de Trabzonspor stada geldiğinde düz duvara tırmanan, kurumsal kimliğini aidiyet duygusu ile birleştirip, maça hazırlanan "Koçari"ler Tek bir eskort ve tek bir polis minibüsü ile stada gelen Beşiktaş, soyunma odasına paşa paşa girdi. Doğrusu da buydu da ancak bu denli bir sessizliği, teslimiyetçilik olarak algıladık. 
     Allah’tan yolumuzun üstüne Ekrem Cengiz çıktı da, Rizespor’un hayati bir maça çıkacağını anladım. Ama onun da derdi bugünden çok yarın, yarınlar .. Sonra yol üstünde tanıyanlar çıkıyor... Kimisi lafı dolandırıp, Trabzon maçına getiriyor, kimisi de fikrini açıkça izhar ediyor 
     "Allah’ın emri, bize puan verecesunuz " 
     "Yahu" diyecek oluyoruz, "Şimdi Beşiktaş maçı var, üç puan sizi de, bizi de rahatlatır." 
     Rizeli pratik zekalıdır 
     "Biz karakaçanı sağlam kazığa bağlayalım da " 
     Stadın dışındaki sessizlik içerde de sürüyor... Bir ara tansiyon yükseldi, Trabzon da nasibini aldı. Serdar Bilgili ve şürekası maça 45 dakika önce ulaştı. 
     MHK gözlemcisi Necmi Temizel sahanın içinde, yanında da Erdoğan Çamlıyurt. Son kontrolleri yapıyor. Ama o da ne Bir görevli geliyor, iki sarı zarfı uzatıyor Temizel ve arkadaşına. Görev yolluğu ve "Hakk - ı huzur", huzurda teslim ediliyor Yahu arkadaş, bu teslimatın yapılacağı kapalı bir mek n yok mu Şeytan diyor ki, gel soy şunları ibret - i alem için. 
     Bülent Uzun saçmalarken, içerdeki ve dışardaki futbol dışı gözlemlerimi tıkırdatıyorum. İçim gıcıklanıyor. 
     Beşiktaş üç farkı yakalıyor, korkarak geldiği Rize’den mutlu dönüyor. Rize ise tam bir krize giriyor... Ve beni belli bir süre sonra endişe sarıyor. Aklıma hep bu haftaki Trabzon - Rize maçı geliyor. 
     



 SPOR 




























</TEXT>
</DOC>
