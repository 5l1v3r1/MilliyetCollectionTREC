<DOC>
<DOCNO> 90757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/soneko23.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
1997 yılından beri 20 banka fona devredildi 
</HEADLINE>
<TEXT>

     Tasarruf Mevduatı Sigorta Fonu'na TMSF 1997 yılından bu yana geçen 5 yıllık süre içinde, 20 banka devredilirken, Pamukbank'ın TMSF kapsamına alınması ardından Fon bünyesinde mevcut bulunan banka sayısı 5'e çıktı. 
     Fon kapsamında halen Tarişbank, Toprakbank, Bayındırbank, Türk Ticaret Bankası, Pamukbank bulunuyor. 
     Verilere göre, 1997 ve 1998 yıllarında birer, 1999'da 6, 2000'de 3, 2001'de 8 ve 2002'de Pamukbank'ın bugün Fon'a devredilmesi ardından 
     bir banka TMSF kapsamına alındı. 
     Egebank, Yurtbank, Yaşarbank, Bank Kapital, Ulusal Bank, Sümerbank ile birleştirildikten sonra tamamı TMSF'ye ait olan Sümerbank hisseleri 10 Ağustos 2001 tarihinde imzalanan hisse devir sözleşmeleri ile Ordu Yardımlaşma Kurumu'na OYAK devredildi. BDDK'nın 2 Ocak 2002 tarihli Kararı ile verilen izin çerçevesinde Banka Oyak Bank ile birleştirildi. 
     Etibank ile 15 Haziran 2001 tarihinde birleştirilen İnterbank, Esbank'ın birleştirme işlemleri 2 Temmuz 2001 tarihinde tamamlandı. 
     Bankacılık işlemleri yapma ve mevduat kabul etme izni 13 Aralık 2001 tarihli BDDK Kararı ile 28 Aralık 2001 tarihinden itibaren kaldırılarak Banka tasfiye sürecine girdi. 
     
     TASFİYE KARARI ALINAN BANKALAR 
     İktisat Bankası BDDK'nın 28 Kasım 2001 tarihli kararı uyarınca bankacılık işlemleri yapma ve mevduat kabul etme izni 7 Aralık 2001 tarihi itibariyle kaldırıldı. 
     Kentbank BDDK'nın 13 Aralık 2001 tarihli Kararı ile bankacılık işlemleri yapma ve mevduat kabul etme izni 28 Aralık 2001 tarihi itibariyle kaldırıldı. 
     Bayındırbank BDDK'nın 26 Aralık 2001 tarihli Kararı ile EGS Bank, Bayındırbank bünyesinde birleştirildi. BDDK ve TMSF'nun 20 Mart 2002 tarihinde aldığı Kararlar çerçevesinde, 4 Nisan 2002 tarihinde yapılan tasfiye halindeki, Etibank, İktisat Bankası, Kentbank Genel Kurullarında alınan kararlar ile bu bankaların tasfiyeleri kaldırılarak Bayındırbank bünyesinde birleştirildi. 
     -SATILANLAR- Fon kapsamında bulunan Bank Ekspres 30 Haziran 2001 tarihinde Tekfen grubuna satıldı. Bank Ekspres 26 Ekim 2001 tarihi itibarıyla Tekfenbank ile birleştirildi. 
     Sümerbank hisseleri 10 Ağustos 2001 tarihinde imzalanan hisse devir sözleşmeleri ile Oyak'a devredildi ve daha sonra Oyak Bank ile birleşti. 
     Demirbank'ın satışı konusunda 20 Eylül 2001 tarihinde HSBC Bank ile hisse devir sözleşmesi imzalandı. Devir işlemleri 30 Ekim 2001 tarihinde imzalanan Demirbank hakkında BDDK'nın 11 Aralık 2001 tarihinde aldığı karar uyarınca Bankanın HSBC Bank ile birleştirilmesi onaylandı. 
     Sitebank'ın satışı konusunda 21 Aralık 2001 tarihinde NovaBank ile hisse devir sözleşmeleri imzalandı. Sitebank'ın hisse devir işlemi 16 Ocak 2002 tarihinde gerçekleşti. 
     
     ELDE KALANLAR 
     Fon bünyesinde olan 15 Mayıs 2002 tarihinde yeniden satışa çıkarılan Toprakbank ile ilgili olarak BDDK 5 Haziran 2002 tarihinde yaptığı açıklama ile bilgi ve belgeleri yeterli bulunan Global Menkul Değerler Global Menkul Değerler, Avrasya Yatırım Holding, Templeton Strategi Emerging Markets Fund, Hedef Grubu konsorsiyumu adına ve Anadolubank'ın başvurusu kabul edilerek anılan kurumların söz konusu bankada inceleme yapmasına izin verildi. 
     Danıştay İdari Dava Daireleri Genel Kurulu Kararı uyarınca eski ortaklarına devredilen Tarişbank, 24 Mayıs 2002 tarihinde tekrar TMSF bünyesine alınarak satış süreci başlatıldı. 
     TMSF'nundan yapılan açıklamaya göre, başvuruda bulunanlardan gerekli koşulları taşıyan yerli ve yabancı yatırımcılar bugün mesai bitimine kadar belirlenecek ve durum ilgililere bildirilecek. 
     TMSF bünyesinde sadece Bayındırbank'ın kalması, mevduat toplamaması, tahsilat işlemelerinde kullanılması öngörülüyor. 
     Fon'a 6 Kasım 1997 yılında devredilen Türk Ticaret Bankası'nın kaderi konusunda hukuki süreç hala devam ediyor. 
     Türk Ticaret Bankası'nın bankacılık işlemleri yapma ve mevduat kabul etme izninin kaldırılmasına ilişkin BDDK'nın 16 Haziran 2001 tarihinde aldığı kararın iptali ve yürütmenin durdurulması istemiyle Danıştay'a dava açılmıştı. 
     Türk Ticaret Bankası 6 Kasım 1997, Bank Ekspres 12 Aralık 1998, Interbank 7 Ocak 1999, Egebank, Yurtbank, Sümerbank, Eskişehir Bankası, Yaşarbank 22 Aralık 1999, Etibank, Bank Kapital 27 Ekim 2000, Demirbank 6 Aralık 2000, Ulusal Bank 28 Şubat 2001, İktisat Bankası 15 Mart 2001, Sitebank, Milli Aydın Bankası Tarişbank , Bayındırbank, Kentbank, EGS Bank 9 Temmuz 2001, Toprakbank 30 Kasım 2001 tarihinde TMSF'ye devredilmişti. 
     





</TEXT>
</DOC>
