<DOC>
<DOCNO> 55799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yasam/yas04.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Vay sapık vay 
</HEADLINE>
<TEXT>

Samsun'da bir öğretmen, 13 yaşındaki öğrencisiyle basıldı. Öğretmen 'Seviyoruz', öğrencisi 'Sınıfta bırakacaktı' dedi 
     MEHMET SOYKAN Saksun DHA 

     Samsun'da Türkçe öğretmeni Celal Göksel 36 , 13 yaşındaki kız öğrencisi L.D. ile otomobilde sevişirken suçüstü yakalandı. 
     Kazım Orbay İlköğretim Okulu'nda görevli evli ve iki çocuk babası öğretmen Göksel ile aynı okulun henüz 8'inci sınıf öğrencisi L.D.'nin 3 aydır süren ilişkisi, Ahlak Masası ekiplerinin baskınıyla dün açığa çıktı. Kızın ailesinin olaydan haberdar olup okul yönetimi ve polisi araması üzerine harekete geçen polis, öğretmen Göksel'in peşine düştü. 
     Kısa bir arama sonucu Göksel'e ait 55 SE 040 plakalı otomobil, Mendirek mevkiindeki tenha bir yerde bulundu. Otomobile yaklaşan polisler, öğretmen Göksel'i öğrencisi küçük L.D. ile yarı çıplak halde sevişirken yakaladı. 
     
Evlenmek istiyormuş..      Öğrencisiyle uygunsuz haldeyken kanşısında polisleri görünce şoke olan öğretmen Celal Göksel, "Birbirimizi seviyoruz. Yaş farkı önemli değil. Onunla ileriye dönük düşünüyorum. Evlenmek istiyorum" diyerek kendini savunmaya çalıştı. 
     Küçük L.D. ise, öğretmeninin kendisini sınıfta bırakmakla tehdit ederek korkuttuğunu söyledi. L.D. polise, "Beni kandırdı. Sınıfta bırakmakla korkuttu. O yüzden korktum ve onunla birlikte çıktım" diye ifade verdi. İfadelerin ardından gözaltına alınan öğretmen Celal Göksel, çıkarıldığı mahkemede tutuklanarak cezaevine gönderildi. 
     



 YAŞAM 


















</TEXT>
</DOC>
