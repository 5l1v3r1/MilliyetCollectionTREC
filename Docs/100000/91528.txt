<DOC>
<DOCNO> 91528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/spor/spo03.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan hesap kapatıyor 
</HEADLINE>
<TEXT>

Galatasaray Başkanı Özhan Canaydın, yeni sezon başlayana kadar futbolculara tüm alacaklarının ödeneceğini müjdeledi. Başkan, eski borçları da kapattıklarını açıkladı 
     Garanti verdi 
     GALATASARAY’DA son yıllarda yaşanan maddi sıkıntılara el koyan Başkan Özhan Canaydın, yeni sezon öncesinde futbolculara alacaklarını ödeme sözü verdi. Sarı-Kırmızılılar’ın eskiden biriken paralarıyla birlikte, 1.5 milyon dolar gibi bir alacağının olduğunu açıklayan Canaydın, en kısa zamanda bu hesabı kapatacaklarını dile getirdi. Galatasaray Başkanı, yeni sezonda futbolcularını maddi sıkıntılardan uzak tutmak istiyor. 
     
     Eskilere ödeme 
     BAŞKAN Canaydın, Sarı-Kırmızılı takımdan ayrılan Hagi ve Popescu’ya alacaklarının tamamının ödendiğini vurgulayıp, Taffarel’e kalan borçlarını da kısa bir süre içinde yatıracaklarını açıkladı. Şampiyonlar Ligi’nden gelecek olan paranın bir miktarının Brezilyalı kaleciyi gönderileceği öğrenildi. Eski Teknik Direktörü Lucescu’nun 1 milyon 250 bin dolarlık alacağı da Sportif A.Ş.’den gelecek olan paralarla ödenecek. 
     
Bodrum keyfi      TÜM Türkiye Dünya Kupası Finalleri’nin heyecanını yaşarken, Milli Takım da yer almayan oyuncularımız da tatilde televizyon başından ayrılmıyor. Galatasaray’ın emektar futbolcusu Suat Kaya ile Beşiktaş’ın yeni transferi Sergen Yalçın Bodrum’da yeni sezon öncesinde tatil yapıyorlar. 
     SUAT ailesiyle birlikte futbolsuz günlerin tadını çıkartırken, Sergen de sevgilisi Aslı ile gezip, eğleniyor. Türkiye-Senegal karşılaşmasını televizyondan izleyen iki futbolcu da, galibiyetin coşkusunu doyasına yaşarken, "Milli Takımımız’ın zaferi, keyfimizi yerine getirdi" dediler. 
     
Kamp masrafları organizatörlere      YENİ sezon hazırlıklarını Avusturya’da yapacak olan Galatasaray, kamp masrafları için organizatörlerle özel bir anlaşmaya vardı. Özel turnuvaya da katılacak olan Sarı-Kırmızılı takım, kamp sonuna kadar tek bir masraf dahi yapmayacak. Galatasaray’ın tüm harcamalarını organizatörler karşılayacak. Öte yandan Başkan Özhan Canaydın’ın da teknik heyet ve Sarı-Kırmızılı futbolculara moral vermek için Avusturya kampını ziyaret edeceği açıklandı. 
     
Terim ateş hattında      İtalyan medyası, başarılı hocanın, Rui Costa için Milan ile sıkı bir pazarlığa gireceğini iddia etti 
     Terim çağrıyor’ 
     GALATASARAY’IN transferdeki girişimleri İtalyan medyasında da geniş yer buluyor. Fatih Terim’in Ümit Davala ve Sarr’dan sonra, Milan ile Rui Costa için pazarlık masasına oturacağı iddia edildi. La Gazzetta dello Sport Gazetesi, haberi "Terim, Rui Costa’yı çağırıyor" başlığıyla tüm Çizme’ye duyurdu. Rui Costa’ya Liverpool, Tottenham, A.Madrid ve Barcelona’nın da talip olduğu bildirildi. 
     
     İkna etmek zor’ 
     HABERDE, Teknik Direktör Fatih Terim’in Rui Costa için Milan ile ateşli günler geçireceği belirtildi. Geçen sezon Terim’in isteği üzerine yaklaşık 43 milyon euro bonservis ücretiyle Fiorentina’dan Milan’a gelen 30 yaşındaki Rui Costa’nın Sarı-Kırmızılı takıma maliyetinin kiralık olarak yaklaşık 10-15 milyon euro olacağı da vurgulandı. 
     



 SPOR 






























</TEXT>
</DOC>
