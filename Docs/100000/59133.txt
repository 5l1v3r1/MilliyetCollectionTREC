<DOC>
<DOCNO> 59133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sonspo07.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Lakers Shaq'siz de kazanıyor 
</HEADLINE>
<TEXT>

     ABD Profesyonel Basketbol Ligi NBA'de bugün yapılan 2 maçta Los Angeles Lakers, Philadelphia 76ers'i 88-82, New York Knicks de Toronto Raptors'ı 102-94 yendi. 
     Batı Konferansı Pasifik Grubu lideri Lakers, Doğu Konfransı Atlantik Grubu altıncısı 76ers ile Los Angeles'da karşılaştı. 
     Shaquille O'Neal'ın sakatlığı nedeniyle oynamadığı maçta Lakers'ın yıldızı 18 sayı, 10 ribaundla Samaki Walker oldu. Kobe Bryant ise 19 şuttan yalnızca 6'ısını değerlendirerek 12 sayıda kaldı. Bryant ayrıca 11 ribaund aldı, 9 asist yaptı. 
     76ers'da ise Allan Iverson 31 sayıyla maçın en skorer oyuncusu 
     oldu. Iverson aynı zamanda maçın sonlarına doğru 12-0'lık seri yakalayan 76ers'ın 8 sayısını kaydetti. Doğu Konferansı Atlantik Grubu dördüncüsü New York Knicks de Merkez Grubu dördüncüsü Toronto Raptors'ı 102-94 yenerek evinde üst üste uğradığı 5 maçlık yenilgi serisine son verdi. Knicks'de Allan Houston 34 sayı atarak bu sezon en yüksek skorlu maçını çıkardı. Skora Latrell Sprewell 21 sayı ekledi. Üst üste 3 galibiyetten sonra yenilen Raptors'da ise Morris Peterson 22 sayı kaydetti. 
     






</TEXT>
</DOC>
