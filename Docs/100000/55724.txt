<DOC>
<DOCNO> 55724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur19.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten kaçmak için çıktığı damdan düşen hırsız öldü 
</HEADLINE>
<TEXT>

     Polisten kaçmak için çıktığı çatıdan düşen sabıkalı hırsız öldü. 
     Bursa'da Hürriyet Mahallesi'ndeki bir hırsızlık olayına karıştığı gerekçesiyle aranan Coşkun G., geçen hafta çaldığı 34 VVE 97 plakalı otomobille bir arkadaşıyla birlikte dolaşırken polis tarafından görüldü. 
     Polis ekipleriyle kısa süreli yaşanan kovalamacanın ardından, otomobili terkederek, Kemerçeşme Mahallesi'ndeki bir otomobil tamirhanesinin çatısına çıkan Coşkun G., çatının çökmesi sonucu 7 metre yükseklikten beton zemine düştü. 
     Coşkun G., ağır yaralı olarak kaldırıldığı Bursa Devlet Hastanesi'nde hayatını kaybetti. 
     Emniyet yetkilileri, olayla ilgili soruşturmaya başlandığını ve Coşkun G.'nin yanında bulunan arkadaşının yakalanmasına çalışıldığını bildirdiler. 
     






</TEXT>
</DOC>
