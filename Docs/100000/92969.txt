<DOC>
<DOCNO> 92969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/yazar/civaoglu.html </URL>
<DATE> 2002/06/30/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
B.E. Koç olsaydı... 
</HEADLINE>
<TEXT>

     Diplomasi sihirbazı Richard Holbrooke’den öğle yemeğinde "onun gözüyle Türkiye"yi dinliyorduk... Saat 14.00’te "Şu anda hayat duruyor. Sadece futbol var. Ben de susuyorum" dedi. Odadaki TV açıldı. Ve Hakan’ın golü... 
     İnanılır gibi değildi. Aramızdan biri golü "İşte Holbrooke’nin anlatmak istediği şey" diye yorumladı. 
     Holbrooke, yemek boyunca Türkiye’nin stratejik önemini anlatmıştı. 
     Holbrooke’ye göre, "Soğuk savaş döneminde Batı için Almanya ne idiyse, şimdi de Türkiye o... Uluslararası ilişkileri kuvvet belirler. Türkiye’nin elindeki kartlar çok kuvvetli. Ancak yönetimler iyi oynayamıyor." 
     Neden 
     Holbrooke’nin açıklaması şöyle 
     "Politik yapınız iyi yönetim üretmiyor." 
     İtirazı olan var mı 
     
3. sınıf adamlarla nereye ..      Bu siyaset, ekonomi ve sosyal doku manzaralarında "iyi" politikacı izleri görüyor musunuz 
     Son haftalarda sıkça tanığı olmaya başladığım bir söylemi yansıtayım "Politikada aymazlık sürer ve bir büyük kriz daha patlarsa, IMF yardım koşulları, bu kez herhalde ekonomi ile sınırlı kalmayacak. IMF siyasi reformlar da isteyecektir." 
     Üçüncü sınıf adamlarla birinci sınıf sonuç alınmaz. 
     
Rotasız gemi      Bir çelişki örneği vereyim... 
     Yemekte TESEV’in son anketi de konuşuldu. Bu saygın kurum, "rotası olmayan geminin yelkenlerini dolduracak rüzg r yoktur" söyleminin kanıtı durumundaki Türkiye’ye rota sunuyor. 
     Mesajı açık ve net 
     "Türkiye halkının yüzde 64’ü, AB’ye tam üyelik istiyor. Karşı olanların oranı sadece yüzde 30... Yani taraflı olanların yarısı bile değil." 
     Bu durumda hükümetin bütün ortaklarıyla, toplumun büyük çoğunluğunun ağırlık koyduğu AB’ye odaklanmaları gerekmez mi 
     Batı kafası, böyle görüyor... 
     Ama bir başka görüş de var. 
     "Geriye kalan yüzde 30’a oynamak, bu seçim sisteminde bir partiyi tek başına iktidar yapar." 
     Acaba gerçekten öyle mi 
     Aynı araştırmaya göre "MHP’nin kendi seçmeninin yüzde 70’i AB’ye tam üyelik taraflısı." 
     Buna ne demeli 
     Pirince giderken, bulgurdan olmak da var hesapta. Üstelik "oy hesaplarına" hapsolmamak, oyların lokomotifi olmak gerek. 
     
Kavşak      "Yapının yönetici üretmemesi" Türkiye’yi kayalıklara sürüklüyor. 
     Oysa çözüm - ileride yapısal reformların kesinlikle yapılması koşuluyla - elle uzanılacak kadar yakın... 
     Ecevitler, toplumun sesine kulak versinler yeter. 
     Halkın sağduyusu doğruları göstermekte. 
     Ecevitler hem AB ve ekonomik program için gerekli şu kısa süreçte dümeni tutacak, hem de kararsız çoğunluğun adres olarak göreceği ve böylece seçim sonrası için de siyaset güvencesi verecek isimleri işaret etmeliler. Ve çekilmeliler. 
     Kim ya da kimleri mi işaret etmeliler 
     Eğer h l duymamışlarsa, halkın sesi için 48 saatte önlerine bir kamuoyu araştırması konabilir. DSP’nin "meçhul meşurlarıyla" ne bugünlerin yangını söndürülür, ne yarınlara umut verilir. DSP, dibe giderken Türkiye’yi de aşağı çekiyor. 
     
Kulak zarı      Gelelim yazının başında yansıttığım gol ve yorumuna... 
     Milli Takım’ın dünya üçüncülüğü ile zirveye yükselen Türkiye’de futbol tırmanışı, bir derstir. Türkiye’nin başarabileceğinin kanıtıdır. 
     Türkiye’de futbol, Batı standartlarını yakalayan en öndeki sektör. 
     Türkiye’nin futbolu, politika erkinin çok önünde. 
     Futbolcuları, kulüpleri, hocaları ve zihniyetiyle... Bir net soru 
     "Ya Ecevit Milli Takım’ın koçu, eşi Rahşan Hanım da koç yardımcısı olsalardı " 
     Cevabınızın "desibeli" uzaklardan bile kulak zarıma acı vermekte. 
     Bu büyük zaferi, coşku selini yaşatanlara teşekkürler. 
     Dünya üçüncülüğünün yanı sıra Türkiye’ye güven verdiler. 
     Keşke rota verdikleri de görülse. 
     
     







Vardi kara geliyor, tasasından ölüyor... 


İnsana yolculuk 


Ecevit Revizyon yok 


Renkler dünyasında sarhoş olmak 


B.E. Koç olsaydı... 


Zorunlu eğitim 12 yıla çıkarsa... 


Rüyalar ve uyandıran’ gerçekler... 


Kıssadan hisse... 


Yazlık kitaplar ve korsanlık 


Millilerimiz üzerinden siyaset 


Anneler ve "projeleri" 


Cahiller ve eyyamcılar halkımızı kandırıyor 


Zeki Müren’in 1955 - 1963 kayıtları yayımlandı 


Bayar Siyasete aktif katılım sağlanmalı 


</TEXT>
</DOC>
