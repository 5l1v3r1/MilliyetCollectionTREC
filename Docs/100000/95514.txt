<DOC>
<DOCNO> 95514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sondun19.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah Lideri Nasrallah "El Kaide ile bağlantımız yok" 
</HEADLINE>
<TEXT>

     Hizbullah lideri Şeyh Hasan Nasrallah, El Kaide örgütüyle bağlantıları olmadığını söyledi. 
     Nasrallah, Arap uydu televizyonu MBC'ye yaptığı açıklamada, ''El Kaide ile geçmişte ve günümüzde, dini ve ideolojik değil, siyasi nedenlerden ötürü ilişkimiz olmamıştır'' dedi. 
     Şeyh Hasan Nasrallah, Amerikan yönetiminin, şu ana kadar Hizbullah'ın El Kaide ile bağlantısı olduğuna dair en ufak bir kanıt gösteremediğini de sözlerine ekledi. 
     ABD Senatosu İstihbarat Komitesi Başkanı ve Florida'dan Demokrat Parti Senatörü Bob Graham, 11 Eylül saldırılarına ilişkin bilgi toplamak için düzenlediği Ortadoğu gezisi sonrasında Hizbullah'ı ''teröristler takımı'' olarak değerlendirmişti. 
     





</TEXT>
</DOC>
