<DOC>
<DOCNO> 81809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/yasam/yas01.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom formanın da kralı 
</HEADLINE>
<TEXT>

Şampiyon Cimbom, forma satışında Beşiktaş’a yarı yarıya fark atarken, Fenerbahçeliler kaç forma sattıklarını sır gibi saklıyor 
     GÜLAY FIRAT İstanbul 

     Galatasaray forma satışında da ezeli rakiplerini geride bıraktı. 2002 Nisan sonu itibariyle Aslan’ın sattığı forma sayısı 80 bini aşarken, Beşiktaş 40 binde kaldı. 
     Galatasaray Sportif A.Ş.’nin resmi ürünlerinin üretim ve dağıtımını yürüten Element Tanıtım Mega Store İşletmecisi Metin Tezerdi’nin verdiği bilgiye göre 100 çeşit ürün arasında taraftar en çok formaya ilgi gösterdi. Tezerdi şunları söyledi 
     "2001 ve 2002’in ilk 4 ayında 80 bin civarında forma sattık. Sezon sonu itibariyle forma satışının 100 bin adet olmasını hedefliyoruz. İkinci sırada 60 bine yakın şapka ve bere satışı var. Ayrıca 50 bin atkı, 5 bin eşofman ve sweatshirt, 20 bin anahtarlık, rozet gibi aksesuar satıldı." 
     
Hedef tutmadı      Beşiktaş Spor Klübü Pazarlama Direktörü Cem İşletme ise, aynı dönem içinde satılan forma sayısının 40 bin olduğunu söyledi. İşletme, "Her sezona 100 bin forma hedefiyle başlıyoruz ama geçen yıl 40 bin sattık. Takımın renklerini taşıyan aksesuar satışlarıysa 10 bin oldu. Tekstil ürünleri de yine 10 bin sattı" dedi. 
     Fenerbahçeli yetkililerse, forma ve diğer aksesuar satışları konusunda bilgi vermekten kaçındılar. 
     
GALATASARAY Satılan forma 80 bin Forma fiyatı 32 milyon lira Tshirt 10 milyon lira Şapka 10 milyon lira Rozet 3.5 milyon lira Anahtarlık 5 milyon lira Atkı 7.5 milyon lira Eşofmanlar 50 - 90 milyon lira      
     
BEŞİKTAŞ Satılan forma 40 bin Forma fiyatı 25 - 35 milyon lira Tshirt 10 milyon lira Şapka 8 milyon lira Rozet 1 - 5 milyon lira Atkı 8 - 10 milyon lira Eşofmanlar 90 - 135 milyon lira      



 YAŞAM 
















</TEXT>
</DOC>
