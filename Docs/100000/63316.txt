<DOC>
<DOCNO> 63316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sontur23.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da küçük yaştaki kıza fuhuş yaptıranlara baskın.. 
</HEADLINE>
<TEXT>

     Trabzon'da küçük yaşta bir kıza zorla fuhuş yaptıran 3 kişi ile para karşılığı cinsel ilişkiye giren 4 kişi yakalandı. 
     Emniyet Müdürlüğü'nden yapılan yazılı açıklamaya göre, yaklaşık 4 ay önce Rize'nin Güneysu İlçesi'ne bağlı Ortaköy Köyü'ndeki evinden kaçarak Trabzon'a gelen Y.A. 16 , terminalde tanıştığı Çağlar Turizm'e ait yazıhanede çalışan Şenol Özay tarafından kadın satıcısı olan İlknur Şentürk'ün evine yerleştirildi. 
     Y.A'nın, İlknur Şentürk'ün 25 , kendisini para karşılığı erkeklere pazarladığı ihbarını değerlendiren Emniyet Müdürlüğü ekipleri, yaptıkları çalışma sonucu İlknur Şentürk, ve Şentürk'ün erkeklere sattığı iddia edilen N.A ve E.Ş'yi suçüstü yakaladı. N.A. ve E.Ş. serbest bırakılırken, İlknur Şentürk gözaltına alındı. 
     Yapılan tahkikat sonucu, küçük yaştaki Y.A. ile para karşılığında cinsel ilişkide bulundukları tespit edilen Taner Satılmışoğlu 44 , Şenol Özay 32 , Osman Nuri Sayın 49 , Hilmi Çolakoğlu 30 
     yakalanarak gözaltına alındılar. 
     Yakalanan Taner Satılmışoğlu'nun, nüfus kağıdı olmayan Y.A'ya, sahte adres gösterip Trabzon İl Nüfus Müdürlüğü'nden nüfus cüzdanı çıkarttığı, Y.A ile yılbaşından 2 gün önce Ankara'daki Türk Telekom Tesisleri'ne, daha sonra da Muğla'da bir tatil köyüne giderek 5 gün tatil yaptığı ve cinsel ilişkide bulunduğu öğrenildi. 
     Y.A. ile cinsel ilişkiye giren Erkan Atalar 30 ile İlknur Şentürk'un dostu olduğu öğrenilen ve Şentürk'e zaman zaman erkek müşteri bulan Serdar Altıntaş'ı 25 arama çalışmaları ise sürdürülüyor. 
     Küçük yaştaki kızı alıkoymak, bilerek birden fazla cinsel ilişkide bulunmak, fuhuşa teşvik ve aracılık etmek suçlarından mahkemeye çıkarılan İlknur Şentürk, Taner Satılmışoğlu, Şenol Özay, Osman Nuri Sayın ve Hilmi Çolakoğlu tutuksuz yargılanmak üzere serbest bırakıldılar. 
     






</TEXT>
</DOC>
