<DOC>
<DOCNO> 55051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/sondun18.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Neonaziler yürüdü "Atalarınızla alay etmeyin" 
</HEADLINE>
<TEXT>

     Aşırı sağcı Almanya'nın Milliyetçi Demokratik Partisi NPD taraftarlarının, Nazi dönemindeki Alman ordusunun işlediği suçları anlatan bir serginin açılmasını protesto etmek amacı ile bugün başkent Berlin'de düzenledikleri yürüyüşe yaklaşık 3 bin kişi katıldı. 
     Yürüyüşe katılan aşırı sağcılar, "Tanrı bizimle, ve her şey Almanya için", "1945 yılından bu yana müttefiklerin terörü var. Cinayet cinayettir" ve "Ataları ile alay edenler kendilerini aşağılarlar" yazılı pankartlar taşıdılar. 
     Berlin polisi, yürüyüşün büyük ölçüde olaysız geçtiğini, ancak yürüyüş öncesinde yürüyüşü protesto etmek amacı ile toplanan göstericiler ile polis arasında çatışma çıktığını belirtti. 
     Berlin eyaleti Başbakanı Klaus Wowereit da sergiyi gezerek, aşırı sağcılara karşı barışçı bir şekilde cevap vermek amacıyla sergiyi ziyaret ettiğini söyledi. 
     Wowereit, "Bu, NPD gösterisine karşı doğru bir cevaptır. Bu sergi, birçok kişinin hatırlamak istemediği Alman tarihinin bir bölümünü yansıtıyor. NPD'nin yürüyüşü de, bazı kişilerin hala geçmişten ders almadıklarını gösteriyor" dedi. 
     






</TEXT>
</DOC>
