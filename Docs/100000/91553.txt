<DOC>
<DOCNO> 91553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/yazar/cemal.html </URL>
<DATE> 2002/06/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bekle Brezilya, Türkler geliyor 
</HEADLINE>
<TEXT>

     Evet öyle. Bekle Brezilya, Türkler geliyor Milli Futbol Takımımızın Dünya Kupası’ndaki tarihi yürüyüşünü Senegal durduramadı, Brezilya da durduramayacak. 
     Kimsenin kuşkusu olmasın 
     Tarih yazdık. 
     Yazmaya devam edeceğiz. 
     Çünkü bu takımı durdurmak artık güç. Çünkü, bu takım öncelikle çok iyi bir takım. Çünkü, bu takım ilk kez dünyada ilk 4’e giriyor. 
     Onun için de bundan sonrasını Türklerin elinden almak, aslanın ağzından lokmasını kapmak gibi bir şeydir. 
     İşte onun için diyorum ki 
     Bekle Brezilya 
     Türkler geliyor 
     Seninle görülecek hesabımız var. 
     O kadar sevinçliyim, o kadar duygu yüklüyüm ki... 
     Milli Takımımız o kadar iyi oynadı ki... Galibiyeti o kadar çok hak etti ki... 
     İnanılır gibi değil. 
     Rüya gibi demek geliyor içimden. Ama haksızlık olur. Çünkü bu takım iyi bir takım değil, çok iyi bir takım. 
     Gitgide yükselen başarı çizgisiyle de bunu cümle aleme kanıtladı. Dünya Şampiyonu Fransa’yı eze eze eleyen Senegal’i sahadan sildik. Afrikalı top cambazlarına neredeyse top yüzü göstermedik. 
     Hani derler ya 
     Şiir gibi oynadık 
     Aynen öyleydi takımımız. 
     Bu takımın çok iyi bir takım olduğunu, finali oynayabileceğini baştan beri söylemiş olan Hıncal Uluç haklı o yüzden. Üslubuna, bazı eleştirileriyle tarzına kızabilirsiniz Hıncal’ın, ama haklı... 
     Örneğin son olarak Senegal maçında Hakan Şükür’ün yerine İlhan Mansız’ ın oynatılmasını savunan yine Hıncal’dı. 
     Haklı çıktı. 
     Şenol Güneş ne yazık ki bu değişikliği yapmak için tam 66 dakika geçmesini ve Hakan’ın insanı çileden çıkartan üç tane gol pozisyonunu bozuk para gibi harcamasını bekledi. 
     Hakan kaçırdıkça, yüreğimiz ağzımıza geldi. Kan ter içinde kaldık, atamayana atarlar kuralı işleyecek mi diye. Senegal kalesi önünde Hakan’ın ezdiği fırsatlar yüreğimizi sıkıştırdı. 
     Şenol Hoca, çok bekledi Hakan’ı çıkarmak için... Sonunda gerekeni yaptı ve İlhan Mansız’la birlikte uzatma döneminde altın gol geldi. 
     Havalara uçtuk. 
     Duygu fırtınasına tutulduk. 
     Hepsini yürekten kutluyorum. 
     Oyuncularımıza, Teknik Direktörümüz Şenol Güneş’e, yöneticilerimize, hepsine çok büyük bir teşekkür borçluyuz. 
     Önce ilk 32’ye kaldık. 
     Sonra ilk 16’ya. 
     Daha sonra ilk 8’e. 
     Şimdi de ilk 4’deyiz. 
     Yarı final oynayacağız 
     Dünyalar bizim olsun. 
     Bekle Brezilya, Türkler geliyor 
     Tarih yazdık, kimsenin kuşkusu olmasın, yazmaya devam edeceğiz. Çünkü bizim takım, çok iyi bir takım... 
     
     







Deli deli tepeli, kulakları küpeli 


Özel harek t 


Ecevit İlke olarak Kürtçe yayına taraftarım 


Bekle Brezilya, Türkler geliyor 


Tanıtım başyapıtı 


Üniversiteyi ABD’de okumak ister misiniz 


Şerefli yenilgilerden büyük zaferlere... 


Kıssadan hisse... 


Turizme kupa dopingi 


Patronlara da siyasilere de Pamukbank dersleri 


Dünyanın bütün işçileri Küreselleşin 


Hastamız şu anda yoğun bakımda mı 


Bırakınız Nazım Moskova'da kalsın 


Sandalet ama ne sandalet 


</TEXT>
</DOC>
