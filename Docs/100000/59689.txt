<DOC>
<DOCNO> 59689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/spor/spo02.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
FAVORİ LORANT 
</HEADLINE>
<TEXT>

Fenerbahçe, Röber ve Stevens "Haziran’da geliriz" deyince rotayı 1860 Münih’in eski hocasına çevirdi. İskoç teknik direktör Roy Hodgson da sürpriz aday olarak şansını koruyor 
     YUSUF KOBAL 

     Uludağ’da zirve 
     FENERBAHÇE’NİN yeni teknik direktörü Yönetim Kurulu’nun bugün Uludağ’da gerçekleştireceği zirvede belli olacak. Yönetim, Dış İlişkiler Sorumlusu Sadettin Saran’ın önerdiği isimler arasında tercih yapacak. Adaylar arasında bulunun Röber ve Stevens’ın "Haziran’da geliriz" demesi Sarı - Lacivertliler’in rotayı Lorant’a çevirmesine neden oldu. 
     
     Sürpriz aday Hodgson 
     ALMAN Birinci Lig ekiplerinden 1860 Münih’in eski hocası Werner Lorant’ın zirve öncesi isminin ağırlık kazandığı belirtiliyor. Son dakika bombası olarak nitelenen İskoç teknik adam Roy Hodgson ise sürpriz aday olarak şansını koruyor. Yönetim bugün son kez dört hocayı masaya yatıracak ve akşam saatlerinde karar açıklanacak. 
     
     Kampa katılacak 
     BASIN Sözcüsü Atilla Kıyat, bir isim üzerinde uzlaşmaya vardıklarını söyledi, "Hocamız Antalya kampında takımın başında olacak" dedi. Önceki gün yapılan yönetim toplantısında Sadettin Saran’ın, Yıldırım’a övgüler yağdırdığı, "Görüştüğüm tüm hocalar Fenerbahçe’deki tesisleşmeyi, hedefleri biliyorlar. Olumsuz tek bir cümle duymadım. Sizi tebrik ediyorum" dediği öğrenildi. 
     
Oğuz, Löw’den yardım aldı      MUSTAFA Denizli’nin görevine son verilmesinden sonra Fenerbahçe ikinci yarı hazırlıklarına Oğuz Çetin yönetiminde başladı. Antrenörlük konusunda fazla deneyimi olmayan Oğuz, Sarı - Lacivertli takıma eski hocası Joachim Löw’den aldığı antrenman programını uygulattı. Oğuz, çalışma öncesi saha ortasında futbolcularla kısa bir görüşme de yaptı. 
     YAKLAŞIK 1.5 yıl sonra futbolculara kültür fizik hareketleri yaptıran Oğuz, sahaya özel yer minderleri getirdi. Oyuncuları bunların üzerinde çalıştıran genç antrenörün özellikle Mustafa Denizli zamanında uygulanmayan idman metodlarını seçmesi dikkat çekti. Sarı - Lacivertli oyuncular bugün uzun aradan sonra Belgrad Ormanları’na gidip nefes açacaklar. 
     
YILDIRIM İşinize bakınFenerbahçe Başkanı, oyuncularından teknik direktör konusunu düşünmemelerini istedi 
     FENERBAHÇE Başkanı Aziz Yıldırım ve yöneticiler dün Samandıra’da toplanan oyuncularını yalnız bırakmadı. Antrenman öncesi Sarı - Lacivertli futbolcularla bir araya gelen Yıldırım, "Mustafa Denizli hakkında konuşmanızı istemiyorum. Bazı hocalarla temas halindeyiz. Bu konu bir - iki gün içinde çözülür. Şu anda hocanız Oğuz. Siz işinize bakın" dedi. 
     OYUNCULARINA moral aşılayan Aziz Yıldırım, "Size güveniyor ve inanıyoruz. Bu sezon da şampiyon olacaksınız. Çünkü iyi bir ekipsiniz. İlk yarı büyük şanssızlıklar yaşadık. Geçmişi bir kenara bırakın, hazırlık kampını iyi değerlendirin" dedi. Yıldırım ve yöneticiler, daha sonra antrenmanın bitmesini beklediler ve oyuncularla öğle yemeği yediler. 
     
Yabancılar sahada      DENİZLİ döneminde sakatlıklarını öne sürerek sürekli idmandan kaçan Fenerbahçe’nin yabancı futbolcuları Rapaic, Revivo, Mirkoviç, Lazetiç ve Andersson dünkü çalışmaya çıktılar. Özellikle Rapaic ve Revivo’nun tamamen düzeldiği açıklandı. 
     
Sakatlara tedavi      SAKATLIKLARI süren Oktay ve Mert Meriç antrenmana katılmadılar. Takımdan ayrı olarak salonda çalışan iki oyuncunun tedavilerinin yoğun şekilde sürdüğü belirtildi. Kulüp doktorları, özellikle Oktay’ın ikinci yarı maçlarına yetişmesi için büyük çaba harcıyor. 
     
Hakan’dan ses yok      FENERBAHÇE’NİN dün başlayan ikinci yarı hazırlıklarına sadece Hakan Bayraktar katılmadı. Yönetimin cumartesi günü herkes Samandıra’da olacak uyarısına rağmen yıldız futbolcunun ortalarda gözükmemesi şaşkınlık yarattı. Yönetimin, dönüşünde Hakan’ı sorguya çekeceği ve gerekirse para cezası vereceği belirtildi. 
     
Şen, yönetime çattı      FENERBAHÇE eski Başkanı Ali Şen, yönetimin Mustafa Denizli’yi görevden almakla büyük hata yaptığını söyledi, "Böyle bir davranışı hak etmemişti. Ama madem gönderildi, ertesi gün yeni bir hoca bulunmalıydı" dedi. Yönetimin, ağır kaldığını belirten Şen, "Bu takımı Antiç’ten başkası şampiyon yapamaz" diye konuştu. Ersun Yanal’a teklif götürülmesini Oğuz’a yapılan bir ayıp olarak yorumlayan Ali Şen, "Oğuz bu haksızlığa nasıl tahammül ediyor anlamıyorum" dedi. 
     



 SPOR 


















</TEXT>
</DOC>
