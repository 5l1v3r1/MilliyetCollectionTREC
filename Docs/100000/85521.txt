<DOC>
<DOCNO> 85521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sontur04.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İki ağrı kesici daha incelemede... 
</HEADLINE>
<TEXT>

     Kalp krizi ve felç ile ölümlere yol açtığı gerekçesiyle ABD ve Avrupa'da yakın takibe alınan ''Vioxx'' ve ''Celebrex'' adlı ilaçlar, Türkiye'de de inceleniyor. 
     Türkiye'de daha çok romatizmal ağrılarda kullanılan ve yılda 100 bin kutu satılan iki ilaç, yarın toplanacak İlaç Ruhsatlandırma Komisyonu'nda ele alınacak. 
     ABD'deki prospektüslerinde, ''kalp krizi, felç'' gibi yan etkilere yer verilirken, ilaçların Türkiye'deki prospektüslerinde bu uyarıların yer almadığını iddia eden farmakoloji uzmanları, bu konudaki görüşlerini, komisyon toplantısında dile getirecek. 
     Komisyon toplantısı sonrası, ilaçların yan etkilerine ilişkin incelemeler ve reçete değerlendirmeleri yapılacak. 
     20-25 milyon lira arasında satılan ve jenerikleri olmayan ilaçlar, 
     daha çok kamu reçetelerinde yazılıyor. 
     Romatizmal ağrıların giderilmesinin yanı sıra adet sancıları için de kullanılan ilaçlar, yaklaşık 2 yıldır Türkiye pazarında satılıyor. 
     





</TEXT>
</DOC>
