<DOC>
<DOCNO> 60134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/yasam/yas01.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgin bebek doğdu bir kere 
</HEADLINE>
<TEXT>

2002’nin ilk bebeklerinden Sezgin’in babası 4 aydır işsiz. Ve artık o da, 16 yaşındaki ağabeyinin eline bakıyor... 
     BURCUM DEVREZ İstanbul 

     Yeni yılın ilk saniyeleri. Süleymaniye Doğum Hastanesi’nde bir koşuşturma... Az sonra yani saatler 00.01’i gösterirken, bir bebek ağlaması duyuluyor... Yeni yılın ilk bebeği, "Hoşgeldin bebek" sözleriyle gözlerini dünyaya açıyor. Ancak 50 santim boyunda, 3 kilogram ağırlığındaki Sezgin bebeği şimdilik hiç de mutlu olacağı bir dünya beklemiyor. Çünkü babası 4 aydır işsiz. Annesi ev kadını. Sezgin’le birlikte dördüncü çocukları olan aileye, konfeksiyon işçiliği yapan 16 yaşındaki oğulları bakıyor. 
     
     Isınamıyoruz bile’ 
     Bebeklerinin sesini duyduklarında gözlerinde bir ışık yansa da Celal ve Leyla Kılıç, gelecekten büyük endişe duyuyor. Sezgin bebeğin 34 yaşındaki babası kriz kurbanı olduğunu söyleyip, şunları anlatıyor 
     "En kısa zamanda bir iş bulmam gerekiyor. Evimiz kira ve sobalı. Fazla eşyamız yok, iyi ısınamıyoruz. Zaten kömür alacak param da yok. Bu yılki kömür masrafımızı belediye karşıladı. Çocuklarım için çalışmak zorundayım ama şimdiye kadar yaptığım iş başvurularım kabul edilmedi" diyor. 
     Ardından da "16 yaşındaki oğlumun eline bakıyoruz" diye acıyla ekliyor. İki çocuğunu da yine belediyenin okul masraflarını karşılaması sayesinde okuttuklarını anlatıyor. Baba Sezgin çok umutlu olmasa da ekliyor "Erkek çocuk olması bizi mutlu etti. Kısmetini Allah verir, bize sanş getireceğine inanıyorum." 
     



 YAŞAM 


















</TEXT>
</DOC>
