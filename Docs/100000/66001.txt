<DOC>
<DOCNO> 66001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/yazar/zbirand.html </URL>
<DATE> 2002/02/05/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
"...Sesimi duyan var mı " 
</HEADLINE>
<TEXT>

     Unutmuştuk. 
     Bir daha olmayacak sanmıştık. 
     Oysa onun bizi unutmaya hiç niyeti yokmuş. 
     Deprem "Ben buradayım " dercesine Afyon'u vurdu. 
     Afyonlular yine de şanslı çıktılar. 
     Benim merak ettiğim, İstanbul 
     vurulunca ne olacağı. 
     Bu olasılığı ciddiye almıyoruz. Oysa, bütün bilim adamları İstanbul'un büyük bir depremle karşı karşıya olduğunu söylüyorlar. Deprem olacağı konusunda hiçbir kuşku yok. Görüş ayrılıkları, depremin ölçüsü ve fayların nerede kırılacağı ile ilgili. 
     Benim merak ettiğim nokta, büyük depremleri yaşadıktan sonra başlatılan çalışmalarda nereye kadar ilerleyebildik 
     
     Biliyorum, komiteler kuruldu. Prof. Işıkara elinden geleni ardına bırakmıyor. Belediye de çalışmalara katılıyor. Ancak, toplumda h l bir kıpırdanma görülemiyor. Duyarlılık derecesinin beklendiği noktada olmadığı izlenimi yaygın. H l dolaşırken birbirinden kötü inşaatlar görülüyor. H l yıkılması gerektiği çıplak gözle görülen kocaman binalar oldukları yerde duruyor. Daha da ötesi, heran yıkılacak binalarda insanlar oturuyor. Çökenleri de hüzünlü şekilde seyrediyoruz. İçinde yaşamak zorunda 
     olan insanlara acıyoruz. Hayatlarını tehlikeye atmalarını seyrediyoruz. İnsan hayatına değer vermediğimizi her tutumumuzla gösteriyoruz. 
     Deprem sigortası dedik, 
     kimin nasıl yaptıracağı doğru 
     dürüst anlaşılamadı. 
     O konuda da bir başka karmaşa yaşanıyor. 
     Yine her şeyi devletten bekliyoruz. 
     Bu kısır dögüden kurtulabilmek için acaba İstanbul'un -Allah korusun- yerle 
     bir olmasını mı bekliyoruz 
     Depreme karşı hazırlığın 
     iki önemli unsuru vardır. 
     Bunlarndan biri, kamuoyunu bilinçlendirmek ve hazırlamak, 
     diğeri de para. 
     Paranız olacak ki bir takım binaları istimlak edeceksiniz ve yeniden yapılmalarını teşvik edeceksiniz. Bunun için önemli fonlar oluşturacaksınız. Kriz içindeki bir ülkeden, bu konuda büyük para ayırmasını beklemeyebilirsiniz. 
     Ancak, bunun dışında kalan diğer çalışmalar siyasi irade gerektirir ki bunun da parayla ilgisi yoktur. 
     Her şeyden önce de büyükşehir ve ilçe belediyelerinin duyarlılıkları gerekir. Eğer bu konuda ciddi davranılmazsa, hiçbir ilerleme sağlanmaz. İstanbul'un üzerinde 
     bu kadar fazla durmamızın nedeni, olası 
     bir depremle karşılaşılacak maddi ve 
     manevi zararın altından kolay kolay kalkılmasının zorluğudur. 
     Afyon da unutulacak ve bir gün gerçeklerle karşı karşıya gelinecek. 
     Daha bugünden, gazetelerde çıkacak yazıları, açık oturumlarda yapılacak tartışmaları tahmin etmek hiç güç değil. 
     Yine dizlerimizi döveceğiz. 
     Devlet yardımlarının neden bu kadar geciktiğinden yakınacağız. 
     Bunca zamandır gereken önlemlerin alınmamış olmasına kızacağız. 
     Liderler ve bakanlar deprem bölgesine koşup yaşlı gözlerle insanların acılarını dindirmeye çalışacaklar. 
     Milletvekillerimiz büyük büyük sözler edecekler. Muhalefet partileri, bu fırsattan istifade iktidara nasıl gol atabileceklerini planlayacakar ve büyük olasılıkla, tek çözümün erken seçim olduğunu söyleyecekler. 
     TV'ler de sabahlara kadar süren programlar düzenleyecekler. 
     Sonra... 
     Sonra hepsini unutacağız ve yıkılan binaların yerine, eskilerden daha 
     kötü ve daha çirkin binalar 
     inşa etmeye başlayacağız. 
     Bu bizim yazgımız olmamalıdır. 
     Artık hem kendimize, hem de dünyaya başka türlü bakmamazın zamanı gelmiştir. 
     2000'li yıllarda gerçek yerini bulmak isteyen bir ülkeyi yönetenler ya farklı düşünmeyi öğrenmeli veya farklı düşünenleri bulup ülke yönetimini 
     bu insanlara bırakmamalıyız. 
     
     







Deprem ve Barka 


İlaç keyfi... 


Ecevit Sorun inşaatlarda 


Davos kulisinde Tayyip, Cem ve Derviş... 


Saddam'a geri sayım 


Öldüren deprem değil, yoksulluk 


Benzin zammı bıktırdı 


Kim korkar diyalogdan 


Kötü medya, iyi medyayı kovar 


100 bin kişi ölse, bizimkiler bir şey anlar mı 


Barka'yı tanımış olmak 


Yanlışı Isparta Havaalanı'nda aramak zorundayız 


Porto Alegre 


Ha gayret, 2.5 milyar dolar da uçar 


</TEXT>
</DOC>
