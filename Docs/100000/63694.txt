<DOC>
<DOCNO> 63694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/magazin/mag02.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk modasına ikinci kalimera’ 
</HEADLINE>
<TEXT>

     SELANİK Milliyet 

     TÜRK modası ikinci kez Yunanistan’da. Biz de, Avrupa Birliği’ne üyeliğinin alabildiğine yaradığı bu ülkede, Selanik’teyiz. İki ülke arasındaki siyasal sorunların azaldığı son yıllarda ortak dış ticaret paylaşımı ekonomiye de hız verdi. Bu anlamda ilki geçen yıl Atina’da, 72 Türk ihracatçısının katılımıyla gerçekleşen Türkel Fuarcılık A.Ş.’nin ikinci moda çıkarması da geçtiğimiz günlerde 85 Türk firmasının katılımıyla gerçekleşti. 
     
     Yunan basını da yoğun ilgi gösterdi 
     TÜRK - Yunan İş Konseyi Başkanı ve Selanik Belediye Başkanı’nın da katıldığı açılışta Türkel Fuarcılık Yönetim Kurulu Başkanı Korhan Yazgan bir konuşma yaptı. Yunan basınının yoğun ilgi gösterdiği fuarda Deniz Pulaş, Ceylan Saner, Ebru Ürün, Sema Şimşek, Yeşim Palandüz, Şenay Akay, Tuğba Karaca gibi ünlü mankenler görev aldı. Cemil İpekçi’nin "Lala 2002" adını verdiği yeni koleksiyonu ise tek kelimeyle "etkileyici"ydi. 
     
Türkiye’de 44 Yunan firması var      KİŞİ başına yıllık geliri 13 bin 400 dolar olan Yunanistan, dinamik bir nüfusa sahip. 1995 yılı itibarıyla Türkiye’de 44 Yunan firması faaliyet göstermeye başladı. Söz konusu şirketlerin Türkiye’deki toplam sermaye içindeki payı binde 0.8. Çok da değil. Ama bunu, onca yıl sonra açılan beyaz bayraklar bağlamında değerlendirirsek çok çok sevindirici. 
     



 MAGAZİN 














</TEXT>
</DOC>
