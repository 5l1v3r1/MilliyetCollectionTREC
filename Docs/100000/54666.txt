<DOC>
<DOCNO> 54666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yasam/yas02.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Batımız doğumuz atom bombası gibi 
</HEADLINE>
<TEXT>

Dünyanın en kötü, en tehlikeli, kaza riski en yüksek iki nükleer santralı dibimizdeki Ermenistan ve Bulgaristan’da 
     DIŞ HABERLER SERVİSİ 

     Nükleer santralların güvenliğine ilişkin yapılan bir araştırma, Türkiye’nin çevresinde dünyanın en tehlikeli, kaza riski en yüksek santralların olduğunu ortaya koydu. 
     Avusturya Çevrebilim Enstitüsü’nün raporuna göre dünyadaki en tehlikeli nükleer santrallar, doğumuzdaki Ermenistan ile batımızdaki Bulgaristan’da... Avrupa Birliği ülkeleri içinde en kötü ve en tehlikeli nükleer santrallar ise İngiltere’de. 
     
Yanlış yerde ve güvensizler      Rapora göre, Ermenistan’daki Metzamor ve Bulgaristan’daki Kozloduy santralları güvenlik ve yerleşim kötülüğü bakımından 13 puanla birinci. Rusya’daki altı nükleer santral ise 11 ve 12 puanla ikinci sırada gösteriliyor. 
     
Yaşlı üniteyi kapatın’      Tehlike listesinin başında bulunan Ermenistan’daki tek nükleer santral Metzamor, ülkenin elektrik ihtiyacının yarısını karşılıyor. 
     Santral geçtiğimiz günlerde bakım için dört ay kapalı kalmasının ardından yeniden faaliyete geçmişti. Avrupa Komisyonu, Bulgaristan’daki Kozludoy Santralı’nın yaşlı dört ünitesinin kapatılması için Sofya’ya baskı yapıyor. 
     Raporu hazırlayan Antonia Wenisch, nükleer santralların depreme dayanıklılığı, mali kaynakları ve güvenliklerinin değerlendirildiğini ve sıralamanın buna göre hazırlandığını söyledi. 
     



 YAŞAM 















</TEXT>
</DOC>
