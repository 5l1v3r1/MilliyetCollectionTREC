<DOC>
<DOCNO> 50218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sonspo13.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom'un rakiplerini tanıyalım... 
</HEADLINE>
<TEXT>

     FC Barcelona 
     Şampiyonlar Ligi'nin ilk turunda Fenerbahçe'nin rakiplerinden biri olan Barcelona Türk takımlarının yakından tanıdığı bir ekip. 
     Geçen yıl kötü bir sezon geçiren Barcelona bu yıl genç ve yetenekli isimleri kadrosuna katarak iddialı bir ekip yarattı. 
     Katalan ekibi'nin kadrosunda birçok otorite tarafından dünyanın en iyi futbolcusu sayılan Brezilyalı Rivaldo'nun yanısıra Overmars, Saviola, Xavi, Kluivert ve Luis Enrique gibi yıldızlar bulunuyor. 
     Şampiyonlar Ligi'nin ilk turunda mücadele eden 32 takım arasında en başarılı ekip olan bordo mavili ekip hiç tartışmasız Avrupa'nın en güçlü ekiplerinden biri. 
     Roma 
     
Lazio ile birlikte İtalya'nın başkenti Roma'nın iki güçlü ekibinden biri olan Roma, geçen yıl İtalya Ligi'nde son haftaya kadar süren şampiyonluk yarışında ipi göğüslemeyi başardı. Roma, ünlü teknik adam Capello'nun yönetiminde önemli başarılara imza atarak bu yıl Şampiyonlar Ligi'nin favorileri arasında gösterilmeye başlandı. 
     Kadrosunda Totti, Montella, Batistuta ve Cafu gibi dünyaca ünlü yıldızlara sahip olan Roma'nın bir başka önemli özelliği İtalya'nın en ateşli seyircisine sahip olması... 
     Liverpool 
     
Galatasaray'ın grubundaki bir başka dev takım ise Liverpool. İngiltere'nin en kendine has seyircisine sahip olan kırmızı beyazlılar, geçen sene Premier Ligi şampiyonluğu hariç alınmadık kupa bırakmadı. Geçen sezon UEFA ve Federasyon kupasını müzesine götüren tecrübeli ekipte en çok çekinilmesi gereken isim genç Michael Owen. Ancak Gerard, Berger ve Redknapp'a da dikkat 
     

     
</TEXT>
</DOC>
