<DOC>
<DOCNO> 80500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/yasam/ayas.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Anzaklar’ın şafak ayini 
</HEADLINE>
<TEXT>

Yaklaşık 10 bin Anzak torunu, Gelibolu’da dün sabah erken saatlerde bu korkunç savaşta can verenler için dua etti 
     ERDEM SÜREK ERSAN KÜÇÜKKURU DHA 

     Çanakkale Savaşları sırasında Avustralya ve Yeni Zelandalı askerlerin karaya çıkarmalarının 87. yıldönümü anma törenleri, dün bir şafak ayiniyle başladı. 
     Sabah saat 05.30’da başlayan ve 10 bin kişinin katıldığı ayinde din adamları, savaşta ölenler için dua ederken, genç Anzaklar gözyaşlarını tutamadı. Avustralya Genel Valisi Peter Hoolingworth, konuşmasında, Avustralya’nın bir ulus olma yolunda ilk adımı Çanakkale Savaşları’nda attığına dikkati çekti ve "Bu topraklarda ulus olmamızın temel taşları yatıyor" dedi. 
     
     Bu toprakta ulus olduk’ 
     Avustralya Başbakan Yardımcısı John Anderson da, "Atalarımızı asla unutmayacağız" dedi. Anzak çıkarmasının yapıldığı Arı Burnu önündeki koyda düzenlenen törende, Gelibolu 2. Kolordu Komutanlığı’ndan Üsteğmen İlker Özen de, Atatürk’ün Anzak askerleri için söylediği, "Analar gözyaşlarınızı dindiriniz, çocuklarınız bu topraklarda öldükten sonra artık bizim evlatlarımız olmuşlardır. Bu topraklarda rahat ve huzur içinde yatmaktadılar" sözünü hatırlattı. Coşkuyla alkışlanan konuşmanın ardından, gayda eşliğindeki törenler, Anzak askerlerinin saygı duruşuyla son buldu. 
     
Öğlen güneşi çarptı’      Anzak Koyu’nda düzenlenen Şafak Ayini’ne katılan yüz kişiye, güneş çarpması ve yüksek tansiyon şikayetiyle tören alanında tıbbi müdahale yapıldı. Çanakkale İl Sağlık Müdürlüğü’nün 5 doktor ve sağlık memurlarından oluşan 112 Acil Servis ekipleri, törenden sonra güzel ve güneşli havadan yararlanmak için bölgeden ayrılmayan, ancak güneş çarpması ve yüksek tansiyon şikayetleri bulunan, özellikle yaşlı kişilere müdahale ederek tedavilerini sağladı. 
     



 YAŞAM 


















</TEXT>
</DOC>
