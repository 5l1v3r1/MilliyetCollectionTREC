<DOC>
<DOCNO> 79227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/yasam/yas04.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Maymun teorisi bir kez daha yenilendi 
</HEADLINE>
<TEXT>
Dinozor insana vız’ gelmiş 
İnsanın atası, sanılandan 20 milyon yıl daha yaşlı ve dinozorlarla, onları yok eden korkunç felaketi atlatacak kadar da yetenekli’ çıktı.. 
     DIŞ HABERLER SERVİSİ 

     Bilim adamları, insan ve maymunun ortak atasının dar zannedildiği gibi dinozorlardan sonra ortaya çıkmadığını belirledi. 
     Bir başka deyişle 85 milyon yıl önce ortaya çıkan insan ve maymunun ortak atasının, dinozorlara yem olmadan 20 milyon yıl boyunca neslini koruduğu ve 65 milyon yıl önce, bu dev canavarların aniden yok olmasından sonra insan’ da dahil yeni türlere kaynaklık ettiği anlaşıldı. İnsan ve maymunun evrim hikayesinin yeniden yazılmasını gerektiren yeni teoriyi, Londra’daki Doğa Tarihi Müzesi’nden Dr. Christophe Soligo ile Chicago’daki Açık Hava Müzesi’nden Robert Martin ortaya attı. 
     
     Kürklü, gece avcısı 
     Bilim dergisi Nature’da yer alan rapora göre, birkaç kilo ağırlığında, kalın kürkle kaplı, geceleri avlanan, iki kollu ve iki bacaklı bir maymun türü, 20 milyon yıl boyunca dinozorlarla dünyayı paylaştı. Bu primat ağaç tepelerinde yaşayarak dinozorlardan korundu, böcek ve meyve tohumlarıyla beslendi. Primatın dişileri ömürlerinde sadece bir kez doğum yaptı. Bu çerçevede ilk insan da tarih sahnesine 5 milyon yıl önce değil, 8 milyon yıl önce çıktı. 
     



 YAŞAM 














</TEXT>
</DOC>
