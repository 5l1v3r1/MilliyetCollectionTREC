<DOC>
<DOCNO> 71280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sondun10.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de seks yapamayan kadına rekor tazminat 
</HEADLINE>
<TEXT>

     İngiltere'de vücudundaki fazla yağları liposuction yöntemiyle aldıran ve ameliyat sonrasında seks yapamaz hale geldiğini öne süren kadın hastaya, 133 bin sterlin 270 milyar Türk Lirası tazminat ödenmesi mahkeme tarafından karara bağlandı. 
     Şeker hastası olan Stephanie O'Neill'in açtığı davada uygun görülen tazminatı ödemeyi kabul eden Newcastle'daki Victoria Kraliyet Hastanesi, genç kadının ameliyattan sonra meydana gelen sırt ve bel ağrılarının sorumluluğunu üstlenmeyi ise reddetti. 
     1996 yılında yapılan ameliyatın sonucunda 42 yaşındaki O'Neill'in karnından alınması gerekenden fazla doku alındığı da uzman raporlarınca doğrulandı. 
     Stephanie O'Neill'in seks yapamamanın yanı sıra çok uzun mesafeleri yürüyemediği, buna da karnını çevreleyen cilt dokusunun fazla sıkı olmasının yol açtığı belirtiliyor. 
     






</TEXT>
</DOC>
