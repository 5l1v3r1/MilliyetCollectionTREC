<DOC>
<DOCNO> 67587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/yazar/yilmaz.html </URL>
<DATE> 2002/02/14/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Petrol Kanunu daha çok su kaldırır 
</HEADLINE>
<TEXT>

     İktidar milletvekillerinin bile görmediği Petrol Piyasası Kanunu Tasarısı’nı bu köşeden duyurmuştum. Sektörden gelen tepkileri değerlendirerek, 27 sayfalık tasarıdan bazı ayrıntıları aktaracağım. 
     Türkiye yılda 20 milyar dolar petrol, 4 milyar dolar doğalgaz, 8 milyar dolar elektrik faturası ödüyor. Ve bu piyasa 1954’te çıkan 6326 sayılı Petrol Kanunu dışında kararnameler, yönetmelikler ve tebliğlerle yürüyor. O nedenle sektörün kanuna ihtiyacı olduğuna şüphe yok. 
     Vergi gelirlerinin yüzde 15’i, 7 milyon araç sahibinin ödediği Akaryakıt Tüketim Vergisi’nden ATV sağlanıyor 5 katrilyon 800 trilyon lira. Akaryakıt bayileri, bankacılık sistemine yılda 120 milyon dolar kredi kartı komisyon bedeli ödüyor. 
     Tasarının bütününde dikkat çeken nokta, akaryakıt ana dağıtım firmalarının bayi açma hakkı elde etmesine karşılık, rafinerinin bu haktan yoksun bırakılması. 
     Yılda 2 bin ton akaryakıt satan da dahil olmak üzere Verimli bir işletmenin ortalama yılda 10 bin ton satması gerekiyor 12 bin bayi var. Türkiye’nin yıllık petrol üretimi 2.5 milyon ton, tüketimi ise 31 milyon ton. 2020 yılında tüketimin 45 milyon tona çıkacağı varsayılıyor. Bu durumda Petrol Kanunu acaba bayi açmayı mı, rafineri kurmayı mı özendirmeli 
     Tasarıda rafinerinin önü bir kez daha kesiliyor dağıtım firmalarının yüzde 40 olan ithalat sınırını kaldırıyor. 
     Rafineri’den alınan üründe ATV 1 milyon 286 bin lira litre benzinde, 770 bin lira ATV ödeniyor peşin ödenirken, ithalat halinde ödeme süresi 16 güne çıkabiliyor. Bu durumda devletin vergi tahsilatında bir gecikme olacak. 
     
Bayiler endişeli      Ayrıca yabancı ana dağıtım firmaları, uluslararası bağlantıları nedeniyle akaryakıt alımında, yerli firmaya göre avantajlı organizasyonlara gidebilir ve pazar payı artar. 
     Akaryakıt Bayileri Sendikası TABGİS Yönetim Kurulu Başkan Vekili Rasih Arbay bayilik sistemine dönük endişelerini ortaya koyuyor 
     "Piyasa düzenini sağlamak için çıkartılan bu yasa, bayilere aynı şansı vermiyor. Bayilere, sözleşmeli ana dağıtım firması dışında mal alımı yasaklanıyor. O zaman bugüne kadar yapılan 15 - 40 yıllık anlaşmalar iptal olmalı, k rlılık oranları dahil olmak üzere yeniden müzakere edilmeli." 
     Bir de hatırlatma yapmalıyım, Avrupa’da akaryakıt bayileri ana dağıtım firmalarıdır, ayrıca bayilik örgütlenmesi yoktur. Biz de AB’ye uyum sağlayacağız ya, demek ki bayileri sileceğiz. 
     Tasarının irdelenecek çok bölümü var. Daha önce de yazdığım gibi "tesis ve hizmet" tanımları, belirlenmemiş, inşaat firmalarına ayrıcalıklı bir hal doğmuş. 
     Tasarının "şeffaflık" ilkesine yaklaşımı da ayrıca kritik edilecek boyutta.. 
     Düzenleyici İdari İşlemler Madde 13 Piyasa faaliyetlerine ilişkin düzenlemelerle ilgili olarak kamuya açıklamasında fayda görülen hususlar tebliğle duyurulur. 
     Neye göre kamuya yararlı veya değil diye karar verilecek anlayamadım. Örneğin doğalgaz alış fiyatının "devlet sırrı" denilerek gizlenmesi gerçekten kamu yararı mı 
     Tasarıyı önce kim eleştiriyor 
     Petrol ürünleri ve LPG taleplerinin yüzde 80’den fazlasını karşılayan TÜPRAŞ Yönetim Kurulu Başkanı Hüsamettin Danış. Bir Danış’saydınız ya 
     
     







Medeniyet mi medeniyetler mi 


Alicengiz’ler... 


İstanbul, Irak ve ABD 


Hukuk devleti ile hukuk dışılığı yüceltmek 


Dolar düşüyor, simit yükseliyor 


Alkolsüz siyaset 


Eğer... 


Sevgiliden çok sevgiye gerek var 


Foruma on üzerinden on... 


Aşkımı bir sır gibi... 


İŞTE ŞİKE İŞTE ÇETE 


Tayyip Erdoğan'a teşekkür ederiz 


İstanbul ruhu 


Renault, Fiat ve Ford, neden boşanmıyorlar 


Sevgililer Günü 


Petrol Kanunu daha çok su kaldırır 


</TEXT>
</DOC>
