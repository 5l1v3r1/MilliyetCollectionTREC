<DOC>
<DOCNO> 75455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/yasam/yas05.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat ucuz’ bıçak pahalı 
</HEADLINE>
<TEXT>

Bir ağabey, kardeşine bir böbreğini vermeye razı.. Tabii, nakil için 4 milyar lira tutan öğretim üyesi farkını’ ödeyebilirlerse.. 
     SEMRA KARDEŞOĞLU İstanbul 

     Hasan Oktar 29 yaşında bir polis memuru. 11 çocuklu Anamurlu bir ailenin en küçüğü. Üç yıl öncesine dek yaşamında her şey çok güzel gidiyordu. 
     Çok sevdiği mesleğini yapıyordu. Her şey, böbrek sancılarıyla başladı. Doktora başvurduğunda böbrek yetmezliği teşhisi kondu. Önce ilaç, 1.5 yıl önce de diyaliz tedavisine alındı. Hasan Oktar, artık haftanın üç günü Kocasinan’daki küçük dairesinden çıkıyor, hayatta kalabilmek için Bahçelievler’de bir merkezde dört saat boyunca diyaliz makinesine giriyordu. 
     
     Ve arayış başladı 
     Her seansı yaklaşık 100 milyon lira olan diyaliz ve aylık 1 milyarı tutan ilaç masrafı, Emekli Sandığı tarafından karşılanıyordu. 
     Rahatsızlığı nedeniyle Fatih Emniyet Müdürlüğü’ndeki aktif görevden alınarak sivil memurluğa verilen Oktar, böbrek naklinin yollarını aradı ama bu pek de kolay değildi. İmdadına kardeşleri yetişti. Bir böbreklerini ona verebilecekleri söylediler. İstanbul Üniversitesi Çapa Tıp Fakültesi Nefroloji Servisi’nde tedavisi süren Oktar’ın önce ablasına gerekli testler yapıldı. Ancak ablanın böbreği, kardeşe uymadı. 
     
     Önce müjde, sonra darbe 
     İkinci deneme Anamur’da seracılık yapan beş çocuklu ağabeyi Dursun Ali Oktar’a 50 yapıldı ve müjdeli haber geldi. Her şey uyuyordu. Hasan Oktar’a 16 Nisan’da naklin yapılabileceği söylendi. Genç polis artık haftanın 12 saatini geçirdiği diyailiz odalarından kurtulabilecekti. Ne var ki, bu müjdeyi izleyen darbe, gelmekte gecikmedi. Böbrek nakli için 4 milyar liralık Öğretim üyesi farkı’ ödenmesi gerekiyordu. Aksi halde naklin gerçekleşemeyeceği söylendi. Paranın yarısı profesör ve doçentlere, yarısı döner sermayeye aktarılıyordu. İşte bu haber, polis maaşı ile zor geçinen Oktar’ın umutlarını k busa çevirdi. 
     
Yeter ki iyileşsin’      Oktar’ın nakil için Anamur’dan gelen ağbeyi de beyninden vurulmuş gibi. 
     Böbreğini kardeşine vermeye razı ağabey Dursun Ali Oktar , "Yeter ki o iyileşsin. Ama bunca parayı nasıl buluruz. Ne yapacağımızı şaşırdık" diyor. Ağabey Oktar’ın paranın temini konusunda talepte bulunduğu İstanbul Valiliği Sosyal Yardımlaşma ve Dayanışma Vakfı Başkanı İlhan Kantarcıoğlu da, başvuruyu incelemeye aldıklarını söylüyor. 
     



 YAŞAM 




















</TEXT>
</DOC>
