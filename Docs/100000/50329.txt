<DOC>
<DOCNO> 50329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/spor/spo15.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Milli Takım açıklandı      2002 Dünya Kupası finalleri için Avusturya ile iki baraj maçı oynayacak olan A Milli Takım’ın kadrosu açıklandı. Şenol Güneş, şu isimleri aday kadroya çağırdı Bülent, Arif, Hakan, Ergün, Sergen, Hasan, Ümit, Emre G.Saray , Tayfur, Nihat, İlhan Mansız Beşiktaş , Rüştü, Abdullah, Ümit F.Bahçe , Ömer, Mehmet Polat G.Antep , Metin Trabzon , Hakan, Okan, Emre Inter , Fatih Mallorca , Ümit Milan , Alpay A.Villa , Tayfun R.Sociedad , Tugay B.Rovers , Yıldıray Leverkusen . Bu arada 10 Kasım’da Viyana’daki maçı İspanyol Gonzales, 14 Kasım’daki rövanşı ise ünlü İtalyan hakem Collina yönetecek. 
     
Bariç sözünü tuttu      AVUSTURYA’NIN hocası Otto Bariç, isyankar futbolcuları kadroya almadı. Terör endişesi nedeniyle İsrail maçına gitmeyen Kirchler, Hörtnagl, Walter, Kogler, Glieder, Ibertsberger, Kühbauer, Martin Hiden, Mayrleb ve Neukirchner kadroda yer almadı. Vastic de cezalı olduğu için ilk maçta oynayamayacak. 
     
Jardel - Terim karşı karşıya      UEFA Kupası 3. turunda Fatih Terim’in takımı Milan, Jardel’in ekibi Sporting Lizbon ile eşleşti. Inter de İngiltere’den Ipswich Town’a rakip oldu. İlk maçlar 22 Kasım’da deplasmanda, rövanşlar 6 Aralık’ta yapılacak. Diğer eşleşmeler şöyle PAOK - PSV, Fiorentina - Lille, Valencia - Celtic, Servette - H.Berlin, PSG - G.Rangers, Feyenoord - Freiburg, AEK - Litex, Grasshopper - Leeds, Brondby - Parma, Bordeaux - Roda, S.Liberec - R.Mallorca, H.Tel Aviv - L.Moskova, Kopenhag - B.Dortmund, C.Bruges - O.Lyon. 
     
Hamide Bıkçın hakem kurbanı      GÜNEY Kore’deki Dünya Tekvando Şampiyonası’nda 55 kilodaki altın madalya umudumuz Hamide Bıkçın Tosun çeyrek finalde yine hakem kurbanı oldu. Tosun, Sidney Olimpiyatı’nda da haksız yenildiği G.Koreli Jung’a son saniyedeki ihtarla yenik sayıldı. Antrenörü Lee, itirazı üzerine tartaklanırken, sporcularımız alkışlı protesto gösterisinde bulundu. 84’te Ali Özen ile 62’de Mustafa Başer de elendi. 
     
Grekoromende Dünya Kupası      FRANSA’DA düzenlenen Grekoromen Güreş Dünya Kupası müsabakaları bugün start alacak. İki gün sürecek müsabakalarda Türkiye’nin yanı sıra Rusya, ABD, Fransa ve Mısır madalya mücadelesi verecek. 
     
Halterde geri sayım      71. Dünya Halter Şampiyonası yarın Antalya’da start alacak. Afganistan’daki savaş nedeniyle katılımın düştüğü şampiyonada 55 ülkeden 124’ü bayan, toplam 316 halterci ter dökecek. Erkeklerde 56 kiloda Halil Mutlu, Sedat Artunç, 62’de Mücahit Yağcı, 69’da Yasin Arslan, Reyhan Arabacıoğlu, 94’te Talat Bayam, 105’te Bünyamin Sudaş ve Aziz Alpak madalya mücadelesi verecek. 
     



 SPOR 






















</TEXT>
</DOC>
