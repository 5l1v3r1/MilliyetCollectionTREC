<DOC>
<DOCNO> 74102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/guncel/gun01.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsan çekicilere dikkat 
</HEADLINE>
<TEXT>

Korsan çekiciler polis gelmeden araç çekip mağdur sürücülerden iki katı ücret istiyor... 
     MUSTAFA BAKACAK İstanbul 

     İstanbul’daki otopark yetersizliği nedeniyle, park yasağını ihlal eden araç sayısında patlama yaşanıyor. Bu araçların çekilme işlemiyse büyük rant oluşturuyor. Otopark mafyası ve korsan çekiciler "pastadan pay almak" için yarışırken, fatura vatandaşa çıkıyor. 
     
     100 milyon isteyen var’ 
     Yasağı ihlal eden araçların çekilmesinden dolayı sürekli eleştirilen İstanbul Trafik Vakfı Genel Müdürü Ergun Öztamer, çekicilerinin trafik polisinin emrinde ve gözetiminde çalıştığını söyledi. Öztamer sözlerini şöyle sürdürdü "Araç çekiminde herkes vakfı tanıyor ve bize tepki gösteriyor. Ancak korsan çalışanlar var. 100 milyon lira istiyor, araca da zarar veriyorlar. Bunları fotoğrafla belgeleyip emniyete bildiriyoruz. Bunların çekme yetkisi yok." 
     
     Otoparklarımız sigortalı’ 
     İstanbul’da 22’si vakfa ait, 22’si anlaşmalı 44 otopark olduğunu açıklayan Öztamer, "Vatandaşı mağdur etmemek için anlaşmalı parklardan yararlanıyoruz. Araç hasar görürse sigorta karşılıyor" dedi. Trafik Denetleme Şube Müdürlüğü yetkilileri de, araç çekerken resmi ve kamu araçlarından yararlandıklarını, özel çekici kullanmadık-larını savundu. Yetkililer ayrıca, trafik akışını etkilemediği sürece aracın çekilmemesini öngören 27 Kasım 2001 tarihli genelgeye uyduklarını kaydetti. 
     
Çekici 30, otopark da 5 milyon TL alır      Aracı çektirirken emniyete ya da Trafik Vakfı’na ait araçlardan yararlanılır. Çekme ve otopark ücretini İl Trafik Komisyonu belirler. Çekici 30 milyon, otopark 5 milyon lira ücret talep eder. Ayrıca 20 milyon 200 bin lira trafik cezası kesilir. Aracın çekildiği yer, 154 Alo Trafik Hattı ya da 0 212 282 42 32 numaralı telefondan öğrenilebilir. Ayrıca "www.iem.gov.tr trafik" ile "www.trafikvakfi.org.tr" adreslerine girilerek, araca ulaşılabilir. 
     



 GÜNCEL 


















</TEXT>
</DOC>
