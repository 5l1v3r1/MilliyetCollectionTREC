<DOC>
<DOCNO> 73725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/siyaset/siy01.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP Millet röntgenciliğe özendiriliyor 
</HEADLINE>
<TEXT>
Biri bizi gözetlemesin’ 
Programın yayınının durdurulması için RTÜK’e başvuran AKP’li Bülent Arınç, "Özel hayat deşifre ediliyor" dedi 
     ANKARA Milliyet 

     AKP Grup Başkanı Bülent Arınç, "Biri Bizi Gözetliyor" programının yayınının durdurulması istemiyle Radyo ve Televizyon Üst Kurulu’na RTÜK başvurdu. 
     Arınç başvurusunda, Show TV’de başlayan ve halen Star ve Kanal 6 televizyonlarında yayını süren programın, özel hayatta kalması gereken konuları kamuoyuna deşifre ettiğini ifade ederek, "Millet adeta röntgenciliğe özendirilmektedir" dedi. 
     Psikiyatristlerin de program hakkında olumsuz görüşlerde bulunduğunu söyleyen Arınç, şu görüşleri savundu "Ekonomik kriz içinde kıvranan insanlarımız, her türlü aşağılanmayı göze alarak bu tip programlara katılmaya teşvik edilmektedir. Para ve şöhret uğruna her şeyin yapılabileceğinin örneklerini sunan programın, kendi öz değerleri dahil her şeyi tüketmek için çırpınan yozlaşmış bir toplum haline getirmek amacına hizmet edeceğini düşünmekteyim." 
     Arınç, programın, RTÜK yasasının yayın ilkeleri başlıklı 4. maddesinin "toplumun milli ve manevi değerlerine genel ahlak, toplum huzuru ve Türk aile yapısına aykırı olmamak çocukların ve gençlerin fiziksel, zihinsel, ruhsal ve ahlaki gelişimine olumsuz yönde etkileyebilecek yayın yapılmaması esasına uygun olma" koşulunu düzenleyen fıkraları ihlal ettiğini öne sürdü. 
     



 SİYASET 














</TEXT>
</DOC>
