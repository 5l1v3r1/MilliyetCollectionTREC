<DOC>
<DOCNO> 78381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/ekonomi/ekoz1.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Family Finans şube atağında 
     Faizsiz bankacılık konusunda 1985 yılından beri hizmet veren, son hisse değişimleri ve sermaye artışları ile birlikte yenilenen ve yeniden yapılanan Family Finans, 2002 yılında şube sayısını artırıyor. Son olarak Topkapı ve Fatih şubelerini hizmete açan şirket, önümüzdeki günlerde de Bağcılar, Ümraniye, Rize ve İkitelli şubelerini de hizmete açmayı planlıyor. Şirket son olarak sermayesini 50 trilyona çıkardı. 
     
     Afife ödülleri sahiplerine veriliyor 
     Yapı Kredi Sigorta Afife Tiyatro Ödülleri 2002’ 14 kategoriye ait dörder adayı ve dört özel ödülü bugün sahiplerini buluyor. Yapı Kredi Sigorta tarafından bu yıl altıncısı gerçekleştirilen Afife Tiyatro Ödülleri 2002’ için çok seçkin bir seçici kurul oluşturuldu. Sunuculuğunu Korhan Abay’ın yapacağı ödül töreninin sanat danışmanlığını da Haldun Dormen üstlendi. 
     
     Koçlease ve Koçfaktor Anadolu’da 
     Koç Finansal Kiralama A.Ş. ve Koç Faktoring Hizmetleri A.Ş., leasing ve faktoring hizmetlerini daha yakından tanıtmak ve yeni dönem stratejilerini aktarmak üzere Anadolu turuna çıktı. 2001 yılında yükselen bir başarı grafiği sergileyen firmalar, 2002 yılında müşterilerine sunacağı alternatif ürünleri ve stratejilerini düzenledikleri toplantılarla anlattı. 
     
     Yapı Kredi miniklere bilimi sevdirdi 
     Yapı Kredi Leasing’in iki senedir sponsorluğunu üstlendiği Sosyal Hizmetler Çocuk Esirgeme Kurumu Bahçelievler Çocuk Yuvası’nın 180 çocuğu, İTÜ Taşkışla - Deneme Bilim Merkezi’ni ziyaret etti. Çeşitli deneylere katılıp, üç boyutlu belgeseller izleyip masal, saatine katılma fırsatı bulan minikler, iki haftadan beri merkezi gruplar halinde ziyaret ediyor. 
     
     Selpak Havlu askı hediyeli 
     Selpak Askılı Havlu şimdi yüzde 50 indirimli. Selpak Askılı Havlu satın alan tüketiciler yalnızca bir rulo havlu fiyatı ödeyerek, Selpak Havlu’nun bir rulosu ile birlikte, bir adet duvar askılığı veya masa üstü askılık kazanıyor. 
     



 EKONOMİ 














</TEXT>
</DOC>
