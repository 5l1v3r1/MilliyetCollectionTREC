<DOC>
<DOCNO> 81198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/yasam/yas10.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerilla tarzı işkence 
</HEADLINE>
<TEXT>
Yamyam yapıp öldürdüler 
     DIŞ HABERLER SERVİSİ 

     Uganda’da yönetime karşı savaşan Rab’bin Direniş Ordusu LRA gerillaları, komşu ülke Sudan’da cenaze töreni yapılan bir köyü bastı. Gerillar ölen kişinin cesedini pişirip 60 köylüye yedirdikten sonra hepsini kurşuna dizdi. 
     Uganda ordu sözcüsü binbaşı Şaban Bantazira, cuma günkü olayda gerillaların Uganda ordusuna yardım etmekle suçladığı bölge halkından intikam aldıklarını söyledi. Sözcüye göre, köylüler öldürülmemek için cesedi yediler ancak isyancılar sözünde durmayıp yine de hepsini idam etti. 
     
     Eylemleri sürüyor 
     Kendini peygamber ilan eden ve Uganda’nın Hıristiyan şeriatı’na göre yönetilmesini isteyen Joseph Kony liderliğindeki LRA, Uganda’nın Sudan sınırındaki kuzey bölgesinde şiddet eylemleri düzenliyor. Uganda, Sudan’ın LRA’ya destek verdiğini öne sürerken, Sudan da, Uganda’yı, ülkenin güneyinde kontrolü ele geçirmek için 15 yıldır savaşan isyancılara yardım etmekle suçluyor. 
     



 YAŞAM 





















</TEXT>
</DOC>
