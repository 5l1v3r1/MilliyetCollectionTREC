<DOC>
<DOCNO> 51198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/guncel/gun11.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Karikatürün Çin seferi 
</HEADLINE>
<TEXT>

Aydın Doğan Karikatür Yarışmalarından seçilen 392 karikatürün yer aldığı albüm Çin’de yayımlandı 
     İSTANBUL Milliyet 

     Çin’nin başkenti Pekin’de bir yayınevi, "Aydın Doğan Uluslararası Karikatür Yarışmalarından Seçmeler Albümü" yayımladı. 
     Aydın Doğan Vakfı’ndan yapılan açıklamada, China Pictorial dergisinin, yarışmanın Pekin’de yoğun ilgi görmesi üzerine sergide yer alan karikatürlerden oluşan bir albüm yayımlamaya karar verdiği belirtildi. Çin Dışişleri Bakanlığı’nın gözetiminde çalışan yayınevi yöneticilerinin sergiden sonra Aydın Doğan Vakfı’na başvurarak albüm oluşturmak için izin istedikleri kaydedilen açıklamada, iznin verilmesinin ardından yayımlanan albümde 16 yıllık yarışmaya katılan eserlerden oluşan 392 karikatürün yer aldığı ifade edildi. Albüm bugün Ankara Devlet Resim Heykel Müzesi’nde yapılacak 18. yarışmanın ödül töreninde, Çin’in Ankara Büyükelçiliği Maslahatgüzarı Zhang Zhiliang tarafından Aydın Doğan’a verilecek. 
     



 GÜNCEL 






















</TEXT>
</DOC>
