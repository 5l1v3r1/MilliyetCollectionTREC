<DOC>
<DOCNO> 54089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/ekonomi/eko05.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet vergi istiyor vatandaş isyan ediyor 
</HEADLINE>
<TEXT>

Halk kazandığını vergiye ödüyor. Vergiler, cepte yüzde 40, benzinde yüzde 70’e ulaştı 
     Devletin, bazı ürün veya hizmetlerden aldığı vergi miktarı, ciddi rakamlara ulaşmış durumda. Tüketiciden alınan vergiler, cep telefonunda yaklaşık yüzde 40, otomotivde ise yüzde 35’den başlarken, akaryakıtta yüzde 70’e kadar dayanıyor. 
     Ayrıca zorunlu giderler arasında bulunan su, telefon ve elektrikte yüzde 18’lik KDV oranının dışında, elektrik faturalarına ayrıca yüzde 5 oranında Belediye Vergisi yansıtılıyor. Yaygın kullanılan cep telefonunda konuşma ücretlerinden alınan vergiler de inanılmaz boyutlara ulaşmış durumda. Kullanıcılardan yüzde 18 oranında KDV ve KDV matrahı üzerinden yüzde 25 Özel İletişim Vergisi alınıyor. 
     Eğitime Katkı Payı, telsiz kullanım ücreti ve sabit ücret gibi masraflarla, cep telefonu faturaları astronomik rakamlara çıkıyor. 
     Otomotivde Ek Taşıt Alım, Taşıt Alım, Özel İşlem, Damga ve Motorlu Taşıtlar Vergisi’nin yanı sıra, Çevre Kirletme Fonu ve Eğitime Katkı Payı gibi bazı masrafların da alınmasıyla yük yüzde 35’e çıkıyor. 
     



 EKONOMİ 



















</TEXT>
</DOC>
