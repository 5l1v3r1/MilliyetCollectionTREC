<DOC>
<DOCNO> 67710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/ekonomi/eko03a.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Beşiktaş hisselerine yoğun ilgi 
</HEADLINE>
<TEXT>

Dün halka arzedilen Galatasaray Sportif AŞ ve Beşiktaş Futbol Yatırımları AŞ hisselerine yoğun talep geldi 
     EKONOMİ SERVİSİ 

     Galatasaray Sportif AŞ’nin halka arz edilen hisselerinin yurtdışındaki yatırımcılara tahsis edilen yüzde 65’inin talep toplamasının günler önce tamamlandığı bildirildi. Yetkililer, hisse satışıyla ilgili olarak geçtiğimiz ay ortası itibariyle yurtdışında bir tanıtım toplantısı yaptıklarını belirterek, ’Yurtdışından talep toplamanın 1 Şubat tarihi itibariyle tamamlandığını ve taleplerin hepsinin toplandığını belirttiler. 
     Galatasaray Sportif AŞ’nin halka arzının uzun zamandır yabancıların ilgisini çeken ilk halka arz olduğunu vurgulayan Global Menkul Değerler Kurumsal Finansman Müdürü Değer Şahbaz, "Bu ilginin sebebi şirketin yapısı, yüksek gelir durumu, karlılığı, Galatasaray isminin önemi ve yurtdışında da tanınması" dedi. 
     Beşiktaş Futbol Yatırımları AŞ’nin yüzde 15 hissesinin halka arzına da yoğun ilgi olduğu gözlendi. Konsorsiyum lideri İş Yatırım yetkilileri, İMKB’de yaşanan düşüşlere karşın talep toplama işlemlerinin "oldukça iyi" bir seyir izlediğini bildirdiler. Yetkililer, 2 günlük talep toplama süresinin ilk gününde sonuçların tatmin edici olduğunu kaydettiler. 
     



 EKONOMİ 






















</TEXT>
</DOC>
