<DOC>
<DOCNO> 93643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yazar/sazak.html </URL>
<DATE> 2002/07/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ecevit’e çekil baskısı 
</HEADLINE>
<TEXT>

     Bir başbakan nasıl düşürülür Demokratik kuralların işlediği ülkelerde süreç Anayasa’da yazılıdır. Gensoru verilir. Meclis çoğunluğunun iradesi güvensizlik’ yönünde oluşursa hükümet düşer, başbakan çekilir. 
     Bazı hallerde ara seçimler göstergedir. 
     Örneğin CHP’nin 1979 sonbaharında uğradığı ara seçim yenilgisi üzerine dönemin Başbakan’ı Ecevit, Köşk’e çıkarak istifasını vermişti. 
     Orhan Koloğlu, Kim Bu Ecevit’ kitabında, Çankaya tutanaklarındaki istifa olayını Bülent Bey cephesinden nakleder 
     İstifamı vermek için Sayın Korutürk’e gittiğim gün bir mesaj bıraktım Demirel kendini yine eski ortaklarıyla MHP ve MSP işbirliğine mecbur görüyorsa bu devlete yazık olur. Ama eğer mecbur hissetmiyorsa, ona, öyle kerhen değil, belirli koşullarda destek sağlarız. Şartlarımız da makul olur, dedim. Bunları ne zaman söyledim Bir seçim yenilgisine uğramışım Parti içi sorunlarım var. O berbat şartlar içinde söylemişim ’ 
     1980’e nasıl gidildiğini anımsayalım 
     Ecevit çekildi, yerine Demirel azınlık hükümeti kuruldu ama Türkiye adım adım askeri darbeye sürüklendi. Çünkü, CHP ve AP gibi toplumun yüzde 80’ini temsil eden iki güçlü akım uzlaşıp, demokratik bir çözüm üretemediler. 
     22 yıl sonra Ecevit yine zor durumda. 
     Koalisyonun soluğu kesildi, AB hedefi askıda, ekonomide üçüncü dalga kriz geliyor, Kemal Derviş’li ortamlarda dış borçları ödemeyelim’ önerisi tartışılıyor. Ve Başbakan rahatsız 
     TÜSİAD, TMMOB, Emek Platformu gibi kitle örgütleri 1979 yazındaki ilanları çağrıştıran Kararını ver artık çekil’ kampanyası yapıyorlar. 
     Ecevit ise çekilmekten yana değil, Fikret Bila’ya şimdi çekilmesinin yanlış olacağını, hükümet boşluğu doğabileceğini ve daha büyük kriz halinde bunun sorumluluğunu üstlenemeyeceğini’ söylüyor. 
     Başbakan’ın sözlerinden, Bulun 276’yı düşürün’ mesajı çıkıyor. 
     MHP ve ANAP liderleri Seçim normal zamanı olan 2004’te yapılacak’ dediklerine göre koalisyondan çekilmeye niyetli gözükmüyor. Muhalefetin ise Başbakan’ı gensoruyla düşürecek gücü yok. 
     Geriye Satı hemşire, düşük çorap, açlık tokluk’ gibi gerekçeler kalıyor ki, o da Başbakan değişikliğine yetmiyor. Kimi çevreler yeni fark ediyor olsa da, Financial Times’ın yazdığı gibi, koalisyonu bir seçim felaketine uğrama korkusu ayakta tutuyor’. Belli ki Ecevit değişse bile en azından 2003 Nisan’ına kadar seçimsiz dönem amaçlanıyor. 
     Ecevit çekilmezse bu nasıl mümkün olacak 
     Geçen 3 yıl boyunca sözde istikrar adına hükümete kayıtsız şartsız destek olanların şimdi baraj kapakları’nı açıp, Ecevit’i boğmaya’ çalışırken unuttukları bir şey var İktidar tümüyle MHP’ye teslim edilirse seçime nasıl gidilecek 
     Ecevit’in de bu gerçeği görerek DSP’de ve hükümette Türkiye’nin geleceğini düşünen bir yapılanmaya liderlik etmesi gerekiyor. 
     Sonbahara kadar bu hazırlığı tamamlamalıdır. 
     
     







Sürrealist ve sanal bir politika 


Durmuş vakfı 


Ecevit Bahçeli daha ne yapsın 


Derviş’e göre belirsizlik en ağır maliyet 


Bodrum’da çılgın yaşam varmış .. Öyle mi 


Ecevit’in dominosu 


Çıkış arıyoruz 


ABD’ye ne oluyor 


Piyasa histerisi’ 


"Umutsuz vak’a" yolunda hızla... 


Ecevit’e çekil baskısı 


"Türkiye’de değişmeyen tek şey stres" 


Halk kazanmayı unuttu 


OYAK’ın gözü Pamukbank’ta 


</TEXT>
</DOC>
