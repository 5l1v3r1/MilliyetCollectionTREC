<DOC>
<DOCNO> 54374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/soneko26.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada ikini seansta neler oldu 
</HEADLINE>
<TEXT>

     İMKB Ulusal-100 Endeksi 1. seansa göre 298.68 puan düşüşle, 2. seansı 11,721.91 puandan tamamladı. 
     2. seansta hisse senetleri ortalama yüzde 2.48 oranında değer 
     yitirdiler. 
     Seans, 1. seanstaki 42.25 puanlık düşüşün ardından, 0.86 puan kayıpla 12,019.73 puan seviyesinde açıldı. Seansın ilk yarısı 207.16 puanlık düşüşle 11,813.43 puandan geçildi. 
     11,500-12,000 puan arasında sıkışan endeks ilk seansta 12,200 puan 
     seviyelerinden yeni bir yükseliş hareketi denemiş ve geri dönmüştü. 
     İkinci seansta ise 12,000 puanın üzerinde tutunma çabaları pek etkili olamadı ve satışlar geldi. Satışlar sonucunda endeks, seansı 11,721.91 puandan kapandı. Böylece endeks dün gerçekleşen artışı bugün geri vermiş oldu. Endeksin bugünkü kapanış değeri Cuma günkü kapanışın yaklaşık 3 puan üzerinde bulunuyor. 
     Endeks seans içinde en düşük 11,630.37, en yüksek de 12,036.14 puanı gördü. 
     Hisse senetleri günün tamamında yüzde 2.83 oranında değer yitirdiler. 
     Kapanışta mali endeks 446.78 puan düşüşle 15,269.67 puana, sınai endeks 237.86 puan düşüşle 10,225.14 puana, hizmetler endeksi de 139.05 puan düşüşle 7,607.32 puana geriledi. 
     Böylece ilk seansa göre mali grup hisseler ortalama yüzde 2.84, sınai grubu hisseler yüzde 2.27, hizmetler grubu hisseler de yüzde 1.80 değer yitirdiler. 
     2. seansta işlem gören toplam 291 hisse senedinden 29'u değer 
     kazanırken, toplam 220 hisse senedi değer kaybetti. 42 hissenin fiyatında ise değişiklik olmadı. Seansta, 287 trilyon 136 milyar 635 milyon liralık işlem hacmi oluştu. İki seansın işlem hacmi toplamı da 567 trilyon 782 milyar 71 milyon lira olarak gerçekleşti. 2. seansta Turkcell, Yapı Kredi Bankası, İş Bankası C , Tansaş ve Garanti Bankası en yoğun işlem gören hisse senetleri oldular. 
     






</TEXT>
</DOC>
