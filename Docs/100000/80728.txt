<DOC>
<DOCNO> 80728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/soneko02.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin dış ticaret açığı 275 milyon dolara indi 
</HEADLINE>
<TEXT>

     Türkiye'nin geçen yılın Ocak ayında 1 milyar 385 milyon dolar olan dış ticaret açığı, bu yılın aynı ayında yüzde 80.1 oranında azalarak 275 milyon dolar olarak gerçekleşti. 
     Merkez Bankası'nın verilerine göre, 2001 yılı Ocak ayında 210 milyon dolar tutarındaki bavul ticareti gelirlerinin de ilave edilmesiyle 2 milyar 472 milyon dolar olarak gerçekleşen ihracat gelirleri, bu yılın Ocak ayında 226 milyon dolarlık bavul ticareti ile birlikte 2 milyar 716 milyon dolar olara ulaştı. 
     2001 yılı Ocak ayında 87 milyon dolar tutarındaki altın ithalatı da dikkate alındığında, ithalat FOB harcamaları 3 milyar 857 milyon dolara ulaşırken, 2002 yılı Ocak ayında, 103 milyon dolar tutarındaki altın ithalatı da dahil olmak üzere ithalat FOB harcamaları 2 milyar 991 milyon dolara düştü. 
     Bu gelişmeler sonucunda, 2001 yılı Ocak ayında 1 milyar 385 milyon dolar olan dış ticaret açığı, 2002 yılı Ocak ayında yüzde 80.1 oranında azalışla 275 milyon ABD Doları olarak gerçekleşmiştir. 
     





</TEXT>
</DOC>
