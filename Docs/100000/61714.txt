<DOC>
<DOCNO> 61714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/yasam/yas01.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzik barışın gıdasıdır .. 
</HEADLINE>
<TEXT>

Birbirlerini hiç görmeyen KKTC’li şair Zeki Ali’yle Rum müzisyen Haji Mike, internet üzerinden Kıbrıs için Ağlayan Ada’ adlı ortak bir albüm çıkardı.... 
     DIŞ HABERLER SERVİSİ 

     Kıbrıs’ta Rum ve KKTC liderlerinin görüşme masasına oturmayı kabul etmesiyle oluşan olumlu siyasi hava, tabana’ yayıldı. 
     Birleşmiş Milletler BM önderliğindeki bir proje çerçevesinde, iki toplumu birbiriyle kaynaştırmak amacıyla sanal dünyada buluşan Rum ve KKTC’li şair ve yazarlar, Vira Vira’ adlı bir grup kurarak, Ağlayan Ada’ Weeping Island adlı dört şarkılık bir CD çıkardılar. 
     
     Bir kültür harmanı 
     Ancak bu başarının asıl ilginç yanı, Türk, Rum ve İngiliz şiir ve ezgilerini toplayan albümü yapan KKTC’li şair Zeki Ali ile Rum müzisyen Haji Mike’ın şimdiye kadar birbirlerini hiç görmemeleri 
     Zeki Ali, kayıtlar esnasında stüdyoda bulunamadığı için çok üzgün. Mike ile iletişimini de elektronik posta yoluyla aylarca mektuplaşarak kurmuş ve çok yakın arkadaş olmuşlar. 
     Rum müzisyen Haji Mike ise ortak çalışmaları için şunları söylüyor "Bu CD’nin varlığı, iki tarafın birlikte yaşayamayacağı yönündeki genel kanıya meydan okur nitelikte. Burada, iki taraftaki aşırı milliyetçilerin de görmek istemediği şekilde bir kültür harmanı ortaya çıkıyor." 
     BM Proje Hizmetleri Dairesi Başkanı Thore Hansen ise, konuyla ilgili memnuniyetini dile getirirken, "Bu müthiş bir çalışma... Şimdiye kadar hiç böyle birşey finanse etmemiştik" diye konuştu. 
     Ağlayan Ada’ adlı albüm, şu anda müzik marketlerde bulunamasa da, Rum ve KKTC’li gençler arasında severek dinleniyor. 
     



 YAŞAM 



















</TEXT>
</DOC>
