<DOC>
<DOCNO> 54576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sonspo24.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıdvan'lı Adanaspor, Süper Lig'deki Antalya'yı dörtledi 
</HEADLINE>
<TEXT>

     Türkiye Kupası 3. kademe maçında Adanaspor, Antalyaspor'u 4-0 yenerek tur atladı. 
     Karşılaşmanın ilk yarısında Adanaspor rakibine oranla daha atak görünmesine karşın ilk gole 44. dakikada ulaştı. Bu dakikada Altan, sol kanattan ceza sahasına girerken topu rahat pozisyondaki Gökmen'e çıkardı. Bu futbolcu iyi yükselerek güzel bir kafa vuruşuyla topu filelere yolladı 1-0 54. dakikada Hayati, yarı sahasından aldığı topla rakip ceza sahasına kadar girerek topu yanındaki Necati'ye aktardı. Bu futbolcu vuramayınca savunmadan seken meşin yuvarlağı iyi takip eden Altan, topu ağlara yollayarak skoru 2-0 yaptı. 72. dakikada Altan, sol kanattan topu cezaalanına ortaladı. Savunmadan dönen topu iyi izleyen Ümit sert bir vuruşla topu ağlara gönderdi 3-0 89. dakikada Mevlüt'ün ara pasıyla kaleci Adnan ile karşı karşıya kalan Gökmen, topu kaleciye çarptırarak filelere gönderdi 4-0 Karşılaşmada Adanaspor'un 4-0 üstünlüğüyle sona erdi. Bu sonuçla Adanaspor 4. tura yükseldi. 
     






</TEXT>
</DOC>
