<DOC>
<DOCNO> 81731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sontur23.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehir magandaları kadına sarkıntılık etti, polisi bıçakladı... 
</HEADLINE>
<TEXT>

     Aydın'da bir kadına sarkıntılık eden 3 kişi, olaya müdahale eden polis memurlarına bıçakla saldırdı. 
     Alınan bilgiye göre, Cuma Mahallesi Altıntaş Sokak üzerinde yaya devriye görevini yapan polis memurları H.Ö ve M.K'nın yanına gelen bir kadın, kendisine Hakan Eroğlu, Ahmet Ergün ve B.Ç 17 ismindeki 3 kişinin sarkıntılık ettiğini iddia etti. 
     Polis memurlarının sanıkları uyardığı sırada, Hakan Eroğlu, ekmek bıçağıyla polislere saldırdı. Bu sırada gözaltına alınan arkadaşlarının serbest bırakılmasını isteyen Ahmet Ergün de jiletle vücudunun çeşitli yerlerini çizerek kanattı. 
     Hafif yaralanan polis memuru H.Ö ile sanıklardan Ahmet Ergün, Aydın Devlet Hastanesi'nde ayaküstü tedavi edildi. 
     Gözaltına alınan sanıkların üst aramasında 1 adet sahte 10 milyon liralık banknot ele geçirildiği, olayla ilgili soruşturmanın sürdüğü bildirildi. 
     





</TEXT>
</DOC>
