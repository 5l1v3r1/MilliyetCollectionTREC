<DOC>
<DOCNO> 73543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/yasam/ayas.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Interpol, kedi peşinde 
</HEADLINE>
<TEXT>

Bir kadının çalarak 650 Euro’ya sattığı Ankara kedisi "Antonia B. Pınardan" için İngilizler 500 milyar lira değer biçti 
     MÜNİH MİLLİYET 

     Savcılık şaştı bu işe 
     DÜNYACA ünlü Ankara kedisi, Almanya ile İngiltere arasında sorun oldu. Bir kadının çalarak İngiltere’de 600 Euro’ya yaklaşık 750 milyon lira sattığı kedinin bulunması için Interpol harekete geçti. İngiliz medyasının 400 bin Euro yaklaşık 500 milyar lira değer biçtiği "Antonia B. Pınardan" isimli Ankara kedisine Almanya’da 500 Euro yaklaşık 625 milyon lira değer biçilmesi üzerine, Münih Savcılığı hırsız kadına ne kadar ceza vereceğini şaşırdı. 
     
     Sattığına pişman oldu 
     ALMAN yasalarına göre hırsıza verilecek cezanın, kedinin değerine göre belirlenmesi gerektiğine dikkati çeken savcı, bilirkişiden fiyat istedi. Nesli tükenmek üzere olan Ankara kedisini çaldıktan sonra çok ucuza satan, ancak gerçek değerini öğrendikten sonra yeniden geri almak isteyen hırsız kadın ise ortalığı karıştırdı. Kedinin sahibinin şikayeti üzerine harekete geçen Londra Savcılığı, soruşturma açtı. Savcılığın yardım istediği İnterpol hırsız kadını yakaladı. Şimdi sıra kayıp kedide. 
     



 YAŞAM 




















</TEXT>
</DOC>
