<DOC>
<DOCNO> 58522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/ekonomi/eko01.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalkantı azalacak’ 
</HEADLINE>
<TEXT>

İş Bankası Genel Müdürü Özince, 2002’ye umutla girmek istediklerini, inançla, aşkla çabalanırsa Türkiye’nin içinde bulunduğu zor koşullardan çıkabileceğini söyledi 
     EKONOMİ SERVİSİ 

     İş Bankası Genel Müdürü Ersin Özince, kötü geçen 2001 yılından sonra 2002 yılının umut yılı olacağına inandığını söyledi. Özince, grup şirketlerinin k rlarında bu yıl bir erime olmasına karşın bu erimenin ülke ihtiyaçlarının ön planda tutulmasından kaynaklandığını kaydetti. 
     Özince, yeni yıl öncesi basın kuruluşlarının temsilcileriyle biraraya geldiği toplantıda yaptığı konuşmada, zorlu ve sıkıntılı bir yılın geride bırakıldığını kaydetti. İş Bankalılar olarak umutlarını hiç yitirmediklerini söyleyen Özince, "Bu yıl her fırsatta ülkenin ihtiyaçlarını, çoğu zaman anonim şirket statülerine karşın sermayedarlarının da olgunluğuna sığınarak önde tutmayı hedefledik. Sonuçta bu nedenle ana şirketlerde de, grupta da k rlar iç açıcı olmadı. Bu dönemde göreceli olarak özvarlıklarında da bir erime oldu. Fakat bunu zaman içinde kompanse ederiz. Ama ilginçtir bu kadar olumsuz ortamda dahi düzgün prensiplerle iş yapmak mümkün" diye konuştu. 
     
Eksik olan aşk’      Konuşmasında, 2002’ye umutla girmek istediklerini vurgulayan Özince, sözlerini şöyle sürdürdü 
     "İnanıyoruz ki Türkiye Cumhuriyeti’nin ve onun genç, dinamik bireylerinin kötümser olmaya hakları yok. Eksik olan hususu biraz inanç, aşk ve tutku olarak ifade edebilirim. Eğer inançla, aşkla, tutkuyla gayret edilirse, mevcut sistemin dahi Türkiye’yi içinde bulunduğu zor koşullardan çıkarmaya yeterli olabileceği peşin yargımız var. Tabii bunu gerçekleştirmek için çok da hayalperest olmamak lazım." 2002’nin 2001’den daha az çalkantılı olacağını söyleyen Özince, kamu bankacılığında küçülme beklediğini, mantık olarak da bunun gerekli olduğunu belirtti. 
     
Evlenmek istiyoruz, evde kalmış değiliz’      Ersin Özince, "İş Bankası’nda bir evlilik düşünmüyor değiliz ama evde kalmış psikolojisinde de değiliz" dedi. Özince konuşmasından sonra gelen sorulara verdiği yanıtlar şöyle 
     - Garanti - Osmanlı birleşmesi Hayırlı bir iş. Türkiye’de bankaların büyümesinde yarar var. Marifet büyük banka yaratmak değil, ona uygun sermayeyi koymak, bulmak buluşturmak... Bakalım bunu becerebilecek miyiz 
     - Kredi kartı şikayetleri İş Bankası olarak fahiş addedilebilecek fiyatları uygulamamaya çalışıyoruz. Ama müşterinin de masrafsız, komisyonsuz bankacılık beklemesi gerçekçi değil. 
     - Yunan sermayeli Novabank’ın Sitebank’ı satın alması 
     Bildiğim kadarıyla Yunan sermayeli Sitebank çok büyük banka değil. Hiç yadırgamıyorum. Örneğin Şişe Cam bugün Yunanistan’da yüzde 25 pazar payına sahiptir. Yani ticaretimiz karşılıklı. Bankacılıkta da olsun. 
     



 EKONOMİ 














</TEXT>
</DOC>
