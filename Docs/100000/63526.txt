<DOC>
<DOCNO> 63526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/spor/spo08.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanki alem kör 
</HEADLINE>
<TEXT>

     Televizyon ekranlarında koltukları sahaya fırlatanlar, tribünde yakanlar, tel örgülere saldıranlar birer birer geçiyor. O sırada mikrofonlar Trabzonspor Futbol Şubesi Sorumlusu Serdar Bali’ye uzanıyor. Onun sesiyle, görüntüler örtüşüyor. Bali diyor ki "Gördüğünüz gibi hiçbir olay yok". O sırada bir baba çocuğunu kurtarmaya çalışıyor. Ve devam ediyor, "Seyircinin bu sakinliğine rağmen hakemin niyeti zaten baştan belli. Slip donunu bile giymiş, maçı oynatamayacağını söylüyor..." 
     Görüntülerde polis bile taraftarların arasına girememiş, kalkanlarıyla kendisini korumaya çalışırken, Bali Serdar Tatlı’yı mükemmel yönettiği bir karşılaşmada ön yargılı olmakla suçluyor. 
     Pes yani... Tribünden gelen yöneticileri eleştirirken, sahadan gelenlerin yaptıklarına bir bakın. "Hatamız nerede " diye soracaklarına yapılanların üstünü örte örte, her sene aynı olayları izlettiriyorlar herkese. 
     Çünkü onlar "Alemi kör, herkesi sersem" sanıyorlar. 
     
     HAFTANIN SÖZÜ 
     Seyircimiz 4-0’a kadar gayet iyiydi ama... 
Trabzon Asbaşkanı Ahmet Ağaoğlu 




 SPOR 

























</TEXT>
</DOC>
