<DOC>
<DOCNO> 78470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/soneko07.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzman gözüyle borsada haftaya bakış... 
</HEADLINE>
<TEXT>

     Borsa'da bu hafta, Filistin'de gündeme gelebilecek ateşkes ve IMF'nin Türkiye sağlayacağı 1.1 milyar dolarlık kredi dilimiyle ilgili gelişmeler gündemi oluşturacak. 
     Şekeryatırım Menkul Değerler A.Ş. Kurumsal Finansman ve Araştırma Müdür Yardımcısı Aslı Yüksel, geçen hafta içinde Irak'ın petrol ihracatını durdurması kararından Özelleştirme İdaresi Başkanı Uğur Bayar'ın görevden alınmasına kadar çeşitli gelişmelerin endeks üzerinde baskı kurduğunu kaydetti. 
     Ancak, iki haftadır sürekli test edilen 12.000 direncinin Perşembe günü kırıldığını belirten Yüksel, endeksin tekniğine çok uygun hareket ederek 12.400 seviyesinde düzeltme yaptığını belirtti. 
     Yüksel, şu görüşleri dile getirdi 
     ''Bu hafta Filistin'den ateşkes ve işgalin son bulması haberleri gelebilir. Bugün başlayacak IMF görüşmelerinde ise zaten bir olumsuzluk beklenmiyor. Geçen hafta direnç kırıp, düzeltmesini de yapan endeks, bu hafta yeniden yükselişi deneyebilir. Ancak 12.400 üzerinde piyasa dikkatle takip edilmeli. Satıcılı olan 12.400-12.800 aralığında net para girişi ve yükselen işlem hacmi görülmezse endekste satıcılı seyir etkin olabilir. Kısa vadeli hedef 1 cent seviyesi. Bu seviye ve üzeri riski seven portföyler içinde kar realizasyonu için takip edilmeli'' 
     





</TEXT>
</DOC>
