<DOC>
<DOCNO> 67137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sontur27.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Randevuevine satmak için kadın kaçıran kişi öldürüldü 
</HEADLINE>
<TEXT>

     Adana'da ''randevuevine satmak için kadın kaçırdığı'' öne sürülen kişi, bıçaklanarak öldürüldü. Olayla ilgili olarak 2'si kadın 5 kişi yakalandı. 
     Döşeme Mahallesi Döşeme Sokak'ta meydana gelen olayda, Muzaffer Yıldırım 37 , ''bazı konuları konuşmak için'' çağrıldığı evde, Nazmiye Ordu 40 , Serpil Kara 22 , Cumali Kara, Yılmaz Kara ve İsmail Karakaya ile tartışmaya başladı. 
     Muzaffer Yıldırım, tartışmanın büyümesi üzerine Cumali Kara, Yılmaz Kara ve İsmail Karakaya tarafından bıçaklandı. 
     Ağır yaralı olarak Numune Hastanesi'ne kaldırılan Muzaffer Yıldırım, yapılan müdahaleye rağmen kurtarılamadı. 
     Olayla ilgili olarak, Nazmiye Ordu, kızı Serpil Kara, damadı Yılmaz Kara, oğlu Cumali Kara ve damadının arkadaşı İsmail Karakaya gözaltına alındı. 
     Yetkililer, olayla ilgili soruşturmanın sürdürüldüğünü belirtiler. 
     
     Kadın ticareti 
     Emniyet Müdürlüğü yetkililerinden edinilen bilgiye göre, cinayet ''kadın ticareti'' yüzünden işlendi. 
     Yetkililer, Nazmiye Ordu'nun kızı Serpil Kara'nın yaklaşık 2 ay önce kaçırılarak Diyarbakır'a götürüldüğünü ve burada randevuevine satılmak isterken kaçarak Adana'ya döndüğünün belirlendiğini kaydettiler. 
     Yetkililer, genç kadını kaçırdığı ve randevu evine satmak istediği söylenen Muzaffer Yıldırım ile Serpil Kara'nın ailesinin bugün görüşmek için biraraya geldiğini, ancak çıkan tartışma sonucu Yıldırım'ın bıçaklanarak öldürüldüğünün belirlendiğini ifade ettiler. 
     Öldürülen Muzaffer Yıldırım'ın üç ayrı suçtan sabıkası bulunduğu öğrenildi. 
     






</TEXT>
</DOC>
