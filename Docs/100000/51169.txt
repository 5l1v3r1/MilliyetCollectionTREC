<DOC>
<DOCNO> 51169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/dunya/adun.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmanlı’nın çöküşü kaosu hazırladı 
</HEADLINE>
<TEXT>

AP ajansının hazırladığı analizde Osmanlı'nın çözdüğü sorunların imparatorluk yıkıldıktan sonra çıban başı olduğuna dikkat çekildi 
     DIŞ HABERLER SERVİSİ 

     Amerikan Associated Press AP ajansı, Suudi terörist Usame bin Ladin'in 7 Ekim'de El Cezire televizyonunda yayınlanan ve büyük yankı uyandıran "İslam dünyası Osmanlı yıkıldıktan sonra Batı'nın zulmü altına girdi" anlamına gelen sözlerini yakın plana alarak Osmanlı İmparatorluğu'nun tarihteki işlevi, geriye bıraktığı mirasın günümüz jeopolitiğindeki etkileri gibi konuları irdeleyen geniş bir analiz haber yayınladı. 
     
     İzleri h l canlı 
     AP'nin Atina Büro Şefi Brian Murphy tarafından kaleme alınan analizde, Osmanlı'nın tarihte bıraktığı izin h l birçok açıdan çok canlı olduğuna dikkat çekildi. AP'ye göre, Saraybosna'daki camiler, Bulgaristan'daki halk müziğinde yer alan Doğu ritmleri, Yunanistan'daki kebaplar, Türkçe ve Arapça sözcüklerin hepsi Osmanlı'nın bölgedeki damgası niteliğinde. 
     Analize göre, Osmanlı'nın savaşla çözdüğü sorunlar, imparatorluk yıkıldıktan sonra yeniden çıban başı oldu, modern siyaseti şekillendirmeye başladı. Örneğin Miloşeviç Sırp milliyetçiliği bayrağını 1389'da Osmanlı kuvvetleriyle Sırpların karşı karşıya geldiği Kosova Savaşı’nın olduğu alanda açtı. Ermeniler, 1915 ile ilgili Türklere yönelik suçlamalarını yeniden ısıtarak dünya kamuoyunun gündemine soktu. 
     
     Modern güçler çözemedi 
     Analizde, Suudi terörist Usame bin Ladin’in de Osmanlı İmparatorluğu'nun şanından esinlenerek Osmanlı düzenini hayal ettiği dile getirildi. Osmanlı'nın çöküşünün yarattığı politik ve kültürel boşluğun Avrupa'nın büyük güçlerince dünya savaşları ve Soğuk Savaş döneminde kendi çıkarlarına göre doldurulduğunu belirten AP, ancak sorunların çözülmediğini, aksine daha da keskinleştiğini vurguladı. 
     



 DÜNYA 














</TEXT>
</DOC>
