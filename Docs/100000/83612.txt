<DOC>
<DOCNO> 83612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/dunya/dun01.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
100 bin İsrailli Şaron’a yeter’ dedi 
</HEADLINE>
<TEXT>

İsrail’in Filistin işgaline karşı çıkan 100 bin kişi, Tel Aviv’de Şaron’u protesto etti 
     DIŞ HABERLER SERVİSİ 

     İsrail ordusunun Gazze’de bir operasyona başlama olasılığının da belirdiği son dönemde, Tel Aviv kenti 20 yılı aşkın bir süredir en geniş katılımlı barış gösterisine sahne oldu. Cumartesi akşamı Tel Aviv’deki Rabin Meydanı’nı dolduran 100 bini aşkın İsrail vatandaşı, İsrail’in Filistin topraklarından çekilmesi talebiyle gösteri yaptı. 
     "Peace Now" Şimdi Barış hareketi tarafından düzenlenen gösterinin ardından İsrail hükümeti, Gazze’ye topyekün bir operasyon yerine küçük çaplı müdahaleleri tercih edebileceğini açıkladı. 
     
     Bir darbe de içeriden 
     Bu arada, Şaron’un lideri olduğu Likud Partisi, bağımsız Filistin devleti kurulmasını kabul etmeyeceği yönünde karar aldı. Likud içinde Şaron’un rakibi olan Netanyahu’nun sunduğu, Filistin devleti kurulmasını reddeden önerinin kabulü, "Filistin devleti kurulabileceğini" söyleyen Şaron’a darbe indirdi. 
     



 DÜNYA 











</TEXT>
</DOC>
