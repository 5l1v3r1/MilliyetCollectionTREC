<DOC>
<DOCNO> 85893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sondun39.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan 28 yıldır devam eden genel seferberliği kaldırıyor 
</HEADLINE>
<TEXT>

     Atina, Temmuz 1974'te Kıbrıs barış harekatı sırasında ilan edilen genel seferberlik ve 1946 yılı nisan ayında Arnavutluk ile savaş hali yüzünden getirilen kısmi seferberlik durumlarını kaldırma kararı aldı. 
     Atina Haber Ajansı ANA , Yunanistan Savunma Bakanı Yannos Papandoniu başkanlığında toplanan Savunma Konseyi'nin, Yunan Silahlı Kuvvetleri'nin yüksek hazırlık düzeyinin bir genel seferberlik durumu ilan etmeyi gereksiz kılmış olmasından hareketle, mevcut seferberlik uygulamalarının kaldırılması kararı aldığını duyurdu. 
     Yunanistan Savunma Bakanlığı kaynakları, bu kararın resmi gazetede ne zaman yayımlanacağının henüz belli olmadığını söyledi. 
     Pratik uygulamalara uzun yıllar yansımayan ve Yunan Silahlı Kuvvetleri'nin bazı bürokratik işlemlerde değişiklik yapması gereğinin dışında sonuç doğurmayan seferberliğin kaldırılması kararının geçerli olması için resmi gazete yayımlanması gerekiyor. 
     





</TEXT>
</DOC>
