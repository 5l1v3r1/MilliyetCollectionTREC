<DOC>
<DOCNO> 78544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/ekonomi/eko07a.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
KDV tahsilatı canlanma diyor 
</HEADLINE>
<TEXT>

Maliye Bakanı Oral, dahilde alınan Katma Değer Vergisi KDV tahsilatında yüzde 145 artış olduğunu, bunun da ekonomideki canlanmayı gösterdiğini söyledi 
     ANKARA Milliyet 

     Maliye Bakanı Sümer Oral, ekonomideki canlanmayı en iyi yansıtan göstergelerden biri olan Katma Değer Vergisi’nde KDV yüzde 145 tahsilat artışı olduğunu açıkladı. 
     Oral, 81 ilin defterdarları ile gelirler bölge müdürlerini Ankara’da topladı. Martta vergi gelirleri tahsilatında, geçen yılın aynı ayına göre yüzde 81’lik artış olduğunu kaydeden Oral, KDV’de ise çok daha yüksek artış olduğunu belirterek, şöyle dedi "Dahilde alınan KDV’de yüzde 145’lik, ithalde alınan KDV’de yüzde 123 artış sağlandı. Ocak - mart döneminde vergi gelirleri yüzde 66 arttı. Şubatta dahilde alınan KDV 400 trilyon lirayken, martta 1 katrilyon liranın üzerine çıktı. Bunu ekonomi bakımından fevkalade olumlu karşılamalı." 
     KDV tahsilatındaki artışın ekonomideki kıpırdanmayı gösterdiğini vurgulayan Oral, martta bütçenin 1.1 katrilyon lira faiz dışı fazla verdiğini, üç aylık dönemdeki faiz dışı fazla miktarının ise 3.9 katrilyon liraya ulaştığını belirterek, "Faiz dışı fazlada hedefin üzerinde gerçekleşme söz konusu" dedi. 
     
     
     



 EKONOMİ 













</TEXT>
</DOC>
