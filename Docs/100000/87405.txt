<DOC>
<DOCNO> 87405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/sonspo03.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid'lı Conceiao Beşiktaş yolunda... 
</HEADLINE>
<TEXT>

     Beşiktaş'ın talip olduğu iddia edilen Brezilyalı futbolcu Flavio Conceiçao'nun kulübü Real Madrid'in, bu transfer için ikna edildiği ifade edildi. 
     Menajer Bayram Tutumlu, siyah-beyazlı kulüpte yalnızca teknik direktör Mircea Lucescu'nun ve menajer Sinan Engin'in bu transferden haberi olduğunu belirterek, ''Biz 1 haftadır bu transfer için çalışıyoruz. Bana transferi bitirmem için yetki verdiler ve ben de Real Madrid Kulübü ile görüştüm. Real Madrid'den Geremi'yi transfer eden İngiliz FC Chelsea Kulübü bu futbolcuya da talip olmuş. Ama Conceiçao'yu Beşiktaş'a vermeye razı oldular'' diye konuştu. 
     Kiralama için Real Madrid'in ücret talep etmediğini ve yalnızca oyuncunun 1 yıllık alacağının ödenmesini istediğini savunan Tutumlu, ''Conceiçao'nun menajeriyle görüştüm. Brezilyalı oyuncu Real Madrid'den yıllık 2.5 milyon dolar alıyor. Bu rakamın biraz üzerine çıkarsak transferin tamamlanacağına inanıyorum. Şimdilik futbolcunun kararını bekliyoruz'' dedi. 
     





</TEXT>
</DOC>
