<DOC>
<DOCNO> 64910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/siyaset/siy04.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK’dan Kürtçe eğitime hayır ... 
</HEADLINE>
<TEXT>

MGK, Kürtçe eğitim taleplerini Anayasa’nın 42. maddesine aykırı buldu 
     UTKU ÇAKIRÖZER Ankara 

     Milli Güvenlik Kurulu, son dönemde yoğunlaşan Kürtçe eğitim başvurularını terör örgütü tarafından yönlendirilen ayrılıkçı faaliyet olarak nitelendirdi. Kürtçe taleplerini "Anayasal hak" gören Avrupa Birliği’ne ise Anayasa’nın 42. maddesi ile karşılık verilecek. 
     Dün yapılan ocak ayı olağan MGK toplantısında, Kürtçe eğitim yönünde üniversitelere verilen toplu dilekçeler masaya yatırıldı. İstihbarat örgütlerinin raporları doğrultusunda yapılan değerlendirmelerin ardından kurul, Kürtçe eğitim, Kürtçe isim gibi taleplerin "PKK’nın projeleri" olduğu kararına vardı. MGK, Anayasa’nın 42. maddesine aykırı bulduğu Kürtçe eğitim taleplerini "terör örgütü tarafından yönlendirilen ayrılıkçı faaliyet" olarak nitelendirdi. 
     Kürtçe eğitim dilekçelerinin "anayasal hak" olduğunu savunan AB’ye karşı da yasağın hukuki gerekçelerinin anlatılacağını açıklayan üst düzey bir yetkili, "Talepler anayasamızın 42. maddesini açıkça ihlal ediyor. 42. maddeyi AB yetkililerine bir kez daha hatırlatmakta yarar görüyoruz" dedi. 
     
     42. madde ne diyor 

</TEXT>
</DOC>
