<DOC>
<DOCNO> 89832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sondun25.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson İngiliz parlamentosunu ziyaret etti 
</HEADLINE>
<TEXT>

     Amerikalı pop yıldızı Michael Jackson, İngiliz parlamentosunu ziyaret ederek, kabinedeki ilk siyah bakan yardımcısı olan Paul Boateng'in doğum günü partisine katıldı. 
     Jackson'a ziyaretinde, arkadaşları İsrailli medyum Uri Geller ve illüzyonist David Blaine eşlik etti. 
     Ünlü şarkıcıyı parlamento binasında, Geller'ın da yakın arkadaşı olan ve bu ziyareti ayarlayan İşçi Partili Lord Janner karşıladı. 
     Basın karşısında utangaçlığıyla tanınan Jackson, Westminster Sarayı'nın girişinde Geller ve Janner ile poz verdi. 
     Parlamentoda Lord Chancellor, Lord Irvine ile görüşerek, Avam ve Lordlar Kamarası'ndaki oturumların yapıldığı salonu gezen Jackson, daha sonra kabinenin ilk siyahi üyesi, Hazine Bakan Yardımcısı Paul Boateng'in doğum günü partisine katıldı. 
     Ülkenin güneybatısındaki Exeter kentinin kentle aynı adı taşıyan futbol takımının onursal başkanlığı verilen Jackson, ''futbolu sevip sevmediği''ne ilişkin bir soruya ise ''Bu konuda hiçbir şey bilmiyorum'' yanıtını verdi. 
     





</TEXT>
</DOC>
