<DOC>
<DOCNO> 72241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/ekonomi/eko07.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Berke gecikti, devlet 510 milyon zarar etti 
</HEADLINE>
<TEXT>

EMO Adana Şubesi, Berke Barajı’ndaki beş yıllık gecikmenin 510 milyon dolar zarara yol açtığını, kaybın barajın maliyetinden daha yüksek olduğunu açıkladı 
     YÜKSEL EKER Adana DHA 

     TMMOB’ye bağlı Elektrik Mühendisleri Odası EMO Adana Şubesi, 16 Mart’ta elektrik üretimine başlayacağı açıklanan Berke Barajı ve Hidroelektrik Santralı’nın, Uzanlar’ın çeşitli oyunlarına alet edildiğini açıkladı. EMO Şube Başkanı Ahmet Sarı ve yönetim kurulu üyeleri, yaptıkları basın toplantısında, "Bu barajın yapımındaki gecikme, 510 milyon dolar gelir kaybına neden oldu. Bu rakam barajın yatırım bedelinden fazladır. Üstelik, dünya baraj maliyetleri birim fiyatları 750 - 1000 dolar iken, çok üstünde bir maliyetle bin 800 dolara tamamlandı" diye konuştular. 
     Berke Hidroelektrik Santralı inşaatının devletin imtiyazlı’ şirketlerinden Çukurova Elektrik’in ÇEAŞ Uzanlar tarafından ele geçirilmesinden önce 1992’de başladığının hatırlatıldığı açıklamada, ÇEAŞ’ta bundan sonra yaşanan gelişmeler anlatıldı. 
     
     Büyük gelir kaybı 
     Berke Barajı ve Hidroelektrik Santralı’nın durumuyla ilgili olarak şöyle denildi 
     "510 MW Megavat kurulu güçteki barajın temeli 12 Ekim 1992’de atılmış, Dünya Bankası’nın 270 milyon dolar kredi vereceği ve 486.8 milyon dolara mal olacağı açıklanmış, 1996’da bitirilmesi planlanmıştı. Ancak yüklenici firma İtalstrade’yle sözleşme 1994’te feshedildi. Baraj 16 Mart 2002’de bir Uzan kuruluşu olan Yapı Ticaret tarafından tamamlandı. Santralın yıllık üretimi 1,7 milyar KWh Kilovatsaat olarak şirket yetkililerince açıklandı. Tesisin yaklaşık beş yıl geciktiği göz önüne alınırsa üretilmeyen enerji 8.5 milyar KWh’tır. Yani güncel maliyeti ile 510 milyon dolar kamusal doğal kaynak olan su boşa akmıştır. Ayrıca dünyada hidroelektrik santral maliyetleri KW maliyeti anahtar teslim 750 - 1000 dolar mertebesindedir. Oysa Berke, yaklaşık bin 800 dolara mal olmuştur. Neden ’’ 
     
     103 milyon doları ödemediler 
     ÇEAŞ’ın, faaliyete geçtiği 1954’ten 1992 sonuna kadarki süreçte gerek bölgede gerekse ülke genelinde k rlılığı çok yüksek olduğuna dikkat çeken EMO Adana Şubesi yöneticileri, şöyle dediler 
     "ÇEAŞ’ın Mart 1993’te bir Uzan kuruluşu olduğunda 1992 yılı faaliyet k rı net 65 milyon dolar, sattığı enerji miktarı 4.5 milyar KWh’tı. 2000 yılında sattığı enerji miktarı 8.373 milyar KWh, zararı ise 61 milyon dolardır. 1993’e kadar finansal sorunu bulunmamasına rağmen 2000 yılı sonunda bankalara 446.7 milyon dolar borçları bulunmaktadır. 2001 bilançosunda 1.157 katrilyon borç ve 213 trilyon zarar görünüyor. Ayrıca, sözleşme gereği Mersin Termik Santralı’nın kapalı kalması dolayısıyla da Enerji Bakanlığı’na 103 milyon dolar ödemesi gerekmektedir." 
     
Suyunu kullandıkları DSİ’nin elektriğini kestiler      ÇEAŞ’ın daha önceleri İMKB’nin lokomotifiyken, bugün borsada tahtasının kapalı tutulduğuna dikkat çekildi. Elektrik borcu nedeniyle elektriklerini kestiği DSİ’ye her KWh için kaç cent yıl su bedeli ödendiğinin açıklanmasını isteyen EMO yönetiminin basın toplantısına katılan ÇEAŞ’ta çalışmış elektrik mühendisleri ve DSİ çalışanları da "ÇEAŞ’ın devletin elektriğini bile kesecek güçte olduğu, DSİ’nin elektriklerinin kesilmesinden belli" diyerek tepkilerini dile getirdi. 
     



 EKONOMİ 



















</TEXT>
</DOC>
