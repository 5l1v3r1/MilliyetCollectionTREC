<DOC>
<DOCNO> 85931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sonspo06.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
23 kişilik milli takım oyuncusundan 18'i Cuma Namazı'na gitti 
</HEADLINE>
<TEXT>

     17. Dünya Kupası finalleri için hazırlıklarını sürdüren A Milli Takım, 
     bugün yaptığı antrenmanla Hong Kong'daki 1 haftalık çalışma dönemini tamamladı. 
     Milli Takımlar Teknik Direktörü Şenol Güneş, Sui Sai Wan Stadı'nda yapılan son çalışmayı baştan sona kendisi yönetti. 
     İdmanın sonuna doğru, Rüştü, Tugay, Yıldıray Baştürk, Hasan Şaş, Mustafa İzzet ve Dünya Kupası finalleri kadrosundan çıkarılan, ancak kampta kalan Serhat dışındaki oyuncular, topluca Hong Kong'da bulunan ve 8 bin kişinin ibadet edebileceği Tsim Sha Tsni İslam Merkezi'ndeki Cuma Namazı'na gittiler. 
     Şenol Güneş, namaza gitmeyen oyuncularla kalarak, futbolcularıyla top kapmaca oyunu oynarken Rüştü, antrenmanın başında takımla birlikte çalışırken, daha sonra saha çevresinde tempolu yürüyüş yaptı. 
     Antrenmana Ergün katılmazken, Hasan Şaş ise koşu yaptı. 
     





</TEXT>
</DOC>
