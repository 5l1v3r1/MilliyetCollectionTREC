<DOC>
<DOCNO> 75973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun29.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli yetkili İsrail askerleri ile ateşkesi görüşüyor iddiası 
</HEADLINE>
<TEXT>

     Filistin'in Batı Şeria güvenlik şefi Cibril Receb'in, karargahını kuşatan İsrail askerleriyle ateşkes görüşmesi yaptığı ileri sürüldü. 
     İsrail radyosu, Receb'in karargahtaki ölü ya da yaralıların çıkarılması için İsrail askerleriyle görüştüğünü duyurdu. 
     Ancak İsrail ve Filistinli yetkililerden konuya ilişkin henüz açıklama yapılmadı. 
     Görgü tanıkları, İsrail tanklarının, Receb'in Ramallah yakınındaki Beytunya köyünde bulunan karargahını kuşattığını, helikopterlerin ise gece boyunca saldırı düzenlediğini ve saldırıların gün içinde de devam ettiğini belirtti. 
     Receb, saldırı anında karargahta 400 civarında sivil personel bulunduğunu söyleyerek, İsrail güvenlik güçlerinin, ''İsrail'in karargahta saklanan 50 militanın teslim edilmesini istediği'' yolundaki açıklamalarını yalanladı. 
     






</TEXT>
</DOC>
