<DOC>
<DOCNO> 98324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yazar/myilmaz.html </URL>
<DATE> 2002/07/27/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Türk toplumunun gelişme isteği hiç bitmeyecek 
</HEADLINE>
<TEXT>

     Erzincan’dan gelen karayolu, virajlarla dolu dağları aştıktan sonra bir düzlükten Kelkit’e giriyor. Hemen Kelkit’in girişinde, sol tarafta ilginç bir "ev" var. "Ev" dediysem lafın gelişi elbette... Konut olarak kullanılan bir bina demek daha doğru... 
     İki katlı binanın dış yüzü bir tür taşla kaplanmış... Gri-siyah damarlı beyaz taşlar, balkonlardaki bembeyaz mermerden yapılmış küçük sütunlardan oluşan "parmaklıkla" ilginç ama hoş bir tezat oluşturuyor. 
     Binayı ilk gördüğümüz anda Ertuğrul Özkök ile birlikte şaşırıyoruz. O coğrafyada, bölgenin mimari bütünselliği içinde bir ayrıkotu gibi duruyor. Belli ki sahibi her kimse "özgün" bir şey yaratmak istemiş. 
     
Kitsch’ denilen şey...      Daha sonra Kaymakamlık binasında Halk Eğitim Merkezi’nin ürünlerinin sergilendiği bir panoya rastlıyorum. Panoda sergilenen ürünlerden bir tanesi dikkatimi çekiyor. Elde işlenmiş bir peçete takımı bu... Bembeyaz bir kumaş üzerinde yörenin en çok tanınan tarımsal ürünü "kuşburnu" çiçeği işlenmiş. Yeşil yaprakları ve çiçek açmış meyvesiyle bir kuşburnu... 
     Estetik jargonuyla iki örneği de "kitsch" olarak niteleyip, geçmek mümkün. 
     Hasan Bülent Kahraman, "Sanatsal gerçeklikler, olgular ve öteleri" isimli kitabında "kitsch"i şöyle tanımlıyor "Seçkinlerin benimsemediği, kitlelerin ise kopamadığı şey". Everest Yayınları. 
     Tarif olumsuz bir tarif elbette... Ama yukarıda anlatmaya çalıştığım her iki örnek de "güzel" duruyor, beğenmediğimi söylemem için herhangi bir neden yok.. Öte yandan şöyle düşünmeden de edemiyorum Bunları İstanbul’da görsem, gördüklerim beni rahatsız eder miydi Evet, ederdi... 
     Bunu kendini beğenmiş bir İstanbullunun hezeyanı olarak görmenizi istemem. Bence böyle düşünmemin nedeni, kitsch dediğimiz olgunun esasen geleneksel toplumun gerçeği ile kapitalist toplumun gerçeğinin ayrışmasından kaynaklanıyor olması... 
     
Duygu yüklü...      Kitsch diye nitelediğimiz "estetik değerler" aslında hoş bir duygusallıkla yüklüdür diye açımlıyor, Hasan Bülent Kahraman... Nitekim peçetedeki çiçek motifleri soyut değil, figüratif... Ve çiçek motifinden insana ulaşan hoş bir duygu yaratıyor, duygusallığı bundan ileri geliyor. Ama bu özelliği ile de bizde yeni hiçbir çağrışım yaratmıyor. Neyse, o. Hepsi bu kadar. Zaten "kitsch"i aydınlar için değersiz kılan özelliği de bundan kaynaklanıyor. 
     Öte yandan toplumsal bir olgu olarak "kitsch", kırsal toplumun hızla çözüldüğü ama kent kültürünün de aynı hızla yerine geçemediği bir durumu da işaret ediyor. 
     Bu yüzden de bunun en güzel iki örneğine Kelkit’te rastlamam bir tesadüf değil. 
     
Bir sağlık göstergesi      Kahraman, Baudrillard’dan yola çıkarak şöyle yazıyor "Tüketim toplumları eğer devingen toplumlarsa ve kitsch’ üst sınıflara yükselmek isteyen kitlelerin arzularını imleyen üretimler ve yaklaşımlarsa, Türk toplumunun kitsch’ ile neden bu denli iç içe geçtiğini açıklamak kolaylaşıyor. Birkaç kültür düzlemi arasında sıkışmış, birkaç ideoloji arasında bunalmış bir toplum, kırdan kente yönelik bir göç olgusunu yıllardır yaşıyorsa, bununla da kalmayıp, kent kültürü içinde sınıfsal konumunu sürekli bir biçimde değiştirme çabasındaysa, yurtdışına gönderdiği binlerce, milyonlarca insanın geriye şu ya da bu biçimde dönmesiyle, yaşadığı ve yaşattığı kültürü sorgulamaya açıyorsa, kitsch’ o toplumun doğal bir üretimi olacağı gibi, sağlıklılığının da bir koşulu, bir göstergesi olacaktır." 
     
Bir damla gülsuyu...      Bu ülkeyi ve insanlarını işte bu yüzden çok seviyorum... Sürekli bir gelişme isteği ve çabası bu toplumu kavrıyor, yönlendiriyor... Ne zaman Ankara’daki günlük politik kayıkçı kavgasından içim daralsa, ülkemin insanlarının bu özelliği içimi ferahlatan bir damla gülsuyu görevini görüyor... 
     Biliyorum ki toplumsal rüzg rlar bizi oraya buraya da savursa, insanlarımızın içindeki değişme ve gelişme isteği hiç bitmeyecek... 
     
     







En büyük değişim 


Sel baskını, Irak ve seçimler... 


Derviş ne yapacak 


Ne kadar ayıp Hala neredeyiz 


Genç kurmaylarla 


Omnibüs partisi 


Patronumla gurur duyuyorum 5 . Çünkü... 


Vuracak, ama neden 


Türk toplumunun gelişme isteği hiç bitmeyecek 


Bu milletvekilleri uzaydan gelmedi ya 


Yeni ruh hali 


25 milyar doları olan, Türkiye’yi satın alır’ 


Kendiliğinden çıkmış 


Ankara’da politika krizi var, otomobil krizi yok 


</TEXT>
</DOC>
