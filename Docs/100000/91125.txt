<DOC>
<DOCNO> 91125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/spor/spo05.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Uykudan uyandık" 
</HEADLINE>
<TEXT>

Senegal Teknik Direktörü Bruno Metsu, Türkiye’nin kendileri ile oynayacağı maçtan çok yarı finali düşündüğünü söyledi, "Bu durum futbolcularımı daha da hırslandırdı" diye konuştu 
     Hata yapıyorlar’ 
     TÜRKİYE’NİN çeyrek finaldeki rakibi Senegal’in Fransız hocası Bruno Metsu, ilk sekiz takım arasına tesadüfen girmediklerini, bunu bir kez daha kanıtlayacaklarını belirtti. Metsu, Türk Milli Takımı’nın kendine çok güvendiğini ve daha şimdiden çeyrek final yerine Brezilya veya İngiltere ile yapacağı yarı final maçını düşünerek hata içinde olduğunu bildirdi. 
     
     Kupa’nın ortağıyız’ 
     SENEGAL’İN hafife alınmaması gerektiğini söyleyen Metsu, "Görüyorum ki Türkler gerçekten kendilerinden eminler. Özellikle Türkiye’de aleyhimize yapılan haberler, yarı finalist olmamız için futbolcularımı adeta derin uykudan kaldırdı. Bizi daha da hırslandırdı. Herkes bizi küçük bir ülke olarak görüyor. Dünya Kupası’na ortak olduğumuzu bir türlü anlatamadık" dedi. 
     
     Diouf çekiniyor 
     OYUNCULARININ yorgun olması nedeniyle önceki akşamki idmanı iptal eden Fransız teknik adam, "Takım da sinirsel gerilim ve stres de var. Futbolcuları bir yere kadar zorlayabiliriz" diye konuştu. Senegal’in golcü ismi El Hadji Diouf ise A Milli Takım’daki en tehlikeli oyuncular olarak Hasan Şaş, Hakan Şükür ve Yıldıray’ı gösterdi, Türkiye maçından çok çekindiklerini itiraf etti. 
     



 SPOR 


































</TEXT>
</DOC>
