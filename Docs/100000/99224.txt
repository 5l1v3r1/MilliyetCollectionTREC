<DOC>
<DOCNO> 99224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sontur38.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli erken seçimi böyle yorumladı... 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, erken seçim kararının ''hayırlı, uğurlu olmasını'' diledi. 
     Bahçeli, TBMM Genel Kurulu'nda erken seçim kararı alınmasının ardından gazetecilerin sorularını yanıtlarken, ''Milletimiz için hayırlı, uğurlu olsun'' dedi. Bahçeli, erken seçim kararına ilişkin oylamaya katılımın çok olduğunun belirtilmesi üzerine ''Evet, öyle oldu'' şeklinde konuştu. 
     ANAP Genel Başkanı, Devlet Bakanı ve Başbakan Yardımcısı Mesut Yılmaz ise Genel Kurul'dan çıkarken gazetecilerin sorularına kısa yanıt verdi. Yılmaz, oyunu kullanıp kullanmadığı yönündeki soruya ''Evet'' yanıtını verirken, oyunun yönünün sorulması üzerine de ''Evet'' dedi. 
     Adalet Bakanı Hikmet Sami Türk, erken seçim kararının alınmasından sonra görevinin bugünden itibaren sona erip ermediğinin sorulması üzerine, yasa gereğince koltuğunu beş gün içinde tarafsız birine devretmesi gerektiğini söyledi. 
     Devlet Bakanı Yılmaz Karakoyunlu ise Genel Kurul'dan çıkarken, yanında bulunan milletvekillerine ''Liderlerin veda konuşması yok mu '' diye espri yaptı. 
     





</TEXT>
</DOC>
