<DOC>
<DOCNO> 56434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/sondun05.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin güçleri Tora Bora yakınlarında direniyor... 
</HEADLINE>
<TEXT>

     Afganistan'ın doğusunda Usame Bin Ladin'in saklandığına inanılan Tora Bora'nın dağlık bölgesinde, Bin Ladin'in adamlarının, şiddetli Amerikan bombardımanı desteğinde saldırı düzenleyen Taliban karşıtı Afgan güçlerine direnmeyi sürdürdüğü bildirildi. 
     Bin Ladin'in El Kaide güçlerine karşı savaşan yerel Afgan savaşçıların komutanı Hazret Ali, bölgeden uydu telefonu aracılığıyla yaptığı açıklamada, ''Onlar Bin Ladin güçleri için durum gittikçe kötüleşiyor'' dedi. 
     Amerikan uçakları tarafından dün gündüz ve gece sürekli bombalanan Tora Bora'nın Taliban karşıtı güçler tarafından tamamen alındığını söyleyen Ali, Bin Ladin güçlerinin Tora Bora ile Vaziri Geçiti arasında dağların tepesinde mevzilendiğini kaydetti. 
     ''Usame Bin Ladin de orada olabilir. Kendisi beş gün önce görüldü ve bir Afgan esir de bunu doğruladı'' diyen komutan Ali, Bin Ladin'in, bölgedeki dağların tepesinde mağaralarda yeni korunaklar, yeraltı koruma sistemi kurduğunu ve adamlarının da çok büyük direniş gösterdiğini söyledi. 
     






</TEXT>
</DOC>
