<DOC>
<DOCNO> 50690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sondun01.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Belediye Başkanı'nın ofisinde şarbona rastlandı 
</HEADLINE>
<TEXT>

     New York Belediye Başkanı Rudolph Giuliani'nin ofisinde şarbon bakterisine rastlandı. 
     Bakterinin, NBC televizyonundan, belediye başkanlığına gönderilen bir paketten kaynaklandığı bildirildi. 
     Paketin, NBC sunucularından Tom Brokaw'un ofisinden Giuliani'ye yollanan bir kaseti içerdiği kaydedildi. Belediye Başkanı Giuliani, ''pakette bulunan şarbon izlerinden ötürü kaygılanmaya gerek olmadığını'' söyledi. 
     Brokaw'un ofisine 18 Eylül'de şarbonlu mektup gönderilmiş ve mektubu açan Brokaw'un yardımcılarından biri hastalığa yakalanarak tedavi altına alınmıştı. 
     Giuliani ''gönderilen paketle temas eden 4-5 kişiden hiçbirinin etkilenmediğini'' sözlerine ekledi. Olaydan sonra belediye binasında çevre testleri yapıldığı bildiriliyor. Belediye sağlık müdürlüğü sözcüsü Sandra Mullin, ''paketteki şarbon izinin, başka mektup ya da paketlerden bulaşmış olabileceğini düşündüklerini, yeni bir şarbon vakasının söz konusu olduğunu sanmadıklarını'' ifade etti. 
     ABD'de şimdiye kadar 17 kişide şarbon saptanmış bunlardan dördü ölmüştü. 
     






</TEXT>
</DOC>
