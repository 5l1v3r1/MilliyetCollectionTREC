<DOC>
<DOCNO> 94243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/yazar/cemal.html </URL>
<DATE> 2002/07/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hey siyasetin baş oyuncuları, körleştiniz mi 
</HEADLINE>
<TEXT>

     Düş kırıklığı Bugünlerde siyasetle ilgili olarak bende ağır basan duygu öyle. 
     Hayal kırıklığından ibaret. 
     Politika sahnesinde yaşananlar yine kabus gibi. İçimi karartıyor. Kendimi ne kadar zorlasam, iyi bir şeyler yazmak elimden gelmiyor. 
     Kızıyorum, içime atıyorum. 
     Çünkü aynen hissettiğim gibi, içimden geldiği gibi yazsam ne olacak ki 
     Acımasız eleştirsem. 
     Kalemimi silah gibi kullansam. 
     Hatta küfretsem... 
     Ne değişecek ki 
     Hep böyle kriz zamanlarında yaşadığım gibi iş yine olacağına varacak. Kafamızı önce duvara bir kez daha vurduktan sonra yeni bir arayışın içine gireceğiz. 
     Yani sil baştan 
     Bizde siyaset ne yazık ki düş kırıklıklarıyla iç içe gidiyor. 
     Yıllardır değişmedi bu. 
     Türkiye’nin önü açılır gibi oluyor. 
     Umutlar yeşeriyor. 
     Sonra birden yine kül rengi sabahlara uyanıyoruz. 
     Ne yazık 
     Siyaset kilitleniyor. 
     Basireti bağlanıyor belki de. 
     Makul adımlarla çözülebilecek sorunlar biriktikçe birikiyor. Çözüm üretmesi gereken siyaset kurumu bir sınırın ötesinde sorun fabrikasına dönüşüyor. Bir gün kendimizi yine sapla samanın birbirine karıştığı saçma sapan bir ortamda kıvranırken buluyoruz. 
     Hep böyle. 
     Bu sanki kaderimiz. 
     İşler iyi, tünelin ucundaki ışık görünmek üzere derken hava birden bozuyor. Sağduyunun, eski deyişle aklı selimin sesi kesiliyor. 
     Ve sahnede savaş tam tamları... 
     Düşünceler sloganlaşıyor 
     Ya da herkes kendi düşüncesini, görüşünü o kadar seviyor ki, hepsini savaş sloganı haline getiriyor. Karşısındakini düşman gibi görüyor. Kendini tarif etmek için karşısındakinden nefret etmeyi iş ediniyor. 
     Ne kadar çok yaşadık bunu. 
     Peki, ne yapmak lazım 
     Belki daha fazla acı çekmek... 
     Daha büyük kopuşları yaşamak... 
     Öyle mi 
     Aklımız başımıza ancak o zaman mı gelecek Yeterince acı, sıkıntı çekilmedi mi 
     Örneğin yoksullaştık. Yüz binlerce aile işini, aşını kaybetti. Son ekonomik krizle milli gelirimiz 200 milyar dolardan 150 milyara dolara indi. 
     Şimdi 100 milyara mı insin 
     İyice dibe mi vuralım Milyonlarca aile daha mı yoksullaşsın önce 
     O zaman mı akıllanacağız 
     Hey siyasetin baş oyuncuları 
     Hiç umurunuzda değil mi yoksullaşma 
     Ekonomik kriz size vız mı geliyor 
     Ne yazık 
     Siyasal belirsizliğin, Avrupa Birliği’nden uzaklaşmanın Türkiye’yi nasıl adım adım büyük bir ekonomik krizin eşiğine getirmekte olduğunu demek ki göremiyorsunuz. 
     Bu kadar mı körleştiniz mi 
     N’apalım 
     Kafaların içindeki duvarlar yıkılmadan, öyle anlaşılıyor ki, aklın yolu bulunamayacak. Ya da aklımızı basmakalıp sloganların elinden kurtarmadan Türkiye’nin önü açılmayacak. 
     Yani sorun, tutsak akıllar 
     Demek ki bağımsız, eleştirel düşünebilen insanlar, kafasının içinde demirperde olmayan insanlar, yeniyi gerçekten içine sindirmiş insanlar siyaset sahnesinde çoğalmadıkça, kendi oyunlarını sahneye koymadıkça, Türkiye’nin önü açılmayacak. 
     Zaman ve sabır 
     Yine kül rengi sabahlara uyanmak istemiyorum. Her şeye rağmen umudumu korumak istiyorum. Umutsuz yaşamanın cehennem olduğunu biliyorum çünkü... 
     İyi pazarlar 
     
     







Armut dersem çık elma dersem çıkma... 


Nankör Kedi... 


Ecevitler’in kararı 


Hey siyasetin baş oyuncuları, körleştiniz mi 


Ecevit’e bir rakı 


Yurtdışına gitmek iyi ve güzel de... 


Konuşan saçlar, imajlar... 


Kıssadan hisse 


Özkan, Ecevit, Derviş 


Prof. Ayata Aile içi çoktan patladı’ 


Güneş’li havalar 


Onarım mutlaka yapılacak 


Cahiller ve eyyamcılar halkımızı kandırıyor 


Hanım Ağa 


Bakü - Ceyhan su yüzüne çıkıyor 


</TEXT>
</DOC>
