<DOC>
<DOCNO> 74446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/yasam/yas01.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara içenlere ABD’den kötü haber 
</HEADLINE>
<TEXT>
Mentollüsü daha zararlı 
Birçok tiryakinin ferahlatıcı etkisi yüzünden tercih ettiği mentollü sigaraların daha zararlı olduğu ortaya çıktı 
     DIŞ HABERLER SERVİSİ 

     JOHNS Hopkins Üniversitesi bilim adamlarından Jack Henningfield, sigaranın içindeki katkı maddelerinin, tütünün zararının yanı sıra başka yan etkilere de yol açtığını, bu yüzden mentollü sigaranın diğerlerinden daha zararlı olduğunu açıkladı. 
     
     Daha fazla nikotin 
     OHIO State Üniversitesi uzmanlarından Dr. Karen Ahijevych de yaptıkları araştırmada, mentollü sigara içenlerin daha fazla nikotin ve karbonmonoksit aldığının belirlendiğini, bunun plazmada nikotinin yükselmesine neden olduğunu vurguladı. 
     
     Kanser riski artıyor 
     KİMYASAL bir madde olan mentolün hücrelerde hasara yol açtığı ve hücrelerin kanser toksinlerine karşı daha geçirgen hale geldiğini belirten uzmanlar, ferahlık verdiği için mentollü sigara içenlerin dumanı daha derin çektiğini, böylece akciğerin daha fazla nikotin emdiğini ve kanser riskinin yükseldiğini ifade etti. 
     



 YAŞAM 

















</TEXT>
</DOC>
