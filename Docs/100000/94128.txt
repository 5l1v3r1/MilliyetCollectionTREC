<DOC>
<DOCNO> 94128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sonspo06.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Genel Kurul bütçevinin revizyonunu kabul etti 
</HEADLINE>
<TEXT>

     Galatasaray Kulübü'nün, bütçede revizyon yapılmasıyla ilgili olağanüstü genel kurul toplantısında, yönetim kurulunun isteği genel kurul üyelerince onaylandı. 
     Galatasaray Lisesi Tevfik Fikret Salonu'nda gerçekleştirilen ve 190 genel kurul üyesinin katıldığı kongrede Özhan Canaydın 
     başkanlığındaki kulüp yönetim kurulunun, 2002 yılı hesap dönemi bütçesinde revizyon yapılması isteği görüşülerek, genel kurul üyelerince kabul edildi. Buna göre, 2002 yılının 1 Haziran-31 Aralık dönemi için hesaplanan 39 trilyon 404 milyar liralık gelir, 56 trilyon 783 milyar liralık gider hesaplanması üzerine, aradaki yaklaşık 17 trilyon liralık farkı kapatabilmek için yönetim kurulunun, 19.8 milyon dolar banka kredisi kullanma teklifi genel kurul tarafından benimsendi. Bu arada, yılın ilk 5 aylık bölümü içinde sarı-kırmızılı kulübün 39 trilyon 23 milyar 2 milyon lira gelir, 36 trilyon 601 milyar 469 milyon lira da gideri olduğu açıklandı. 
     





</TEXT>
</DOC>
