<DOC>
<DOCNO> 96115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sontur17.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
9'lar Ecevit'i kurultay için ikna edemedi... 
</HEADLINE>
<TEXT>

     Kamuoyunda ''Dokuzlar Grubu'' olarak bilinen DSP'li milletvekilleri, DSP Genel Başkanı ve Başbakan Bülent Ecevit ile görüştüler. 
     Olağanüstü kurultay talep eden DSP'li 9 milletvekilinin, Ecevit ile Başbakanlık Resmi Konutu'nda yaptıkları görüşme, yaklaşık 35 dakika sürdü. 
     Tekirdağ Milletvekili Bayram Fırat Dayanıklı, ''grubun en genç üyesi sıfatıyla'' görüşme sonrasında yaptığı kısa açıklamada şunları söyledi 
     ''Olağanüstü kurultay konusunda, DSP'nin ve Türkiye'nin geleceği için bu kurultayın gerekliliği ve olabilirliği konusunda, bütün ısrarlarımıza karşın Genel Başkanımızı ikna edemedik. Sayın Genel Başkanımız, birkaç gün içinde teşkilatlarla görüşeceğini ve bu konuyu değerlendireceğini bizlere aktardı. Bu koşullarda görev, Demokratik Sol Parti'nin özverili, sağduyulu, gönüllü üyelerine düşmektedir. 
     Onları başta kurultay delegeleri olmak üzere göreve çağırıyorum. 
     Demokratik Sol Parti'nin özverili, gönüllü ve sağduyulu delegeleri varoldukça biz de varız.'' Dayanıklı, ''İmza mı toplayacaksınız '' sorusuna, ''Şu anda görev Demokratik Sol Partili üyelere ve delegelere düşmektedir. Onlar varsa biz de varız'' diye yanıt verdi. 
     ''İstifa edecek misiniz '' sorusuna ''Hayır'' karşılığını veren Dayanıklı, diğer soruları yanıtsız bıraktı. 
     





</TEXT>
</DOC>
