<DOC>
<DOCNO> 74788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/guncel/gun07.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mecburen’ tedavi edecekler 
</HEADLINE>
<TEXT>

Bugünden itibaren geçerli olan Mecburi Hizmet Yasası gereği, yeni mezun hekimler, ihtiyaç olan şehirde zorunlu hizmet yapacak. Gitmeyen yanacak 
     YILDIZ YAZICIOĞLU Ankara 

     Doktorları yasaya uymaları konusunda uyaran Sağlık Bakanı Osman Durmuş, hekimlerin ya boş olan yerlere gideceklerini ya da kendilerine iş arayacaklarını söyledi. Özellikle ilçe ve beldelerde hekim ihtiyacının arttığını belirten Durmuş, "1981’de çıkarılan ancak 1995’ten bu yana uygulama tarihi sürekli ertelenen 2514 sayılı Mecburi Hizmet Yasası artık uygulanacak" dedi. Türk Tabipler Birliği TTB ise yasanın yürürlüğe konulmasına itiraz etti. TTB Merkez Konseyi Başkanı Füsun Sayek uygulamayı "antidemokratik" diye nitelendirdi. 
     
     6. bölge kurtulacak 
     Yasanın uygulamasının en önemli nedeni hekimlerin tayin edildikleri yeri beğenmemeleri. Bu nedenle "6. bölge" olarak adlandırılan kırsal kesimlerde hekim sıkıntı yaşanıyor. Şırnak, Erzincan, Ardahan gibi illerin yanı sıra İzmir, Manisa gibi batıdaki illere bağlı ilçelerde de hekim bulunamıyor. 
     

</TEXT>
</DOC>
