<DOC>
<DOCNO> 90902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/yasam/yas03.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Senegal’i futbolla keşfetti... 
</HEADLINE>
<TEXT>

Şu Dünya Kupası insana neler öğretiyor... Birkaç gün öncesine kadar çoğumuzun hiçbir özelliğini bilmediği Senegal, bir anda gündemimize oturuverdi. Bir bilen’ de bize o diyarı anlattı... 
     ELİF KORAP İstanbul 

     Milli takımımızın Dünya Kupası Çeyrek Finali’nde Senegal’le oynayacağı maç, ilgiyi Türkiye’de pek de tanınmayan bu kıyı ülkesine çekti... Herkesin merak ettiği Senegal’in İstanbul’daki fahri başkonsolosluğunu turizmci Nihat Böytüzün yapıyor. Daha önce varlığından birçok kişinin haberdar olmadığı Senegal’in futbolu nedeniyle şimdi Böytüzün’ün telefonları susmuyor. 
     Böytüzün, cumartesi günkü maç için Madison Oteli’nde İstanbul’da yaşayan Senegal ve Türk taraftarları bir araya getirmeyi planlıyor. 
     
     Türkçe öğreniyorlar 
     Böytüzün’ün Senegal’le ilgili notları şöyle Bu maça kadar Senegal, Türkiye için yok gibiydi. Senegal’de yalnız 4-5 Türk yaşıyor, onlar da deri ve balık toplayarak Türkiye’ye gönderiyorlar. 
     Başkent Dakar’daki 150 kişilik Yavuz Sultan Selim Koleji’ne Senegal’in en zenginlerinin çocukları gidiyor. Fransızca ve İngilizce eğitim yapan okulda Türkçe de öğretiliyor. 6-7 Türk öğretmen de görev yapıyor. Senegal Türkiye’ye vize uyguluyor. Son 2-3 yılda 600-650 Türk işadamı Senegal’e gitmek için vize aldı. Ama iş yapmadılar. Maçın gündeme gelişiyle birlikte işadamları beni aramaya başladılar. İlgi ikiye katlandı. "Senegal Türkiye’nin 50 yıl önceki hali gibi. Senegal’in Türkiye’ye ihracatı 30 milyon dolar. Türkiye’nin Senegal’e ihracatı ise 500-600 milyon dolar civarı. A’dan Z’ye her şeyi ihraç ediyoruz. 
     
     İş kadınları’ var 
     Senegal’de işadamı değil, işkadını var. Gelen işkadınları bavul ticareti yapıyorlar. Şu an Türkiye’de bize kayıtlı 133 Senegalli var. Ama bunlardan yalnız 40’ı devamlı burada. Senegal’den gelenler genellikle ucuz işlerde çalışıyorlar. 
     



 YAŞAM 























</TEXT>
</DOC>
