<DOC>
<DOCNO> 92089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/ekonomi/eko07a.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda özel koruma’ya onay 
</HEADLINE>
<TEXT>

Anayasa Mahkemesi, kamu bankalarının yöneticilerinin özel hukuk hükümlerine tabi olmalarına ilişkin düzenlemeyi Anayasa’ya aykırı bulmadı 
     ANKARA Milliyet 

     DYP’nin açtığı davanın esastan incelemesini tamamlayan Anayasa Mahkemesi, kamu bankalarının ortak yönetim ve denetim kurulu üyelerine sağlanan dokunulmazlıklar ile bu bankaların personelinden özel hukuk hükümlerine göre sözleşmeli statüye geçmeyi kabul etmeyenlerin diğer kuruluşlara gönderilmelerine ilişkin düzenlemeleri Anayasa’ya aykırı bulmayarak iptal istemini reddetti. 
     Maddeyle, kamu bankaları yönetim kurulu ve denetim kurulu üyelerinin ceza ve idare hukuku bakımından memur sayılmayıp, özel bankaların yöneticilerine uygulanan özel hukuk hükümlerine ve mevzuata tabi tutulmalarının yolu açılıyor. 
     
     Denetim maddesine iptal 
     Yüksek Mahkeme, bağımsız ve özerk üst kurul ve kurulların Sayıştay denetiminden çıkarılmasına ilişkin düzenlemeyi ise Anayasa’ya aykırı bularak iptal etti. Mahkeme’nin Anayasa’ya aykırı bulduğu düzenleme, kurul ve üst kurulların Başbakanlık Müfettişi, Yüksek Denetleme Kurulu Denetçisi ve Maliye Müfettişinden oluşan komisyonca denetlenmesini öngörüyordu. İptal edilen düzenleme kurul üst kurul ve bunlara bağlı kurumların, Harcırah, Muhasebe - i Umumiye ve Sayıştay Yasası’na tabi tutulmamalarını da içeriyordu. 
     



 EKONOMİ 





















</TEXT>
</DOC>
