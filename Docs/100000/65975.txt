<DOC>
<DOCNO> 65975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/yasam/ayas.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Örneğin’ böyle yapılmaz 
</HEADLINE>
<TEXT>

Deprem için örnek ev’ ilan edilen 8 katlı bina yerle bir olurken kooperatif başkanı tahminde bulundu Belki altından fay geçmiştir 
     AYDIN HASAN ÜMİT BEKTAŞ 

     Sultandağ depreminde en fazla etkilenen yerlerden biri Afyon’un Çay ilçesi oldu. Depreme dayanıklılık açısından örnek’ olarak gösterilen Çay belediyesi Sınırlı Sorumlu Yeşilçay Yapı Kooperatifi’ne ait sekiz katlı üç binadan biri tamamen yıkılırken, diğer iki bina ise ciddi hasar gördü. 
     İnşaatların henüz tamamlanamamış olması muhtemel can kaybını önlerken, aynı zamanda Çay ilçesi eski Belediye Başkanı olan kooperatif başkanı Sabahattin Dündar binayı gördüğünde şunları söyledi "Nasıl yıkılmış anlayamadım. Belki altından fay geçmiştir." 
     
     Üç kez müteahhit değişti 
     Sabahattin Dündar, deprem nedeniyle inşaat öncesinde ciddi bir etüd çalışması yaptıklarını söyledi. Üç bloktan oluşan, sekiz katlı, 96 dairelik sitenin müteahhitinin üç kez değiştiğini belirten Dündar, binanın yıkılmasında malzeme eksikliği veya inşaat hatalarının etkili olabileceğini söyledi. Bir diğer dikkat çekici yan ise, yıkılan binalara yakın yerlerdeki evlerin sapasağlam olması. 
     Pazar günü meydana gelen deprem Çay ilçesindeki küçük sanayi sitesinde de muhtemel bir faciayı önledi. Deprem sonrasında harabeye dönen sitede yaklaşık 500 kişi çalışıyordu. 
     
Afyon’u 6 yıl önce bildi      ELÇİN ERGÜN Ankara 

     Afet İşleri eski Genel Müdürü Rüçhan Yılmaz, 6 yıl önce yazdığı bir kitapta, Türkiye’de deprem riski yüksek 15 bölgeyi belirledi. Bu bölgeler arasında Marmara 1999 , Adana 1998 ve Sultandağı’na da yer veren Yılmaz’ın, Marmara dışındaki bölgelere de dikkat edilmesi’ gerektiğini uyarısıysa dikkate alınmadı. Genel Müdürlüğü sırasında Ramazan Demirtaş ile "Türkiye’nin Sismotektoniği" adlı bir kitap yazan Yılmaz, Afet İşleri’ndeki görevinden, siyasi kadrolaşmaya tepki göstererek iki yıl önce istifa ettiğini, ardından emekli olduğunu dile getirerek, "Kitapla ilgili bir teşekkür bile almadık. Kitap sadece bir kaç bilimsel yazıda dipnot olarak kullanıldı" dedi. Yılmaz 30 yıl içinde Hazar Gölü, Zafer Burnu, Antalya, Aksu, Gökova, Çayırlı Aşkale, Van, Yüksekova, Ardahan, Yedisu’da deprem bekliyor. 
     
Ecelden kaçış yok      Afyon’da meydana gelen ve Türkiye’yi yasa boğan depremde birçok dram da yaşanıyor. Eşi ile birlikte göçük altında kalarak ölen Hüseyin Şeker bunlardan biri. Hüseyin Şeker 77 ile eşi Kezban Şeker 74 , daha sağlam diye taşındıkları betonorme binada can verdi. Dört çocuk babası Hüseyin Şeker, 16 Aralık 2000’de merkez üssü Bolvadin olarak saptanan 5.8’lik depremde büyük korku yaşadı. Oğlu Mustafa’ya, "Oğlum, bu kerpiç bina bir gün başımıza göçer. Gel, evin arkasına betonerme bir bina yapalım" dedi. 
     
     İki katlı bina yaptılar 
     Babasının isteği üzerine Mustafa Şeker, bahçeye iki katlı betonarme bir bina yaptırdı. Bina yapıldıktan 5 ay sonra 3 Nisan 2001’de Afyon merkezli bir deprem daha meydana geldi. 4.2 büyüklüğündeki bu depremi, yeni yerleştikleri betonarme binada hissetmeyen Hüseyin Şeker, isabetli bir karar verdiğine inandı. Ancak, yaşlı adam ve eşi ecelden kaçamadı. Pazar günkü Sultandağ merkezli 6 büyüklüğündeki deprem, yaşlı çifti taşındıkları ve sağlamlığına güvendikleri betenorme binada vurdu. 
     
Sigortasız eve para yokVatandaş zorunlu deprem sigortası’na ilgi göstermedi ama Dünya Bankası’na taahütü olan hükümet sigortasız eve para ödemeyecek 
     Marmara depreminin ardından uygulamaya başlanan "zorunlu deprem sigortası"nın öneminin vatandaşlarca ciddiye alınmadığı ortaya çıktı. Yaklaşık 172 bin konutun bulunduğu Afyon’da yalnızca 9 bin 661 kişi bu sigortayı yaptırdı. 
     Doğal Afet Sigortalar Kurumu’nun DASK teknik işlerini yürüten Milli Reasürans AŞ’nin Genel Müdürü ve Türkiye Sigorta ve Reasürans Şirketleri Birliği Başkanı Cahit Nomer, 27 Mart 2001’den sonra bir deprem olması durumunda zorunlu deprem sigortası yaptırmayanların devletin yaptığı yardımlardan istifade edemeyeceği hükmü doğrultusunda Dünya Bankası’na da taahhüt verildiğini kaydetti. DASK Genel Koordinatörü Hüseyin Yunak ise "Şimdiye kadar Türkiye çapında 2 milyon 300 bin dolayında binasını sigorta ettirerek poliçe alan kişi var" dedi. 
     
     Kerpiç binalar ödenecek 
     Yunak, köy yerleşim alanlarının dışında ilçe ve illerdeki kerpiç binaların da sigorta kapsamında bulunduğunu anımsatarak, "Kerpiç binası olup da sigorta yaptıran vatandaşlarımızın metrekaresi 80 milyondan, sigorta bedeli neyse mevcut zarar oranında parası ödenir" dedi. 
     
     Yardım hesabı 
     Kızılay, vatandaşların deprem bölgesine nakdi yardımları için Ziraat Bankası Ankara Kızılay Şubesi’nde hesap açtı. Bağış yapmak isteyenler, Dolar Hesabı 110 10 08 , Euro Hesabı 110 10 11 ve Türk Lirası Hesabı 110 09 82 numaralarını kullanabilecek. 
     Ankara Valiliği de, yardım için Ziraat Bankası Merkez Şubesi’nde 9999999 numaralı hesap açtırdı. 
     
Bahçeli, Afyon Valisi’ne kızdı      Başbakan Yardımcısı Devlet Bahçeli, dün deprem bölgesinde incelemelerde bulundu. Bahçeli, Bolvadin’de Kriz Merkezi’ne giderek yetkililerden bilgi aldı, sahra hastanesinde tedavi gören vatandaşlara geçmiş olsun dileğinde bulundu. Bahçeli’yi en çok şaşırtan ise, Çay’daki sanayi sitesinin tamamen çökmesi oldu. 5 yıllık sitenin tamamen çökmesine isyan eden öfkeli esnafı yatıştıran Bahçeli, sitenin ne şekilde yapıldığının araştırılacağını söyledi. 
     Bahçeli, Eber’de yıkılan evlerin bulunduğu sokak aralarını gezerek, vatandaşların sıkıntılarını dinlerken, vatandaşlar enkaz altında canlı hayvanlarının bulunduğunu, konuyu yetkililere iletmelerine rağmen bugüne kadar yardım edilmediğini anlattı. Bahçeli, bunun üzerine Afyon Valisi Ahmet Özyurt’a dönerek, "Neden enkaz kaldırılıp, yardım edilmedi. Canlı hayvanlar varmış" diye çıkıştı. 
     
5 soru 5 cevap Zorunlu deprem sigortası nedir      ASLI ÖKTENER İstanbul 

     1- Sigorta kimleri kapsıyor 
     Tapuya kayıtlı mesken olarak kullanılan özel kişilere ait konutlar, kapsama giriyor tamamı ticari amaçla kullanılan binalar kapsam dışında. 
     2- Poliçeleri kimden alabiliriz 
     Ak, Anadolu, Ankara, AIG, Axa Oyak, Başak, Batı, Bayındır, Birlik, Commercial Union, Demir, Ege, EGS, Garanti, Generali Kent, Güneş, Güven, Hür, Işık, İhlas, İsviçre, Koç Allıanz, Merkez, Ray, Rumeli, Sanko, Şeker, Genel, Teb, Ticaret, Toprak, Türk Nippon ve Yapı Kredi Sigorta. . 
     3- Sigorta bedeli nasıl tespit ediliyor 
     Konutun yapısına göre, metrekare bedeli ve konutların brüt yüzölçümü çarpılarak bulunacak bedel esas alınıyor. Betonarme binalarda metrekaresi 210, yığma kagir binalarda 150, diğer yapılarda da 80 milyon lira... 
     4- Tazminat nasıl hesaplanıyor 
     Birinci derece deprem bölgesinde bulunan 100 metrekarelik binanın sigorta bedeli 21 milyar lira. Bunun yüzde 2’si muafiyet bedeli. Deprem sonrası oluşacak hasar miktarından bu muafiyet bedeli çıkarılarak tazminat ödenecek. 
     5- Prim ödemeleri bölgelere göre değişiyor mu 
     100 metrekare betonarme binanın primi 1. derece riskli bölgede 42, 2. derece riskli bölgede 29.4, 3. bölgede 15.750, 4. bölgede 10.5, 5. bölgede de 8.4 milyon lira. 
     



 YAŞAM 




















</TEXT>
</DOC>
