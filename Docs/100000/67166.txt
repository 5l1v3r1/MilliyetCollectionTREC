<DOC>
<DOCNO> 67166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/guncel/gunz1.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Sezer’den ölüm orucunda 7. af 
     Cumhurbaşkanı Ahmet Necdet Sezer, ölüm orucu eylemine katılan Barış Kaya isimli mahk mu affetti. Sezer’in, Anayasa’nın 104. maddesindeki af yetkisini kullandığı Kaya, DHKP - C Davası’nda İzmir DGM’de yargılanmıştı. Kalıcı hafıza kaybına uğrayan Kaya, Ulucanlar Operasyonu’nda yaralanmıştı. 
     
     RTÜK, Gün TV’yi 1 yıl kapattı 
     Diyarbakır’daki yerel Gün TV’ye, yayınlarında bölücülük propagandası yaptığı gerekçesiyle RTÜK tarafından 1 yıl kapatma cezası verildi. Gün TV, yayınlarında HADEP programlarına ağırlık verdiği ve Kürtçe müzik kliplerine yer verdiği gerekçesiyle bir süre önce RTÜK tarafından incelemeye alınmıştı. 
     
     Şeyh Said’in torunu parti kurdu 
     Genel Başkanlığını Şeyh Said’in torunu, DYP eski milletvekillerinden Abdülmelik Fırat’ın yaptığı Hak ve Özgürlükler Partisi Hak - Par adı altında yeni bir parti kuruldu. Fırat ve partinin kurucular kurulu üyeleri dün İçişleri Bakanlığı’na gelerek parti kuruluş dilekçesini verdiler. 
     
     Hayyam Garipoğlu’na tahliye yok 
     Sümerbank’ın eski sahibi Hayyam Garipoğlu’nun tahliye talebi reddedildi. DGM Yasası’ndaki değişiklik sonrası görevsizlik’ kararıyla İstanbul 6. Ağır Ceza Mahkemesi’ne gönderilen 38 sanıklı "Sümerbank davasına" devam edildi. Mahkeme heyeti, Garipoğlu’nun tutukluğunun devamına karar verdi. 
     



 GÜNCEL 



















</TEXT>
</DOC>
