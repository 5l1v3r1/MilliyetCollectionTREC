<DOC>
<DOCNO> 78081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/dunya/dun02.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Saçlarını boyuyor’ newline iddiası mahkemelik 
</HEADLINE>
<TEXT>

Schröder Saçımın rengi doğal 
     DIŞ HABERLER SERVİSİ 

     Almanya’da Hamburg Eyalet Mahkemesi, Başbakan Gerhard Schröder’in, genç görünmek için saçlarını boyattığı yönünde haber yayımlayan bir haber ajansına açtığı davanın ilk duruşmasına sahne oldu. 
     Schröder’in bizzat katılmadığı duruşmada, DDP Haber Ajansı tarafından Ocak ayında yayımlanan ve Sabine Schwind von Egelstein adlı imaj danışmanının, "Schröder genç görünmek için saçlarını boyatıyor" şeklindeki sözlerine yer verilen haberin doğruluğu tartışıldı. Egelstein, "Başbakan saçlarını koyu renge boyatmasa inandırıcılığını daha iyi koruyabilir" demişti. 
     Ülkede bu yıl yapılacak seçimlerden önce yayımlanan haberin doğru olmadığını savunan 58 yaşındaki Schröder’in berberi Udo Walz ise, mahkemeye verdiği yazılı ifadede, "Başbakan’ın koyu renk saçları tamamen doğaldır" dedi. 
     Dava ile ilgili karar 17 Mayıs’ta açıklanacak. 
     DDP, Schröder’in müdahalesi üzerine haberini geri çekmiş, ancak Schröder’in bu konuda hiçbir şekilde haber yayınlanmaması yönündeki talebini reddetmişti. 
     Muhalefetteki Hıristiyan Demokratlardan Karl - Josef Laumann adlı milletvekili, "Saçlarını boyatan bir şansölye, her türlü istatistiği de değiştirebilir" dedi. 
     



 DÜNYA 











</TEXT>
</DOC>
