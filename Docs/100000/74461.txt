<DOC>
<DOCNO> 74461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/yazar/sazak.html </URL>
<DATE> 2002/03/25/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
ATO'nun kriz uyarısı 
</HEADLINE>
<TEXT>

     Türkiye ekonomisi, Arjantin duvara çarpmadan önce gözlenen "zindelik nöbeti"ni mi yaşıyor 
     ATO Başkanı Sinan Aygün'den, IMF politikalarını eleştiren bir mektup aldık Derviş'in 'kriz bitti' iddiasına karşılık, kapanan 125 bin işyerini, yabancı sermayenin yuttuğu şirketleri örnek gösteriyor ve soruyor 
     Kriz aşıldıysa, program iyiye gidiyorsa bu tabloya ne demeli 
     İşte Aygün'ün penceresinden özel sektörün hali 
     "89 yıllık şirket Piyale 14 yıllık ortağı Alman Dr. Oetker'e devredildi. Fona devredilmeden önce 1 milyar doların üzerinde değer biçilen Demirbank, 350 milyon dolara İngiliz HSBC'nin oldu. Kent Gıda'nın yüzde 51'i 95.8 milyon dolara İngiliz Cadbury Schwepes'e geçti. Sabancı Holding, Toyota Otomativ'deki son yüzde 25 hissesini Toyota Motor Corporation'a 49 milyon dolara sattı. Mudurnu Tavukçuluk'un yüzde 51'inin, CIA eski Başkanı James Wolsey'in de ortak olduğu Global AŞ'ye 36 milyon dolara satılması için prensip anlaşması imzalandı. 
     Alman devlet kuruluşu DEG, 10 milyon euro karşılığında Penguen Gıda'ya ortak oldu. Yaşar Holding Türk Tuborg'da sahip olduğu yüzde 52 hissesinin yüzde 45'ini 60 milyon dolara Carlsberg Breweriez Grubu'na devretti. Kerevitaş'ın yüzde 25'i Alman ortağı Schöller'in oldu. Kipa'nın yüzde 50'si İngiliz market zinciri Tesco'nun oldu. 
     Sitebank, Yunan Novabank'a satıldı. 
     Bayındır Sigorta'nın yüzde 59'unu, ABD'li vitamin devi GNC'nin bayii Bakara İlaç 2 milyon dolara satın aldı. 
     Dardanel yüzde 30 hissesini 60 milyon dolara Japon Susian'a sattı. 
     Anadolu Grubu, Anadolu Honda'daki yüzde 50 hissesini ortağı Japon Honda'ya devretmeye hazırlanıyor. 
     Para sihirbazı Mark Mobious'un şirketi Templeton Emerging Markets Fund, Fon'daki Toprakbank'a talip oldu. Tavuk üreticisi Banvit, kredi borcunu ödeyemezse IFC'ye devderilecek." 
     Listeye son olarak Pepsi'ye geçen Fruko - Tamek'i de eklemek gerekiyor. 
     ATO Başkanı Sinan Aygün bunları saydıktan sonra isyan ediyor 
     "Ulusal sermayemiz birer birer yabancı sermayenin eline geçiyor. İddia edildiği gibi kriz aşıldıysa, program iyiye gidiyorsa bu tabloya ne demeli Bu şirketler bugünlere kolay gelmedi. Sahiplerinin ve çalışanlarının yıllar süren emeği, çabasıyla yüzümüzü ağartan şirketler oldular. 
     Rekor düzeyde borçlanmaya neden olan IMF programı üretime ve büyümeye dönük hiçbir önlem ve hedef içermiyor." 
     Aygün, IMF'siz bir program için kolların sıvanmasını isterken, Ecevit'in son ABD ziyareti sırasında Wall Street Journal'de çıkan bir makaleyi anımsatıyor ve Arjantin'de yaşanan "zindelik nöbeti" gibi Türkiye'nin de biraz soluk aldıktan sonra yeni bir krize sürüklenebileceğine dikkat çekiyor. 
     Oda başkanları, sanayiciler, bankacılar SOS veriyor ama Derviş aldırmıyor. ABD'den, Meksika'dan görünen Türkiye başka olsa gerek 
     
     







Atatürkçü bir lim 


Karakolspor 


Cheney'nin dönüşü... 


Büyümede belirsizlik var 


Sudi Özkan ile röportaj 


Vergi gelirleri azalıyor 


Türkiye'ye aşk mektubu yazan İtalyan... 


ATO'nun kriz uyarısı 


Mecburiyetten hafif hava dalgası 


Kriz bitmeden kimler bitecek 


Hedef 2023 


</TEXT>
</DOC>
