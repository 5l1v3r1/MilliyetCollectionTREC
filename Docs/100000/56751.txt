<DOC>
<DOCNO> 56751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/spor/spo12.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Bravo Tugay 
     TUGAY Kerimoğlu, takımı Blackburn Rovers’in İngiltere Lig Kupası’nda Arsenal’i 4 - 0’la dağıttığı ve yarı finale yükseldiği karşılaşmada hem kaptanlık yaptı, hem de birbirinden güzel üç asiste imza attı. Rovers’in gollerini 11, 14 ve 68. dakikalarda Jansen, 21’de ise Hughes kaydetti. 90 dakika forma giyen Tugay, Jansen’in attığı bütün gollerin asistini yaparken büyük alkış aldı. 
     
     Okan’a ilgi 
     INTER’İN, Brescia maçında oynadığı futbolla dikkat çeken Okan "İki maçta hiçbir şeye karar verilmez. Çalışmak ve daha iyi olmak zorundayım" dedi. Antrenman sonrası İtalyan medyasının önüne çıkan Okan, kalitesini henüz tam olarak yansıtamadığını da ekledi. Milli oyuncu, Türk futbolcularının İtalya’ya gelmeleriyle ilgili olarak da "Türkiye’de futbolcular, İtalya’daki veya diğer liglerdeki gibi korunmuyorlar. Türk futbolcularının karar vermek için tam yetkisi yok" ifadesini kullandı. 
     
     



 SPOR 























</TEXT>
</DOC>
