<DOC>
<DOCNO> 79621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/soneko01.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen yıl yurtdışına 20 bin işçi gönderildi 
</HEADLINE>
<TEXT>

     Türkiye İş Kurumu tarafından geçen yılın Ocak-Ekim aylarını kapsayan 10 aylık sürede, 38 ülkeye toplam 20 bin 131 işçi gönderildi. 
     Çalışma ve Sosyal Güvenlik Bakanlığı Dış İlişkiler ve Yurtdışı İşçi Hizmetleri Genel Müdürlüğü verilerine göre, 2001 yılının Ocak ayı başı ile Ekim ayı sonuna kadar geçen 10 aylık sürede, talepler üzerine en fazla işçi Suudi Arabistan, Rusya Federasyonu, İsrail, Gürcistan, Almanya, Kırgızistan ve Kazakistan'a gitti. En az işçi ise Belçika, Hollanda, İtalya, Bermuda, Bulgaristan, İsviçre ve İtalya'ya gönderildi. Kurum tarafından geçen yıl, Kuzey Kıbrıs Türk Cumhuriyeti'ne de 22 işçi gönderilirken ABD, Kanada ve Güney Amerika ülkelerinden işçi talebi gelmedi. 
     Türkiye İş Kurumu 2000 yılında ise çeşitli ülkelere toplam 13 bin 640 işçi gönderilmişti. 
     Geçen yıl söz konusu dönemde yurt dışına gönderilen işçiler, gönderildikleri ülkelere göre şöyle 
     Almanya 2 bin 437 , Avustralya 5 , Avusturya 5 , Belçika 1 , Danimarka 5 , Fransa 202 , Hollanda 2 , İngiltere 19 , İsveç 5 , İsviçre 1 , İtalya 2 , Kanada 7 , KKTC 22 , Libya 238 , Suudi Arabistan 4 bin 657 , Rusya Federasyonu 4 bin 190 , Romanya 13 , Pakistan 11 , Azerbaycan 267 , Bulgaristan 4 , Kırgızistan 34 , Türkmenistan 1327 , Özbekistan 455 , Kazakistan 1290 , Gürcistan 65 , İsrail 3 bin 917 , Bermuda 3 , Ürdün 203 , Malta 6 , Ukrayna 90 , Yunanistan 3 , Beyaz Rusya 299 , Irak 37 , Moldova 2 , Arnavutluk 201 , Hırvatistan 86 , Kuveyt 11 , Suriye 9 . 
     





</TEXT>
</DOC>
