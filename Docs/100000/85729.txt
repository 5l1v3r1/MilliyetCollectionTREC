<DOC>
<DOCNO> 85729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sonspo11.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutto Sport "Okan Galatasaray'da.." 
</HEADLINE>
<TEXT>

     İtalyan spor gazetesi Tutto Sport, Okan Buruk'un transferi konusunda Galatasaray ve İnter kulüplerinin anlaştığını belirtti. 
     Gazetede, teknik direktör Fatih Terim'in Galatasaray'a tekrar istediği oyunculardan Okan'ın Türkiye'ye geri döneceği kaydedildi. 
     Öte yandan İnter'deki diğer Türk futbolcu Emre Belözoğlu'na İngiltere'nin Arsenal takımı dışında İspanya'nın Barcelona takımının da ciddi transfer teklifi götürdüğü öne sürüldü. 
     Gazeteye göre, Emre'nin ancak bir takasla İnter'den ayrılma olasılığı bulunuyor. 
     Bu arada, İtalyan gazetelerindeki transfer iddialarında, 1. lig takımlarından Brescia'nın, Fenerbahçe'nin kalecisi Rüştü ile ilgilendiği belirtildi. 
     





</TEXT>
</DOC>
