<DOC>
<DOCNO> 68411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/spor/spo09.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Tribünlerin dayanılmaz hafifleri      Büyük derbi geride kaldı. Sel gitti, kum kaldı. Maç bitti, tartışmalar, yorumlar, isyanlar ve şikayetler dillerde kaldı. Ama öyle bir gerçek var ki bu işte bazıları da sınıfta kaldı. 
     Maçlar sadece sahada kaybedilmiyor. Tribünde otururken de, televizyon başında veya kahve sohbetlerinde de yenilirsiniz. 1100 Galatasaray taraftarı tek bir olay olmadan Şükrü Saracoğlu Stadı’na geldi. Kendilerine ayrılmış bölüme geçti. Ayrıldıklarında ise böyle bir yer yoktu. Koltuklar, pisuvarlar, aynalar, kırılabilecek ne varsa yok edilmişti. 
     Bu onlara has bir olay değil. Daha bir kaç hafta önce Trabzonspor taraftarları aynı şeyi kendi kulüplerine yaptılar. Ali Sami Yen’e giden Fenerbahçeliler koltukları kırıp, sahaya attılar. 
     O sevgi selinin doğduğu, ölünün diriltildiği tribünlerin, böylesine uygarlıktan uzak, yakışıksız tavırları taşıması anlaşılır gibi değil. 
     Taraftarlar takımlarını desteklesinler. Ne kadar büyük olduklarını böyle göstersinler. Oturdukları koltukları, kendilerini gördükleri aynaları kırarak küçülmesinler. 
     
HAFTANIN SÖZÜ      Futbolcularımın aklı Liverpool maçındaydı. 
Galatasaray Teknik Direktörü Lucescu 




 SPOR 

























</TEXT>
</DOC>
