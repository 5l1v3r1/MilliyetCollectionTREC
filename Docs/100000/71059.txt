<DOC>
<DOCNO> 71059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/yasam/yas01.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser bombası 
</HEADLINE>
<TEXT>

Alman bilim adamları, kanserli hücreyi işaretledikten sonra öldüren tedavi yöntemi geliştirdi. Üstelik ilaç, sağlıklı hücrelere zarar vermedi 
     Kanserli hücrelere yapışıyor 
     GÖTTİNGEN’DE araştırmalarını sürdüren Kimyager Lutz Tietze, kanserli hücrelere yapışarak onları işaretleyen bir birleşim geliştirmeyi başardı. Yeni tedavi iki aşamalı. Geliştirilen birleşimle işaretlenen kanserli hücreler, daha sonra enjekte edilen "moleküler bombalar" tarafından öldürülüyor. 
     
     Deney hayvanları iyileşti 
     ALMAN Bild der Wissenschaft dergisinde yer alan habere göre, hastaya sonradan enjekte edilen bu bombalar hiçbir hücreye zarar vermeden kanserli hücrelere ulaşıyor ve bunları tamamen yok ediyor. Tietze, insan kanser hücresi enjekte edilen deney hayvanlarını iyileştirdiklerini söyledi. 
     
     Yan etkisi görülmedi 
     DENEKLERDE hiçbir yan etkinin görülmediğini kaydeden Tietze, klinik deneylerin başlatılacağını açıkladı. İlacın yan etkisinin olup olmadığı ancak insanlar üzerinde yapılan deneyler sonucunda anlaşılabilecek. Kansere karşı geliştirilen ilaçların çoğu, sağlıklı hücrelere zarar veriyor. 
     



 YAŞAM 



















</TEXT>
</DOC>
