<DOC>
<DOCNO> 70696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sondun19.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Kurtuluş Örgütü ''Kurtuluşun tek çaresi direniş'' 
</HEADLINE>
<TEXT>

     Batı Şeria'nın Ramallah kenti yakınındaki mülteci kampında öldürülen Filistinlilerin sayısı 6'ya yükseldi, Cenin'de 2 Filistinli daha öldürüldü. 
     Filistin güvenlik kaynakları, Batı Şeria'nın Ramallah kenti yakınındaki Amhari mülteci kampında bir İsrail tankının bir araca açtığı ateş sonucu ölenlerin sayısı 5'e yükseldiğini belirttiler. 
     Ölenlerin bir kadın, bir genç erkek ve 3 çocuk olduğu kaydedildi. Filistinli hastane kaynakları da, İsrail tankının açtığı ateş sonucu 5 Filistinlinin ölümünün ardından, Cenin'deki mülteci kampında da 2 Filistinlinin İsrail askerlerinin açtığı ateşte öldüğünü belirttiler. 
     Ramallah'taki mülteci kampındaki saldırıda vurulan aracın sahibinin Filistinli bir militan olduğu belirtiliyor. Militan olduğundan şüphelenilen kişinin saldırı sırasında araçta olmadığı kaydedildi. 
     Öte yandan, Filistin Kurtuluş Örgütü'nün FKÖ dış politika yetkilisi Faruk Kaddumi, Irak'ın başkenti Bağdat'a gelişinde, ''direnişin Filistin topraklarının kurtuluşunun tek yolu olduğunu'' söyledi. 
     ''Beyrut'ta Mart ayı sonunda düzenlenecek Arap Birliği zirvesi sırasında, Arap ülkelerini, Filistinlilere ekonomik ve silah yardımı yapmaya'' çağıran Kaddumi, Arap ülkelerinin zirvede ''birlik mesajı'' vermeleri gerektiğini kaydetti. 
     






</TEXT>
</DOC>
