<DOC>
<DOCNO> 65057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sontur19.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte kamyoncular otobandan böyle ücretsiz geçiyor 
</HEADLINE>
<TEXT>

     E-80 Ankara-İstanbul Otoyolu'nda bazı kamyoncuların, geçiş biletlerini takas ederek, daha düşük ücret ödedikleri ve Karayolları'nı zarara uğrattıkları bildirildi. 
     , 34 BDH 88 plakalı Nurullah Ürs yönetimindeki tanker sürücüsü, dün saat 16.55 sıralarında Kaynaşlı otoban gişesine, 28.01.2002 tarihli Düzce girişli otoban giriş bileti verdi. Gişe memurunun durumu fark etmesi üzerine, bilgisayar kayıtlarında yapılan incelemede, 29.02.2002 günü Kaynaşlı gişelerinde verilen giriş biletinin 28.01.2002 günü saat 18.33'de Düzce gişelerinden alındığı belirlendi. 
     Sürücünün, bu biletle Körfez-Kaynaşlı-Düzce geçiş ücreti olan 6 milyon lira ödemesi gerekirken, Düzce-Kaynaşlı arası otoyol ücreti olan 3 milyon lirayı ödeyerek Karayolları'nı dolandırdığı ortaya çıktı. 
     Kaynaşlı gişe görevlisinin jandarmaya ihbarı üzerine, kamyon sürücüsü Nurullah Ürs'ün gözaltına alındığı, soruşturmanın sürdürüldüğü bildirildi. 
     Yetkililer, aynı güzergahı sürekli kullanan bazı kamyon sürücülerinin değişik kısa mesafeli gişe geçiş biletlerini takas etme yolu ile daha düşük ücret ödediklerini ve böylece Karayolları'nı zarara uğrattığını ve bu yöntemin aylardır kullanıldığının belirlendiğini söylediler. 
     Yetkililer, Karayolları'nı zarara uğrattığı belirlenen sürücülerin mahkemeye sevk edildiklerini belirttiler. 
     TT-TEK-CAN 
     






</TEXT>
</DOC>
