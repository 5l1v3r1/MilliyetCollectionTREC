<DOC>
<DOCNO> 90112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/spor/spo01.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal kusatması 
</HEADLINE>
<TEXT>

Beşiktaş, transfer çalışmalarını sonuçlandırmak için atağa geçti. Savio, Conceiçao, Tayfun ve Amaral’ın kulüpleri ile yarın masaya oturulacak 
     ORHAN YILDIRIM 

     SİYAH - Beyazlı yönetim, transferde son hamleyi yapmaya hazırlanıyor. Dört gün önce İngiltere’ye gidip, Chelsea’nin yıllık 750 bin pound teklif ettiği Conçeiçao’ya 1.5 milyon dolar öneren ve menajerini ikna eden Başkan Serdar Bilgili, Savio için de prensip anlaşmasına varmıştı. Futbolculardan olumlu yanıt alan Beşiktaş, şimdi de kulüpleri Real Madrid ile temasa geçiyor. 
     İSPANYA’YA giden yöneticiler Hüsnü Güreli ve Yıldırım Demirören, yarın Real Madrid yönetimi ile Conceiçao ve Savio’nun kiralanması için pazarlık masasına oturacak. İki yönetici, daha sonra rotayı San Sebastian’a çevirip, Real Sociedad Başkanı Asti’den Tayfun Korkut’u resmen isteyecekler. Teknik Direktör Lucescu da, el sıkıştığı Amaral için Fiorentina’ya son teklifi iletecek. 
     
Cordoba nihayet      İSTANBUL’A gelişi defalarca ertelenen Kolombiyalı kaleci Oscar Cordoba, hafta içinde Siyah - Beyazlı formayı giyecek. Boca Juniors Başkanı Mauricio Macri’nin Amerika’da bulunması yüzünden resmi belgeleri imzalamadığı için transfer resmiyet kazanamamış, Cordoba da Türkiye’ye gelememişti. Arjantin’e dönen Macri’nin evrakları Beşiktaş’a gönderdiği, 32 yaşındaki milli kalecinin de hazırlıklara başladığı bildirildi. 
     
Marinho-Rodrigo takası      BREZİLYA’DAKİ bir şirketin Türkiye temsilciliğini üstlenen iki menajer, bonservisi Beşiktaş’ın elinde bulunan Marinho’nun yerine vatandaşı Rodrigo’yu önerdi. Marinho’yu elden çıkartıp, yabancı kontenjanını boş tutmak isteyen yönetime Allan Rodrigo’nun maç kasetleri getirildi. Daha önce Sinan Engin’in de tavsiye ettiği 1.84 boyundaki 23 yaşındaki Sambacı, libero mevkinde görev yapıyor. 
     



 SPOR 





































</TEXT>
</DOC>
