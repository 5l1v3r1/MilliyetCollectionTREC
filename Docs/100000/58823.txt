<DOC>
<DOCNO> 58823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/guncel/gun04a.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyvah Yine kar geliyor 
</HEADLINE>
<TEXT>

Trakya, Kuzey Ege ve Batı Karadeniz’de bugün kar var. Diğer bölgelerde ise sağanak yağmur görülecek 
     ANKARA Milliyet 

     Yurdu etkisi altına alan yağışlar bugün Doğu Karadeniz ile Doğu ve Güneydoğu Anadolu’nun doğusu dışında kalan tüm bölgelerde etkili olacak. Meteorolojiden alınan bilgiye göre bugün yağışlar Ege’de yağmur ve sağanak, Trakya, Kuzey Ege’nin iç kesimleri ile Batı Karadeniz’in iç kesimlerinde karla karışık yağmur ve kar şeklinde olacak. Lodos da yurdun güney ve orta bölgelerinde zaman zaman fırtına şeklinde esecek. 
     
     Perşembe hava ısınacak 
     Hava sıcaklığı bugün itibariyle yurt genelinde birkaç derece artacak, ancak yarın düşüş olacak, perşembe günü ise tekrar artacak. Yarın Orta ve Doğu Karadeniz, İç Anadolu’nun doğusu, Doğu Akdeniz ile Doğu ve Güneydoğu Anadolu bölgelerinin yağışlı geçeceği tahmin ediliyor. Yağışlar yağmur ve sağanak, Orta ve Doğu Karadeniz’in iç kesimleri, İç Anadolu’nun kuzey doğusu ile Doğu Anadolu’nun kuzey ve doğu-sunda karla karışık yağmur ve kar şeklinde olacak. 
     
Barajlar doldu      İstanbul’da bir aydır süren yağmurlar barajlara yaradı. 4 Aralık’ta yüzde 44.12 olan İstanbul’un su kaynaklarındaki toplam doluluk oranı, ay boyunca görülen yağışlar sonucu dün yüzde 75.12’ye ulaştı. Dün sabahki yağmurun da etkisiyle doluluk oranı yüzde 100’e ulaşan Darlık Barajı’ndaki suyun Ömerli Barajı’na tahliyesine başlandığı bildirildi. Ömerli Barajı’nın doluluk oranının da yüzde 93.46’ya ulaştığı belirtildi. 
     



 GÜNCEL 


























</TEXT>
</DOC>
