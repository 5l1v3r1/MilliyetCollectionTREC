<DOC>
<DOCNO> 79721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/yasam/yas00.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk kadını krizde makyajdan kısmadı 
</HEADLINE>
<TEXT>

Ekonomik kriz döneminde aile bütçesine katkıda bulunmak için birçok noktada kısıntıya giden Türk kadını, krizde makyaj malzemelerinden vazgeçmedi 
     BARIŞ ERGİN 

     TÜRK kadınları kriz döneminde her şeyden vazgeçti ancak makyaj tutkusundan vazgeçmedi. Türkiye’de 500 bin üyesi ve 65 ile 70 bin arasında aktif direkt satış ekibine sahip kozmetik firması Oriflame, kriz döneminde yüzde 25 oranında büyüdü. 
     DÜNYA çapında bir milyon direkt müşterisi olan Oriflame’in CEO’su Sven O. Mattson, "Biz Türkiye dışında krizleri Ekvator, Romanya, Bulgaristan ve en şiddetli şekilde Rusya’da gördük. Ancak Rusya’daki satışlarımız hiç olmadığı kadar iyiydi. Türkiye’de de aynı şekilde oldu" dedi. 
     TÜRKİYE piyasadaki onuncu yıl kutlamaları nedeniyle geldiği ülkemizde kozmetik sektörünü değerlendiren Mattson, şunları söyledi 
     
     "TÜRK kadını kendine çok özen gösteriyor. Bunun en somut göstergesi, krize rağmen Türkiye’de yüzde 25 oranında büyümemiz. Kriz döneminde bu denli büyümemiz, Türkiye’deki pazarımızın ilerideki yıllarda daha da artacağının bir göstergesi." 
     TÜRKİYE yatırım yapmadan önce gelenekleri ve bölge özelliklerini dikkate aldıklarını belirten Mattson, "Yatırımlarımız artacak" dedi. 
     



 YAŞAM 

















</TEXT>
</DOC>
