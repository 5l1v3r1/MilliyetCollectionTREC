<DOC>
<DOCNO> 89717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/ekonomi/eko04.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa tura sevinemedi 
</HEADLINE>
<TEXT>

BDDK’nın olumlu açıklaması ve Milli Takım’ın galibiyeti ile 10 bin puanı aşan endeks, ikinci seansta banka hisselerindeki satışlarla 9.774 puandan kapandı 
     EKONOMİ SERVİSİ 

     BDDK’nın halka açık bankaların sermayeye ihtiyaçları olmadığını açıklaması ile moral bulan piyasalar, uluslararası derecelendirme kuruluşu Standart and Poor’s’un S P sektörün zayıf olduğu yönündeki açıklaması ile tedirgin oldu. Ancak buna rağmen borsa yüzde 0.72’lik artış gösterirken, dolar 20 bin lira, faizler de 1.5 puan geriledi. 
     Türk Milli Takımı’nın Çin’i 3 - 0 yenerek ikinci tura geçmesinin de verdiği moralle ilk seansı yükselişle kapatan borsa, ikinci seansın hemen başında psikolojik 10.000 puan sınırını geçti. 
     Bunda banka hisselerindeki alımların da etkisi olduğu gözlendi. Ancak bankacılık sektörü hisselerinde son yarım saatte yaşanan satışlar, endeksi, tekrar 10.000 puanın altına innmesine neden oldu. Buna rağmen endeks günü yüzde 0.72’lik artışla 9.774 puandan kapattı. 
     Uzmanlar, son bir saatte yaşanan satışların S P’nin bankalarla ilgili yaptığı açıklamanın önceden öğrenilmesinden ve k r amaçlı satışlardan kaynaklandığını belirttiler. 
     
     Dolar 1 milyon 580’den döndü 
     Sabah saatlerinde 1 milyon 580 bin liraya kadar yükselen doların hızını BDDK kesti. BDDK’nın bankalarla ilgili açıklamasıyla yoğunlaşan satışlar, bankalararası piyasada doları 1 milyon 535 bin liraya kadar düşürdü. Dolar bankalarası piyasada dün 20 bin lira düşerken, serbest piyasada da 23 liralık düşüşle 1 milyon 533 bin liraya indi. Bono faizleri de 1.5 puanlık gerilemeyle yüzde 70.72’ye indi. 
     
BDDK’nın açıklaması banka hisselerini dalgalandırdı Hisse adı Dünkü en yüksek değeri Kapanış fiyatı Günlük Değişim Akbank 4.000 3.900 1.30 Alternatifbank 760 700 -1.41 Dışbank 1.020 990 2.06 Finansbank 720 690 2.99 Garanti 2.425 2.375 5.56 İş Bankası C 5.600 5.400 1.89 Şekerbank 770 770 11.59 TEB 2.175 2.000 - Tekstilbank 670 650 1.56 TKB 2.400 2.250 1.12 TSKB 640 580 7.41 Yapı Kredi 3.050 2.700 -6.90      
     



 EKONOMİ 



















</TEXT>
</DOC>
