<DOC>
<DOCNO> 64874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/astro/index.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışma zamanı 
</HEADLINE>
<TEXT>

Ay, sabah Başak burcuna geçerek güne çalışkan, koşturmacası ve sinirsel gerginliği yüksek bir atmosfer getiriyor. Bu durumdan İkizler, Başak, Yay ve Balık burçları çok daha etkileniyorlar. Kötümserliğe kapılmamaya çalışmamız gereken bir gündeyiz. Koç’lar bugün şimdiye kadar göz ardı ettikleri konularla uğraşabilirler. Sağlık konusunda da adımlar atabilirler. Boğa’lar üstlerindeki gerginlikten kurtulacaklar. Sosyal konularda daha başarılılar ve aşkta da mutlu olabilirler. İkizler’in sinirleri gergin. Yanına yaklaşana bunu hemen belli edebilirler. Halbuki biraz çabayla çok yapıcı da olabilirler. Yengeç’ler yakın çevreleri ile uğraşıyorlar. Tamamlamaları gereken çok iş var. Bu arada kısa yolculuklar gündeme gelebilir. Aslan’lar şimdi daha somut düşünüp, projelerini ilerletmeye çalışmalılar. Olayların maddi yönü onları zora sokabilir. Başak’lar her ne kadar gündemde olmakla birlikte kendilerini aşırı duygusal bulabilirler. Aile ya da anneleri ile ilgili konular öne çıkabilir. 
Günün geç saatlerinde biraz daha iyimser olmaya bakalım. Ay - Satürn karesi gerçekleri kabul etmemiz konusunda uyarıda bulunuyor. Terazi’ler bugün biraz daha kararsız ve isteksiz davranabilirler. Eski konular, duygusal kırıklıklar öne çıkabilir. Akrep’ler son günlerin gerginliğinden sıyrılabilecekler. Sorunlarını arkadaşları ile paylaşabilirler. Yeniliklere açıklar. Yay’lar ise fazlasıyla yoğunlar. İşle ilgili konular üzerilerinde baskı uyguluyor olabilir. Üstleriyle daha tutarlı olmalılar. Oğlak’lar bugün daha rahatlar. En azından kendilerini doğru biçimde anlatabilecekler. Hevesleri başkalarına da yol gösterici olabilir. Kova’ların çok işi var. Parasal konularda detaylara önem vermek durumundalar. Borç alacak konuları da gündeme gelebilir. Balık’lar için gergin bir gündeyiz. Başkalarından çok şey öğrenebilirler ama abartılı tepkilerden de kaçınmalılar. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
