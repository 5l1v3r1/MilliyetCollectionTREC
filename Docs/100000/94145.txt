<DOC>
<DOCNO> 94145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sontur06.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi-işveren zirvesi Salı günü yapılacak... 
</HEADLINE>
<TEXT>

     Türk-İş, TİSK, Hak-İş ve DİSK genel başkanları, 9 Temmuz salı günü biraraya gelecek. 
     TİSK Başkanı Refik Baydur'un daveti üzerine Türk-İş Genel Başkanı Bayram Meral, Hak-İş Genel Başkanı Salim Uslu ve DİSK Genel Başkanı Süleyman Çelebi'nin katılımı ile Ankara Sheraton Oteli'nde gerçekleştirilecek toplantıda, istihdamın artırılması, üretim ve yatırım ortamının geliştirilmesi konusu değerlendirilecek. 
     Toplantıda, ekonomik konuların yanı sıra toplumsal ve siyasal gelişmelerin de ele alınması bekleniyor. 
     Basına kapalı gerçekleştirilecek toplantının ardından TİSK Başkanı Refik Baydur tarafından bir açıklama yapılacağı bildirildi. 
     





</TEXT>
</DOC>
