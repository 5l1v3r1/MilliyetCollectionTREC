<DOC>
<DOCNO> 56937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/spor/bbas.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KAHREDEN ÜÇLÜK 80-79 
</HEADLINE>
<TEXT>

Efes Pilsen, Yunan Olympiakos’a İstanbul’da son saniyelerde yediği üçlükle mağlup oldu. Eurolig’deki temsilcimiz, grubundaki şansını da zora soktu 
     LACİVERT - Beyazlılar Eurolig’deki sekizinci maçında Yunan temsilcisi Olympiakos’a son saniyelerdeki üçlükle yenilerek, grubundaki şansını zora soktu. Büyük çekişmeye sahne olan maçın ilk yarısını temsilcimiz, Kambala ve Brown’un basketleriyle 40 - 39 önde tamamladı. Forrest ve Ford’un skorer oyununa engel olamayan Efes, yine Forrest’in bitime saniyeler kala attığı üçlükle İstanbul’da hiç yenemediği rakibi karşısında yıkıldı. 
     
     Maçın karnesi 
     HAKEMLER Goran Radonjic Fransa , J.C.Mitjana İspanya , Mauro Pozzana İtalya 
     EFES PİLSEN Kerem 5 6, Brown 7 11, Stombergas 6 9, Mehmet 8 18, Kambala 7 18, Ömer 6 6, Arda 5 6, Alper 5 5, Kaya 3 
     OLYMPİAKOS Papaloukas 4 2, Risacher 7 17, Ford 7 21, Forrest 8 24, Femerling 6 9, Amantidis 6 5, Papanikolau 4 2, Tomic 4 , Nikageatse 3 , De Miguel 4 
     1.PERİYOT 22 - 14 Olympiakos , 2.PERİYOT 40 - 39 Efes 
     3.PERİYOT 60 - 57 Olympiakos , MAÇ SKORU 80 - 79 Olympiakos 
     BEŞ FAUL Amnatidis 32.32 , Papaloukas 39.43 , Kambala 36.09 
     
Kartal uçamadı      KORAÇ Kupası’nda Beşiktaş, rakip sahada Maccabi Ness Ra’anana’ya 86 - 68 mağlup olarak grubunda beşinci maçında üçüncü yenilgiyi aldı. Karşılaşmanın ilk yarısını da temsilcimiz 45 - 37 geride kapadı. Saporta Kupası’nda ise Darüşşafaka, Kudüs’te devresini de 44 - 34 yenik kapadığı karşılaşmada Hapoel Migdal’a 94 - 77 yenilmekten kurtulamadı. 
     
B.Kolej mağlup      KORAÇ Kupası’nda Büyük Kolej, Macaristan ekibi Atomerümü’ye 87 - 83 yenilerek grubundaki üçüncü mağlubiyetini aldı. Karşılaşma boyunca rakibi karşısında etkili olamayan Başkent ekibi, devreyi de 43 - 32 yenik kapadı. Bu sonuçla B. Kolej, üçüncü maçtan da boynu bükük ayrıldı. 
     
F.Bahçe teslim      KUZEY Avrupa Ligi Güney Grubu’nda mücadele eden Fenerbahçe, Yugoslavya’nın KK Nis Vojvodina takımına deplasmanda 90 - 86 yenildi. Sarı - Lacivertli takım, Novi Sad kentinde oynanan karşılaşmanın ilk yarısını da 53 - 32 yenik kapadı. Bayanlar Avrupa Ligi’nde ise Botaş, Adana’daki maçta Slovak Ruzomberok’a 79 - 65 mağlup olarak, beşinci maçında dördüncü yenilgisini aldı. 
     
Potada bugün      Eurolig 
     B GRUBU 
     21.30 London Towers İngiltere - Ülkerspor 
     Bayanlar Avrupa Ligi 
     Caferağa Salonu 
     18.30 Fenerbahçe - Gambrinus JME Çek Cum. 
     



 SPOR 

























</TEXT>
</DOC>
