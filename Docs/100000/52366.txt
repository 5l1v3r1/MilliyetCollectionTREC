<DOC>
<DOCNO> 52366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/siyaset/siy06.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bölücü’ dediği partiye geçti 
</HEADLINE>
<TEXT>

SP kurucusu Kahramanmaraş Milletvekili Avni Doğan "28 Şubat ürünü" olarak değerlendirdiği AKP’ye katıldı 
     ANKARA Milliyet 

     SP’nin kurucusu olan ve geçmişte Recep Tayyip Erdoğan ile ekibini "Taban bunlara cezasını verecek" diye eleştirmesiyle tanınan Kahramanmaraş Milletvekili Avni Doğan, dün AKP’ye katıldı. AKP bu katılımla milletvekili sayısını 53’e çıkardı. FP dönemindeki kongrede Erdoğan ve ekibini "28 Şubat ürünü" olarak niteleyen ve FP’de Genel Başkan Yardımcısı olan Doğan’ın SP’den de genel başkan yardımcılığı görevi verilmediği için ayrıldığı iddia edilmişti. Erdoğan’ın bulunmadığı grup toplantısında Doğan, geçmişte "bölücü" diye nitelediği AKP’lilere bu kez şöyle seslendi " Ben yüreğimi sizlerin yanında bırakıp gitmiştim. Gönlüm, kafam sizinleydi. Dostlarım ve 92 yaşımdaki babam bile yerimin AKP olduğunu söyledi. Mahşeri vicdanlar AKP diyor." 
     



 SİYASET 


















</TEXT>
</DOC>
