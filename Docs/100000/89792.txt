<DOC>
<DOCNO> 89792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/yazar/akyol.html </URL>
<DATE> 2002/06/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Diyarbakır’da milli maç 
</HEADLINE>
<TEXT>

     DÜNKÜ futbol zaferimiz, bütün illerimizde olduğu gibi Diyarbakır’da, Van’da bölgenin öteki ellerinde de büyük sevinçle kutlandı. 
     DHA muhabiri Ramazan Yavuz’un bu haberini CNN Türk’te Çiğdem Anat’ın "Ajans" programında izleyince hemen telefona sarıldım. Diyarbakırlı dostum Mücahid Can’ı aradım. GÜNSİAD’ın kurucularından ve genç kuşak başarılı Kürt kökenli işadamlarından biridir. Uzun uzun anlattı 
     - Keşke burada olsaydınız da görseydiniz .. Bütün Diyarbakır’da şenlik var. Hatta Türkiye ortalamasının üzerinde bir sevinç var. Milli Takımımız büyük bir zafer kazandı, hep beraber kutluyoruz 
     Ben düşündüm, MHP de düşünmelidir Diyarbakır neden hem belediye seçimlerinde HADEP’e yüzde 62 oy veriyor, hem neden milli maçlarda böyle milli sevince katılıyor, Gaffar Okkan’a ağlıyor 
     
     DİE rakamlarına göre 
     1950 yılında Diyarbakır’da 211 tane kamyon vardı, 1960 yılında 587’ye, 2001 yılında ise 4 bin 445’e çıkmış 1950 ile 2001 arasında otobüs sayısı 11’den 578’e, toplam motorlu kara taşıt araçlarının sayısı ise 260’tan 34 bin 186’ya ulaşmıştır. 
     Diyarbakır hava meydanında gelen ve giden yolcu sayısı 1980 yılında 30 bin iken, 2000 yılında 137 bine çıkmış, ekonomik krizin etkisiyle 2001 yılında 94 bine düşmüştür 
     Demek ki, Diyarbakırlının Batı illerimizde ziyaret edeceği akrabası, takip edeceği işi, yapacağı alışverişi gittikçe daha da artıyor. 
     Son kırk yılda Doğu ve Güneydoğulu her üç kişiden biri Batı illerimize göçmüştür. 
     Demek ki, ekonomik gelişme, özellikle de Türkiye’nin AB üyeliği sürecinde yılda 4 milyar dolarlık bir yatırım artışının gerçekleşmesi halinde, Türkiye’nin her ili bugünkünden daha fazla birbirine bağlanmış, iç içe geçmiş, kaynaşmış olacak, günlük hayatta Türkçe daha yoğunlukla kullanılacaktır. 
     
     DEVLET Bahçeli’nin başyazılarını yazdığı "Türkiye ve Siyaset" adlı derginin Ağustos 2001 sayısında sosyolog Prof. Mustafa Erkal diyor ki 
     "Etnik farkların keskin olduğu ülkelerde coğrafi hareketlilik de zayıftır. Etniklik farkları belirli topluluklarda yoğun olarak hissedildikçe, ülkenin değişik bölgelerine göç zorlaşır. Mahallilik ve nispeten kapalılık ön plana çıkar..." 
     Erkal’ın da belirttiği gibi, mesela zengin Bask bölgesi İspanya bütününe fazla entegre değildir. Çünkü Bask, 16. yüzyıldan sonra İspanya’yla değil, okyanus ticaretiyle zenginleşmişti. Bizde ise bin yıldır ve 1950’den sonra da sosyal hareketlilik faktörüyle nüfusumuz iç içe geçmiştir. 
     Bunu her şeyden önce bağnaz, şoven Kürtçüler anlamalıdır "Etnik içe kapanma" ekonomik ve sosyal gerileme getirir "etnik tuzakötır. 
     Hepimizin anlaması gereken de şu Türkiye’nin bayrağına ve bütünlüğüne, temel anayasal değerlerine bağlı, ama aynı zamanda kendini Kürt hisseden vatandaşlarımızı, aşırı yasaklarla HADEP’e mi itiyoruz Katı yasaklarımız onlarda "ben de varım" deme ihtiyacını mı kışkırtıyor acaba 
     Ben bu sebeple idamı kaldırma ve dil konusunda yeni düzenlemeler yapma girişimlerini destekliyorum, Ecevit’e başarılar diliyorum... 
     
     







Diyarbakır’da milli maç 


Toklar - açlar sorunu evrenselleşirken... 


Norveçli konuk 


Futbol morali 


Tur geçmek başarı ama henüz iyi futbol oynamadık 


Bırakın doyasıya sevinelim 


AB’ye doğru yaklaşım 


Tur atlamak... 


Sistem mühendisliği 


Duanın gücü, namazın kerameti ve Milli Takım 


Önce kutlama sonra özür 


Samba, tango, çiftetelli 


Masamda birikmiş kitaplar 2 


"Sisler Bulvarı"nda Peker’den stand - up 


Bankalar "taş gibi" imiş 


</TEXT>
</DOC>
