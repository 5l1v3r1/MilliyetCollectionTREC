<DOC>
<DOCNO> 53656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/guncel/gun03.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhtaçlar otobüsle toplanıyor 
</HEADLINE>
<TEXT>
Yardım dediğin böyle olur 
Ankara Ticaret Odası, eksiksiz organizasyonuyla kimseye eziyet çektirmeden karın doyuruyor... 
     ANKARA Milliyet 

     Türkiye'de ne zaman yiyecek yardımı yapılacak olsa, kötü organizasyon yüzünden izdiham yaşanıyor, insanlar eziliyor. Ancak Ramazan boyunca 50 bin kişilik gıda yardımı dağıtmayı planlayan Ankara Ticaret Odası ATO , bu işin hiç sorun yaşamadan, mükemmel şekilde yapılabileceğini gösterdi. Eksiksiz bir organizasyona imza atan ATO, Valilik'in talimatıyla muhtarlıkların belirlediği muhtaç aileleri, önce otobüslerle şehir dışındaki binasına getirtiyor. 
     
     Kolileri görevliler taşıyor 
     Muhtaç aileler, muhtardan aldıkları kod numaralı, mühürlü fişlerle sıraya giriyor ve 25 milyon lira değerindeki gıda kolilerine hiç sıkıntı yaşamadan kolayca ulaşıyor. Paketlerini alan aileler yine özel olarak ayarlanan belediyenin otobüsleriyle evlerine geri dönüyor. Yardım kutuları ağır olduğu için otobüslere görevliler tarafından yerleştiriliyor. 
     



 GÜNCEL 























</TEXT>
</DOC>
