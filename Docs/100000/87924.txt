<DOC>
<DOCNO> 87924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sontur04.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yıldızlı yaz Umresi 1100 dolardan başlıyor... 
</HEADLINE>
<TEXT>

     Yaz aylarında umreye gitmek isteyenlerin otelin kalitesi ve konaklayacakları gün sayısına göre yıldızlı otellerde kişi başına 650 ile 1650 dolar arasında ücret ödemeleri gerekiyor. 
     A.A muhabirinin aldığı bilgiye göre, umre programı yapan tur şirketleri haziran, temmuz ve ağustos aylarını kapsayan tur ücretlerini belirledi. 
     Ramazan dönemine göre, yaz aylarında umre programlarına katılmanın yüzde 50 daha ucuz olduğunu belirten tur şirketleri, yıldızlı otellerde yaz umresine katılmak isteyenler için 650 ile 1650 dolar arasında ücret saptadı. 
     Karahanlılar Turizm ve Ticaret Limited Şirketi Yönetim Kurulu Başkanı Behçet Karahan, oda, kahvaltı, uçak biletleri, transferler ve rehberlik hizmeti verdikleri yaz programlarında iki yıldızlı otellerde 5 gün Mekke, 3 gün Medine konaklama ücretinin 650, 20 gün Mekke, 9 gün 
     Medine konaklama ücretinin 825 dolar olduğunu bildirdi. 
     Üç yıldızlı otellerin gün sayısına göre 675 ile 850, 4 yıldızlı otellerin 900 ile 1250 dolar arasında değiştiğini belirten Karahan, Mekke'deki 5 yıldızlı Darul Tahwid Interconti ve Hilton, Medine'deki Hilton, Darul İman Interconti otellerinde 8 günlük programların kişi başı 1100, 22 günlük programların 1650 dolar olduğunu söyledi. 
     Karahan, yaz dönemindeki fiyat avantajını kullanarak, çok sayıda kişiye hizmet vermeyi planladıklarını ifade etti. 
     





</TEXT>
</DOC>
