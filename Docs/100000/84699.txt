<DOC>
<DOCNO> 84699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/spor/spo06a.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs’ta ikinci firar 
</HEADLINE>
<TEXT>

Binatlı takımında forma giyen Sabri’den sonra kardeşi Muzaffer de Güney Kıbrıs Rum Kesimi’nin yolunu tuttu 
     MURAT AĞCA 

     KUZEY Kıbrıs Türk Cumhuriyeti’nin Binatlı takımında forma giyerken, Güney’den gelen teklif üzerine Rum Kesimi’ne geçen Sabri Selden’den bir ay sonra, bu kez Sabri’nin kardeşi ve takım arkadaşı Muzaffer de aynı yolu izledi. Geçen hafta sessizce Güney Kıbrıs’a geçerek, ağabeyi Sabri’nin yanına giden Muzaffer bir daha geri dönmedi. Bir vücutçunun da Güney’e kaçtığı ileri sürüldü. 
     ANNE ve babasıyla birlikte geçtiği Rum Kesimi’nde vatandaşlık kazanan Sabri’den sonra Muzaffer’in de Kuzey’den ayrılışı, KKTC’de ikinci şok etkisi yarattı. Sabri ise Rum basınına, "Buraya para için değil, futbol oynamak için geldik" dedi. Bu arada ziyaret amacıyla Rum Kesimi’ni giden Sabri’nin ablası, halası ve bir arkadaşı dönüşte gözaltına alınarak, sorgulandı. 
     



 SPOR 





























</TEXT>
</DOC>
