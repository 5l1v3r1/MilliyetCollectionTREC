<DOC>
<DOCNO> 54260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/guncel/gun04.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sünnetin Bağ-Kur’a faturası 60 milyar 
</HEADLINE>
<TEXT>

Vücutlarında en küçük bir kesik dahi açılmaması gereken iki hemofili hastası, Bağ-Kur’dan para sızdırmak için sünnet edildi. Kanama bir türlü durmak bilmeyince, faturalar şiştikçe şişti 
     ÖNDER YILMAZ Ankara 

     Bağ- Kur, ameliyat edilmemesi gereken hemofili kan hastası hastalarının sünnet edilerek, kurumun her hasta için 50 - 60 milyar lira zarara uğratıldığını saptarken, eczacılar, hemofili hastalarında kullanılan ilaçların parasını ödemediği gerekçesiyle Bağ - Kur aleyhinde dava açtı. 
     Hacettepe ve Fatih Üniversitesi hastanelerinde tedavi gören 2 hasta için kullanılan ilaçların bedellerinin ödenmediği gerekçesiyle, eczacıların Bağ-Kur aleyhine Ankara 16. Asliye Hukuk Mahkemesi'nde açtığı davanın dosyasındaki raporda, kurumun uğratıldığı zarar şöyle anlatıldı 
     
     Usulsüzlük yapıldı, ödemeyiz’ 
     "Kanamalı hastaların acilen yatırıldıkları servislerde sünnet edilmeleri yanlıştır. Vücudunda küçük bir kesik dahi açılmaması gereken bu hastalara ileri yaşlarda sünnet yapılarak milyarlarca liralık ilaç kullanılmasının yolu açılmış ve usulsüzlük yapılmıştır. Bu nedenle hasta faturalarının ödenmemesi yerindedir." 
     Eczacılarsa, hastalar üzerinde kutu fiyatı 1 milyar lira olan Faktör 8 ve Faktör 9 adlı kan ürünü ilaçların kullanıldığını, paralarının da kendilerine ödenmesi gerektiğini savundu. 
     
     İki ay arayla çelişkili raporlar 
     Bağ - Kur Fatura İnceleme Komisyonu tarafından mahkemeye sunulan fatura örnekleri şöyle 

</TEXT>
</DOC>
