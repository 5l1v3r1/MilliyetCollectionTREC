<DOC>
<DOCNO> 56042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/soneko27.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den Türkiye'ye 75 milyon Euro.. 
</HEADLINE>
<TEXT>

     AB Komisyonu, yapısal uyuma destek amacıyla Türkiye'ye 75 milyon euro yardımda bulunacağını açıkladı. 
     Yapılan açıklamada, yardımın, sosyal sigortalar ve tarım alanlarındaki makroekonomik reformlara katkıyı hedeflediği belirtildi. 
     Açıklamada, IMF ve Dünya Bankası ile mutabakat içinde yürütülen ekonomik programın ve Türkiye'nin AB ile bütünleşme sürecinin desteklendiği ifade edildi. 
     AB Komisyonu'nun genişlemeden sorumlu üyesi Günter Verheugen, konuya ilişkin açıklamasında, Türkiye'nin ekonomik reformlar alanında yoğun çabalar gösterdiğini, AB'nin bu çabaları desteklediğini ve takdir ettiğini belirtti. 
     Verheugen, telekomünikasyon ve enerji alanlarında özelleştirme kapsamında öngörülen yasal uyum çalışmaları ile bankacılık ve tarım sektörlerinde süren reformların öneminin altını çizdi. 
     






</TEXT>
</DOC>
