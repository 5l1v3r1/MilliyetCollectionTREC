<DOC>
<DOCNO> 82434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo10.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'den ilk transfer bombası Washington tamam... 
</HEADLINE>
<TEXT>

     Sezonu Galatasaray'ın ardından ikinci sırada tamamlayan ve gelecek sezona iddialı bir takım kurmayı hedefleyen Fenerbahçe, ilk transfer bombasını patlattı. 
     Fenerbahçe'nin, transferi için yöneticilerin uzun süredir görüştüğü Brezilyalı santrafor Washington ile ön anlaşmanın yapıldığı açıklandı. 
     Sarı-lacivertli kulübün ''www.fenerbahce.org'' adresli resmi internet sitesinde yapılan açıklamada, Brezilyalı Washington S. 
     Cerquerio ve kulübü Atleta Da Associaçao Ateletico Ponte Preta takımıyla yapılan görüşmelerin sonucunda ön anlaşmanın sağlandığı bildirildi. 
     Yapılan açıklamada, Washington'un önümüzdeki günlerde İstanbul'a geleceği ve resmi sözleşmenin yapılacağı kaydedildi. 
     
     Washington kimdir 

     4 1 1975'da doğan Stecanela Cerqueira Washington Brezilya'nın Ponte Preta takımında top koşturuyor. 
     1.89 metre boyunda ve 89 kilo olan forvet oyuncusu bu sezon 14 gol kaydetti. 
     Zaman zaman milli takımda da kendisine yer bulan futbolcu 2001 yılında Brezilya'nın Kamerun ile oynadığı maçta bir de gol kaydetti. 
     
</TEXT>
</DOC>
