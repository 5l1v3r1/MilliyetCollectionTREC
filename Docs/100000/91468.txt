<DOC>
<DOCNO> 91468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sontur10.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Nikah şekeri yerine kitap 
</HEADLINE>
<TEXT>

     Mersin'deki bir nikahta, davetlilere şeker yerine, damadın okuduğunda ''coşkuya kapıldığı'' kitap, dağıtıldı. 
     İçel'in Gülnar İlçesi'ne bağlı Demiröz Beldesi Karakol Komutanı Astsubay Kıdemli Çavuş Fatih Kılıç 31 ile Mersin Üniversitesi Basın Yayın Dairesi görevlisi Meltem Kule'nin 28 , Yenişehir Evlendirme Müdürlüğü'ndeki nikah töreninde, davetlilere kitap dağıtıldı. 
     Evlendirme Müdürü Halil Gönen, önce ''Atatürk'' adlı şiirini okudu, ardından da genç çiftin nikahını kıydı. 
     Damat ve gelin, nikahın ardından, yaklaşık 300 davetliye Metin Aydoğan'ın, 9. baskısı yapılan ''Türkiye'yi Bekleyen Tehlikeler Bitmeyen Oyun '' adlı kitabı dağıttı. 
     Kitap okumanın yaşamın bir parçası olduğunu belirten ve herkesi benzer etkinliklerde bulunmaya çağıran damat Fatih Kılınç, şunları söyledi 
     ''Kitabı okudum, müthiş coşkuya kapıldım. Başkalarının da okumasını istedim. Meltem de düşünceme katılınca şeker yerine kitap verme kararı aldık. Yazar ve yayınevinin desteğiyle düşüncemizi uygulamaya koyduk. Büyük bir mutluluk yaşıyoruz.'' 
     





</TEXT>
</DOC>
