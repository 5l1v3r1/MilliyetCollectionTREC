<DOC>
<DOCNO> 57543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/ekonomi/eko01.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılık sektöründe özgüven yerine oturdu 
</HEADLINE>
<TEXT>

İş Bankası Genel Müdürü Özince, Türk insanının bankacılık sektörüne güveninin sürdüğünü belirterek, Sektörde de özgüven yerine oturdu’ dedi 
     İş Bankası Genel Müdürü Ersin Özince, krizden en çok etkilenen sektörün bankacılık olmasına karşın Türk insanının bankacılık sektörüne güvenini yitirmediğini, bankaların özgüveninin de arttığını söyledi. 
     Özince yaptığı değerlendirmede, "Bankacılığın, krizi çıkaran değil ama bir domino etkisiyle krizden en çok etkilenen sektör olduğu muhakkak. Ancak şunu da çok net olarak gördük ki Türk insanı bankacılık sektörüne olan güvenini yitirmedi" diye konuştu. 
     Krizde hiçbir bankaya aşırı likidite talebi olmadığını söyleyen Özince, buradan sisteme güvenin çok net olarak devam ettiği sonucunun çıkarılabileceğini belirtti. 
     Özellikle güvenin yoğun olduğu bankalarda önümüzdeki dönemlerde büyümenin fazla olduğunun görüleceğini belirten Özince, "Sektörde de özgüven artık yerine oturdu" dedi. 
     Bankalar konusunda insanların zaman içinde seçici davranmaya başlandığını ifade eden Özince, şunları söyledi 
     "Yani yüzde 100 devlet garantisine karşın vatandaş artık gerçek anlamda güvendiği, kimsenin kefaletine ihtiyaç olmadan kendi güvendiği bankaya doğru gidiyor. Bu görülmeye de başlandı zaten. Bankaların bilanço birliklerinde görülmeye başlandı." 
     
     Banka sayısı azalabilir’ 
     "2002’de banka sayısında azalacak mı " sorusunu Özince, şöyle yanıtladı 
     "Bu mümkündür. Ama bunun hiçbir kıymeti yok. Sisteme ayak uyduramayanlar her zaman geçmişte de bu sistemi terketmiştir. Bankalar olmasa da ekonomiyi idare edebiliriz’ gibi bir düşünce çok yanlış olur. O nedenle özellikle bankacılığın itibarına dair beyanları herkesin çok dikkatle yapması lazım. Bazen ticaret kesiminden sektörün geneliyle ilgili değerlendirmeler duyuyoruz. Hiçbir işi genelleme yaparak değerlendirmek doğru değil." 
     



 EKONOMİ 















</TEXT>
</DOC>
