<DOC>
<DOCNO> 98208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sonspo15.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Asbaşkanı Özaydınlı "Transferi kapattık" 
</HEADLINE>
<TEXT>

     Fenerbahçe Kulübü Asbaşkanı Murat Özaydınlı, Avrupa Şampiyonlar Ligi 3. ön eleme turunda Hollanda'nın Feyenoord takımıyla eşleşmelerini, nispeten iyi bir kura olarak değerlendirdi. 
     Feyenoord'un geçtiğimiz sezon UEFA Kupası sahibi olduğunu hatırlatan Özaydınlı, ''Feyenoord'u Avusturya'da yaptığı hazırlık maçında izlemiştik. Biz zayıf güçlü takım ayrımı yapmıyoruz. Inter çıksaydı da aynı hazırlığı yapacaktık. Ancak nispeten iyi bir kura çektik. İlk maçı deplasmanda oynamamız da bizim için avantaj. Tribünlerimizin tamamı da ikinci maça hazır hale gelir'' diye konuştu. 
     
     ''TRANSFERİ KAPATTIK'' 
     Asbaşkan Murat Özaydınlı, bu sezon transferi de kapattıklarını dile getirdi. 
     Teknik direktör Werner Lorant'ın istekleri doğrultusunda transferleri yaptıklarını kaydeden Özaydınlı, ''Biz transferi bitirdik. Artık bunu konuşmayacağız'' dedi. 
     
     ORTEGA'YA SAHİP ÇIKTI 
     Özaydınlı, daha önce yapılan hazırlık maçlarında eleştirilen Ariel Ortega'ya da sahip çıktı. 
     Bu konuda soru soran basın mensuplarına, ''Bu soruyu, Onu eleştirenlere yöneltin. Doğmamış çocuğa diye başlayan bir söz vardır. Biz kadromuzda bulunan 28 futbolcuya tam olarak güveniyoruz'' diye konuştu. 
     TAŞ-ÇET-SS 14 49 26 07 02 
     





</TEXT>
</DOC>
