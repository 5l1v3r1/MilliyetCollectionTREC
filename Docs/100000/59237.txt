<DOC>
<DOCNO> 59237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yasam/yas05.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra’nın göbeğinde trİlyonluk soygun 
</HEADLINE>
<TEXT>

Silahlı kişiler, Prenses Diana’nın gözde alışveriş mek nı, Londra’nın en lüks mağazası Harvey Nichols’a girip 2 trilyonluk mücevherle çıktı... 
     NEVSAL ELEVLİ Londra 

     The Daily Mail gazetesine göre, soygun Noel günü sabaha karşı yaşandı. Sayıları tam olarak bilinmeyen silahlı kişiler, İngiltere’nin en lüks mağazası olan Londra’daki Harvey Nichols’a, önceki gün sabaha karşı saat 03.40’ta arka sokaktaki personel kapısından girdiler. Buradaki güvenlik görevlilerini bağlayarak etkisiz hale getiren soyguncular, hızla mücevher reyonuna yöneldiler. 
     Milyarlarca liralık Cartier, Gucci ve Rolex marka saatlerle, David Morris ve Rinaldo Gavello gibi ünlü isimlere ait mücevher koleksiyonlarının bulunduğu mağazadan yaklaşık 1 milyon sterlin yani 2 trilyon lira değerinde mücevher çalan soyguncular, alarm sisteminin 30 dakika boyunca çalışmaması sayesinde kayıplara karıştılar. 
     
     Kesin miktar belli değil 
     Gazetede belirtilen bu muazzam miktarı doğrulamayan İngiliz polisi ise, çalınan parçaların değerinin ancak mağaza yönetiminin dikkatli bir sayım yapmasının ardından belirlenebileceğini söyledi. 
     Bu arada, astımlı olduğu bildirilen güvenlik görevlilerinden biri yaşadığı şokun ardından tedavi görmek üzere hastaneye kaldırıldı. Polis de, soyguncularla ilgili ipucu yakalamak üzere güvenlik kameralarını incelemeye aldı. Harvey Nichols mağazalar zincirinin, İngiltere’nin Leeds ve Birmingham kentleriyle, Suudi Arabistan’ın başkenti Riyad’da da şubeleri bulunuyor. 
     



 YAŞAM 


















</TEXT>
</DOC>
