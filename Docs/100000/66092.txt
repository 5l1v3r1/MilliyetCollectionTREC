<DOC>
<DOCNO> 66092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sontur19.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeğin ısırdığı çocuk 14 kez ameliyat oldu... 
</HEADLINE>
<TEXT>

     - Afyon'da 2.5 yıl önce bir köpek tarafından ısırılan 10 yaşındaki Şükrü Boyraz, Eskişehir Osmangazi Üniversitesi OGÜ Tıp Fakültesi Hastanesi'nde 14 kez ameliyat oldu. 
     Tedavisi süren Boyraz, 15. ameliyata hazırlanıyor. 
     Eskişehir OGÜ Tıp Fakültesi Hastanesi'nde belirli zamanlarda yatarak tedavi gören ve bu süre içinde 14 kez ameliyat olan 10 yaşındaki Şükrü Boyraz'ın, köpeğin saldırısı sonucu baş kısmının büyük bölümü zarar görmüştü. 
     2,5 yıl önce Afyon'un Saraydüzü Köyü'nde amcası İsmail Boyraz'a 
     ait köpeğin saldırısına uğradığını anlatan Boyraz, o zaman küçük olduğunu ve kendini koruyamadığını belirtti. Boyraz'ın tedavisiyle ilgilenen Plastik Cerrah Dr. Yakup Karabağlı, Boyraz'ın hastaneye ilk geldiğinde çok kötü bir durumda olduğunu, kafasının 3'te 1'inin, çene kemiğinin ve sol göz altındaki elmacık kemiğinin paramparça olduğunu ve acilen ameliyata alındığını söyledi. Dr. Karabağlı, Boyraz'ın bugüne kadar 14 ameliyat geçirdiğini ve elmacık kemiğine yapılacak müdahele için 15. ameliyata hazırlandığını söyledi. Boyraz'ın annesi Ayşe Önel de çocuğunun ilk saldırıya uğradığında ve hastaneye getirdiklerinde yaşamasının mümkün olmadığını düşündüklerini, ancak doktorların çabalarıyla şu anda durumunun çok iyi olduğunu belirtti. Anne Önel, çocuğunun okuluna devam ettiğini de ifade etti. 
     






</TEXT>
</DOC>
