<DOC>
<DOCNO> 63306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sontur13.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bitlis'te "Sibirya soğuğu.." 
</HEADLINE>
<TEXT>

     Bitlis, son yılların en soğuk kış mevsimini yaşıyor. İl merkezinde hava sıcaklığı eksi 20 dereceye kadar düşerken, İl Sağlık Müdürlüğü yetkilileri vatandaşları bol C vitamini alması konusunda uyardı. 
     Alınan bilgiye göre, Bitlis şehir merkezinde hava sıcaklığının eksi 20 dereceye kadar düşmesi, birçok ev ve işyerinde suların donmasına neden oldu. Bunun yanı sıra şehiriçi yollar da tamamen buzlandı. 
     Sağlık Müdürlüğü yetkilileri, şiddetli soğuklara karşı bol bol C vitamini alınması gerektiğini belirterek, şöyle konuştu 
     ''Özellikle küçük çocukların soğuk algınlığından korunmaları gerekir. Donmuş meyve ve sebzeler yenmemeli, yeneceklerin ise mutlaka bol ılık suyla yıkanması gerekir. Burun akıntısı ve öksürüğü görülen çocuklar, zaman geçirilmeden en yakın sağlık birimine götürülmelidir. 
     Olası öksürük ve soğuk algınlığında çocuklara rastgele ilaç verilmemelidir.'' Bu arada, Bitlis-Diyarbakır, Bitlis-Van ve Bitlis-Muş karayolunda meydana gelen aşırı buzlanmalardan dolayı bir çok araç kayarak yoldan çıktı. 
     Bölge Trafik ekipleri, yollarda meydana gelen gizli buzlanmalardan dolayı bazı araçların kaydığını, yolları kapatan araçları kurtarmak için çekicilerin yeterli olmadığını ve ulaşımda aksamalar olduğunu bildirdiler. 
     






</TEXT>
</DOC>
