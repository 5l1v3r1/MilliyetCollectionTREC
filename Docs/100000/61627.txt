<DOC>
<DOCNO> 61627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/son/sontur09.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Barka'nın sağlık durumu ciddi... 
</HEADLINE>
<TEXT>

     Beyin damarlarındaki rahatsızlık nedeniyle Marmara Üniversitesi MÜ Tıp Fakültesi Hastanesi'nde ameliyata alınan İstanbul Teknik Üniversitesi İTÜ Avrasya Yer Bilimleri Enstitüsü öğretim üyesi Prof. Dr. Aykut Barka'nın sağlık durumunun, ciddi olduğu bildirildi. 
     MÜ Tıp Fakültesi Hastanesi Nöroloji Anabilim Dalı Başkanı Prof. 
     Dr. Önder Us, gazetecilere yaptığı açıklamada, Prof. Dr. Barka'nın 3-4 gün önce hastaneye getirildiğini hatırlatarak, şunları söyledi 
     ''Durumunun ağırlaşması üzerine bu sabah verilen bir kararla, saat 09.00 sıralarında ameliyata alındı. Hastanenin bütün beyin cerrahları 
     ameliyatta. Prof. Dr. Barka'nın sağlık durumu çok ciddi. Beyin damarlarında tıkanma var. Durumu kritik.'' Prof. Dr. Önder Us, Prof. Dr. Aykut Barka'nın beyin damarlarındaki tıkanmanın neye bağlı olduğunun kesin bilinmediğini sözlerine ekledi. Prof. Dr. Barka'nın ameliyatının, yaklaşık 4 saat sürebileceği öğrenildi. 
     






</TEXT>
</DOC>
