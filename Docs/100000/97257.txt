<DOC>
<DOCNO> 97257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/yazar/pulur.html </URL>
<DATE> 2002/07/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hortumcular adına heykel 
</HEADLINE>
<TEXT>

     11 Nisan 2002 günkü "Adaletin seyir defteri" başlıklı yazımızda şöyle diyorduk... 
     "Kısacası 543 günden beri tutuklu olan Murat Demirel’i yargılayacak mahkeme ve hakim bulunamıyor. 
     Bu mudur adalet " 
     
     ADALET, yargılamayla tecelli eder, bir adamı, - adı Murat Demirel olsun, ya da olmasın, önemli değil, kim bilir onun gibi kaç adam var içeride - kim olursa olsun, yargılayacaksın, mahkeme karşısına çıkaracaksın, ya mahkum olacak, ya da beraat edecek. 
     Hayır, dosya, mahkeme mahkeme dolaşacak, kimse yargılamayacak, adam 22 ay içeride yatacak... 
     İşte bu olmaz 
     Bizim, başından beri tutumumuz belli, sadece Murat Demirel değil, bu durumda kim varsa, onların da haklarını savunuyoruz. 
     
     BİZİM tarihini belirttiğimiz o yazımızdan sonra ne oldu 
     Murat Demirel, nihayet 22 ay sonra, tabii hakim karşısına çıktı, sırf bu imkanı bulduğu için mahkemeye şükranlarını sundu, savunmasını yaptı ve tahliyesini istedi. 
     1. Ağır Ceza Mahkemesi "Soruşturmanın bulunduğu aşamaya, dosya kapsamına, delil durumuna göre" tutukluluk halinin devamına karar verdi, duruşmayı erteledi. 
     Şimdi ne olacak 
     Murat Demirel, 31 Temmuz 2002 tarihinde, mahkeme karşısına çıkacak, herhalde yine tahliyesini isteyecek, mahkemenin asıl hakimleri yaz tatilinde olduğundan, nöbetçi heyet acaba yargılamaya devam edecek mi, yoksa asıl heyetin beklenmesine karar verip duruşmayı erteleyecek mi 
     Yargıya müdahale kimsenin hakkı ve haddi değildir. 
     Ama bu adam da, 28 Eylül 2002’den bu yana tutukludur, eğer takvim hatası yapmıyorsak, 561 günden beri içeridedir. 
     Yargılansın karar verilsin, cezasını çeksin, yargı değil 561 gün 1561 gün verirse, onu da yatsın... 
     Ama yargılansın... 
     Yargılanmasına 22 ay sonra başlanmasın... 
     
     BU yazı, durumları "Murat Demirel"e benzeyen kim varsa, suçu ne olursa olsun, onlar için de yazılmıştır. 
     
     YARGITAY onursal üyesi Çetin Aşçıoğlu’nun kitabının adını hatırlıyoruz 
     "Doğru ve güvenli yargılanma hakkımız var". 
     Bize kalırsa, bir heykeltıraş, Kartal Cezaevi’ne gidip Murat Demirel’in ölçülerini almalı, heykeli Bankalar Caddesi’nin başına dikilmeli, altına da şöyle yazılmalı 
     "Bütün banka hortumcularını temsilen..." 
     Hem söyler misiniz, "Avrupa’nın yolu" sadece Diyarbakır’dan mı geçiyor, yoksa bu yargı düzeninden mi 
     
     







Popper’in son kitabı 


"A" 


AKP ve HADEP’i diğerleri büyüttü 


Yine aynı konular... 


Yeni Oluşum’un neresi yeni 


Nereden buldun tartışması 


Hortumcular adına heykel 


Başka yarın yok 


Travma sahillerinde bekliyorum 


Derviş zor bir seçimle karşı karşıya 


Para kazanamayan bankaya kimse sermaye koymaz 


</TEXT>
</DOC>
