<DOC>
<DOCNO> 57492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sondun10.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Los Angeles Film Eleştirmenleri ödülleri belli oldu 
</HEADLINE>
<TEXT>

     Los Angeles Film Eleştirmenleri en büyük onur ödülü, ''In The Bedroom'' Yatak Odasında filmindeki rolü nedeniyle Sissy Spacek'e verildi. 
     Filmde Sissy Spacek ve Tom Wilkinson, oğullarının öldürülmesinin yarattığı gerginlik nedeniyle evlilikleri çökme noktasına gelen bir çifti canlandırıyor. 
     Los Angeles film eleştirmenleri, David Lynch'e de ''Mulholland Drive'' filmindeki başarısı nedeniyle En İyi Yönetmen ödülünü layık görürken, aktör Denzel Washington da ''Training Day'' adlı filmdeki rolüyle En İyi Erkek Oyuncu ödülünü aldı. 
     Jim Broadbent ''Moulin Rouge'' adlı müzikaldeki rolüyle En İyi Yardımcı Erkek Oyuncu ödülünü, Kate Winslet ise Alzheimer hastalığı yüzünden kariyeri sona eren Romancı Iris Murdoch'un yaşamını konu alan ''Iris'' filmindeki rolüyle En İyi Yardımcı Kadın Oyuncu ödülünün sahibi oldu. 
     Christopher Nolan, ''Memento'' filmiyle Senaryo, Danis Tanoviç, Bosna'da çekilen ''No Man's Land'' adlı filmle Belgesel, Agnes Varda ''The Gleaners and I'' adlı filmle Animasyon dallarında ödül aldı. 
     ''Shrek'' filmi Tasarım, Catherine Martin ''Moulin Rouge'' filmiyle Müzik, Howard Shore ''Lord of the Rings'' adlı filmle Kamera, Roger Deakins ''The Man Who Wasn't There'' filmiyle Sinematografi, Ennio Morricone Kariyer, John Cameron Mitchell ile Hedwig ve Angry Inch ise Ümit Veren Kuşak dallarında en iyi ödüle layık görüldü. 
     Los Angeles Film Eleştirmeni Ödülleri, 22 Ocak'ta yapılacak törenle sahiplerine verilecek. 
     






</TEXT>
</DOC>
