<DOC>
<DOCNO> 97842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/magazin/mag00.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Derya kuzuları 
</HEADLINE>
<TEXT>

Adı, Yasemin’i Erol Derviş’ten ayıran adama çıkan Derya Danacı, "Hem Yasemin’le birlikteyim hem de arkadaşı Burçin’le" diyerek herkesi yine şaşırttı 
     YAŞAR ÇAKMAK 

     ADINI Yasemin Kozanoğlu - Erol Derviş nişanını bozduran adam olarak kamuoyuna duyuran Derya Danacı, Teşvikiye Cafe’de yeni sevgilisi Ford Model Güzellik Yarışması birincisi Burçin Bircan ile Milliyet objektifine yakalandı. Bir yandan da gece yaşamında sosyetik güzel Yasemin Kozanoğlu’nun yanından ayrılmayan Derya Danacı, "Hem Yasemin ile hem de Burçin ile birlikteyim" dedi. 
     
     Benden sorulur’ 
     KOZANOĞLU’NUN kendisini kıskandığını belirten Danacı, "Yasemin’in ailesiyle hiçbir problem yok ama medyada benimle ilgili çıkan, yok Erol Derviş’in korumalarından dayak yemişim falan bu tarz haberlerden dolayı onlar da rahatsız oluyorlar. Hepsi gerçekdışı bu söylenenlerin. Yasemin ile ilişkimiz aynen devam ediyor. Yasemin sağolsun benden kopamıyor. Burçin de Yasemin’in arkadaşı, onun da her şeyi benden sorulur" diye konuştu. 
     
Burçin’e hırsızlık suçlaması      İZMİR DHA 

     İZMİR’DE Bircan’ın hırsızlık suçundan ceza aldığı ortaya çıktı. Davetli gittiği evde arkadaşının annesi Fatma Miray Uluaydın’a ait ziynet eşyalarını çaldığı iddiasıyla hakkında dava açılan Bircan’ın hırsızlık suçundan İzmir 3. Sulh Ceza Mahkemesi’nce 1 yıl 1 ay hapis cezasına çarptırılıp, bunun 1 milyar 25 milyon lira para cezasına çevrildiği anlaşıldı. 
     



 MAGAZİN 
















</TEXT>
</DOC>
