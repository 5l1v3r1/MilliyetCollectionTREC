<DOC>
<DOCNO> 70460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/ekonomi/eko02.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkbank’a Almanları bekliyoruz 
</HEADLINE>
<TEXT>

Derviş, küçük ve orta ölçekli işletmelerle çalışma geleneğine sahip’ Alman ve Avusturya bankalarını, Ziraat ve Halk Bankası özelleştirmelerine katılmaya çağırdı 
     İHSAN DÖRTKARDEŞ DHA 

     Devlet Bakanı Kemal Derviş, Alman Handelsblatt gazetesinde yayımlanan söyleşide, Türkiye’nin Ziraat ve Halk bankalarını 2003’e kadar özelleştirmeyi planladığını belirterek, "Avusturya ve Almanya’dan bankaların girmesini özellikle istiyoruz. Çünkü, onların orta büyüklükteki şirketlerle iş yapma gelenekleri var" dedi. 
     Alman Deutsche Welle Radyosu’nda da yayınlanan Christoph Rabe’nin kaleme aldığı yazıda şöyle denildi 
     "Türkiye, Ziraat ve Halk Bankası’nı 2003 sonuna kadar özelleştirmeyi hedefliyor. Derviş, Alman ve Avusturya bankalarının özelleştirmeye angaje olmalarına büyük ilgi duyduklarını söylüyor." 
     
     Faizler de 2003’te yüzde 15 
     Derviş’in Türkiye’nin akut kriz’ dönemini geride bıraktığını belirttiği ifade edilen yazı şöyle devam etti 
     "Şu anda yüzde 70’lerde seyreden faiz oranları iniş trendinde. 2003 yılı için faiz hedefiniz ne ’ diye soruyoruz. Derviş kendinden son derece emin, Yüzde 15’ diyor." 
     Derviş’in temkinli davrandığı’ ve uzun süre IMF kaynaklarına bağlı kalmak istemediği’ belirtilen yazıda, "Derviş’in hedefi, taze sermayeyi özelleştirme ve yabancı yatırımlar yoluyla çekmek" denildi. 
     
Baltalama söylemi’      Devlet Bakanı Kemal Derviş, Türkiye ile Arjantin’in birbirinden çok farklı iki ülke olduğunu belirterek, "Arjantin’de yaşanan olaylardan yola çıkarak benzeri etkilerin Türkiye’de de olacağını söylemek doğru bir yaklaşım sayılmaz" dedi. 
     Derviş, SP Ankara Milletvekili Zeki Çelik’in yazılı soru önergesini yanıtlarken, iki ülke ekonomik göstergelerinin çok farklı olduğunu söyledi. Derviş, "Unutulmamalıdır ki, içinden geçtiğimiz süreç ciddi bir sınav niteliğindedir. Önemli bir bölümünü başarı ile tamamladık. Bu açıdan Türkiye’de sosyal bir patlama yaşanacağı konusundaki yorumlar hem doğru değildir, hem de bütünlüğü ve eşgüdümü baltalamaya yönelik söylemlerdir" dedi. 
     



 EKONOMİ 



















</TEXT>
</DOC>
