<DOC>
<DOCNO> 65463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/ekonomi/eko05.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukata, mahkemeye düşenin cebi yanacak 
</HEADLINE>
<TEXT>

     EKONOMİ SERVİSİ 

     İstanbul’da yılın ilk zam rekortmeni yüzde 250.9 ile mahkeme ve avukatlık ücretleri oldu. Mahkeme ve avukatlık ücretlerini yüzde 122.5’lik ile ıspanak ve yüzde 120.7’lik artışla karnabahar izledi. 
     İstanbul Ticaret Odası İTO , 2001 yılı ocak ayında perakende fiyatları en çok artan ürün ve hizmet kalemlerini açıkladı. Ocak ayında en fazla artış mahkeme ve avukatlık ücretlerinde oldu. Mahkeme ve avukatlık harcamaları, 24 milyon 840 bin liradan, yüzde 250.9 artışla 87 milyon 173 bin liraya yükseldi. 
     Ocak ayında sebze fiyatlarında da yüksek oranlı artışlar oldu. İTO rakamlarına göre lahanada yüzde 109.9, pırasada yüzde 85.1, kıvırcık salatada yüzde 84.6, yeşil soğanda yüzde 41.8 ve biberde yüzde 41 artış oldu. 
     
     Ispanak şampiyon 
     2001 Ocak ayına göre en fazla fiyat artışı, yüzde 391.1 ile ıspanakta gözlendi. Yüzde 293.5 ile mahkeme ve avukatlık ücretleri, yüzde 282.1 ile lahana, yüzde 243.6 ile kabak, yüzde 233.3 ile açık tribün maç giriş ücreti, listenin üst sıralarında yer aldı. 
     Son bir yılda fiyatı en az artan maddeler ise şöyle Radyo, kaset çalar, kitap, portakal, muz, akide şekeri, pijama, kakaolu fındıklı bar ve küçük jeton ücreti. 
     



 EKONOMİ 




















</TEXT>
</DOC>
