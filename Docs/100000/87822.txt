<DOC>
<DOCNO> 87822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/yasam/yas09.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam 35 yıl sonra yine Erzincan’da 
</HEADLINE>
<TEXT>

     Erzincan Lisesi’nin 1968 kuşağı mezunları 35 yıl sonra Bursa’da bir araya gelerek, iki gün boyunca anıları tazeledi. Erzincan Lisesi 1967 - 1969 mezunlarından oluşan 40 arkadaş, tam 35 yıllık ayrılık sürecinden sonra, Bursa’daki Anatolia Oteli’nde bir araya geldi. Türkiye’nin dört bir yanına dağılmış, kimi işadamı, kimi emekli, birçoğu dede olmuş 68 kuşağı Erzincan Liseliler, büyük keyif aldıkları buluşmayı her yıl yapmayı kararlaştırdı. İlk fırsatta Erzincan’da buluşmaya karar veren 50 yaşını aşmış gençler’, gündüz piknikte, gece yemekte anılarını tazeledi. Kimi Müdür Necati Kotan’dan, kimi tarihçiden, kimi türkçeciden, kimi matematikçiden anılarını anlattı. Erzincan Liseliler, 50 yıl sonraki buluşmayı sağlayan Yaşar Urçum ile Adnan Ölmeztürk’ten de 2003’teki toplantıda katılımın daha geniş olmasını istedi. 
     



 YAŞAM 





















</TEXT>
</DOC>
