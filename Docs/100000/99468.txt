<DOC>
<DOCNO> 99468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sontur23.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP "Bu yapılan iki yüzlülük" 
</HEADLINE>
<TEXT>

     MHP Grup Başkanvekili Koray Aydın, Avrupa Birliği AB yasa teklifinde dört maddenin metinden çıkarılması için Genel Kurul'da önerge vereceklerini bildirdi. 
     Aydın, TBMM'de düzenlediği basın toplantısında, bugün Genel Kurul'da görüşülecek olan teklifin idam, yayın, dil ve vakıflara ilişkin düzenlemelere karşı çıktıklarını kaydetti. Bu konuda MHP'nin tavrının değişmediğini anlatan Aydın, ''Önümüze çıkan tablo şudur Bir tarafta farklı yaklaşım koyan MHP, diğer tarafta AB'den gelen dayatmaları destekleyen partiler'' dedi. 
     ANAP, DSP, YTP, SP ve AK Parti'nin daha önce bu düzenlemelere koşulsuz destek verdiğini anlatan Aydın, bugün bu sözlerin ''imtihanının verileceğini'' söyledi. Aydın, şöyle konuştu 
     ''Topluma karşı taahhüt altına giren partiler bu dört konuda farklı düşüyorsa bu dört konunun metinden çıkarılması için vereceğimiz öneriye destek versinler. Aksi durumda sözlerinin arkasında dursunlar.'' MHP Grup Başkanvekili Koray Aydın, kendileri dışındaki partilerin AB yasaları konusundaki sözlerinin bugün imtihan edileceğini ifade ederek, ''Komisyonlarda ve Meclis'te ayak oyunlarına gerek yok'' dedi. 
     Aydın, TBMM'de düzenlediği basın toplantısında, MHP dışındaki siyasi partilerin AB yasalarına destek olma konusunda topluma karşı net taahhütte bulunduklarını kaydetti. Aydın, ''Bugün bu sözlerinin ne kadar arkasında olduklarının imtihanının verileceği bir gün olacaktır'' diye konuştu. 
     Bu partilerin görüşlerinde değişme varsa bunları da açıklamalarını isteyen Aydın, bu durumda da idam, dil, eğitim ve vakıflara ilişkin maddelerin metinden çıkarılmasına ilişkin önergeye destek vermelerini istedi. 
     
     'İKİYÜZLÜLÜĞÜN BELGESİ'' 

     Adalet Komisyonu'ndaki görüşmeler sırasında DYP ve SP'li üyelerin teklifin tümüne ''evet'' oyu vermesine karşın, bazı maddelerine muhalefet şerhi koyduklarını belirterek, bu durumu ''ikiyüzlülük ve ayak oyunu'' olarak nitelindirdi. Aydın, şöyle konuştu 
     ''Bu komedidir. Bu ikiyüzlülüğün belgesidir. Buna niye ihtiyaç duyuyorlar yarın vatandaş karşısına çıktıkları zaman biz bunlara muhalefet şerhleri koyduk deyip, yasanın tümüne destek verdiklerini unutturarak ikiyüzlü bir tutum sergiliyorlar. Onun için biz diyoruz ki, böyle davranmaya, böyle bir tutum içine girmeye hiç gerek yok.'' AK Parti, DYP ve SP yöneticilerinin daha önce bu düzenlemelere destek verdiklerini anlatan Aydın, şunları kaydetti 
     ''Eğer bu sözlerini tutuyorlarsa, devam ediyorlarsa diyeceğimiz yok. O zaman da komisyonlarda ve Meclis'te ayak oyunlarına gerek yok. İkiyüzlü politikalar izlemeye gerek yok. 
     Eğer bu söylediklerinden vazgeçtilerse yani idamdan, eğitim, dil ve vakıflarla ilgili konulardan vazgeçtilerse bunu da açıklasınlar. Meclis'te bunların paketten çıkarılması için vereceğimiz önergeye desteklesinler. Bunu yapacaklarsa ilan etsinler. Yapmayacaklarsa ayak oyunlarına, ikircikli davranmaya, içeride başka dışarıda başka politikalardan vazgeçsinler.'' 
     
     ''TEŞHİR ETTİK'' 

     Aydın, bu maddelerin metinden çıkarılmasına ilişkin önergeyi neden komisyonlarda vermediklerinin sorulması üzerine, ''Bırakın ona da biz karar verelim'' dedi. 
     Basın toplantısına katılan MHP'li Adalet Komisyonu üyesi Mehmet Gül ise komisyonlarda ''birtakım oyunlar tezgahlandığını'' öne sürerek, ''Biz daha önce alınan karar gereği nötr kaldık. Orada DYP'nin ikircikli tavrını teşhir ettik'' şeklinde konuştu. 
     





</TEXT>
</DOC>
