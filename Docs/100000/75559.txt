<DOC>
<DOCNO> 75559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/ekonomi/eko05.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’in beklediği isim Kerman 
</HEADLINE>
<TEXT>

Bakan Derviş’in dört aydır beklediği BDDK ikinci başkanına ilişkin kararnamedeki ismin Teoman Kerman olduğu öğrenildi 
     HARUN GÜREK Ankara 

     Ekonomiden sorumlu Devlet Bakanı Kemal Derviş’in dört aydır Başbakanlık’ta beklediğini söylediği kararnamede Bankacılık Düzenleme ve Denetleme Kurumu BDDK Başkan Yardımcısı Teoman Kerman’ın isminin yer aldığı öğrenildi. 
     BDDK ikinci başkanlığı tam 10 aydır atama bekliyor. Kararnameye biri DSP’li iki - üç bakanın direndiği öğrenildi. BDDK’ya atamalar geçtiğimiz yıl haziranda yapıldı. 
     
     Üç bakan imzalamadı 
     Yeni atamalarda ikinci başkanlığa getirilen Ali Vefa Çelik’in sonradan istifa etmesiyle boşalan ikinci başkanlığa atama için hükümet ortakları altı ay bir isim üzerinde uzlaşmayı başaramadı. En son Kerman ismi üzerinde uzlaşıldı. Kararname hazırlanarak imzaya açıldı. Dört ay içinde bakanların büyük bölümü kararnameyi imzaladı. Ancak biri DSP’li iki - üç bakan kararnameyi h l imzalamamakta direniyor. 
     Bu arada Başbakan Ecevit’in özerk kurullarla ilgili çıkışını değerlendiren kaynaklar, BDDK’ya istediğini yaptıramayan işadamı ve bankacıların Ecevit’i yanlış bilgilendirdiğini söyledi. 
     



 EKONOMİ 
















</TEXT>
</DOC>
