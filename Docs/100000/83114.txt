<DOC>
<DOCNO> 83114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur18.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, iki hafta sonra Pakistan ve Afganistan gezisine çıkacak 
</HEADLINE>
<TEXT>

     Başbakan Bülent Ecevit'in 23 Mayıs'ta öngörülen, Pakistan ve Afganistan'ı kapsayan gezisinin iptali ya da ertelenmesinin söz konusu olmadığı bildirildi. 
     Dışişleri Bakanlığı, gezinin hazırlıklarını sürdürüyor. 
     Kaynaklar, gezinin iptali ya da ertelenmesi yönünde Bakanlığa herhangi bir bilginin gelmediğini söylediler. 
     Pakistan Dışişleri Bakanlığı sözcüsü Aziz Ahmed Han, geçen hafta yaptığı açıklamada, Ecevit'in resmi ziyaret çerçevesinde 23 Mayıs'ta Pakistan'a geleceğini, ancak programın henüz tam olarak şekillenmediğini bildirmişti. 
     Ecevit'in, referandumla görev süresi uzatılan Devlet Başkanı Pervez Müşerref ile yapacağı görüşmelerde, iki ülke ilişkilerinin geliştirilmesi yolları ele alınacak. Afganistan'ın yeniden yapılanmasında Türkiye ve Pakistan'ın birlikte neler yapabilecekleri konusu da görüşülecek. 
     Ecevit, İslamabad'da iki gün sürecek temaslarının ardından Afganistan'ın başkenti Kabil'e geçecek. 
     





</TEXT>
</DOC>
