<DOC>
<DOCNO> 95984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/yazar/bila.html </URL>
<DATE> 2002/07/16/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevitler’in duruşu 
</HEADLINE>
<TEXT>

     Ankara’da gelişmeler birbirine kovalıyor. Siyasi gelişmeleri belirleyecek iki önemli konu, hükümetin ve DSP’nin geleceği... 
     Önce hükümetten başlayalım... 
     Başbakan Ecevit, MHP’nin, Devlet Bakanı Kemal Derviş’in hükümetten ayrılmasında ısrar etmesi halinde istifa edebileceğini belirtmişti. MHP lideri Bahçeli, Ecevit’in bu yaklaşımına uyumlu bir yanıt verdi. Derviş, konusunda takdirin Başbakan’a ait olduğunu belirtti. Böylece, Ecevit’in istifa gerekçelerinden birini geçersiz kıldı. Ecevit, Derviş sorununu aşmış oldu. 
     Ancak, Ecevit’in istifasını zorunlu kılacak ikinci gerekçe kontrol altında değildi. DSP milletvekillerinin istifaları sonucu, hükümetin arkasındaki desteğin 276’nın altına düşmesi halinde yine Ecevit’in istifası söz konusuydu. Başbakan, böyle bir durum doğduğunda istifa edeceğini, güvensizlik oyunu beklemeyeceğini açıklamıştı. 
     MHP lideri Bahçeli, bu konuda da Ecevit’in elini rahatlatacak bir açıklama yaptı. Hükümetin düşmesi için iktidarın değil, muhalefetin 276’yı bulması gerektiğine dikkat çekti. 
     Bu durumda Başbakan Ecevit’in tutumu ne olur 
     Ecevit’e dün bu soruyu yönelttik. Yanıtı şu oldu 
     - Bütün gelişmeleri Sayın Bahçeli ve Sayın Yılmaz’la görüşeceğim. Bu yaklaşımları değerlendiririz. Ben iktidarın arkasındaki destek 276’nın altına inerse ayrılacağımı söylemiştim. Ancak Sayın Bahçeli anlaşılan öyle düşünmüyor. Güvensizlik oyunun 276’yı bulması gerektiğini söylüyor. Kendisiyle bu yaklaşımını birlikte değerlendiririz. 
     Başbakan Ecevit, bu konuyu MHP lideri Bahçeli’yle görüştükten sonra kesinleştirecek... 
     Peki, "Yeni Oluşum"un güven veya güvensizlik konusundaki tavrı ne olabilir 
     Bu soruyu da Yeni Oluşum’un lideri İsmail Cem’e sorduk 
     - Hükümeti düşürmek gibi bir niyetiniz olmadığını söylediniz, bunun anlamı bu hükümetin devamını istediğiniz, güvenoylaması olursa hükümete güvenoyu vereceğiniz şeklinde midir 
     - Bu konuyu milletvekili arkadaşlarımızla görüşmedik. Benim söyleyebileceğim şudur Biz yapıcı bir yaklaşım içindeyiz. 
     - Yapıcıyız, derken neyi kastediyorsunuz Nasıl bir hükümetle ve ne zaman seçime gitmeyi düşünüyorsunuz 
     - Bu konuları değerlendirip karara bağlamadık. Ama üç ay içinde seçime tam hazır oluruz. Zorunluluk doğarsa üç aydan kısa sürede de hazır oluruz ancak tam hazır olmamız için üç aya ihtiyaç var. 
     Bu koşullarda hükümetin kaderi Ecevit-Bahçeli-Yılmaz görüşmesine bağlanmış görünüyor. 
     DSP’ye gelince... 
     Partiden ayrılmaları Ecevitler nasıl görüyor 
     Başbakan Bülent Ecevit ve eşi Rahşan Ecevit’in görüşlerini şöyle özetleyebiliriz 
     Ecevitler, milletvekillerinin tek tek aldıkları kararlarla ilgili değiller. İstifaların devam etmesi kararlarını değiştirecek gibi görünmüyor. Ecevitler, demokratik sol harekete gerçekten bağlı insanlarla yola devam etmeyi düşünüyorlar. Hükümette veya partide destek vaadiyle geliştirilen yaklaşımları ahlaki bulmuyorlar. Giden gider, kalan sağlar bizimdir, yaklaşımı içindedir. 12 Eylül’den sonra kapatıldıkları Hamzakoy’da yaptıkları gibi demokratik sol çizgi ve DSP için yeniden başlama iddiasında görünüyorlar. DSP ile ilgili kararları hükümetle de ilgili görünmüyor. Bu harekete yürekten inanmış insanlarla, iktidarda, muhalefette, Meclis’te veya Meclis dışında, bir ayrım yapmadan devam etme eğilimindeler. İhanete uğradıklarını, küçük hesap ve çıkarlar nedeniyle arkadan harçerlendiklerini düşünüyorlar. Ancak, bütün bu olup bitenlere karşın, demokratik sol hareket ve DSP’yi gerçek demokratik solcularla yaşatabileceklerine inanıyorlar. Bu nedenle Meclis’te veya hükümette parmak hesabı yapmıyorlar. 
     DSP’den ayrılanlara da kurultay isteyen dokuzlara da bu açıyla yaklaşıyorlar, bu açıyla yaklaşacaklar... 
     Son kararı halkın vereceğini söylüyorlar. 
     Ecevitler’in hükümette ve siyasette duruşları böyle... 
     
     







Rahatlama .. 


Yalana rağbet 


Ecevitler’in duruşu 


Çağdaş çoğunluğu kucaklamak için... 


Aşılır 


"Bizim çocuklar" 


Gençlerin gelecek kaygısı 


Zamanı mıydı 


Bir "yeni yüz" ararken, üç tane birden 


MHP, Derviş, AB 


Cem genel başkan, Derviş başbakan 


İsmail Cem’in "Yeni Oluşum"u ülkede yeni oluşumun yolunu açabilir 


İspanya’yı çantamıza koyup getiremedik 


</TEXT>
</DOC>
