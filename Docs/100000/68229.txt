<DOC>
<DOCNO> 68229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/yasam/yas01.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Zekaya Mozart korkuya Wagner 
</HEADLINE>
<TEXT>

Son araştırmalara göre, Amadeus Mozart’ın bestelerini dinleyenlerin beyinleri normalden büyük’ ve IQ’ları yüksek. Wagner’in müziği ise korkutmak’ için birebir... 
     İSTANBUL Milliyet 

     Beyin elekrik üreten bir mekanizma ve kendi ürettiği elektrikle çalışan bir bilgisayar sistemi. Bu bilgisayar sistemi, dış uyarılarla kendisini kodluyor. Son araştırmalara göre müzik de, türüne göre insan beynini olumlu ya da olumsuz yönde etkiliyor. Bilim adamları, örneğin Wolfgang Amadeus Mozart’ın bestelerini dinleyenlerin, IQ Intelligence Quocient yani zeka katsayısı’nda kısa süreli de olsa ciddi puan artışı saptamış. 
     Bilim ve Teknik Dergisi’nde yayımlanan Müzikle Danseden Beyin’ başlıklı yazı da, müziğin beyni nasıl geliştirdiğini anlatıyor. Yazıya göre, erken yaşta başlayan müzik eğitimi, beyin yapısını etkiliyor. Uzun süre müzik eğitimi almış, müzikle ciddi biçimde uğraşan kişilerde, beyindeki bazı bölümler, normalden hayli büyük oluyor 
     
     Vietnam ve Wagner 
     Bakırköy Ruh ve Sinir Hastalıkları Hastanesi Başhekimi Doç. Dr. Arif Verimli de, müziğin beyni uyandırıcı bir etkisinin bulunduğuna dikkat çekiyor. 
     Müziğin beyne etkisinin Osmanlı’dan beri bilindiği ve tedavi için kullanıldığını söyleyen Verimli, komadaki hastalarda müzik uygulamalarının koma süresini azalttığını da hatırlatıyor. Müziğin ruh sağlığı üzerine etkisinin Orta Asya’dan beri Şaman ayinlerinde bile kullanıldığını söyleyen Verimli, şu bilgileri veriyor 
     "Değişik bestecilerin ekollerinden melodi tipleri, farklı zihinsel süreçlere yol açıyor. Örneğin Wagner’in müziği, insanda müthiş bir uyarılma yaratır. O yüzden ABD, Vietnam’da savaşırken Wagner’i karşı tarafı korkutmak için kullanmıştır.." 
     



 YAŞAM 
















</TEXT>
</DOC>
