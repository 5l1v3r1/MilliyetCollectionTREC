<DOC>
<DOCNO> 81741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/dunya/adun.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Arafat özgür... 
</HEADLINE>
<TEXT>

Ramallah’ta tam 34 gün boyunca iki odaya kapatılan Filistin lideri, dün nihayet dışarı çıktı. Uzun zamandır gün ışığını unutan Arafat, kapıdan dışarı adım atarken gözlerini kısmak zorunda kaldı 
     DIŞ HABERLER SERVİSİ 

     Filistin lideri Yaser Arafat, aylardır Ramallah’taki kararg hını kuşatan ve 29 Mart’tan itibaren kuşatmayı daha da sıkılaştırarak kendisini iki odanın içine hapseden İsrail askerlerinin önceki gece çekilmesinden sonra ilk kez kararg hından dışarı çıktı. 
     Kuşatma yüzünden çoğu susuz, elektriksiz geçen günlerin ve yetersiz beslenmenin yıprattığı Arafat, solgun yüzüyle dikkat çekti. Filistin halkı tarafından coşkuyla karşılanan Arafat, kuşatma sayesinde daha da güçlenmiş muzaffer bir komutan edasıyla Filistin Yönetimi’nin en önemli kentlerinden Ramallah’ta incelemelerde bulundu. 
     
     Zafer işareti yaptı 
     Arafat, alkışlar arasında, İsrail birliklerinin kendisini 34 gündür iki odasına hapsettiği kararg hından, solgun yüzüyle güneşe gözleri kısık halde bakarak ve zafer işareti yaparak çıktı. Filistin lideri, kararg h dışında bekleyen siyah limuzine binerken kalabalığın, "Canımız ve kanımızla bedelini ödeyerek seni geri alıyoruz" şeklindeki bağırışlarına gülümseyerek karşılık verdi. Limuzin, Arafat’ı Ramallah’ın merkezindeki hastaneye götürdü. 
     Arafat, önce hastane bahçesinde, İsrail’in kenti işgali sırasında öldürülen Filistinliler için hazırlanan geçici mezarlığın başında dua etti. Filistin lideri, daha sonra doktorların ve hemşirelerin eşliğinde hastaneyi dolaştı. 
     
     Kuşatmanın seyri 
     İsrail, Arafat’ın hareket özgürlüğünü kısıtlamaya, 3 Aralık’ta düzenlediği hava saldırılarında helikopterlerini harap ederek başlamıştı. Filistin liderini dış dünyadan tecrit çabasıyla uygulamaya başlanan kısıtlamalar, ocak ayından, en son 29 Mart’ta İsrail ordusunun düzenlediği saldırıyla Arafat’ın kararg hında iki oda içinde hapis tutulmaya başlamasına kadar giderek sıkılaştırıldı. Karag hında tamamen hapsedilen Arafat’ın kuşatmadan kurtulmasını ABD öncülüğünde varılan anlaşma sağladı. 
     ABD Başkanı George W. Bush’un ortaya koyduğu, kuşatmanın kaldırılması karşılığında, "İsrail’in aradığı 6 Filistinlinin Amerikan ve İngiliz gardiyanların gözetiminde Filistin hapishanelerine gönderilmesi" önerisi, İsrail ile Filistin lideri tarafından kabul edilmişti. 
     
Şaron Gider ama dönemez      İsrail Başbakanı Ariel Şaron, ABC televizyonuna yaptığı açıklamada, Arafat’ın dış ülkelere bir ziyaret yapması halinde, Batı Şeria’ya geri dönüşünü garanti edemeyeceklerini söyledi. Şaron, "Bunun için hiçbir garanti vermiyoruz ve onu dışarıda tutma hakkımızı saklı tutuyoruz" dedi. Şaron açıklamasında, Arafat’ın daha önceki yurtdışı gezilerinin bir terör dalgasının başlamak üzere olduğuna ilişkin işaretler olduğunu da söyledi. 
     



 DÜNYA 










</TEXT>
</DOC>
