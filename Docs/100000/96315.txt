<DOC>
<DOCNO> 96315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun55.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Spermde döllenmeyi başlatan molekül bulundu 
</HEADLINE>
<TEXT>

     İngiliz bilimadamları, spermde döllenmeyi başlatan bir molekülü buldular. 
     Galler Üniversitesi Tıp Fakültesi'nden Profesör Tony Lai, yumurtada bölünme ve embriyo gelişmesini sağlayan bir proteini üreten, "sperm faktör" genini ayırabildiklerini, PLC-zeta adı verilen proteinin, döllenme sırasında yumurtadaki kalsiyum düzeylerinde bir dizi değişikliğe yolaçtığını bildirdi. 
     Bilimadamlarının, yıllardır yumurtanın nasıl harekete geçtiği ve bölünmenin nasıl başladığı konusunda çalıştığını hatırlatan Lai, bir dizi yanlış başlangıcın ardından bu molekülü tanımlayabildiklerini açıkladı. 
     Bu keşfin, çocuksuz çiftlere yardım etmesinin yanı sıra tedavi amaçlı kopyalama ve embriyonik kök hücrelere ilişkin araştırmaları geliştireceği belirtiliyor. 
     





</TEXT>
</DOC>
