<DOC>
<DOCNO> 57562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/siyaset/asiy.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Krizin sorumlusu tabii ki hükümet Krizin etkilerini gidermek bu hükümetin görevi’ diyen Eczacıbaşı ekliyor Tabii yolsuzlukları önlemek de....’ 
     Derya SAZAK 

Derya Sazak IMF ile 3 yıllık 'stand by' anlaşması yapılacak ve bir seçim döneminin ortasına geliyoruz, Türkiye'de yeni yükümlülükleri bugünkü siyasi iktidar kaldırabilecek mi 
     Bülent Eczacıbaşı Sanıyorum tüm koalisyon ortakları seçime gitme zorunluluğunu hissediyor. Krizin sorumluluğu elbette ki hükümete ait. Şimdi krizin etkilerini gidermek, iyileşmeyi sağlamak, ekonomide tekrar büyüme sürecini başlatmak da bu hükümetin görevi. Eğer, krizin yaralarını taşıyarak seçime girmek istemiyorlarsa, ekonomide gereken önlemleri almak zorundalar. 
     
     KAMU AÇIKLARI FAZLA 
2002'de nelere öncelik verilmeli 
     Krizlerle mücadeleyi bırakıp enflasyonla mücadeleyi gündeme getirmeliyiz. Yüksek faizlerle devletin ekonomideki fonları emdiği bir ortam vardı. Kamu açıklarının azaltılması, faizlerin daha olumlu noktalarda istikrara kavuşması da yatırımcıyı rahatlatacak bir gelişme olacak. Vergi verenlerle vermeyenler arasındaki haksız rekabet de önlenmeli. Ayrıca siyasetçilerle işadamlarının iç içe girmesinden oluşan haksızlık var. 
     
     SİYASETÇİLERİN GÖREVİ 
Yolsuzluklar ne olacak 
     Bu son derecede önemli. Kamu bankaları, siyasetçiler tarafından kullanıldı. 
     
Yalnız siyasetçiler mi, bazı işadamları da kamudan beslenmedi mi 
     Tabii beslendi. Bu yolları kapatmak siyasetçilerin görevi. Bu kapılar açılırsa olacağı buydu ben bunu işadamlarını savunmak için söylemiyorum. 
     
Ne yapılmalı 
     Kamu bankalarının siyasetçiler tarafından kullanılamayacağı düzene geçmemiz gerekiyor. Kamuyu denetlenebilir bir düzen içerisine sokmamız gerekiyor. Tabii bu söylediklerimiz aslında bizi popülizm konusuna getiriyor. Siyasetçilerin popülist amaçlı icraatta bulunmaları Türkiye'de nasıl önlenebilir Anahtar soru budur. Geldiğimiz noktada popülizm felaketinin rolü oldu. 
     
Yolsuzluklar nasıl önlenir 
     Siyasetle ekonominin bağını kopartacak önlemler alınmalı. Ekonomik programın, IMF şartlarına uyumu nedeniyle zorunlu, yeni kurumlar oluşturuluyor. Ancak bunlar Türkiye'de popülizmi ne ölçüde bitirebilecek bunu göreceğiz. Benim kanım başka tedbirlere de gerek olduğu. 
     
Hükümet kurma ve koalisyonları sürdürmekteki zorluklar ödün vermeyi gerektiriyor. 
     Demirel'e çok kızmıştık buğdaya seçimde 5 bin lira fazla vereceğim demişti. Aslında siyasetin herkes tarafından bilinen bir kuralını tekrarlıyordu Herkesin kullandığı silahı ben de kullanmak zorundayım Çünkü rakiplerim bu silahı kullanıyor. 
     
     İŞ AHLAKI KALMADI 
Sonunda Türkiye kaybetti, deniz bitti. 
     Bitti evet. Biz eğer, kurallarla bu işi halledeceğimizi zannediyorsak çok başarılı olamayabiliriz. Çünkü siyasetçiler o kuralların arkasından dolaşmanın yollarını biliyor. 
     
İş ahlakı konusunda ne diyorsunuz 
     İş ahlakını yok etmeye başladığınız zaman serbest piyasanın dayandığı ilkelerden birini de ortadan kaldırıyorsunuz. Ne yazık ki siyasetçi işadamı yakınlaşması ve buna bağlı yolsuzluklar, meslek ahlakını çok büyük ölçüde tahrip ediyor. 
     
     HERKES BANKA KURDU 
Mesela bu bankaların çoğalmasında da iş dünyası ile siyasetçi arasındaki yakınlaşmaların rolü olmadı mı 
     Büyük hata oldu, bankacılık biliyorsunuz çok sıkı denetlenen zor bir iş alanı, Batı'da. Bankaların nasıl yönetildiği, kimler tarafından kurulabileceği çok titizlikle denetlenir. Bizde itibarı olmayan kişilere bankalar kurduruldu. Denetimden sorumlu kurumlar üstlerine düşeni yaptılar ancak tedbirlerin alınması siyasi nedenlerle önlendi. Veya izin verilmedi ve zarara girildi. 
     
Bugün siyasete girmeyi düşünmemDerya Sazak Siz siyasetin neresindesiniz 
     Bülent Eczacıbaşı Her vatandaş gibi ben de siyasetle ilgiliyim ama hiçbir şekilde siyasette aktif rol almak niyetim yok. 
     
Kemal Derviş'le parti kuracağınız söyleniyor. 
     Ne bir parti kurmaya ne de yeni oluşumlardan birisinde aktif olarak rol almaya niyetli değilim. 
     
Bunu 2002 için mi söylüyorsunuz, yoksa gelecek seçimler için mi 
     Vallahi, beni sonsuza kadar bağlayacak şeyler sormayın her şey değişiyor. 
     
Siyasiler vatandaşa hesap versinDerya Sazak Mali milat 2003'te başlayacak mı 
     Bülent Eczacıbaşı Mali milata geçilmelidir. Biz kayıt dışı ekonomisiyle övünen bir ülkenin işadamları olarak 21. yüzyıla girmek istemiyoruz demiştik, ne yazık ki bu şekilde girdik. Ayıbımızı ortadan kaldırmamız lazım. 
     
Krizde "patronların patronu" olarak, TÜSİAD üstü bir örgütlenmeye gittiniz, İç Çevresi grubu nasıl çalışıyor 
     t SEÇİM SİSTEMİ YANLIŞ 
     Şimdi TÜSİAD üstü bir organizasyon olarak nitelendirmek doğru olmaz. Bunun amacı bilgi alışverişi. Diyalog amacı güden bir platform, siyasi misyonu yok. 
     
Siyasi öneriler seslendirilmiyor mu 
     Orada bazı hazırlıklar yapıyoruz, basına da yansıdı. Özellikle yeni bir seçim yasası ve siyasi partiler yasasının taslak önerisiyle ilgili çalışmalar var. Bu hazırlık kamuoyu araştırmasıyla da desteklendi, ilginç bir sonuç çıktı Toplumun yüzde 80'i seçim sistemimizin kötü olduğu görüşünde. 
     
     TARİHE BAKMAK LAZIM 
Siyasal kilitlenme nasıl aşılır 
     Sorun sadece seçim sistemiyle değil, siyasi partiler yasasıyla da ilgili. Ayrıca toplumsal yapımızdan ve ideolojik nedenlerden kaynaklanan bir parçalanma söz konusu bunun nedenlerini yakın siyasi tarihimizde aramak lazım. Bazı şeyler değişmeli. Örneğin partilerin seçmen karşısında hesap vermelerini sağlayabiliriz. 
     
Eskiden düzen değişikliğini işçiler isterdi, şimdi işadamları istiyor. 
     Yapısal sorunları tartışmak lazım. Yoksullaşma, gelir dağılımında adaletsizlik, düşen refah seviyesi, bunlar önemli göstergeler. 
     
Hasta komadan çıktı denilebilirDerya Sazak 2001'de kriz reel sektörü ve çalışanları vurdu. Üretim alanında bir iyileşme bekliyor musunuz Büyüme nasıl olacak 
     Krizden yavaş yavaş çıkılacak diye düşünüyorum, sıkıntıların aşılması ekonomik büyümeyle ilgili yeniden yatırımların yapılması, sonra onların açılmasına bağlı. Yatırımlar için bankacılık sisteminin sağlığa kavuşması ve ekonomiyi finanse eder hale gelmesi önem taşıyor. 
     
Bankacılık sistemi komadan çıktı mı 
     Ekonominin damar sistemi finans kesimi. Aynı insanda olduğu gibi damar sistemi tıkalı olursa bünyeyi ölümcül hastalıklara götürebilir. Kamu bankalarındaki iyileşme fevkalade olumlu, hasta komadan çıktı denebilir. 
     
Arjantin'e göre iyi durumdayızDerya Sazak Son dönemde Türkiye gibi Arjantin'i yine büyük çalkantılar içerisinde görüyoruz. IMF'nin 10 milyar dolarlık ek yardımla Türkiye'ye bir kez daha şans tanımasında sizce 11 Eylül ne ölçüde etken oldu 
     Eczacıbaşı Türkiye'nin oynadığı rolün önemi hatırlatılmış oldu Batı'ya. Başka faktörler de var Arjantin'in ekonomi yönetiminde kendisini bazı çıkmazlara sokmuş olması karşısında Türkiye'nin özellikle son dönemlerde ekonomisi daha iyi yolda. 
     
11 Eylül süreci avantaj sağladıDerya Sazak Türkiye sizce 11 Eylül sürecinden İslam coğrafyasında model olarak öne çıktı mı Bugün daha avantajlı bir konumda mıyız 
     Bülent Eczacıbaşı Evet, 11 Eylül'ün simgelediği dünya sorununa Türkiye modelinin çözüm getirebileceği düşüncesi gerçekten olumlu. Bernard Lewis'in sık sık tekrarladığı gibi İslam dünyasının karşısında Türkiye bir model ise İran modelinin de var olduğunu unutmamak gerekiyor. Türkiye'nin üstünlüğünü İslam dünyasına kanıtlaması için bizim ülkemizi daha etkin bir şekilde yönetmemiz gerekir. Ayrıca bazı sefalet görüntüleri karşısında dünyada kimse burası acaba Türkiye mi, Afganistan mı diyememeli. 
     
Derviş'in dalgalı kur planı tuttuDerya Sazak Kemal Derviş'i başarılı buluyor musunuz 
     Bülent Eczacıbaşı Vallahi sonuçlar bence başarılı olduğunu gösteriyor. 
     
Bir ara umutlar tükenmişti... Dalgalı kurun bedeli ağır oldu. 
     Derviş isabetli bir özeleştiri yapıp, ilk başta fazla iyimser olduğunu ifade etti. Karşılaşacağı zorlukları kestiremiyordu. Bazı mesajları politik amaçlı olarak algılandı. 
     
     AÇIKSÖZLÜ DAVRANDI 
Soldayım demesi de hata mıydı 
     Hata olarak görmüyorum. Bir partiye mensup değil ama siyasi düşüncesini açık kalplilikle belirtmesi yanlış değil. Ama 'yarın acaba hangi partiye girecek' diye spekülasyona meydan verilirse o zaman hata haline geliyor. 
     
     9 AY KABUS YAŞADIK 
Dalgalı kura dönersek... 
     Evet, Derviş'in hatalı davrandığı konusundaki en ağır eleştiriler dalgalı kurdan kaynaklanıyordu. Hepimiz rahatsızdık. Fatura da bunu IMF'ye kabul ettiremediği için birinci derecede Derviş'e çıkarılıyordu. Şimdi dalgalı kurun da pekala stabilize olabileceği ve inişe geçebileceği de görüldüğü için doğru politika izlemiş olduğu anlaşılıyor. 
     
Derviş dalgalı kur tercihinde haklı çıktı diyorsunuz. 
     Bence öyle. Çünkü alternatifi bir bant içinde tutmaktı. Bu da o bant içinde o kuru savunacak imkanlara sahip olmak demek. Böyle imkanlarımız yoktu. 
     
Çalkantılı 9 ayı nasıl geçirdiniz 
     Tam bir kabus gerçekten ekonomi daralıyor, maliyetler yükseliyor, satışlar düşüyor. Bir yandan hesap yapamıyorsunuz bir yandan da likidite kıtlığı ödeme imkansızlığı gerçekten çok güç, benzeri görülmemiş. 
     
2002’de rahatlarızDerya Sazak Ekonomik göstergeleri nasıl değerlendiriyorsunuz 
     Eczacıbaşı Son haftalarda kurlarda ve faizlerde istikrara ulaşılmış olması, ayrıca AB kapısının yeniden aralanmış olduğu izlenimi olumlu hava yarattı. Bu gelişmeler 2002'de ekonominin bu yıla göre daha iyi gelişeceğinin işaretlerini veriyor. Gerçi bütçede bazı riskler görüyoruz, enflasyonda yüzde 35 belki yakalanması güç bir hedef ama yine de umutlu olmak istiyoruz. 2002 enflasyonu yüzde 50'ler olabilir. İyileşme zamana yayılacaktır. 
     



 SİYASET 









</TEXT>
</DOC>
