<DOC>
<DOCNO> 60771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/dunya/tur.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Çatışmada ilk kayıp 
     Üç aylık Afganistan operasyonu sırasında Taliban ve El Kaide militanlarıyla çıkan çatışmalarda hiç zayiat vermeyen ABD askerleri önceki gün düşman ateşiyle meydana gelen ilk kaybını verdi. 
     Afganistan’ın doğusundaki Gardez kenti çevresinde çıkan çatışmada özel kuvvetlere mensup bir Amerikan askeri öldü. Çatışmada bir CIA görevlisi ile belirlenemeyen sayıda Amerikan askerinin de yaralandığı bildirildi. Ölen Amerikalı askerin bombardımanlarda ölen sivilleri araştıran bir ekipte yer aldığı ve pusuya düşürüldüğü belirtildi. 
     
     Zaif hesap verecek 
     Eski Taliban rejiminin İslamabad büyükelçisi Abdüsselam Zaif Afganistan’a gönderildi. Pakistan Dışişleri Bakanlığı sözcüsü, ’Taliban hükümetiyle diplomatik ilişkilerin sona ermesiyle Molla Zaif’in diplomatik statüsü ortadan kalkmıştı. Zaif’i ülkesine gönderdik’’ dedi. 
     



 DÜNYA 











</TEXT>
</DOC>
