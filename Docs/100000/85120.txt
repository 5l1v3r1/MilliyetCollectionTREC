<DOC>
<DOCNO> 85120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur15.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkan Mumcu kararı televizyondan öğrendi... 
</HEADLINE>
<TEXT>

     ANAP Genel Başkanı ve Başbakan Yardımcısı Mesut Yılmaz'ın, Genel Başkan Vekilliği görevinden aldığı Erkan Mumcu Başkanlık Divanındaki görev değişikliğini TV'den öğrendiğini söyledi. Mumcu bu konuda henüz bir değerlendirme yapmadığını belirtirken, "Bu benim partime olan sadakatimi etkilemeyecektir. Ülkem ve partim için doğru olanı yapacağım. Aynı çizgimde devam edeceğim. Bugüne kadar görev ve sorumluluktan kaçmadım bundan sonra da sorumluluğumdan kaçmam. Benim yaptığım riski başkalarına atmak yerine partinin iyiye gidişini tetiklemektir" diye konuştu. 
     Mumcu, parti genel merkezinde yaptığı basın toplantısında görev değişikliğini televizyondan yapılan açıklamalarla işittiğini söyledi. Mumcu, dün yapılan parti toplantsında yaşanan gelişmelerin ardından böyle bir kararın alındığını zannettiğini belirterek, "Partiler millet için umuttur. Partilerdeki görev ve makam da hizmet için verilen görev ve makamdır. ANAP Türkiye için vardır, ben de ANAP için varım. ANAP içinde görev ve makam odaklı siyaset yapmadım. Bundan sonra da görev ve kakam odaklı siyaset yapmayacağım" şeklinde konuştu. Mumcu, partinin dün yapılan toplantısından sonra yayınlanan bildirideki kararların kendi önerisi olduğunu belirterek, bunun da partisine katkıda bulunduğunu gösterdiğini ifade etti. Erkan Mumcu, kendisinin yapmak istediğinin partisinin iki şeyle yüzleşmeseni sağlamak olduğunu, bunlardan birisini ANAP'a yönelik kanaatleri anlamak ve ikincisini ise ANAP'ın düşünceleri doğrultusunda bunları değiştirmeye katkı sağlamak olarak açıkladı. 
     Erkan Mumcu, görev değişikliğine ilişkin tasarrufun parti tüzüğü kapsamında Genel Başkan'ın iradesinde olduğunu belirterek, henüz buna yönelik bir değerlendirme yapmadığını bildirdi. Mumcu, "Buna yönelik kararım ne olursa olsun, bu benim partime olan sadakatimi etkilemeyecektir. Ülkem ve partim için doğru olanı yapacağım. Aynı çizgimde devam edeceğim. Bugüne kadar görev ve sorumluluktan kaçmadım bundan sonra da sorumluluğumdan kaçmam. Benim yaptığım riski başkalarına atmak yerine partinin iyiye gidişini tetiklemektir" diye konuştu. 
     
</TEXT>
</DOC>
