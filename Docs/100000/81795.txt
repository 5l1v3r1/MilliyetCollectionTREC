<DOC>
<DOCNO> 81795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/spor/spo03.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom’da kariyer yaptı 
</HEADLINE>
<TEXT>

Kolombiyalı oyuncu, Galatasaray’da gösterdiği performans ile göze battı, Venazuela maçının aday kadrosuna alındı 
     100 bin dolara geldi 
     VİCTORİA’NIN Galatasaray’a transferi çok tartışıldı ancak genç futbolcu oynadığı başarılı futbol ile sekiz ayda futbol yaşamında zirveye ulaştı. Sarı - Kırmızılı takıma 100 bin dolara gelen ancak kısa sürede Lucescu’nun gözüne giren Kolombiyalı oyuncunun gösterdiği müthiş performans ülkesinde de dikkat çekti ve Victoria milli takıma kadar yükseldi. 
     
     En mutlu günleri 
     KOLOMBİYA’NIN Venazuela ile oynayacağı hazırlık maçına çağrılan Victoria en mutlu günlerini yaşıyor. İlk kez milli takım formasını giyme şansını yakalayan Sarı - Kırmızılı futbolcu, "Galatasaray’a çok şeyler borçluyum. En büyük hayallerimden biri gerçekleştirdim. Bu şansı çok iyi kullanıp, uzun yıllar milli formayı çıkarmak istemiyorum" diye konuştu. 
     
Bilet isyanı      YOZGATSPOR maçının biletleri dün satışa çıktı. Ali Sami Yen Stadı’nın önünde erken saatlerde sıraya giren Galatasaraylı taraftarlar on dakika içinde biletlerin bitmesi üzerine çılgına döndüler. Biletlerin yine karaborsacılara gittiğini belirten Sarı - Kırmızılı taraftarlar kulübe yürüdüler, yönetimi protesto ettiler. 
     
Şampiyona büyük ilgi      Galatasaraylı futbolculardan kaptan Bülent Korkmaz, Ergün Penbe ve kaleci Kerem İnan, Uğur Koleji’nin düzenlediği panele katıldı. Öğrencilerin büyük ilgi gösterdiği panelde konuşan Bülent, artık hedeflerinin Şampiyonlar Ligi’ni kazanmak olduğunu söyledi. Bu arada Ümit, Ayhan, Ergün, Vedat ve Serkan da Atrium Alışveriş Merkezi’nde taraftarların düzenlediği etkinlikte bir araya geldiler, şampiyonluk pastası kestiler. 
     
Eller cebe      BAŞKAN Özhan Canaydın, kaleci Mondragon’un transferini halletmek için kolları sıvadı. Metz’e 2.5 milyon dolar vermeyi planlayan Canaydın’ın, "Bu işin olması için 500 bin doları cebimden vereceğim" dediği öğrenildi. Galatasaray, Fransa Ligi’nde küme düşen Metz’i ikna etmeye çalışıyor. Bu arada Sarı-Kırmızılı takım Yozgat maçının hazırlıklarını dün sürdürdü. 
     



 SPOR 






























</TEXT>
</DOC>
