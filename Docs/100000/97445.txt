<DOC>
<DOCNO> 97445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/yasam/yas06.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoşun dramı 
</HEADLINE>
<TEXT>
Zom olup eski evine girince dayaktan öldü 
     ESKİŞEHİR DHA 

     Eskişehir’de aşrı miktarda içki içen Esat Arlıer 52 yolunu şaşırıp 5 ay önce taşındığı eski evine girmeye kalkınca ev sahipleri tarafından dövüldü. Arlıer, kafa travması sonucu hayatı kaybetti. Geçen cuma arkadaşlarıyla içki içen Arlıer alkolün etkisiyle yanlışlıkla eski oturduğu eve gitti. 
     
     Susun televizyon seyrediyorum’ 
     Evin kapısını açık bulunca içeri giren Arlıer, uzandığı kanepede televizyon seyretmeye başladı. Arlıer’i evin içinde görünce şaşıran ev sahipleri dışarı çıkmasını istedi. Ancak sarhoş olan Arlıer "Susun televizyon seyrediyorum" dedi. Akrabası Nazif Karabakar’ı 48 çağıran ev sahibi İbrahim Kurt 49 Arlıer’i döverek dışarı çıkardı. Olay yerine gelen polis Arlıer’le Kurt ve Karabakar’ı karakola götürdü. 
     Durumu kötü olduğu için birkaç kez hastaneye kaldırılan ve ayakta tedavi edilip taburcu edilen Arlıer, cumartesi günü kafa travması sonucu öldü. Gözaltına alınan Karabakar ve Kurt, şunları anlattı "Tanımadığımız alkollü bir şahıs içeriye girip salondaki kanepeye uzandı. Çıkartmak istedik, çıkmadı. Tartıştık, birkaç tokat attık. Şahıs alkollü olduğundan daha önce yere düşüp kafasını çarpmıştır." 
     



 YAŞAM 




















</TEXT>
</DOC>
