<DOC>
<DOCNO> 97600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/guncel/agun.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sel 12 can aldı 
</HEADLINE>
<TEXT>

Yurdun iç kesimlerinde şiddetli yağışla birlikte gelen sel hayatı felç etti. 12 kişi yaşamını yitirirken, 400 evi su bastı. Ekili araziler zarar gördü... 
     DOĞAN HABER AJANSI 

     Türkiye’nin orta kesimlerinde dün etkili olan şiddetli yağış sonucu sel baskınları ve yıldırım düşmesi nedeniyle 10 kişi öldü, 3 kişi de yaralandı. Yozgat Şefaatli, Çorum Sungurlu ve Rize Güneysu’da sel sularına kapılan 4 kişi kayboldu, 3 ev çökerken 400’ü aşkın evi de su bastı. 
     Çorum’a bağlı Beşkızlar köyünde hayvanlarını kurtarmaya çalışan Murat Gümüşkabak 13 yaşamını yitirdi. Kışlalı köyünde ise Mehmet Yardımcı, yıldırım düşmesi sonucu öldü. Örenkaya köyünde bir kişi kayboldu. İlçede 3 caminin minareleri yıkıldı, birçok evi su bastı, 4 bin dönüm arazi de su altında kaldı. 
     
     Anne ve çocuklarının kaderi... 
     Yozgat Şefaatli’ye bağlı Karalar köyünde sele kapılan Güllü Kaya 37 yaşamını yitirirken, çocukları Esra 12 , Büşra 5 , Ayşe 2 ve Safiye 6 aylık kayboldu. Yetkililer, 3 çocuğun cesetlerinin bulunduğunu bildirdi. Kars’a bağlı Ocaklı köyünde bir evin çökmesi sonucu Şahin Kara 19 olay yerinde öldü. 
     Tokat’ın Dedeli köyünde Emine Polat 28 ile kuzeni Duran Polat 15 yağmurdan korunmak için altına sığındıkları römorka yıldırım düşünce yaşamlarını yitirdi. Sakarya’ya bağlı Mudurnu beldesinde de ailesiyle birlikte çadırda yaşayan Nurcan Ürü 4 , yıldırım düşmesi sonucu öldü. Rize Güneysu’da Emre Abdullah 20 sele kapılarak, Selma Usta 30 yıkılan evin altında kalarak öldü. Islahiye Köyü’nde ise Ahmet Kasap ile Ömer Şahin sel sularına kapılarak kayboldu. 
     
     150 milyon liralık yardım 
     Devlet Bakanı Şuayip Üşenmez ile Bayındırlık ve İsk n Bakanı Abdulkadir Akcan, selde zarar gören ailelere, 150 milyon liralık yardım yapılacağını bildirdi. 
     



 GÜNCEL 





















</TEXT>
</DOC>
