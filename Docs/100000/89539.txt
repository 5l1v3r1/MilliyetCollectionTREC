<DOC>
<DOCNO> 89539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/siyaset/siy03.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Soyut gerekçe olamaz 
</HEADLINE>
<TEXT>

F tipini protesto eden öğrenciler hakkında verilen hapis cezasını Yargıtay, eylemler ve örgütler kuşkuya yer bırakmayacak şekilde belirtilmediği gerekçesiyle bozdu 
     ANKARA Milliyet 

     Yargıtay 9. Ceza Dairesi, Ankara Üniversitesi Cebeci yerleşkesinde, 11 Ocak 2001 tarihinde düzenlenen F tipi cezaevi protestosuna katılan çoğunluğu öğrenci 22 kişi hakkında, "yasadışı örgüte yardım ve yataklık" ettikleri gerekçesiyle verilen hapis cezasını, eksik soruşturma ve esastan bozdu. 
     Yargıtay 9. Ceza Dairesi, sanıkların Ankara 1 No’lu DGM’nin verdiği mahk miyet kararlarına ilişkin temyiz incelemesini tamamladı. 
     Kararda sanıkların içinde bulundukları siyasi oluşumların yapısı araştırılmadan hüküm oluşturulduğuna dikkat çekildi. Bu nedenle DGM’nin kararını "eksik soruşturma"dan bozan Daire, esasa ilişkin bozma gerekçesini de şöyle açıkladı 
     "Her bir sanığın eyleminin ne olduğu irdelenerek ve eylemlere ne şekilde örgütlerle bağlantılı olarak katıldıkları, kuşkuya yer bırakmayacak biçimde belirtilerek, gerekçeye yansıtılmak suretiyle hüküm tesisi gerektiği gözeltilmeksizin genel ve soyut bir gerekçe ile karar verilmesi bozmayı gerektirmiştir." 
     Yargıtay 9. Ceza Dairesi’nin kararından sonra sanıklar, Ankara 1 No’lu DGM’de yeniden yargılanacaklar. 
     



 SİYASET 















</TEXT>
</DOC>
