<DOC>
<DOCNO> 86526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sondun11.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da meclise aday olanlar öldürülüyor 
</HEADLINE>
<TEXT>

     Birleşmiş Milletler BM , Afganistan'da kurulacak geleneksel meclis Loya Jirga'da yer almak üzere adaylığını koyan 8 kişinin Mayıs ayı içinde öldürüldüğünü duyurdu. 
     Afgan başkenti Kabil'deki BM basın sözcüsü Manoel de Almeida e Silva, Haziran'da toplanacak Loya Jirga'ya üye olmak amacıyla başvuran 8 kişinin öldürüldüğünü açıklarken, bu cinayetlerin nedenlerinin 
     siyasi olup olmadığını bilmediklerini, ancak insanların kafasında Loya Jirga ile bağlantılı olduğu düşüncesinin bulunduğunu söyledi. Sözcü, bu kişilerin 4'ünün güneydeki Kandahar'da, birinin Kabil'de, 3'ünün de orta kesimlerdeki Ghor'da öldüğünü ve ölmeden önce henüz Loya Jirga'ya seçilmiş olmadıklarını, ancak Loya Jirga'ya giriş için ilk adım sayılan bölge meclislerinde seçildiklerini belirtti. Öte yandan uluslararası güce bağlı olarak görev yapan 3 Afgan askerin ülkenin doğusundaki bir karayolunda geçirdikleri trafik kazası sonucu yaralandığı belirtildi. Askeri sözcü binbaşı Bryan Hilferty, kazada yaralanan 3 Afgan askerin helikopterle Bagram'daki üsse nakledildiğini söyledi. 
     





</TEXT>
</DOC>
