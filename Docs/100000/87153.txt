<DOC>
<DOCNO> 87153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun04.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Nablus ve Kalkiliya şehirlerine girdi 
</HEADLINE>
<TEXT>

     İsrail askerlerinin 40 kadar zırhlı personel taşıyıcı ve tank desteğinde Batı Şeria kentlerinden Nablus ve Kalkiliya kentlerine girdikleri bildirildi. 
     Ağır silahlar ve helikopterlerle ateş açan İsrail askerlerinin Balata mülteci kampına saldırdıklarını belirten Filistinli görgü tanıkları İsrail askerlerinin Nablus kentinin elektriklerini kestiğini kaydettiler. 
     Öte yandan İsrail ordusundan konuyla ilgili yapılan resmi açıklamada, İsrail askerlerinin son meydana gelen kanlı saldırılar üzerine Nablus kentiyle Balata mülteci kampına girdikleri teyit edilirken kentte sokağa çıkma yasağı ilan edildiği belirtildi. 
     Açıklamada askerlerin iki Filistinliyi tutukladıkları ve kentteki operasyonların devam ettiği bildirildi. İsrail ordusunun ayrıca Kalkiliya kentine de girdiği yine İsrail ordusunun yaptığı açıklamada kaydedildi. 
     Gözlemciler, İsrail saldırısının ana hedefinin Filistin Devlet Başkanı Yaser Arafat'a bağlı El Fetih grubuna mensup El Aksa Şehitleri Tugayı'nın karargahının bulunduğu Balata kampı olduğuna işaret ediyorlar. 
     





</TEXT>
</DOC>
