<DOC>
<DOCNO> 57850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/magazin/amag.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahnede kazandı çöplükte harcadı 
</HEADLINE>
<TEXT>

Eski sevgilisinin aklına uyan Ebru Gündeş, 1997 yılında 1 milyon dolara yakın para harcayıp Trakya bölgesinin en değerli çöplüğünü aldı ve bunu yeni anladı 
     ALİ EYÜBOĞLU 

     ÜNLÜ şarkıcı Ebru Gündeş’in, 1997’de Sanayi arsası’ diye 198 milyar ödeyerek satın aldığı 177 bin 126 metrekare tarlanın çoğu, çöplük, yamaç, orman içinde ve yolu bile olmayan yerler çıktı. Gündeş, avukat Ömer Durak’la aşk yaşadığı dönemde Tekirdağ ve Kırklareli’nin ilçelerinde Tarık Yedibaşlar ve Yamaç Karpat adına kayıtlı 16 muhtelif tarlayı görmeden satın aldı. Gündeş, Durak’tan ayrıldıktan sonra, arsa konusunda kandırıldığına ilişkin kendisine ulaşan bilgiler üzerine bir dostuna tapuları verip, yerlerin akıbeti hakkında araştırma yaptırttı. 
     
     Dava açma, iyi olmaz 
     BİR doların 165 bin lira olduğu 1997’nin ağustos ayında kendisine yaklaşık 1 milyon 200 bin dolara malolan tarlaların toplam değerinin 100 milyar lirayı bile bulmadığını ve çoğunun da son müşterisi olduğunu öğrenince şoke olan Gündeş, yeni avukatından, Ömer Durak hakkında davası açmasını istedi. 1998 yılında 30 milyar 609 milyon, 1999’da ise 56 milyar 699 milyon lira vergi ödeyen Gündeş’e avukatı, "Bu davalardan bir şey çıkmaz. Ayrıca mahkemede arsaların gerçek satış bedelleri ortaya çıkınca başınız maliyecilerle derde girer" deyince bundan vazgeçti. 
     
     Görmeden satın aldı 
     TRAKYA’DAKİ gayri menkulleri arsa işiyle uğraşan Kemal Aker aracılığıyla aldığını anlatan Gündeş şunları söyledi "Bu yerleri ilerisini düşünerek, kötü günümde lazım olur diye aldım. Görmeden, değerleri ne diye de araştırmadan satın almakla hata ettiğimi sonradan anladım." Artık bu arsalardan soğuduğunu vurgulayan Gündeş sözlerini şöyle sürdürdü "Ben o arazilerin çoğunu sanayi arsası diye satın aldım. Hepsi çöplük çıksa bile umrumda değil. Sağlıktan gerisi yalan." 
     
     Tekirdağ’da aldığı yerler 

</TEXT>
</DOC>
