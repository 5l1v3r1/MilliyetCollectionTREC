<DOC>
<DOCNO> 95565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sontur21.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Yeni Oluşumdan Türkiye'ye hayır gelmez" 
</HEADLINE>
<TEXT>

     SP Genel Başkanı Recai Kutan, "Cem, Özkan, Derviş ekibinden Türkiye'ye herhangi bir hayır beklenmemelidir" dedi. 
     İsmail Cem, Kemal Derviş, Hüsamettin Özkan ve DSP'den ayrılan milletvekillerinin biraraya gelmesiyle oluşacak ekibin, Türkiye'nin bütün meselelerini halledeceğinin ileri sürüldüğünü belirten Kutan, "Halk arasında, Siyasette yaptıklarımız yapacaklarımızın teminatıdır diye bir söz vardır. Yaptıkları Türkiye'yi batırmaktı, yapacakları da Türkiye'yi batırmaya devam etmek olacaktır" dedi. 
     Aralık ayında AB ile yapılacak görüşmeler öncesi düzenlemeler için her türlü desteği vermeye hazır olduklarını ifade eden Kutan, "Derhal Meclis'i açalım. Meclis'in 1 Ağustos'ta toplanması için müracaatta bulunduk. Süratle Seçim Kanunu üzerinde çalışılsın, o arada Siyasi Partiler Kanunu ve AB ile ilgili düzenlemelerin hepsini yapalım, ne zaman yetiştirirsek de seçimi yapalım" dedi. 
     





</TEXT>
</DOC>
