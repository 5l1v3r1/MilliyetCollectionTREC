<DOC>
<DOCNO> 87864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun26.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Filistin şehirlerine karşı Yeşil Hat çekiyor 
</HEADLINE>
<TEXT>

     İsrail Başbakanı Ariel Şaron, ''Filistin kentlerinden gelecek tehditlere karşı'' Megiddo yakınındaki Kafr Salem'den Kafr Kassem'e kadar 110 kilometrelik bir çit çekilmesi projesini onayladı. 
     Haaretz gazetesinin internet sitesinde yer alan haberine göre, İsrail Savunma Bakanı Binyamin Ben-Elizer tarafından önerilen ''Yeşil Hat''tın, bazı düzeltmelerle Şaron tarafından kabul edildiği belirtildi. 
     Haberde, 110 kilometrelik hattın Filistin'in Cenin, Nablus, Tulkarim ve Kalkilya kentlerinden gelecek ''teröristlerin hedef alacağı ana bölgeleri korumaya'' yönelik olduğu ve bu hatta askeri birliklerle sınır polisinin devriye gezeceği kaydedildi. 
     Şaron'un onayladığı 110 kilometrelik bariyer, Bat Hefer ve Kalkilya yakınlarındaki yerlerde kurulan ya da kurulacak çit ve duvarlarla birleştirilecek. 
     İsrail Savunma Bakanı Ben-Elizer, Yeşil Hat adını verdiği projesinin oldukça geniş bir alanı kapsamasını istiyor. 
     





</TEXT>
</DOC>
