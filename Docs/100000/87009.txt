<DOC>
<DOCNO> 87009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sonspo05.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Finallerin en kıdemli teknik adamı Alman Schön... 
</HEADLINE>
<TEXT>

     Dünya Kupası finallerinin en kıdemli teknik adamı, Almanya'nın efsane ismi Helmut Schön oldu. 
     Schön, 1966 ile 1978 yılları arasında Alman Milli Takımı'nın başında tam 25 maça çıkarak, kırılması güç bir rekora imza attı ve finallerde en çok maça çıkan teknik adam olarak tarihe geçti. 
     Alman teknik adamı, 20 maçla Brezilyalı teknik direktör Mario Jorge Lobo Zagalo izlerken, yine Alman olan Josef Herberger ile İtalyan Vicenzo Bearzot 18'er maçla 3. sırayı paylaştı. 
     2002 Dünya Kupası finallerinde Türkiye'nin rakibi olan Çin'in başında sahaya çıkacak olan Bora Milutinovic ise rekorları zorlayabilecek tek isim olarak dikkat çekti. 
     5. kez ve 5. farklı ülkeyle kupalara katılacak olan Milutinovic, 17 maçla, 4. sırada yer alırken, Güney Kore'nin teknik direktörlüğünü yapan Hollandalı Guus Hiddink ise Dünya Kupası'nda yer alıp, listeye girebilen ikinci çalıştırıcı oldu. Hiddink 7 maçla, 17 teknik adamla birlikte 14. oldu. 
     





</TEXT>
</DOC>
