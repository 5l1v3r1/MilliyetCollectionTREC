<DOC>
<DOCNO> 53239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/soneko32.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası kredisi şubat ayına sarkacak 
</HEADLINE>
<TEXT>

     Dünya Bankası'nın, Aralık ayında Türkiye'ye vermesi gereken 1.3 milyar dolarlık Programlanmış Mali Sektör Uyum Kredisi'nin PSFSAL2 , Şubat ayında gelebileceği belirtiliyor. 
     Uzmanlar 1.3 milyar dolarlık kredinin gecikmesinin çok önemli olmadığını ifade ederken, Türkiye'ye yeterince dış mali kaynak geleceğini söylediler. 
     IMF'nin, Türkiye'ye yeterince dış mali kaynak sağlayacağını ve bu nedenle, 1.3 milyar dolarlık kaynağa acilen ihtiyaç duyulmadığını belirten yetkililer, bu kaynağın zaten IMF kredisi gibi borç stoğunun azaltılması için kullanılmayacağını vurguladılar. 
     Söz konusu krediyle ilgili çalışmaların devam ettiğini belirten yetkililer, ''Türkiye ve Dünya Bankası'nın karşılıklı olarak yapması gereken hazırlıklarda ortaya çıkan gecikmeden dolayı, Şubat ayının başında kredinin Türkiye'ye gelebileceğini'' ifade ettiler. 
     






</TEXT>
</DOC>
