<DOC>
<DOCNO> 70881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sondun03.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den füze saldırısı... 10 bin Hamas yandaşı sokaklarda... 
</HEADLINE>
<TEXT>

     İsrail donanmasından Filistin Yönetimi'nin Gazze'deki binalarına bir füze fırlatıldığı bildirildi. 
     Filistin güvenlik birimleri, İsrail donanmasının fırlattığını füzenin bir bahçeye düştüğünü belirttiler. 
     Bu arada, aşırı dinci Hamas örgütünün yaklaşık 10 bin yandaşının Gazze kentinde İsrail karşıtı ''intikam çığlıkları attığı'' bildirildi. 
     Kent merkezinde toplanan 10 binden fazla Hamas yandaşının, Batı Şeria'da İsrail tank mermisiyle öldürülen Hamas sorumlusu Hüseyin Ebu Kuveyk'in ailesine ''intikam yemini'' ettiği, Hamas yandaşlarının daha sonra ''intikam'' diye bağırarak Kuveyk'in ailesinin oturduğu Gazze'nin batısındaki mülteci kampına doğru yürüdükleri belirtildi. 
     Yürüyüş sırasında, Hamas'ın silahlı kanadı İzzettin El Kassam Tugayları bayraklarının açıldığı ve yüzü maskeli adamların otomatik silahlarla havaya ateş açtıkları kaydedildi. 
     






</TEXT>
</DOC>
