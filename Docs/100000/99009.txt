<DOC>
<DOCNO> 99009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/magazin/amag.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
En uzun eteğimi giydim’ 
</HEADLINE>
<TEXT>

Avşar, mevlitte giydiği etekle ilgili şöyle konuştu Mevlütten sonra randevularım vardı, sıcakta rahat etmek için giydim. Hiç erkek olmadığı için de çekinmedim 
     BİRSEN ALTUNTAŞ 

     Mezarlıkta pantolonlaydı 
     HER zaman farklı olmayı başarıp 20 yılı geride bıraktığı sanat yaşamında zirveye tırmanan Hülya Avşar, yine farklı olduğunu gösterdi Avşar, geçen yıl yaşama veda eden kayınpederi Prof. Dr. Kaya Çilingiroğlu’nun Zincirlikuyu Mezarlığı’nda bulunan mezarı başındaki anma törenine pantolonla, yere oturması gereken Teşvikiye Camii’ndeki mevlide ise kısa etekle katılarak yine kendinden konuşturmayı başardı. 
     
     Eve gidip değiştirmiş 
     HÜLYA Avşar, sabah mezarlıktaki anma için Çanakkale’den helikopterle İstanbul’a geldiğini, törenin ardından da evinde kıyafetini değiştirdiğini söyledi. Sanatçı şöyle konuştu "Sıcaktan rahatsız olmamak ve mevlitten sonra gideceğim görüşmelerimde rahat etmek için etek giymek istedim en uzununu tercih ettim. Etek dar olduğu için oturunca biraz sıyırdım. Medyaya yansıyan o görüntüler ortaya çıktı. Kadınların bölümüne oturdum, orada erkek olmadığı için bir rahatsızlık duymadım. Önemli olan insanın içi." 
     
     Bu ikinci giyim’ skandalı 
     AVŞAR, 17 Ağustos depreminden sonra Kocaeli’nde afetzedeler için yaptırılan rehabilitasyon merkezinde de kıyafetiyle tepki görmüştü. Depremzede çocukların bulunduğu merkeze göğüslerinin büyük bölümünü açıkta bırakan transparan bir bluz ile katılan sanatçı, eleştiri oklarına hedef olunca, "Bunu bilinçli yapmadım. Benim giyim tarzım bu" diyerek kendini savunmuştu. 
     
DİYANET Avşar daha dikkatli olmalı’      SELMAN EKİCİ Ankara 

     Diyanet İşleri Başkanlığı, Din İşleri Yüksek Kurulu Alo Fetva Hattı uzmanları, mevlidi etekle dinleyen Hülya Avşar’a daha dikkatli olması uyarısında bulundu. Alo Fetva hattı uzmanları, kadınların bacakları açık ve başının yarısı görünecek şekilde mevlit dinlemesinin dini bakımdan uygun olmadığını belirtti. Camiye girmenin belli kuralları olduğunu kaydeden uzmanlar, "Bir kadın camide tesettüre uygun hareket etmelidir." dedi. Camiye hürmet için tesettür kurallarına uyulması gerektiğini söyleyen yetkililer, sadece turistlerin belli bir noktaya kadar mazur görülebileceğini açıkladı. 
     



 MAGAZİN 















</TEXT>
</DOC>
