<DOC>
<DOCNO> 61386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sondun16.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyada 900 milyon kişi cep telefonu kullanıyor 
</HEADLINE>
<TEXT>

     Displaysearch adlı piyasa araştırma kurumu, dünyada 900 milyon kişinin cep telefonu kullandığını saptadı. 
     2001 yılı sonu itibarıyla yapılan araştırmada, dünya nüfusunun 
     yüzde 15'inin cep telefonu kullandığının ortaya çıktığını belirten Displaysearch adlı piyasa araştırma kurumu, 2005 yılına kadar dünya nüfusunun yüzde 24'ünün cep telefonu kullanacağı tahmininde bulundu. Sadece 2001 yılında toplam 408 milyon adet cep telefonu satıldığı belirtilen araştırmada, nüfusunun yüzde 44'ünün cep telefonu kullandığı Kuzey Amerika'nın, dünya cep telefonu piyasasının yüzde 16'sına sahip olduğu kaydedildi. Batı Avrupa ülkelerinde son bir yıl içinde cep telefonu satışında yüzde 23,3 oranında bir gerileme gözlenirken, Çin'de cep telefonu satışlarında yüzde 28,6, Asya'nın diğer bölgelerinde ise yüzde 32,3 oranında artış kaydedildi. Cep telefonu satışında Kanada ve ABD piyasalarının hala canlılığını koruduğu bildiriliyor. 2001 yılında, geçen yıla oranla yüzde 22,4 oranında daha fazla cep telefonu satıldı. Dünya piyasasının yüzde 25,4'üne sahip olan Batı Avrupa ülkelerinde ise 2001 yılında cep telefonu satışında geçen yıla oranla yüzde 23,3 oranında bir azalma oldu. Ancak dünya sıralamasında Batı Avrupa ülkeleri, hala cep telefonu satışında önemli bir piyasa olma özelliğini koruyor. Displaysearch araştırma kurumuna göre, cep telefonu üreten şirketler arasında Nokia yüzde 32,8 ile ilk sırada yer alırken, Motorola yüzde 13,8, Samsung yüzde 9, Siemens yüzde 8,2, Ericsson ise yüzde 8 paya sahip. 
     






</TEXT>
</DOC>
