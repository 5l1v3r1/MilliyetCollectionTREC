<DOC>
<DOCNO> 81727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sontur19.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kadının "tecavüz" intiharı... 
</HEADLINE>
<TEXT>

     Eskişehir'de, eniştesini suçladığı bir not bırakan genç bir kadın, kendini iple asarak intihar etti. 
     Alınan bilgiye göre, yapılan ihbar üzerine, Şirintepe Mahallesi Hakim Sokak'ta bir eve gelen polis, Döndü Kızılkılıç'ı 23 evin çatı katında bulunan bir direğe ağzı tülbentle kapalı olarak asılı durumda buldu. 
     Cumhuriyet Savcısı'nın olay yerine gelmesinden sonra yapılan araştırmada, cesedin yanında ''Bu gece herkes uyuduktan sonra intihar edeceğim, ölümüm ve intiharımın sorumlusu Derviş Davran'dır. 
     Allahımdan dilerim ki o asla ölmesin, hapislerde çürüsün'' yazılı not bulundu. 
     Derviş Davran'ın Alanya'da yaşadığı ve Kızılkılıç'ın eniştesi olduğu belirlendi. 15 Nisan 2002 tarihinde kaybolan Kızılkılıç'ın bulunduktan sonra polise verdiği ifadede, Davran'ın kendisini 15 yaşındayken kaçırıp tecavüz ettiğini, 25 Mart 2002 tarihinde de yine kendisini Alanya'ya kaçırıp otel odasında zorla tecavüz ettiği ve üzerinde bulunan değerli eşya ve paralarını aldığını söylediği belirtildi. 
     Olayla ilgili soruşturmaya başlandığı ve Derviş Davran'ın arandığı bildirildi. 
     





</TEXT>
</DOC>
