<DOC>
<DOCNO> 73669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sontur13.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer "Cheney somut bir talepte bulunmadı" 
</HEADLINE>
<TEXT>

     Cumhurbaşkanı Ahmet Necdet Sezer, ABD Başkan Yardımcısı Dick Cheney'in somut bir talepte bulunmadığını bildirdi. 
     Cumhurbaşkanı Sezer, Yaşlılar Haftası nedeniyle eşi Semra Sezer ile birlikte Ümitköy Huzurevi'ni ziyaret etti. 
     Basın mensuplarının görüntü almasının ardından basına kapatılan ziyaret yaklaşık 45 dakika sürdü. 
     Huzurevinden ayrılırken Sezer gazetecilerin ABD Başkan Yardımcısı Cheney'in Ankara ziyaretine ilişkin sorularını yanıtlamazken, konuyla ilgili yarın ayrıntılı bir açıklama yapılacağını bildirdi. Sezer, bir gazetecinin, "Cheney'in somut bir talebi oldu mu " şeklindeki sorusunu, "Hayır, olmadı" diye yanıtladı. 
     






</TEXT>
</DOC>
