<DOC>
<DOCNO> 58552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/siyaset/siy03.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan, Avrupa’ya gizlice’ başvurdu 
</HEADLINE>
<TEXT>

Anayasa Mahkemesi’nin gerekçeli kararını beklemeden AİHM’ye başvuran Kutan’ın, SP yöneticilerine haber vermediği ortaya çıktı 
     ABDULLAH KARAKUŞ Ankara 

     SP Genel Başkanı Recai Kutan, FP’nin kapatılmasıyla ilgili Avrupa İnsan Hakları Mahkemesi’ne gizli bir şekilde dava açtı. Anayasa Mahkemesi’nin gerekçeli kararı beklenmeden yapılan şik yet başvurusundan SP’nin yönetici kadrosundakilerin haberi olmadığı ortaya çıktı. 
     Kutan, Milli Görüş’ün iki partisinin davasına aynı dönemde bakacak olan AİHM’ye başvuru dilekçesinde "Türkiye parti mezarlığına döndü. Son on yılda 17 parti kapatıldı. Anayasa Mahkemesi, anayasaya aykırı hareket etti" dedi. Kutan, dilekçesinde iddianamede suç sayılan konuşmaları parti yönetiminin yapmadığını belirterek, "FP kendisini temsil etmeyen kişilerin fiilerinden dolayı kapatılamaz. Kaldı ki iddianamede yer alan konuşmaların tamamı 23 Nisan 1999 tarihinden önce yapılmıştır ve af kapsamındadır" görüşüne yer verdi. 
     Kutan’ın avukat aracılığıyla değil de postayla gönderdiği ve alındı k ğıdının geldiği gizli başvuru dilekçesini genel başkan yardımcılarına söylemediği ortaya çıktı. Genel Başkan Yardımcısı Lütfü Esengün, "AİHM’e başvuru için gerekçeli kararı beklemek lazım. Onun için başvuru yapmadık" derken, SP’nin hukukçu milletvekili Mustafa Kamalak, başvurunun yapıldığını açıkladı. 
     



 SİYASET 










</TEXT>
</DOC>
