<DOC>
<DOCNO> 61378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sondun08.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye'nin, Irak operasyonuna desteği sağlanabilir" 
</HEADLINE>
<TEXT>

     Irak'a askeri operasyon düzenlemek için ABD'ye, sadece Türkiye, Birleşik Arap Emirlikleri ve Kuveyt'in desteğinin yeteceği, Ankara'nın desteğinin ise "başarılı bir diplomasiyle" sağlanabileceği öne sürüldü. 
     Clinton'un eski danışmanı Morris, ABD kongre çevrelerinin dergisi The Hill'de yayınlanan yorumunda, Irak lideri Saddam Hüseyin devrilmeden, terörizmle savaşın tamamlanamayacağını savundu. 
     Morris, bir sonraki hedef olması gerektiğini ileri sürdüğü Irak'a, Saddam'ı devirmek için muhalefete rehberlik edecek danışmanlar gönderilmesinin düşünülebileceğini belirtirken, Türkiye'nin desteğinin "başarılı diplomasiyle" sağlanabileceğini ileri sürdü. 
     Dick Morris, "Türkiye, Pakistan'a olduğu gibi, sınır ötesindeki geleneksel düşmanlarının güçlenmesinden rahatsız olacak, ancak başarılı bir diplomasi, bu ülkeye yardımın artırılması ve Kürtleri disipline eden uluslararası rolün devam ettirilmesiyle Ankara'nın korkuları hafifleyecektir" ifadelerini kullandı. 
     






</TEXT>
</DOC>
