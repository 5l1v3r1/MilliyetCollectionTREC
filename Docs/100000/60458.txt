<DOC>
<DOCNO> 60458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/ekonomi/eko03.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Soma’da üretim mucizesi 
</HEADLINE>
<TEXT>

Karaelmas’ operasyonu sonrası Soma Termik Santrali Genel Müdürlüğü’ne atanan Selahattin Topuz, günlük ciroyu 191 milyardan 1 trilyon 300 milyara çıkarttı 
     MEHMET HAKKI ÖZBAYIR ŞEVKET YILMAZ SOMA 

     Ege Linyit İşletmeleri’nde jandarmanın gerçekleştirdiği Karaelmas’ operasyonunun ardından, Soma Termik Santrali’nde elektrik üretimi yediye katlandı. 
     Bir ay önce atanan Genel Müdür Selahattin Topuz’un, özel sektör anlayışı getirip hantallıktan kurtardığı santralden en üst düzeyde verim alınmaya başlandı. Üretim önce saatte 133 megawat’tan 700 megawat’a, şimdi de 950 megawata yükseldi. Böylece santralin günlük cirosu da 191 milyar liradan 1 trilyon 300 milyar liraya çıktı. 
     Topuz, dürüst çalışmayı ilke edindiğini belirterek, şöyle dedi "Buradaki sorun KİT’lerdeki nemelazımcılık ve hantallıktı. Özel sektör gibi düşündük. Kalitesiz kömürü kapıdan çevirttim. Artık santrala daha kaliteli kömür gelmeye başladı." Santral işçisinde de tembellik ve fazla mesai hastalığı olduğunu belirten Topuz, "Fazla mesai yok, herkes işinin kıymetini bilsin, bu santal tam kapasiteyle çalışacak" talimatı verdiğini, şimdi herkesin fazla mesai kaygısı olmadan çalıştığını belirtti. 
     
     Kömürler kayboluyordu 
     Ege Linyitleri İşletmesi’nden santrale gönderildiği söylenen 1 milyon ton kömürün kayıp olduğu, düşük kalorili kömür kullanıldığı, sıkça meydana gelen arızalar, bazı üretim tesislerinin tam kapasiteyle çalıştırılmadığı gibi gerekçelerle geçen mayısta başlatılan Karaelmas’ operasyonlarında 45 kişi tutuklanmıştı. 
     



 EKONOMİ 





















</TEXT>
</DOC>
