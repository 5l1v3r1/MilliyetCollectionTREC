<DOC>
<DOCNO> 87781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/siyaset/siy03.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakoyunlu newline RTÜK Anayasa’ya uygun 
</HEADLINE>
<TEXT>

RTÜK yasasının iptali başvurusunun reddedilmesini isteyen Bakan Karakoyunlu, yasanın Anayasa’nın içeriğine uygun olduğunu söyledi 
     ANKARA Milliyet 

     Devlet Bakanı Yılmaz Karakoyunlu, "Radyo Televizyon Üst Kurulu Yasası"nın Anayasa’ya hiçbir şekilde aykırı olmadığını, hatta Anayasa’nın içeriklerine uygun düzenleme olduğunu söyledi. 
     Anayasa Mahkemesi heyeti, dün RTÜK yasasının bazı maddelerinin iptali istemiyle açılan davada Karakoyunlu ile Başbakanlık Kanunlar Kararlar Genel Müdürü Yaşar Öztürk’ün sözlü açıklamalarını dinledi. Oturum sonunda basın mensuplarına açıklama yapan Karakoyunlu, "Kanunla getirilmiş hükümlerin Anayasa’nın içeriklerine ve muhtevasına en uygun düzenleme olduğunu belirttik. Yürütmenin durdurulmasına hacet olmadığını kaydettik ve iptal istemlerinin reddini talep ettik. Düzenlemeyle ülkede herhangi bir tekelleşmeden ve kartelleşmeden söz etmenin mümkün olmadığını anlattık" dedi. Mahkemeye sözlü açıklama yapan, Televizyon Yayıncıları Derneği Başkanı Nuri Çolakoğlu da, yasanın internetle ilgili değerlendirmelerinin gerçekçi ve uygulanabilir olmadığını ancak yeni yasayla ekran karartma gibi çağdışı cezanın kalkmış olmasının olumlu gelişme olduğunu belirtti. Çolakoğlu, "Türkiye’de medyada tekelleşmeden söz edilemeyecek kadar çeşitlilik var" diye konuştu. 
     



 SİYASET 















</TEXT>
</DOC>
