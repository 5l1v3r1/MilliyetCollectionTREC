<DOC>
<DOCNO> 79219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/spor/spo10.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖLÜME KOŞTU 
</HEADLINE>
<TEXT>

Üç gün önce yapılan Boston Maratonu’nda bayılan Lucero, kurtarılamadı, dün genç yaşta hayata gözlerini kapattı 
     TARİHİ Boston Maratonu, bu yıl bir trajediye sahne oldu. Üç gün önce düzenlenen koşuda fenalaşıp düşen Cynthia Lucero, kaldırıldığı hastanede kurtarılamayarak, dün hayata gözlerini yumdu. Olayın acı yanı ise 28 yaşındaki Cynthia’nın bu yarışa kanserli çocuklara parasal yardım toplamak ve bu konuya daha çok dikkat çekmek amacıyla katılmış olmasıydı. 
     OLAYIN şahitlerinden Carole Slipowitz, genç kızın bilincini yitirmeden önce, kendini susuz ve güçsüz hisettiğini söylediğini belirtti. Boston Maratonu’nun sorumlu doktoru Marvin Adner de, 106 yıllık tarihi olan bu koşuda, ikinci kez böyle bir olaya rastlandığını, Lucero’nun kalp krizinden, beyin kanamasına kadar bir çok ölüm sebebi olabileceğini vurguladı. 
     



 SPOR 

























</TEXT>
</DOC>
