<DOC>
<DOCNO> 89164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/yazar/akyol.html </URL>
<DATE> 2002/06/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa sevdası 
</HEADLINE>
<TEXT>

     KAMUOYU araştırma şirketi ANAR kısa sürede saygın bir araştırma kurumu olduğunu kamuoyuna kabul ettirdi. Avrupa Birliği konusunda parti tabanlarının eğilimlerini rica ettim, ANAR yöneticisi Prof. Beşir Atalay hemen faksladı... 
     Halkın yüzde 71’i, MHP’ye oy vermiş olanların ise yüzde 69’u AB üyeliğini destekliyor. 
     "İdam cezasının devamı mı, yoksa Türkiye’nin AB’ye üye olması mı daha önemli " 
     İdamı daha önemli bulan MHP’lilerin oranı yüzde 34, Türkiye’nin AB üyeliğini daha önemli bulan MHP’lilerin oranı yüzde 57 
     12 Eylül’den önce MHP de, sol da "Ortak Pazar, ikinci Sevr’dir" diyordu. Bugün MHP, "dört konuda" rezerv koysa da AB üyeliğini destekliyor. 
     
     YAKIN zamana kadar "İslam Ortak Pazarı, İslam NATO’su" gibi boş lafların peşinde koşan İslami kesim de artık AB üyeliğinden yana... 
     ANAR’a göre, Tayyip Erdoğan’ın AK Parti tabanı da, aynen MHP gibi yüzde 69 oranında AB üyeliğini destekliyor. 
     Erbakan geleneğinin daha etkili olduğu Fazilet tabanında bile AB üyeliğini isteyenlerin oranı yüzde 56... 
     Çiller’in günlük taktikleri ne olursa olsun DYP’ye oy vermiş olan seçmenin yüzde 80’i AB yanlısı Öteki partilere oy verenlerde bu oran yüzde 70’in üzerindedir 
     AB üyeliğini İsviçreliler referandumla reddetti Norveçliler hem de iki defa reddetti Biz niye bu kadar AB sevdalısıyız 
     Mesele, Recaizade’nin yüzyıl önce yazdığı "Araba Sevdası" romanındaki gibi bir özenti değil bu 
     O kadar ciddi sorunlarımız var ki, çözüm AB üyeliğinden umulduğu için toplumda bu kadar AB üyeliği talebi var. 
     
     İŞSİZLER ve dargelirliler AB üyeliğinden refah bekliyor. AB üyeliği ile, esnaf işini büyüteceğine, işveren yeni yatırımlar yapacağına inanıyor. 
     HADEP’e oy verenlerin yüzde 89 oranında AB yanlısı olması, hem zenginlik hem kimlik’ beklentilerindendir. 
     Üniversiteden veya sınav salonundan aşağılanarak kapı dışarı edilen, gelecekleri karartılan zavallı türbanlı kızları gördükçe muhafazakar milyonlar da Türkiye’deki oligarşiden umudu kesip Avrupa standartlarına umut bağlıyorlar. 
     Her açıdan daha çok demokrasi, daha az devlet müdahalesi isteyen bir toplum haline geldik. 
     "İnput" araştırmasına göre, Türkiye’de AB üyeliğini isteyen yüzde 70’in üzerindeki çoğunluğun yarısına yakın kısmının gerekçesi "daha çok demokrasi"dir, öteki yarısı iş, kalkınma, serbest dolaşım gibi ekonomik etkenlerdir. 
     Mesele bir "sevda" değil, "toplumsal talep" haline gelmiştir. Yıllardır çözemediğimiz ve artık yen içinde tutamadığımız derin sorunlarımızı nasıl çözeceğiz En basiti, yılda en az dört milyar dolar yabancı sermaye girişi lazım 
     "Türk milleti", bırakın "kadim zamanları", bundan elli yıl öncesinden bile çok farklı bir sosyal yapılanma içindedir. 
     AB değilse, yaşadığımız zamanın küreselleşme ve entegrasyon dinamiklerinde yer almazsak, nasıl çözeceğiz bu sorunları 
     Yoksa, patlamaz mı 
     
     







Avrupa sevdası 


Yurtbank off... 


Erdoğan’ın Adalet Bakanı koşulu 


Türkiye’nin tarihle randevusu kaçacak mı 


Bülent Ağbi 


13 numaralı koltukta 


Karne zamanı. Aman dikkat 


AB’yi tanı t mak... 


Bu "politika yapmak" değil, kayıkçı kavgası 


Piyasalar ve EGS Bank açmazı 


Türkiye göçmenler ve insan kaçakçılığından büyük zarar görecek 


Çiller, Kıbrıs, seçim 


Derviş, "İşler iyi diyemem" derken ne demek istedi 


</TEXT>
</DOC>
