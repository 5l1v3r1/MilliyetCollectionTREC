<DOC>
<DOCNO> 58704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/yazar/akyol.html </URL>
<DATE> 2001/12/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Edebiyat tartışması 
</HEADLINE>
<TEXT>

     MİLLİ ŞEF zamanında, 1941'de Remzi Kitabevi tarafından yayımlanmış "Edebiyat Bilgileri" adlı bir kitap, 390 sayfa... Yazarı, bir usta, tanınmış edebiyatçı İsmail Habip Sevük... 
     Sahaflardan yıllar önce aldığım bu değerli eseri, son tartışmalar üzerine tekrar karıştırdım... 
     Önce, kitapta Nazım Hikmet var hem de 12 sayfa Gerçi o zaman Stalin'in Türkiye'den toprak talebi yoktu ve Nazım henüz Sovyet propagandasında yer almamıştı ama "komünist", yani rejim muhalifi olduğu biliniyordu. Buna rağmen Nazım'a hak ettiği geniş yer verilmiş... 
     Nazım'ın şiirimizde "serbest ritmik nazım" türüyle yeni çığır açtığını, bunda da aruz vezninden de çok yararlandığını anlatıyor. Mesela 
     "Değil bir kaç, 
     değil beş on, 
     otuz milyon, otuz milyon 
     onlar bizim, biz onların" 
     Evet "mefailün..."tarzı bir serbest ritmik şiir... Nazım'ın Şeyh Galib'den yararlanarak yazdığı şiirler de varmış. Sf. 269 - 272 
     
     TARİHİ mirasın yeni ile sentezleştirilerek nasıl orijinal eser yaratılabileceğinin bir örneğidir bu 
     Aruzla, dahası, Divan edebiyatının mecaz ve sanatlarıyla modern şiir yazan Yahya Kemal, Fransız edebiyatındaki 'parnesyen şiir' gibi, sizde "halis şiir"in mükemmel örneklerinden biridir. 
     Kitabının daha başında Sevük diyor ki 
     "Aruzu bilmemek Yunus Emre'den Yahya Kemal'e kadar yedi asırlık sesimizi bilmemektir. O ses ki bu çatlak dünyada zevklerin zevki ve tatların tadıdır o ses ki şerefimizdir, medeniyetimizdir, övünüşümüzdür. Gençlerimizi aruzdan vazifelendirmeyi milli bir vazife bilelim." 
     Ve Sevük Hoca, aruzun "Arap, Acem vezni" olduğunu söyleyen bilgisizlere, "Türk aruzu"nu anlatarak "aruz, millidir, üstelik kolaydır" diyor. Sf. 15 - 17 
     Aruzun ve halk ve tekke Bektaşi edebiyatında da ne kadar yaygın olduğunu anlatıyor. Sf. 213 - 231 
     
     ZİYA Gökalp ise diyor ki 
     Aruz sizin olsun hece bizimdir 
     Halkın söylediği türkçe bizimdir 
     'Leyl' sizin, 'şeb' sizin, gece bizimdir 
     Değildir bir mana üç ada muhtaç 
     İdeolog Gökalp Fransız parnas şiirine, Bodlaire ve Verlaine gibi büyük şairleri de dışlıyordu. Sf. 257 
     Bu bir tür kültürsüzleşme değil midir 
     Bodlaire'in "Elem Çiçekleri"ne, Fuzuli'nin "Su Kasidesi"ne ve Ahmet Haşim'in "melal"ine aşina olmadan nasıl iyi şiir yazılır 
     Sosyolojide büyük bir isim olan Gökalp'in şiirleri kadar şiir olur işte 
     Sevük, Necip Fazıl'ın "Çanlar" şiirini örnek vererek, "heceye gürültülü bir ahenk koymasını" övüyor Sf. 264 
     Sağa sola sallanıp dan, dan, dan... çaldı çanlar 
     Durmadan çaldı çanlar, durmadan çaldı çanlar... 
     Necip Fazıl Fransız ve Divan şiirlerini çok iyi bilirdi. Fuzuli'nin, Şeyh Galib'in ve en çok sevdiği Baki'nin şiirlerini, aruzun o muhteşem ritmiyle kaç defa ezbere Necip Fazıl'dan dinlemişimdir. 
     "Milat, Cumhuriyet'tir" gibi, yahut "şu gayri millidir" ya da "bu burjuvadır" gibi sloganlarla sanatı kısırlaştırmak yanlıştır. Aruz düşmanlığı da ideolojik bir kültür kırımı değilse, kültürsüzleşmenin bir göstergesidir. 
     
     







Edebiyat tartışması 


En kötü olasılığa hazırlık 


Değişen ordu konsepti 


Arjantin'den alınacak dersler 


Ankara - İstanbul polis savaşları yeniden 


"Efruz’lar"la "Vicdani’ler..." 


Uçuk entelektüel söyleşi 


Çin işi, Japon işi Bizimkisi gönül işi 


IMF maç oynanırken kuralları mı değiştiriyor 


Doğalgaz yok’ idi şimdi de çok’ 


</TEXT>
</DOC>
