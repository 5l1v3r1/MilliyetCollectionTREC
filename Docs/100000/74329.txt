<DOC>
<DOCNO> 74329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/yazar/cemal.html </URL>
<DATE> 2002/03/24/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bach, bitli kafalar, işkence, yasak... 
</HEADLINE>
<TEXT>

     Karalama defteri... Bir sürü not. Okurken gelişigüzel almışım. Sayfaların orasına burasına çiziktirilmiş hepsi. 
     El yazım kargacık burgacık. 
     Okumakta zorlanıyorum. 
     Bir yazı çıkar mı 
     Bencil bir bakış açısı. 
     Ama öyle, gerçek. 
     Yazıya sıkıştım galiba... 
     Gelmiyor bir türlü 
     Bizimki şairlik gibi değil ki. Şiir gelir gibi yazı gelmiyor yani... 
     Ama röportaj gelebilir. 
     Gidip bir yerleri gezersin. Gözlemlersin. Olaylara tanık olursun. Gördüklerinden etkilenirsin. Bazı insan manzaraları içini acıtır. Sonra birden yazmaya başlarsın. 
     Röportaj kapıyı çalmıştır 
     Bugün yazı gelmiyor. 
     Kargacık burgacık notlarıma bakıyorum, bir pazar yazısı çıkar mı diye... 
     Fazıl Say ne demiş 
     "Bana biraz ekmekle su verin, hayatımın sonuna kadar eve kapanıp Bach çalabilirim. Onda 'sonsuzluk' hissediyorum. Bach beni ağlatır, güldürür, bu benim hayatım için oksijen..." 
     Kendi kendine "İyi ki Bach var " diyenlerden biri de benim. Hem sevinçli, hem hüzünlü zamanlarımda dinlerim. 
     Bach'la işkencenin ilgisi ne 
     Yazı işte 
     Notlar yan yana düşmüş. 
     "Bir başçavuş, 
     'Soyunun ' dedi. 'Donunuz dahil çıkartın.' 
     Herkes donup kalmıştı. 
     İtirazlar başladı 
     'Komutanım, arayacaksanız arayın, donumuzu çıkarmaya ne gerek var, biz zaten Siyasi Şube'den geliyoruz, üzerimizde bir şey olamaz ki,' diyenler olduysa da başçavuş, 
     'Soyunmayan dayak yer,' deyip gitti. Yavaş yavaş soyunmaya başladık." 
     Bach'la ilgisi ne 
     Tarık Akan'ın 12 Eylül günlüğünü, Anne Kafamda Bit Var isimli yeni çıkan kitabını okurken aldığım bazı notlar. 
     Bach dinlemiyordum ki. 
     Yazı işte 
     Notlar yan yana düşmüş. 
     12 Eylül, işkence, dayak... 
     Yirmi yıl öncesi. 
     Kasvetli günler. 
     Tarık Akan, Selimiye koridorlarında rahmetli Mehmed Kemal'le nasıl karşılaştığını yazmış... İmalı bir yazısından dolayı Sıkıyönetim Komutanı Orgeneral Necdet Üruğ'un emriyle gözaltına alınmıştı. Saçına sakalına ak düşmüş Mehmed Abi'yi Okay Gönensin'le birlikte, kendi elimizle Cumhuriyet'ten Emniyet'e götürdüğümüz o akşamüstü gözümün önüne geliyor. 
     Ve Orhan Apaydın'la ilgili satırlar 
     "1986. Soğuk bir şubat gecesi. Çapa Hastanesi Nöroloji Bölümü'nden içeri girdim. Orhan Ağabey'i yeni getirmişlerdi. Tahta bankın üzerine yan yatmış, elini kocaman başının altına koymuştu. Gözleri kapalıydı ve hafifçe terlemişti. Gözlerini yavaş yavaş açtı, baktı baktı, 'Mum sönüyor Tarık, mum sönüyor' dedi." 
     Orhan Abi'nin Barış Derneği Davası günlerindeki hüzünlü bakışları gözümün önüne geliyor. Çok iyi insandı, çok değerli bir hukukçuydu, çok iyi ve vefalı bir dosttu Orhan Abi... 
     Başka notlar 
     Başka bitli kafalar 
     Perşembe günleri Milliyet'le çıkan Kültür Sanat Eki'nin başlığı böyle diyor. Tarık Akan'ın kitabı üzerine konuşmuş Halil Ergün 
     "12 Mart, 12 Eylül dönemlerinde hapisteydim. 12 Mart'taki savunmamda şöyle demiştim 'Bu yapılanlar işkencedir. Bütün bu yaşadıklarımı ülkemin, bugün doğan ve yarının umudu bütün çocuklara şikayet ediyorum. Ve bana işkence yapanları da bir sanatçı olarak kendime dert ediniyorum." 
     Ali Özgentürk de 'başı bitli olanlar'dan biri 
     "1970'lerden bu yana tiyatro ve başka birçok nedenle birçok kez kısa ya da uzun süreli hapislikler yaşadım. Çoğunun nedenini söylemediler bana... Benimkisi başka insanların yaşadığı çok büyük ve haksız acılar yanında çok küçük bir şey." 
     Bu hoyratlık niye 
     Hala sürmüyor mu devletin bu hoyratlığı 
     Peki, niçin yasakladınız Büyük Adam Küçük Aşk filmini Neden Üstelik gösterime girdikten aylar sonra... Bu düşünce polisliği demokrasinin ayıbı değil mi 
     Sanatla, sanatçılarla bunca alıp veremediğiniz nedir Dayaktı, hapisti, baskıydı, sansürdü... Ne zaman bitecek bütün bunlar Ahmaklıktan ne zaman kurtulacak ülkemiz 
     İyi pazarlar 
     







Adaş kentler... 


Benzin fiyatı 


Bach, bitli kafalar, işkence, yasak... 


Ç. Ö. G. 


Lanetli 


TV’lerin yayın kalitesi 2 


Ölümlerden ölüm beğen 


Kara Şahin Düştü 


Akçakoca'dan 2 e - posta mesajı daha geldi 


Kürt kardeşim, aramızda akan bir nehir var 


Türk Mehmet nöbete ’ 


Ekonomideki tıkanma değişim sürecinin yansıması mı 


Nalbant Hasan'ın oğlu Arif'in hayat hikayesi 


Hani turizm İstanbul'du 


</TEXT>
</DOC>
