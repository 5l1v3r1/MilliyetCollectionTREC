<DOC>
<DOCNO> 51186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/ekonomi/eko09a.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizde hesap’sız düşüş 
</HEADLINE>
<TEXT>

Bono faizi yüzde 77.8’e gerilerken gecelik faizin yıllık maliyetinin yüzde 80 olması yapay düşüş’ şeklinde yorumlandı 
     EKONOMİ SERVİSİ 

     Gecelik faiz maliyetinin yılık bazda yüzde 80’lere denk gelmesine karşın bono piyasasında faiz yüzde 80’in altına düştü. Piyasalarda gecelik faizi düşürme yönündeki beklentilerin satın alındığı konuşulurken bazı bankacılar, kamu ve Fon bankalarının sürüklediği bono piyasasında düşüşü "yapay ve hesapsız" olarak yorumladı. 
     Olumlu bir havaya bürünen bono piyasasında dün "uzun vadeli" faizler, gecelik faizlerin altına düştü. Yıllık bileşiği yüzde 80 olan gecelik faize karşın dün piyasanın en aktif bonolarından 6 Mart 2002’nin faizi yüzde 77.8’e, 3 Nisan 2002 vadeli bononun bileşiği de yüzde 79.54’e kadar geriledi. Özel bankaların ihalelere girmediğini, piyasayı kamu ve Fon bankalarının sürüklediğini hatırlatan bankacılar, "Son ihalede alımı yine kamu bankaları yaptı. Özel bankalar hem ihalelerden hem de ikincil piyasadan uzak duruyor. Ekim enflasyonunun yüksek çıktığı dönemde faizlerde düşüş beklemek, dolayısıyla bu oranlardan para kazanmak olanaklı görünmüyor" dedi. 
     



 EKONOMİ 



















</TEXT>
</DOC>
