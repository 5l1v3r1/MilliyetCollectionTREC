<DOC>
<DOCNO> 95902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/ekonomi/aeko.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’a müdahale ederseniz, yeni destek isteriz’ 
</HEADLINE>
<TEXT>

Derviş ve ABD Savunma Bakan Yardımcısı, Mustafa Koç’un evinde buluştu. Derviş mesaj verdi Irak’a operasyon olursa Türkiye’ye ekonomik ve siyasi destek verin 
     EYLEM TÜRK 

     Devlet Bakanı Kemal Derviş önceki gece işadamı Mustafa Koç’un evinde düzenlediği akşam yemeğinde bir araya geldiği ABD Savunma Bakan Yardımcısı Paul Wolfowitz’ten Irak’a operasyon durumunda Türkiye için yeni destek istedi. 
     ABD’nin Irak’a yapacağı operasyon ve ekonomiye etkileri ile Avrupa Birliği AB ve genel ekonomik durumun konuşulduğu yemeğe Derviş’in yanı sıra Demokrat Türkiye Partisi DTP lideri Mehmet Ali Bayar, ABD’nin Ankara Büyükelçisi Robert Pearson, TÜSİAD Başkan Yardımcısı Aldo Kaslowski, TÜSİAD Yönetim Kurulu Üyesi Cem Duna, Koç Holding CEO’su Bülend Özaydınlı ve işadamı Cem Boyner katıldı. 
     Wolfowitz, Irak’a olası bir operasyon konusunda işadamlarının görüşlerini tek tek dinlerken, Derviş ABD’den hem bugünkü ortamda hem de Irak’a operasyon ihtimalinde Türkiye’ye ekonomik ve siyasal anlamda destek istedi. Türkiye için yabancı yatırımların önemli olduğuna dikkat çekilen yemekte AB ve ABD’nin bu konudaki desteğinin de gündeme geldiği öğrenildi. 
     İşadamları da Wolfowitz’e şu soruları yöneltti "Irak’a ne zaman operasyon yapılacak ", "Türkiye’nin operasyondan bir gün önce mi haberi olacak ", "Operasyonun Türk ekonomisini nasıl etkileyeceğini hesapladınız " Sorularına net cevap alamayan işadamları, "Türkiye’nin Irak halkı ile hiçbir problemi yok. Dünyanın ve Türkiye’nin Saddam rejimi ve elindeki silahlarla ilgili bir problemi var. Türk halkı kendini hiçbir şekilde Irak halkıyla savaşta görmek istemiyor. Yanlış yapılmaması için siyasetçilerimizin ve güvenlik kuvvetlerimizin başından itibaren olayın planlayıcısı olarak işin içinde olması gerektiği" görüşlerini dile getirdi. 
     
     Bayar-Derviş moral verdi 
     Bayar ve Derviş’in, aynı yemekte bir araya gelmesi de işadamları açısından "olumlu bir tablo" olarak değerlendirildi. İşadamları, iki siyasetçinin yemekte sık sık başbaşa verip özel olarak da konuştuğunu söyledi. İşadamları, "Derviş ve Bayar’ın Irak, AB ve ekonomi konusunda birbirine yakın görüşlerini dinlemek ümit vericiydi. Onları ilk defa yan yana dinleme imk nı bulduk. Moral vericiydi ve uyumlulardı" dedi. 
     
Ankara’da dikkat çekici buluşma      ANKARA Milliyet 

     Bakan Derviş dün akşam Ankara Hilton’da aralarında Bülent Eczacıbaşı’nında bulunduğu bir grup iş adamıyla yemek yedi. Yemekte Derviş’in danışmanı Oya Ünlü’nün yanısıra arkadaşları A.Ü Siyasal Bilgiler Fakültesi Dekanı Celal Göle ve Prof. Dr. Asaf Savaş Akat da bulundu. 
     Özel bir odada verilen yemeğin ABD Savunma Bakan Yardımcısı Wolfowitz ve ABD Dışişleri Bakan Yardımcısı Grossman’ın Türkiye’yi ziyareti çerçevesinde kalacağı otele giriş yapmasından bir buçuk, iki saat önce başlaması dikkat çekti. Eczacıbaşı, otele girişte gazetecilerin Irak’a olası operasyon konusundaki sorusu üzerine şunları söyledi "Türkiye’nin sorunları olduğu bir aşamada Irak’ta karışıklık olması olumsuz bir gelişme olur. Irak’ta olabilecekler konusunda Türkiye’nin elinde bir şey yok, ancak ekonomik dengelerin sağlam tutulması gerekir." 
     



 EKONOMİ 























</TEXT>
</DOC>
