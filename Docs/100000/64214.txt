<DOC>
<DOCNO> 64214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/ekonomi/eko08.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kentmen tipi işadamı olmaz’ 
</HEADLINE>
<TEXT>

     EKONOMİ SERVİSİ 

     Başbakan Ecevit ile ABD’ye giden işadamı grubunda yer alan İstanbul Sanayi Odası İSO Başkanı Tanıl Küçük, yolsuzlukların yabancı sermayeyi engellediğini söyledi. Küçük "Artık topluma gözü kapalı işadamı görüntüsünden kurtulmalıyız. Türk filmlerinde Hulusi Kentmen gibi, akşam saat 23.00’te elinde viskisi, oğlu fakir işçi kızın peşinde olan işadamı tipi anlayışını değiştirmemiz gerekiyor" dedi. 
     İSO tarafından danışmanlık şirketi PricewaterhouseCoopers’a hazırlatılan, Uluslararası Doğrudan Yatırımlar ve Türkiye’ raporunun tanıtımında konuşan Küçük, "Türkiye’deki yolsuzluklar her yerde karşımıza çıkıyor. ABD’deki gezimiz sırasında, görüştüğümüz işadamları, son zamanlarda siyasilerin de adının karıştığı yolsuzlukların yatırım kararlarını olumsuz etkilediğini söylüyorlar" diye konuştu. 
     
     Dalavereci istenmez 
     Raporu hazırlayan şirket PricewaterhouseCoopers Başkanı Adnan Nas da "Yabancı şirketler, elbette hayali ihracat gibi işlere adı karışmış, dalavereci şirketlerle ortak olmak istemez" dedi. 
     



 EKONOMİ 















</TEXT>
</DOC>
