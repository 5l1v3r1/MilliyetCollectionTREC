<DOC>
<DOCNO> 64449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/soneko05.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz, yatırım harcamalarını yuttu.. 
</HEADLINE>
<TEXT>

     Kamu yatırımlarına, geçen yılın 9 aylık Ocak-Eylül döneminde yapılan harcama, 2001 yılı fiyatlarıyla, bir önceki yılın yüzde 31.2 altında kaldı. 
     Devlet Planlama Teşkilatı DPT verilerine göre, 2001 yılı için 6 katrilyon 887 trilyon lira olarak öngörülen kamu yatırımlarına Ocak-Eylül döneminde 3 katrilyon 383 trilyon lira aktarılabildi. Oysa bu rakam 2000 yılının aynı döneminde 4 katrilyon 921 trilyon liraydı. 
     Geçen yılın 9 aylık nakdi gerçekleşme oranı da yüzde 49.1'de kaldı. 
     Bu dönemde bir önceki yıla göre, 2001 yılı fiyatlarıyla, yatırımlara ayrılan kaynakta en fazla azalış fon yatırımlarında gerçekleşti. 
     2000 yılınının 9 aylık döneminde 949 trilyon lira aktarılan fon 
     yatırımlarına bu yıl ancak 293 trilyon lira ayrılabildi. Bu gelişmede, fonların tasfiye edilmesi de etkili oldu. Aynı dönemde KİT yatırımlarına aktarılan para da 1 katrilyon 507 trilyon liradan 795 trilyon liraya düştü. KİT yatırımlarına aktarılan kaynak yüzde 47.2 oranında azaldı. 2001 yılı fiyatlarıyla, geçen yılın 9 aylık döneminde bir önceki yılın aynı dönemine göre, genel katma bütçe yatırımlarına yüzde 5.1, döner sermaye yatırımlarına yüzde 14.7, İller Bankası yatırımlarında da yüzde 19 daha az kaynak aktarılabildi. Öte yandan yılın 9 ayında mahalli idare yatırımları hariç nakdi gerçekleşme yüzde 49.1 oranında kaldı. Revize ödeneğe göre ise nakdi gerçekleşme oranı sadece yüzde 41.9 oldu. En yüksek nakdi gerçekleşme oranı yüzde 62.4 ile İller Bankası yatırımlarında yaşanırken, KİT yatırımlarının gerçekleşme yüzdesi yüzde 36.1'de kaldı. 
     






</TEXT>
</DOC>
