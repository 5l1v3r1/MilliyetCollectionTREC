<DOC>
<DOCNO> 53940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sontur06.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk doktorunun büyük başarısı 
</HEADLINE>
<TEXT>

     ABD Wisconsin Üniversitesi'nde Karaciğer Nakli Programı Direktörü olan Türk cerrahı Prof. Dr. Münci Kalayoğlu, 1000'inci karaciğer naklini gerçekleştirdi. 
     ANKA'nın edindiği bilgiye göre, 1983 yılından bu yana Wisconsin Üniversitesi'nde görevli olan Prof. Dr. Kalayoğlu, üniversitede ilk karaciğer nakli ameliyatını Temmuz 1984 yılında gerçekleştirdi. O tarihten bu yana Wisconsin Üniversitesi'nin karaciğer nakli programını ABD'nin en iyi programlarından biri haline getiren Kalayoğlu, Temmuz ayında 1000'inci karaciğer naklini yaptı. 
     Wisconsin Üniversitesi'nde karaciğer nakli programını uygulamaya koyduktan sonra Wisconsin Eyaletinde birçok ilklere imza atan Kalayoğlu'nun başarıları arasında ilk karaciğer-bağırsak nakli, ilk bölünmüş karaciğer nakli, ilk yetişkinden yetişkine canlı dönör karaciğer nakli de bulunuyor. Prof. Kalayoğlu, ayrıca eyaletin ilk çocuk karaciğer naklini de gerçekleştirdi. 
     Wisconsin Üniversitesi'nin karaciğer nakli programının ABD'nin kendi alanında lider konumuna gelmesiyle çok ünlü cerrahlarla birlikte çalışma olanağı bulan Prof. Kalayoğlu, 25 organ nakli cerrahını yetiştirdi. 
     Bu arada, ABD'den önce Ankara'da Hacettepe Çocuk Hastanesi'nde görev yapan evli ve iki çoçuk babası Prof. 
     Kalayoğlu'nun 1000'inci karaciğer naklini gerçekleştirmesi üzerinde Madison'da onuruna bir jübile düzenlendi. 
     






</TEXT>
</DOC>
