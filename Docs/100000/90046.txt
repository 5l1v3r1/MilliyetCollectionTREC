<DOC>
<DOCNO> 90046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/sonspo11.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım Demirören Realli Conceiçao için İspanya'ya gitti 
</HEADLINE>
<TEXT>

     Yeni sezonda şampiyonluğu hedefleyen Beşiktaş'ta, dış transfer çalışmaları sürüyor. 
     Siyah-beyazlı kulübün asbaşkanı Yıldırım Demirören'in, İspanya'nın Real Madrid CF takımında forma giyen Conceiçao'nun transferi için bu ülkeye gittiği öğrenildi. 
     Demirören'in, futbolcunun kulübü ve menajeriyle biraraya geleceği de bildirilirken, yöneticinin başka futbolcularla da temasta bulunabileceği kaydedildi. 
     
     NOUMA'NIN RAPOR ULAŞMADI 
     Beşiktaş'ın transfer listesinde bulunan Pascal Nouma'nın rahatsızlığıyla ilgili ayrıntılı raporun, bugün de kulübe ulaşmadığı açıklandı. 
     Kulüp basın sözcüsü Mete Düren, kendisinin İ.Ü.Cerrahpaşa Tıp Fakültesi Hastanesi'nin konuyla ilgili uzmanlarıyla birlikte konsültasyon yaptığını ve bir rapor hazırladığını söyledi. 
     Bu raporun, doktorların dışındaki insanların da anlayacağı bir dilde hazırlandığını belirten Düren, ''Raporu, pazartesi günü yönetim kuruluna ve transfer komitesine ileteceğim. Rapor olumsuz diyemem. 
     Ancak bu rapor doğrultusunda transferin yapılış şekli değişebilir. 
     Yönetim, rapor doğrultusunda kararını verecektir'' dedi. 
     Düren, transfer biçiminin ne şekilde değişebileceğine, yönetim kurulunun karar vereceğini sözlerine ekledi. 
     





</TEXT>
</DOC>
