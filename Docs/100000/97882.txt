<DOC>
<DOCNO> 97882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/yazar/cemal.html </URL>
<DATE> 2002/07/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kabus senaryosu ne anlama geliyor 
</HEADLINE>
<TEXT>

     Tayyip Erdoğan’ın Ak Partisi ya da kısa adıyla AKP’si kendinden emin. Seçim sandığında fark atacağına inanıyor. Hatta sahneye yeni çıkan Yeni Türkiye’nin yapacağı bölücü etkiyle parlamentoda mutlak çoğunluğu elde ederek, AKP’nin tek başına iktidar olacağı belirtiliyor. 
     Var mı bu ihtimal 
     Evet var. 
     AKP tek başına da gelebilir. 
     Tek parti hükümeti de kurabilir. 
     Bu olasılık ciddi. 
     Örneğin TÜSİAD da bu olasılığı hesaba katıyor. Mayıs ayındaki bir seçim araştırmasından kaynaklanan bazı değerlendirmeler, tek başına AKP iktidarı’na dönük sinyaller veriyor. 
     Dün sabah AKP İstanbul İl Örgütü yöneticileriyle sohbet ettim. 
     Söylediklerinin özeti şu 
     TÜSİAD’ın seçim araştırmasında açık ara öndeyiz. 
     Yeni Türkiye, merkezle merkez solun oylarını bölecek. 
     Bazı partileri baraj altına itecek. Böylece AKP’ye tek başına iktidar yolu açılacak. 
     AKP’liler böyle diyor. 
     TÜSİAD kaynakları da bunun ihtimal dahilinde olduğunu kabul ediyorlar. Ama tabii bu ihtimalin gerçekleşmesi bir varsayıma dayalı 
     Yeni Türkiye iyiye gidemezse ve yüzde 10 - 13 arasında kalırsa... 
     Bu durumda, bazı TÜSİAD çevrelerinde k bus senaryosu diye özetlenen sonucun kapıyı çalması, yani Tayyip Erdoğan’ın yüzde 25 - 26 oyla mutlak çoğunluğu elde etmesi mümkün görülüyor. 
     TÜSİAD’ın mayıs ayında yaptırdığı seçim araştırmasının sonuçları - kararsızları dağıtmadan önce - şöyle 
     AKP yüzde 23.2, DYP 9.9, CHP 8.9, MHP 7.3, ANAP 7.1, HADEP 4.6, DSP 3.8, Saadet 1.9. 
     Kararsız ve hiçbiri diyenlerle, cevap vermeyenler ve boş - geçersizlerin toplamına gelince yüzde 29.5. 
     Bu yüzde 29.5 dağıtıldıktan sonra ortaya çıkan tabloya gelince 
     AKP yüzde 30.3, DYP 14.2, CHP 12.3, MHP 10.5, ANAP, 11.3, HADEP 6.3, DSP 6.1, Saadet 2.6. 
     Şimdi zihinleri kurcalayan soru 
     Yeni Türkiye’nin bu tablodaki yeri 
     TÜSİAD kaynaklarıyla sohbet ederken iki varsayım üzerinde duruldu. 
     1 Yeni Türkiye 25 - 30 alırsa... 
     2 Yüzde 13 - 14’te kalırsa... 
     Birinci varsayım gerçekleşirse, AKP’nin karşısına güçlü bir alternatif olarak çıkmış olur ve istikrar Türkiye’de kapıyı çalar. 
     İkinci varsayıma gelince 
     K bus senaryosu 
     En çok yüzde 13 - 14’te kalacak bir Yeni Türkiye, bir yandan ANAP’la CHP’yi barajın altına itebilir, ama öbür yandan AKP’yi biraz daha büyütür. 
     TÜSİAD yönetiminden bir kaynak dün sabah şöyle diyordu 
     "Bu durumda AKP yüzde 25 - 26 oyla Meclis’te mutlak çoğunluğu elde edip tek başına hükümet kuracak milletvekiline sahip olabilir. DYP ile MHP barajı kıl payı geçebilirler. ANAP’la CHP parlamento dışına düşer. AKP’nin karşısında zayıf bir Yeni Türkiye kalır. Meclis’te temsil edilmeyen kitlelerin oranı fena halde yükselirken, AKP’nin yüzde 25 - 26 ile tek başına hükümeti, meşruiyet tartışmalarına yol açar." 
     Kısacası 
     Yeni Türkiye’nin, İsmail Cem’le birlikte Kemal Derviş’in sorumluluğu gerçekten büyük... Vitrini, yeni kadroları çok iyi oluşturmaları ve tabii Derviş’in de elini çabuk tutması gerekiyor. 
     
     







HADEP 


Yahu sıkmayın canınızı... 


İdamsız AB yasaları 


Kabus senaryosu ne anlama geliyor 


Bir ihtilalin oluşumundan anılar .. 


Midye siyaseti 


Posof İnternet Cafe 


Nereye gidiyoruz 


Erdoğan’ı beğenenler askere güveniyor 


İsmail Cem’in pastırma sorunu 


Paşabahçe kapanmasın 


TEAŞ’ın zararı, Demirel - Çiller döneminden... 


Ayşe Teyze ABD’nin batıklarından bana ne 


Oğullar Cola’da yetişiyor 


</TEXT>
</DOC>
