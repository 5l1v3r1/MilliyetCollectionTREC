<DOC>
<DOCNO> 89053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sonspo23.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizesporlu Devran "Trabzonspor'da oynamak istiyorum" 
</HEADLINE>
<TEXT>

     Çaykur Rizespor'un başarılı oyuncusu Devran, gelecek sezon bordo-mavili takımda forma giymek istediğini söyledi. 
     Devran, Kocaelispor, Gaziantepspor, Denizlispor ve Ankaragücü gibi takımlardan transfer teklifi aldığını belirterek, ''Ancak gelecek sezon Trabzonspor'da forma giymek istiyorum'' dedi. 
     Çaykur Rizespor Kulübü Başkanvekili Ekrem Cengiz ile transferi konusunda görüştüğünü de belirten Devran, ''Başkandan transferim konusunda olur aldım. Ben Trabzonspor ile görüşüyorum. İki kulübün de anlaşmasını arzu ediyorum. Bu konuda Çaykur Rizespor yönetiminden anlayış bekliyorum'' diye konuştu. 
     15 Haziran'da yeşil-mavili kulübün yapacağı genel kurulu beklediğini ifade eden Devran, şunları söyledi 
     ''Bir an önce transferimin gerçekleşmesini istiyorum. Trabzonsporlu yöneticiler de kulübümle görüşüyorlar. Gelecek hafta, Trabzon'a gelebilirim ve transferim netleşebilir.'' 
     





</TEXT>
</DOC>
