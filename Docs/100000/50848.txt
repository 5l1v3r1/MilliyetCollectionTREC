<DOC>
<DOCNO> 50848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/yasam/yas04.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir efsane tarih oluyor 
</HEADLINE>
<TEXT>

İngiliz ihtişamının, zenginliğinin ve asaletinin simgesi Rolls Royce, 2003 yılından itibaren Alman otomotiv devi BMW’nin olacak ve üretimden kalkacak 
     DIŞ HABERLER SERVİSİ 

     İngiltere, İkinci Dünya Savaşı’nda en büyük düşmanı, savaş sonrasında da teknoloji ve global ekonomide en büyük rakibi olan Almanya’ya karşı, tarihi bir kalesini daha kaybetti. 
     Geçtiğimiz yıllarda İngiliz otomotiv sanayinin yıldızlarından Rover’ı yutan Alman otomotiv devlerine karşı çaresiz kalan İngilizler, bu kez kendilerini çok daha rencide edecek bir efsaneyi’ Almanlar’a kaptırdılar. İngiliz asaletinin, zengilinliğinin, ihtişamının ve teknolojisinin simgelerinden Rolls Royce’la ilgili bu kara’ haberi, ABD’de yayımlanan Boston Globe Gazetesi verdi. Gazete, dünyanın en lüks otomobillerinden Rolls Royce’un 2003 yılından itibaren, Alman otomotiv devi BMW ailesine katılacağını bildirdi. 
     
     Su içinde 400 bin dolar 
     Ancak Boston Globe gazetesi, İngilizler için bundan daha kötü olabilecek tek haberi de, BMW’nin 2003 yılından itibaren Rolls Royce’ların üretimine son vereceğini açıklayarak verdi. 
     Habere göre BMW firması, 2003 yılından itibaren her birinin değeri 400 bin doları bulabilen Rolls Royce’ların üretimini tamamen durduracak. Buna karşılık, Rolls Royce kadar prestijli Bentley marka otomobillerin üretimi ise sürecek. 2003 yılında yollara yenisi çıkmayacak Rolls Royce otomobilleri, son vitrine çıkışlarından’ birini de New England oto fuarında yaptı. 2002 yılında piyasaya çıkacak otomobillerin tanıtıldığı, 3 - 11 Kasım arası açık olacak uluslararası New England oto fuarında tanıtılan otomobiller içinde en pahalısı, 366 bin dolar yaklaşık 570 milyar lira etiket taşıyan Rolls Royce Corniche’ modeli oldu. Onu 345 bin dolara satılan Bentley Continental R’ izliyordu.. 
     



 YAŞAM 



















</TEXT>
</DOC>
