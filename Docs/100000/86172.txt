<DOC>
<DOCNO> 86172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/spor/spo01.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni gözde Pletikosa 
</HEADLINE>
<TEXT>

Mondragon’da hüsrana uğrayan Beşiktaş Hajduk’un genç eldiveni için kolları sıvadı 
     Daum da istemişti 
     MONDRAGON’U Galatasaray’ın kapmasıyla kaleci konusunda sıkıntıya düşen Beşiktaş, Hajduk Split’in genç eldiveni Stipe Pletikosa için harekete geçti. Daha önce Daum’un da transfer edilmesini istediği 23 yaşındaki kaleciden bonservisinin yüksek olması nedeniyle vazgeçilmişti. Siyah - Beyazlılar’ın Pletikosa ile prensipte anlaştığı öğrenilirken, kulüpler arasında pazarlıkların sürdüğü bildirildi. 
     
     Mondi’den iyi’ 
     YÖNETİCİ Kıvanç Oktay, Pletikosa’nın Mondragon’dan on gömlek üstün bir oyuncu olduğunu iddia etti. Oktay, "Taraftarlarımız hiç merak etmesin. Beşiktaş Yönetimi, Mondragon konusundan vazgeçerek en doğru kararı vermiştir. Bir dediği diğerini tutmayan bir oyuncu bizim aramızda yer alamaz. Pletikosa hem kalecilik hem de karakter olarak Mondragon’dan daha iyi. Bu oyuncu bizimle birlikte İstanbul’a gelecek" dedi. 
     
İlk Sambacı yolda      BEŞİKTAŞ Menajeri Sinan Engin’in izleyip beğendiği Brezilyalı Jorginho için artık imza aşamasına gelindi. Brezilyalı futbolcunun menajeriyle anlaşan Siyah-Beyazlı yönetim, 26 yaşındaki futbolcuyu imza için önümüzdeki hafta İstanbul’a çağırdı. Yönetici Kıvanç Oktay, "Pürüzleri çözüldü. İlk uçağa binip, İstanbul’a gelmesi için gerekli talimatı verdik" diye konuştu. 
     JORGİNHO’NUN işini bitiren Siyah-Beyazlılar, diğer Brezilyalı gözdeler için de girişimlerini sürdürüyor. Roma’da forma giyen Zago’nun yanısıra Flamengo’da oynayan Edilson için de haber bekleniyor. Yönetimin, bu oyuncular için kulüplerine teklif götürdüğü, önümüzdeki günlerde gelecek cevaba göre transfer durumlarının kesinlik kazanacağı açıklandı. 
     
     Jorginho kimdir 
     26 yaşındaki Jorginho, Rio de Janerio doğumlu. Sambacı 1.83 cm. boyunda. Orta sahanın sol kanadında forma giyiyor. Daha önce Olaria - Rj takımının da formasını giyen Jorginho 4 sezondur Flamengo’nun kadrosunda yer alıyor. Geçen sezon istikrarlı bir performans gösteremediği için 6 maçta görev alabildi. Ligde sadece bir golü var. 
     
Sol kanadımız adamı felç eder’      SERGEN Yalçın, yıllarca Beşiktaş’ta sol ayaklı oyuncuların azlığından yakındığını, yeni sezonda ise bu sorunun yaşanmayacağını söyledi. Yıldız futbolcu, "Geçmişte sol ayaklı futbolcuların azlığı nedeniyle sıkıntı çekerdik. Ben, Serdar, İbrahim, Tümer, Meyrieu, Ahmet Yıldırım ve Sertan rakip takımları felç edeceğiz" diye konuştu. 
     



 SPOR 

























</TEXT>
</DOC>
