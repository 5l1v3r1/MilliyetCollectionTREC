<DOC>
<DOCNO> 89321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/guncel/gun05.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
General, oğlunun katilini arıyor... 
</HEADLINE>
<TEXT>

Emekli tuğgeneral Şenyuva, 23 yıl önce öldürülen oğlu Hakan’ın katil zanlısı Fehim Söylemez’in yakalanması için yine ilan verdi 
     SEMRA KARDEŞOĞLU İstanbul 

     Emekli tuğgeneral İsmail Hakkı Şenyuva, 23 yıldır dinmeyen evlat acısını, her yıl olduğu gibi yine gazetelere ilan vererek herkesle paylaştı. Oğlu Adnan Hakan Şenyuva’yı özlemle andıklarını belirten Şenyuva, 23 yıldır bulunamayan katil zanlısı Fehim Söylemez’in yakalanabilmesi için vatandaşlardan yardım istedi. Ankara Üniversitesi Siyasal Bilgiler Fakültesi Öğrenci Derneği Başkanı Adnan Hakan Şenyuva 20 , bundan tam 23 yıl önce uğradığı saldırı sonucu yaşamını yitirdi. Ankara 2. Ağır Ceza Mahkemesi, bugün 46 yaşında olan Maraş İsadivanlı nüfusuna kayıtlı Fehmi Söylemez hakkında gıyabi tutuklama kararı çıkardı. Ancak katil zanlısı 23 yıldır yakalanamadı. 
     
     



 GÜNCEL 
















</TEXT>
</DOC>
