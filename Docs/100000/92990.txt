<DOC>
<DOCNO> 92990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/soneko02.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu'nun Türkiye tahminleri olumlu... 
</HEADLINE>
<TEXT>

     Türkiye İşveren Sendikaları Konfederasyonu TİSK , Avrupa Birliği Komisyonu'nun 2002-2003 yıllarına ilişkin Türkiye'nin, temel makroekonomik göstergeleri tahminlerinin yer aldığı araştırmayı yayımladı. 
     TİSK'in ''AB'ye Aday Ülkeler Kıyaslama Raporu''nda yer alan bilgilere göre, AB Komisyonu, Türkiye'nin ekonomik büyümesinin 2002 yılında AB'ye aday diğer ülkeler ortalamasının altında kalacağını, 2003'te ise adaylarla aynı artış hızına varabileceğini tahmin ediyor. 
     Komisyon tahminine göre, Türkiye'nin ekonomik büyümesi 2003 yılında sabit fiyatlarla GSYİH yüzde 4.1 seviyesinde gerçekleşecek. Bu oranın aynı yıl AB'ye aday ülkeler Bulgaristan, Çek Cumhuriyeti, Estonya, Macaristan, Letonya, Polonya, Romanya, Slovakya, Slovenya, Kıbrıs Rum Kesimi ve Malta'da yüzde 3 oranında olması bekleniyor. 
     
     ENFLASYON, YATIRIM VE İSTİHDAM 
     Komisyon, 2003 yılında Türkiye'nin Tüketici Fiyatları Endeksi TÜFE ortalama artış hızının yüzde 26.5'e ineceğini öngörüyor. 
     Verilere göre, AB'ye aday diğer ülkelerden büyük çoğunluğunda ise yüzde 5 ve altına gerilemesinin bekleniyor. 
     Komisyon'un Türkiye'nin 2003 yılı bütçe açığı GSYİH'nın yüzdesi olarak tahmini yüzde eksi 9.8 olurken, diğer aday ülkelerin bütçe açığını yüzde eksi 3.9 olarak bekliyor. 
     Geleceğe dair projeksiyonlarında Komisyon, Türkiye'nin ticaret açığının milli gelire oranı bakımından , diğer aday ülkeler ortalamasının altında kalacağı yönünde görüyor. Diğer adaylarda ise ticaret açığında düşüş bekleniyor. Tahminlere göre, Türkiye'de 2003 yılında cari açığı da tekrar ortaya çıkarak, artış eğilimine girecek. 
     Yatırım artışı konusunda ise Komisyon, Türkiye'nin 2003 yılında, diğer aday ülkeler ortalamasına yakın olacağını ancak yine de Türkiye için yetersiz düzeyde gerçekleşmesini beklerken, istihdam da ise Türkiye'nin binde 5 gibi bir artış yapabileceğini tahmin ediyor. 
     





</TEXT>
</DOC>
