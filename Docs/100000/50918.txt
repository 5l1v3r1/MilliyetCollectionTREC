<DOC>
<DOCNO> 50918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/soneko22.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'den 2 bono ihalesi... 
</HEADLINE>
<TEXT>

     Hazine Müsteşarlığı, bugün düzenlediği iki bono ihalesinde nominal toplam 3 katrilyon 190.1 trilyon lira borçlandı. 
     Hazine'nin bugün düzenlediği 147 günlük bono ihalesine toplam 3 katrilyon 136.6 trilyon liralık teklif gelirken, ihalede nominal 2 katrilyon 494.0 trilyon liralık, net 1 katrilyon 954.8 trilyon liralık satış gerçekleşti. 
     Bu arada, bonolar, tek fiyat ihale sistemi ile ihraç edildi. Bono ihalesinde bu sistemde gerçekleşen bileşik faiz yüzde 82.80, basit faiz ise yüzde 68.30 oldu. 
     Bonoların geri ödemesi, 3 Nisan 2002'de yapılacak. Bu ihalede kamuya 239.9 trilyon liralık satış yapıldı. 
     -231 GÜNLÜK İHALE- Hazine'nin bugün düzenlediği 231 gün vadeli bono ihalesinde 757.1 trilyon lira tutarında teklif gelirken, 696.1 trilyon lira tutarında nominal satış gerçekleştirildi. 
     Bu ihalede 469.6 trilyon lira tutarında net satış yapılırken, bileşik faiz yüzde 85.94, basit faiz de yüzde 76 oldu. 
     231 gün vadeli bono ihalesinde kamuya 290 trilyon lira tutarında 
     satış yapıldı. bu bonoların geri ödemesi 26 Haziran 2002'de yapılacak. 
     Bugün yapılan iki ihalede satışa sunulan senetler sırasıyla 30 Ekim 2001 tarihinde ihracı gerçekleştirilen, 154 günlük hazine bonosu ile 29 Mayıs 2001 tarihinde ihraç edilen 392 gün vadeli devlet tahvilinin yeniden ihracı oldu. 
     Hazine en son 30 Ekim tarihinde düzenlediği 154 gün vadeli bono ihalesinde toplam 544.6 trilyon liralık teklif gelirken, nominal 351.7 trilyon liralık satış gerçekleştirilmişti. 
     Bono ihalesinde bu sistemde gerçekleşen bileşik faiz yüzde 84.62, basit faiz ise yüzde 70 olmuştu. 
     Hazine'nin yarın Kasım ayının en büyük iç borç geri servisi olan 4.5 katrilyon lira ödemesi bulunuyor. 
     Merkez Bankası, dünden itibaren Hazine'ye kredi açma olanağının kalkması öncesinde, 2 Kasım tarihinde yurt dışından sağlanan 9.6 milyar dolarlık kredinin 3.2 milyar dolarını Hazine'ye aktarmıştı. 
     Ayrıca, Hazine'nin uluslararası piyasalardan euro tahvil ihracı yolu ile sağlanan 500 milyon euro'da yarın Hazine hesabına girecek. 
     






</TEXT>
</DOC>
