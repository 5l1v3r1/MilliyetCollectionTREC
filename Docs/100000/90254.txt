<DOC>
<DOCNO> 90254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/spor/spo02.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SİLVA OLABİLİR 
</HEADLINE>
<TEXT>

Fenerbahçe İkinci Başkanı Nihat Özdemir, Gilberto Silva’nın listelerinde olduğunu doğruladı. Özdemir, "Almeyda çok pahalı, bu yüzden daha karar vermedik. Alternatifimiz Silva" dedi 
     YALÇIN TÜRK 

     Bu kadar eder mi ’ 
     YABANCI transferinde arayışlarını sürdüren Fenerbahçe’de Almeyda bilmecesi sürüyor. İkinci Başkan Nihat Özdemir, Arjantinli futbolcunun maliyetinin 20 milyon doları bulmasının düşündürücü olduğunu dile getirip, "Almeyda vereceğimiz bu yüksek miktara değecek mi" dedi. Brezilyalı Gilberto Silva’nın gündemlerinde olduğunu doğrulayan Özdemir, her an herşeyin olabileceğini dile getirdi. 
     
     Alternatifleri var’ 
     NİHAT Özdemir, "Yönetim olarak oturup, bir değerlendirme yapacağız. Bu futbolcunun yerine düşündüğümüz isimler var. İlk adaylardan birisi Gilberto Silva. Ayrıca Martinez, Agostino ve Ailton gibi isimlerle de ilgileniyoruz. Almeyda bugüne kadar teklif ettiğimiz rakamın ne kadar fedakarlık gerektirdiğinin farkına varmadı. Bu da bizim için düşündürücü bir durum. Fenerbahçe’nin parasını asla sokağa atmayız" diye konuştu. 
     
     ’Okan yedek kalır 
     GENÇLERBİRLİĞİ’NDE yıldızı parlayan Okan konusuna da değinen Nihat Özdemir, "Bu transfer şu an için gündemimizde yok. Ama alsak bile bu oyuncu Fenerbahçe’de kadroya giremez, silinir gider. Yıllar önce yaşanan Tarık olayına benzer. O da takımında yıldızdı, Fenerbahçe’ye gelince kayboldu. Okan’ı ancak iki yıl sonra düşünebiliriz. Bu yüzden Gençlerbirliği ile temas halinde değiliz" yorumunu yaptı. 
     
Rapajc’e yeşil ışık      DÜNYA Kupası’nda özellikle İtalya’ya attığı golden sonra Çizme kulüplerinin ilgisini çeken Rapajc, Parma’nın gündemine girdi. Fenerbahçe’nin satmak için kolları sıvadığı Hırvat futbolcunun transferiyle ilgili olarak, Parma’nın internet sitesinde bir dizi açıklamalar yapıldı. İtalyan yöneticiler, Rapajc’e talip olduklarını resmen taraftarlarına duyurdular. 
     
Yıldırım’dan ödül      FENERBAHÇE Yüzme Şubesi’nde 2001 - 2002 yılında çalışmalarını başarı ile tamamlayan kulüp sporcuları ödüllendirildi. Sporculara başarı belgelerini başkan Aziz Yıldırım verdi. Bu arada Fenerbahçe Asbaşkanı, Sadettin Saran dün memleketi Kırıkkale’de 200 çocuğu sünnet ettirdi. Fotoğraf Hüseyin Yavuz 
     



 SPOR 
































</TEXT>
</DOC>
