<DOC>
<DOCNO> 51314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sonspo03.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye bir ilk peşinde... 
</HEADLINE>
<TEXT>

     A Milli Futbol Takımı, Avrupa Şampiyonası ve Dünya Kupası eleme grupları ve baraj maçlarında son dönemde uygulanan 5 günde 2 maçlık periyotlarda, henüz üst üste 2 galibiyet alamadı. 
     Türkiye, son 3 yıllık dönemde uygulanan, eleme grupları ve baraj müsabakalarında, 5 günde yapılan 2 milli maçı birden kazanmayı başaramadı. 
     Bu dönem içinde, futbolda bir dünya devi olan Almanya'yı Bursa'da 1-0 yenen milliler, hemen ardından İstanbul'da Finlandiya'ya 3-1 
     yenilerek düş kırıklığı yarattı. Belfast'ta Kuzey İrlanda'yı 3-0 gibi açık farklı skorla deviren Türkiye, 5 gün sonra ise zayıf rakibi Moldova ile deplasmanda 1-1'lik skorla puan yitirdi. A Milli Futbol Takımı, bu şanssızlığını Avusturya ile yapacağı Dünya Kupası finallerine gitme baraj maçlarında kırmak istiyor. Milliler, Avusturya ile 10 ve 14 Kasım'da yapılacak baraj maçlarında bir ilki gerçekleştirmeyi amaçlıyor. 
     
     günde 2 galibiyet yok 
     A Milli Futbol Takımı'nın, eleme gruplarında son 3 yıllık dönemde uygulanan 5 günde 2 maçlık periyotta henüz 6 puanı yok. 
     






</TEXT>
</DOC>
