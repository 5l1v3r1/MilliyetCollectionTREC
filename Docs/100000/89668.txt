<DOC>
<DOCNO> 89668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo16.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür "Kıskananlar çatlasın" 
</HEADLINE>
<TEXT>

     Türkiye - Çin karşılaşmasından sonra görüşlerini açıklayan Hakan Şükür, çok eleştirildiklerini belirterek, ''Herhalde bunda biraz da kıskançlık var diye düşünüyorum. Ama kıskananlar çatlasın'' diye konuştu. 
     Şükür, şunları söyledi 
     ''Dünyanın önemli takımları arasındayız. Turnuvadan, Fransa ve Arjantin gibi çok önemli takımlar elendi. İyi mücadele ettik ve kazandık. Bundan sonra rakip farketmez. Bizim sözümüz vardı. Halkımız bundan sonra bizdenr daha büyük başarı bekleyebilirler. İnanılmaz bir mutluluk yaşıyoruz. Bu başarı herşeye değdi. Görevimizi yaptık.'' 
     
     RÜŞTÜ ''BÜYÜK ONUR YAŞIYORUZ'' 
     A Milli Takım'ın başarılı kalecisi Rüştü, adalesindeki rahatsızlık nedeniyle oyundan çıkmak zorunda kaldığını belirterek, ''Ancak, şimdi bunun hiçbir önemi yok. Büyük bir sevinç ve onur yaşıyoruz. Bizim sağlımız şu an önemli değil. Bizi destekleyen herkese çok teşekkür ediyoruz'' diye konuştu. 
     
     EMRE BELÖZOĞLU ''BİZE İNANANLARI UTANDIRMADIK'' 
     Milli futbolcu Emre Belözoğlu karşılaşmadan sonra yaptığı açıklamada, Çin Halk Cumhuriyeti ile yaptıkları maçı kazanmaları gerektiği bilinciyle sahaya çıktıklarını ve kendilerine inanan insanları utandırmadıkları için mutlu olduklarını bildirdi. 
     





</TEXT>
</DOC>
