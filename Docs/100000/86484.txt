<DOC>
<DOCNO> 86484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/spor/spo08.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa Tarihçesi 
</HEADLINE>
<TEXT>

1986 Meksika ya da Tanrı’nın eli Maradona 
     13. Dünya Kupası’nın ev sahibi Kolombiya olacaktı. Karar verilmişti. Ancak ekonomik darboğaz nedeniyle olmadı. Bunun üzerine FIFA, 16 yıl önce tarihin en iyi Dünya Kupası’na evsahibi olan Meksika’ya bu onuru bir kez daha verdi. 
     1962 Şili’de olduğu gibi bu kez Meksika korkunç bir depremle sarsıldı turnuvadan 8 ay önce. 25 bini aşkın insan öldü. Ama çok başarılı bir kupa organize ettiler. Format yine değişti 4’lü 6 grupta oynanan ilk turun ardından sadece 8 takım elendi. En iyi 4 üçüncü de ikinci tura elemelere kalıyordu. 
     Turnuvanın başından itibaren muhteşem bir Maradona’ya tanık oluyordu Dünya. Yeni bir Pele gibiydi, Pele’den de iyiydi kimilerine göre. İlk turda takımının attığı gollerin tamamına dahli vardı. Ya atmıştı ya da asist onundu. Fas, Danimarka ve SSCB de diğer parlayan ekiplerdi. Fas, İngiltere, Polonya ve Portekiz’in grubunda lider oldu. Brezilya yaşlı bir takımla gelmişti, ama ilk tur maçlarının tamamını kazandı. Çeyrek finale çıktı, orada turnuvanın en iyi takımlarından Platini’nin Fransa’sına penaltılara boyun eğdi. Belçika, SSCB’yi 4-3’le geçti. İspanya, Danimarka’ya 5-1’le dur dedi. Almanya ise Fas’a Mattheus’un füzesiyle. 4 çeyrek final maçından üçü penaltılarla galibini buldu. Diğerinde "Tanrı’nın Eli’’yle Maradona muhteşem bir slalom golün ardından elini konuşturuyordu Shilton’u geçerken 2-1. Yarı finalde Maradona büyüsünü bu kez Belçika’ya yapıyordu. Almanya ise tıpkı 4 sene önce olduğu gibi Fransa’yı daha az heyacanlı bir maç sonunda 2-0’la devre dışı bırakıyordu. 
     Finalde Arjantin adına Maradona’nın golleri değil pasları var. 2-0 öne geçtiler, Rummenige ve Völler onlara yetişti. Ama Schumacher o kadar kötüydü ki, Arjantin’in 8 sene içindeki ikinci şampiyonluğunu engelleyemediler ve üst üste ikinci kez finali kaybettiler. 
     

</TEXT>
</DOC>
