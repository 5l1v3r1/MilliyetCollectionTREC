<DOC>
<DOCNO> 69672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sontur27.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
110 yaşında hastaneyle tanıştı 
</HEADLINE>
<TEXT>

     Trabzon'un Of İlçesi'nde yaşayan 110 yaşındaki Safiye Tellioğlu, ilk defa ciddi bir rahatsızlık nedeniyle hastaneye kaldırıldı. 
     Karadeniz Teknik Üniversitesi KTÜ Farabi Hastanesi Noröloji Bölümü'nde 1 haftadır tedavi gören Tellioğlu, 12 çocuğu olduğunu, eşinin de 3 sene önce 107 yaşında vefat ettiğini söyledi. 
     ''Şimdiye kadar kimsenin elinden bir bardak su içmedim'' diyen Tellioğlu, bazı basit rahatsızlıklardan ötürü nadiren doktora gittiğini ancak 110 yaşına kadar hastane nedir bilmediğini belirterek, bir yıl öncesine kadar da tarlada çalışabildiğini kaydetti. 
     Nöroloji Bölümü doktorlarından Metin Bakırdemir, Safiye Tellioğlu'nun sağlık durumuyla ilgili olarak, şunları söyledi 
     ''Hastamız beyin kanaması geçirdi. Yaşına göre bünyesi çok iyi toparladı. Bize geldiğinde bilinci kapalıydı, şimdi bilinci yerinde ve normal yollarla beslenebiliyor. Sol tarafını kısmen hareket ettirebiliyor. Kendini toparlamasında iyi beslenmesinin de etkisi çok büyük.'' 
     






</TEXT>
</DOC>
