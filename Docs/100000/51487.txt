<DOC>
<DOCNO> 51487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sontur01.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatan caddesi'nde sahipsiz ata çarpan sürücü ölümden döndü 
</HEADLINE>
<TEXT>

     Fatih'te bir otomobilin çarptığı sahipsiz at, olay yerinde öldü. 
     Vatan Caddesi'ndeki Ulubatlı Köprü altında saat 05.00 sıralarında, Zeytinburnu yönüne giden Murat Yıldırım idaresindeki 34 LS 162 plakalı otomobil, yolun karşısına geçmeye çalışan bir ata çarptı. 
     Çarpmanın etkisiyle önce otomobilin camına ardından tavanına fırlayıp yere düşen ve ayakları kırılan sahipsiz at, bir süre sonra öldü. 
     Kazada, otomobilde de maddi hasar meydana gelirken sürücü Yıldırım'ın kazayı yara almadan atlattığı bildirildi. 
     İhbar üzerine olay yerine gelen polislerce gözlem altına alınan ve Taksim'de eğlendikten sonra evine gittiği öğrenilen Yıldırım'ın yapılan alkol muayenesi sonucunda, 210 promil alkollü olduğu anlaşıldı. 
     Ölen at ise kazadan yaklaşık 1 saat sonra bir iş makinesiyle caddeden kaldırıldı. 
     Bu arada, cadde kenarında başka sahipsiz atların bulunması dikkat çekti. 
     






</TEXT>
</DOC>
