<DOC>
<DOCNO> 88475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/yazar/sazak.html </URL>
<DATE> 2002/06/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tarihi zirveden beklenen 
</HEADLINE>
<TEXT>

     Çankaya Köşkü bugün tarihi zirveye ev sahipliği yapacak. Cumhurbaşkanı Sezer’in buluşturacağı liderler Türkiye’nin AB üyeliği konusunda Meclis’te atılması gereken son adımları görüşecekler. 
     Zirve öncesi yükselen sivil toplumun sesi’ gelecek adına umut vericidir. 175 kuruluş adına açıklanan bildiri, AB kavşağında sarı ışık’ta bekleyen kadrolara 40 yılın sonunda Haydi artık geç ’ sinyali gönderiyor 
     Türkiye AB’ye tam üye olma hedefine hiç olmadığı kadar yakın. 
     Yıl sonunda gerçekleştirilecek Avrupa Birliği zirvesinde Türkiye ile katılım müzakereleri tarihi belirlenecek ya da tam üyeliğimiz öngörülemeyen bir tarihe ertelenecek. 
     Türkiye’nin yeri Avrupa Birliği’dir. Kaybedecek zamanımız yoktur.’ 
     Bildiriye sanayicisinden işçi sendikalarına, serbest meslek sahiplerinden akademisyenlere toplumun tüm kesimlerini temsil eden kişiler imza attılar. Ve birey olarak, toplum olarak geleceğimizi AB’de görüyoruz’ dediler. Bu çağrıya muhatap milletvekillerinden biri, DİSK eski Başkanı Rıdvan Budak dün Meclis’te AB felsefesini oluşturan Avrupa sosyal modeli’nin demokrasi standartı olmanın ötesinde refah göstergesi haline geldiğini anlattı. AB üyesi olduktan sonra hızla kalkınan İspanya, Yunanistan ve Portekiz örneklerini verdi. 
     Avrupa Birliği her açıdan gelecek projesi.’ 
     Soğuk savaş döneminde 40 yıl NATO’nun kanat ülkesi olarak Batı’yı koruyan Türkiye’nin yerinin genişleyen Avrupa’da Romanya’dan, Bulgaristan’dan hatta Rusya’dan bile sonra gelmemesi için Brüksel’i zorlamak gerekiyor. Ancak Brüksel’e giden yolun da Ankara’dan geçtiğini görmeliyiz. 
     Çankaya zirvesi bu açıdan tarihi. 
     Güncel hesaplarla, Nasıl olsa almazlar’ gerekçesiyle topu AB’ye atmanın alemi yok. Türkiye, idam başta son birkaç adımı da atarsa yıl sonunda Kopenhag’da müzakere masasına oturabilir. 
     Peki Sezer’in buluşturacağı liderler ne yapacak 
     Başbakan’ın rahatsızlığı nedeniyle gündemin Ecevit’e kilitlenmesi’ şanssızlık, DYP lideri Tansu Çiller, sorunu hükümet boşluğu’na çekmeye çalışarak, koalisyon liderlerini Politbüro gibi Ecevit’in resminin arkasına saklanmakla’ suçluyor. Başbakan katılmazsa Çiller de zirveye çıkmayacakmış Doktor gözetimindeki Ecevit’i bu kadar zorlamak ne ölçüde insani Bahçeli’nin söylemi ise, MHP’yi 1999 seçimlerinde Meclis’e taşıyan oranda siyasi... Apo’yu bir kez daha kampanya malzemesi halinde getirmeye çalışıyor Devlet Bey. 
     AK Parti ve Saadet AB konusunda çok daha tutarlılar. 
     Dileriz Çankaya zirvesi dar görüşlü hesaplara, çatışmalara sahne olmaz. 
     Koalisyonun devamı açısından da AB politikalarında uzlaşı çok önemli. ANAP ve MHP farklı ses veriyor. Ecevit, ağırlığını koyamazsa yeni hükümet formüllerinden erken seçime dek pek çok olasılık gündeme gelir. 
     Kamuoyu, liderlerden haziranda Meclis’i çalıştıracak yasal düzenlemeleri bekliyor. Kaybedecek zaman yok 
     
     







Türkiye’de Kürtler 


Tarihsel dönemeçte "statükocular", "değişimciler" ayrımı... 


İyi şeyler de... 


Çiller’in tutumu 


Bu ülke aş ve işi umursamayan dinozorlara kalmayacak 


İlk iki harf 


AB’ye destek lafla olmaz... 


Siyasi istikrarsızlığın hasarı nerede 


AB sadece siyaset değil... 


İpin ucundaki Türkiye 


Aktaş Elektrik’te hukuk süreci 


Çayın taşıyla çayın kuşunu vurmak 


Tarihi zirveden beklenen 


Son Terk edilenler ve terk edenler için... 


İş yerine laf üreterek AB’ye girilmez 


</TEXT>
</DOC>
