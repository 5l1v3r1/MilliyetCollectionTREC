<DOC>
<DOCNO> 62780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/soneko14.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aylık mutfak harcaması 344 milyon liraya ulaştı 
</HEADLINE>
<TEXT>

     Hak-İş, dört kişilik bir ailenin yeterli beslenebilesi için gerekli harcamanın 15 Aralık-14 Ocak döneminde yüzde 2.6 oranında artarak 344 milyon 343 bin 990 liraya ulaştığını açıkladı. 
     Hak-İş'ten yapılan açıklamaya göre, dört kişilik bir aileninin aylık asgari mutfak harcaması 15 Aralık-14 Ocak döneminde önceki bir aylık döneme göre 8 milyon 726 bin lira, artış gösterdi. Dört kişilik ailenin günlük enerji, besin öğeleri ve tüketim standartları esas alınarak yapılan çalışmada, yetişkin bir erkek için günlük besin tutarının 4 milyon 79 bin lira, aylık tutarın da 122 milyon 374 bin lira olduğu kaydedildi. Yetişkin bir kadın için ise bu tutarın günlük 2 milyon 584 bin, aylık 77 milyon 510 bin lira olduğu belirtildi. 13-15 yaş grubundaki çocuk için besin tutarı günlük 2 milyon 658 bin aylık 79 milyon 745 bin, 04-06 yaş grubundaki çocuk için de günlük 2 milyon 157 bin aylık 64 milyon 715 bin lira olarak hesaplandı. 
     






</TEXT>
</DOC>
