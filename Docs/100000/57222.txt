<DOC>
<DOCNO> 57222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sonspo07.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş yönetimi, transfer beklentilerine açıklık getirdi 
</HEADLINE>
<TEXT>

     Beşiktaş yöneticisi Altınsay, transferlerin devre arasında yapılacağını belirtti. 
     Takımda sezon başından beri sorun olan kaleci transferini hallettiklerini kaydeden Altınsay, devre arasında takıma 1-2 takviye yapabileceklerini söyledi. 
     İbrahim Altınsay, ligde şampiyonluğa ve Türkiye Kupası'nda da finale oynayacak bir kadroya sahip olduklarının son maçlarda görüldüğünü ifade ederek, ''Ama her zaman takviyeler olabilir. Biz devre arasında bunu değerlendireceğiz. Şu anda devrenin son iki 2 maçında yapacağımız bir transfer yok'' dedi. 
     Beşiktaş'ın mart ayında yapacağı kongreye de değinen Altınsay, ''Beşiktaş kongreleri Türkiye'de örnek kongrelerdir. Bizim hedefimiz Beşiktaş'ı dünya çapında, örnek bir kulüp haline getirmek. Bunun emekleme döneminde bir şeyler yaptıysak, ne mutlu bize'' diyerek sözlerini tamamladı. 
     
     Daum'un açıklamaları... 
     Daum'un, son zamanlarda yaptığı açıklamalarda kulübe zarar vermek niyetinin olmadığını kaydederek, ''Camiamızda teknik direktör, yönetici, futbolcu, hep Beşiktaş'ın iyiliği için çalışır, tartışır ve bunlar hepsi kulüp içinde kalır'' dedi. 
     Daum ile sürekli görüştüklerini vurgulayan İbrahim Altınsay, Alman teknik adamın Beşiktaş'taki geleceğiyle ilgili olarak ise ''Her profesyonel kişi kendi geleceğini konusunda karar verir. Buna da saygı gösteririz'' diye konuştu. 
     






</TEXT>
</DOC>
