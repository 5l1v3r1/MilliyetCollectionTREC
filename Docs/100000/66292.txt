<DOC>
<DOCNO> 66292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/ekonomi/eko08a.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İktisat ve İnter Yatırım satıldı 
</HEADLINE>
<TEXT>

İnter Yatırım’ı Zafer İnşaat, İktisat Yatırım’ı Global Menkul Değerler aldı 
     SONGÜL HATISARU 

     Tasarruf Mevduatı Sigorta Fon’u TMSF bünyesindeki aracı kurumlardan İnter Yatırım ve İnter Portföy Yönetim Şirketi 3.8 trilyon liraya Zafer İnşaat’a satıldı. 
     Zafer Taahhüt Elektrik ve İnşaat şirketi daha çok Amerikan ordusu, Amerikan Dışişleri Bakanlığı ve Amerikan firmalarına yaptığı inşaat işleriyle tanınıyor. 
     
     İnşaattan yatırıma 
     Amerikan Dışişleri Bakanlığı’nın Amerika dışında müteahhitlik hizmetleri için yetki verdiği tek yabancı inşaat şirketi olan Zafer İnşaat Genel Müdürü Necati Yağcı, sermaye piyasalarında faaliyet gösterme kararı aldıklarını söyledi. 
     Hisse devri yapıldıktan sonra aracı kuruma yatırım yapacaklarını söyleyen Yağcı, sermaye piyasalarında daha gidilecek çok yol olduğunu ve bu piyasada kalıcı olma kararında olduklarını kaydetti. 
     Öte yandan, Global Menkul’de Fon’un sahibi olduğu aracı kurumlardan İktisat Yatırım’ı satın aldı. Global, İktisat Yatırım için 5 milyon 170 bin dolar ödeyecek. 
     



 EKONOMİ 





















</TEXT>
</DOC>
