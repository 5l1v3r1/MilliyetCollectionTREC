<DOC>
<DOCNO> 51847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sondun04.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızıl Haç, bağışlanan kanların büyük bölümünü yakacak.. 
</HEADLINE>
<TEXT>

     Amerikan Kızıl Haç yardım kuruluşu, 11 Eylül terörist saldırılarından sonra kan bağışı çağrılarına karşılık veren Amerikalılar'ın kanlarının büyük bir bölümünü, dondurucuda koruma kapasitesi bulunmadığı için yakacak. 
     Saldırılardan sonra yüzbinlerce kişiden kan bağışı alan Kızıl Haç, ihtiyaç fazlası kanın bir kısmını hastanelere satarken, ne kadar miktarda kanı yakacağını açıklamayı ise reddetti. 
     Ancak, ABD çapındaki Kızıl Haç kan merkezlerinin, ellerindeki kanın 5'te birini yok etmek zorunda olduklarını açıklamalarının, yakılacak kanın miktarının onbinlerle ifade edilebileceğini ortaya koyduğu belirtildi. 
     Kar amacı gütmeyen Kızıl Haç kuruluşu, yıllık olarak kan bağışlarının hastanelere satışıyla 1.5 milyar dolar elde ediyor. 
     Kızıl Haç, 11 Eylül krizinden sonra en fazla eleştiri toplayan kuruluşlarından başında gelmişti. 
     Saldırı kurbanları için toplanan bağışları başka yerlere yardım için sevk eden Kızıl Haç Başkanı Bernadine Healy, yıl sonundan geçerli olmak üzere istifaya zorlanmıştı. 
     Bağışlanan kanın, rafta 42 gün korunabileceği, bundan sonra ise özel dondurucuda muhafaza edilmesinin gerektiği belirtiliyor. Kızıl Haç'ın ise yeterli dondurucu sistemi bulunmuyor. 
     






</TEXT>
</DOC>
