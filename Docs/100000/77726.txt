<DOC>
<DOCNO> 77726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/yazar/cemal.html </URL>
<DATE> 2002/04/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Yoksa Türkiye Orta Asya'yı boşladı mı 
</HEADLINE>
<TEXT>

     ALMATİ 

     Karlar altındaki bembeyaz Tanrı Dağları'nı seyrediyorum otel odamdan. Sıra dağların arka tarafında Çin toprakları uzanıyor. Bizim Çin Türkistan'ı dediğimiz coğrafya, yani Çin'in Sincan eyaleti. 
     1979'da ilk kez Çin'e gittiğim zaman Tanrı Dağları'nın eteklerindeki bir Kazak köyünde rahmetli Örsan Öymen'le futbol oynamıştık At kılından bir çadırda sabah vakti avuç içi kadar taslarla kımız içerken, ihtiyarlamış bir Kazak köylüsü kulağıma eğilip Türkçe aynen, "Halil'i tanırsız " dediğinde şaşırmıştım. 
     Halil çocukluk arkadaşıymış. 1949'da Çin komünistleri iktidarı ele geçirince, Tanrı Dağları'ndan at sırtında Türkiye'ye göç edenlerin arasına katılmış. 
     Orta Asya'ya da uzanan köklerimiz... 
     Ve uzak yakın akrabalıklarımız... 
     MHP'nin, ülkücülerin sloganı değil miydi 
     "Tanrı Dağı kadar Türk, Hira Dağı kadar Müslüman " 
     Diyor ki 
     "Geçenlerde Başbakan Yardımcısı Devlet Bahçeli'yle Almati'ye gelen heyet üyelerinden bazıları çarşıda ne kadar kurt resimli tablo varsa satın aldı." 
     Başbakan Demirel'in 1992'deki Kazakistan ziyaretini izlerken Türkistan şehrine, Ahmet Yesevi'nin diyarına da gitmiştik. Demirel, Yesevi'yi Türklüğün manevi abidesi ve Mevlana, Yunus çizgisinin devamı olarak nitelemişti. Demirel'in heyetindeki Alparslan Türkeş coşkuyla karşılanmış, elleri öpülmüştü. 
     Türklüğün çıktığı yerlerden heyecan duymak doğal. Kimi daha çok, kimi daha az heyecan duyabilir. Kimileri de bu diyarı kutsal toprak sayarak ideolojik malzeme olarak kullanabilir. 
     Hepsi mümkün. 
     Türklük ve akrabalık rabıtası elbette Türkiye'nin Orta Asya'yla ilişkilerinde önem taşıyor, taşıyacak. 
     Ama abartılmaması koşuluyla... 
     Çünkü başlangıçta abartılmış. 'Kardeşlik edebiyatı'nda bazen ölçü kaçmış. Sovyetler'in 1991'de tarihe karışmasıyla birlikte ağızlarda biraz fazla çiğnenmiş olan "Adriyatik'ten Çin Seddi"ne söylemi Orta Asya Türki cumhuriyetlerindeki muhataplarımızı rahatsız etmiş. 
     Ayrıca, Türkiye olarak altından kalkamayacağımız bazı vaatlerde bulunmuş Ankara. Başlangıçta Rusya'yı çok fazla dışlamak anlaşılan bir başka hata olmuş. 
     Neyse... 
     Bugün sanki bir uçtan öbür uca doğru kayılıyor. Türkiye'nin bölgeye ilgisinde eski coşku ve heyecanın kaldığı söylenemez. Özellikle Özal'la Demirel'in sahneden çekilmesiyle birlikte, özel ilişkilerin, liderden lidere yakınlıkların ağır bastığı Orta Asya başkentlerinde Türkiye'nin eski havası yok. Hem hükümetten hem iş dünyasından kaynaklanan bazı yanlışların acısı şimdilerde çıkmaya başlamış. 
     Gerilemişiz. 
     Türkiye'nin bölgeyle diplomatik ilişkilerini daha çok canlandırması lazım. Ankara'dan en üst düzeyde ziyaretlerin sıklaştırılması şart. Türkiye'nin iş çıkarlarının daha sistemli biçimde korunması gündemde yer almalı. 
     Önemli bir başka nokta 
     Ankara'nın diplomatik ve siyasal ağırlığını bölgede çok önemli yatırımları olan Türk işadamlarının arkasına koyması ve bu arada özellikle finansman sorunlarına eğilmesi gerekiyor. 
     Özal ve Demirel'le yapılmış olan açılımları devam ettirmek, gerilemeleri telafi etmek, bunun için de iş dünyasıyla hükümet arasında gereken diyalogları örerek Orta Asya ülkelerine en üst düzeyde seferler düzenlenmesi, hiç kuşkusuz, Türkiye'nin bölgeye dönük yaşamsal çıkarlarına hizmet edecektir. 
     Orta Asya çok önemli. 
     Hazar Havzası petrolü ve gazıyla birlikte Ortadoğu'dan sonra dünyanın en büyük enerji deposu haline geliyor. Zenginleşiyor. Aşağıdaki sözler, Clinton döneminde ABD Dışişleri'nin iki numarası olan Strobe Talbott'ın 
     "200 milyar varillik petrol rezervine sahip Hazar Havzası Amerika açısından yaşamsal bir çıkar bölgesidir. Dünyanın yirmi birinci yüzyıldaki bu enerji deposu Rus hegemonyasına bırakılamaz. Amerika olarak Bakü - Ceyhan Boru Hattı projesini özellikle destekliyoruz." 
     Lafı uzatmak gereksiz. 
     Türkiye'nin Avrupa yolundaki yürüyüşüne kararlılıkla devam ederken, Orta Asya'ya daha büyük bir ciddiyetle eğilmesinde yarar var. Türkiye açısından Avrupa'yla Orta Asya birbirine alternatif oluşturmuyor, tamamlıyor çünkü... 
     Almati'den dördüncü ve son yazı yarın. 
     
     







Milli Eğitim 


Mankenlik, türkücülük, futbolculuk, gecekonduculuk özlemleri... 


Havale haracı 


Türk - Yunan girişimi 


Yoksa Türkiye Orta Asya'yı boşladı mı 


Derviş'in kusuru 


Bayramı ıskalamak 


Hanedan demokrasisi 


Tahminlerin çoğu atmasyondur, foslar 


Sağduyu nerede 


Siyasette yeni yüz arayışı Mehmet Ali Bayar 


İsrail, savaş, demokrasi ve uygarlık 


Adaletin seyir defteri 


Turan Güneş'i anarken 


Halkbank'ı kim soydu 


BDDK halka bilgi vermeye mecbur 


</TEXT>
</DOC>
