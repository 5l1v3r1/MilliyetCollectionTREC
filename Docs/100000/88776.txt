<DOC>
<DOCNO> 88776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/siyaset/siy01.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Raporu gördüm 
</HEADLINE>
<TEXT>

Ecevit’in filmlerini gördüğünü belirten Prof. Nejat Çıplak,öHastalık çok hızlı ilerledi. Bundan sonra da çok hızlı ilerleyecek" dedi 
     ŞÜKRAN PAKKAN İstanbul 

     Cerrahpaşa Tıp Fakültesi Nöroşirürji Profesörü Nejat Çıplak, Başbakan Bülent Ecevit’in sağlık durumuna ilişkin filmleri 1.5 yıl önce gördüğünü belirterek "Hastalık çok hızlı ilerledi. Bundan sonra da çok hızlı ilerleyecek. Beyin sulanması var. Aksini ispatlasınlar" dedi. Bir doktor arkadaşının kendisine Ecevit’in özel bir teknikle kağıda basılmış beyin filmini gösterdiğini ifade eden Çıplak, "Faks ya da fotokopi değildi. Son derece netti" diye konuştu. Çıplak şunları anlattı "Filmde, beynin kabuk yapısının incelmesi sonucu, su miktarının arttığını gördüm. Buna halk arasında beyin sulanması’ diyoruz. Beyin içi boşluklar büyümüştü. Girus’ denilen hücreler çok küçülmüştü. Çünkü, beyinde beslenmeyen hücreler ölüyor. Filmde bu ölü hücre oranı kritikti. Bu beynin artık beslenmediğini ve önemli işlevleri yerine getiremeyeceğinin bir göstergesi." 
     
     Hastalık Parkinsonla sürdü 
     Ecevit’in sağlık sorunlarının damar hastalığı ile başlayıp Parkinson’la devam ettiğini söyleyen Çıplak, "Bu hastalıkta bir bardak suyu bile alamazsınız. Ecevit’in düzeni bozulmuş. Hastalık son 1.5 yılda süratle ilerledi" diye konuştu. Beyinde sorununun başlamasıyla yapılacak bir şey olmadığını söyleyen ve beyne okjien gitmezse altı dakika sonra kalbin durduğunu ifade eden Çıplak, "Sırat köprüsünün boyu, beyin hücrelerinin hızına bağlı" dedi. 
     Çıplak sözlerini şöyle sürdürdü "Elinin titremesini engellemek için vücuduna yapıştırıyor. Eli serbest kaldığında ise titremeler oluşuyor. Adele gerginliğinden dolayı yüzü maske ve ifadesiz. Adımları küçük. Denetim mekanizması kayboluyor. Artık olaylar, bardağı taşıran damla noktasına gelmiş. Sistemik bir hastalık olduğu için aynı zamanda global bir hastalık. Ecevit’in gördüğüm filmle de desteklenen beyinle ilgili ciddi sorunları var." 
     Ecevit’i hiç muayene etmediğini, ancak teşhis koyabilmesinin mümkün olduğunu savunan Çıplak, Ecevit’in sağlık durumunun şeffaf bir şekilde açıklanmasını istedi. 



 SİYASET 

















</TEXT>
</DOC>
