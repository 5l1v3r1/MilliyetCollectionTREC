<DOC>
<DOCNO> 94008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/guncel/gun04.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Danimarka’da yaşamanın farkı 
</HEADLINE>
<TEXT>

Hastalığından dolayı yürüyemeyen Özdemir Danimarka hükümetinin kendisine tahsis ettiği 3 hastabakıcı ve bir ambulansla Türkiye’ye geldi 
     Danimarka Hükümeti, kas erimesi nedeniyle yürüyemeyen gurbetçiyi, 3 hastabakıcı ve bir ambulansla, tatil yapması için doğduğu Sivas’a gönderdi. Yaklaşık 24 yıldır Danimarka’da yaşayan ve 17 yıl önce yakalandığı kas erimesi hastalığından dolayı yürüyemeyen Eyüp Özdemir 39 , çok özlediği ve doğduğu kent olan Sivas’a gelmek istedi. 
     
     Artık konuşamıyor 
     Bunun üzerine harekete geçen Danimarka Hükümeti, 3 hastabakıcı bir ambulans tahsis ederek tatil süresince yapacağı masrafı da karşıladı. İki yıl önce başlayan solunun yetmezliğinden dolayı konuşamayan Özdemir, insanlarla iletişimini, tekerlekli sandalye üzerine yerleştirilen bir mekanizmayla, düşüncelerini yazıya aktararak kuruyor. 
     
     Teşekkür ediyorum 
     Özdemir, özel cihaz yardımıyla şunları söyledi öSivas’ı çok özledim. Buraya gelebilmemde en büyük faktör, Danimarka Hükümeti. Eğer bana gerekli destek sağlanmasaydı, memleketimi göremeyebilirdim. Danimarka Hükümeti’ne teşekkür ediyorum. Orada benim hastalığıma yakalanan 500 civarında hasta var. Devlet hepsine sahip çıkıyor, içlerinde tek Türk benim. Hükümet, hastalığımdan dolayı 12 yıl önce beni emekliye ayırdı. Türkiye’de gösterilmeyen ilgi ve yardımı onlar yaptı. 
     



 GÜNCEL 
























</TEXT>
</DOC>
