<DOC>
<DOCNO> 67467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sonspo07.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidolu Kings, San Antonio engelini aştı... 
</HEADLINE>
<TEXT>

     ABD Profesyonel Basketbol Ligi'ndeki NBA mücadele, 6 gün aradan sonra 15. hafta maçlarıyla yeniden başladı. 
     Sezonun en iyi galibiyet yüzdesine sahip ekibi olan Pasifik Grubu lideri Sacramento Kings, kendi sahasında güçlü rakibi San Antonio Spurs'ı yenerek 50. maçında 38. galibiyetini aldı. 
     Sacramento Kings'de Hidayet Türkoğlu, sahada kaldığı 18 dakikada 9 sayı kaydederken, serbest atışlarda 1'de 0, 2 sayılık atışlarda 6'da 3 ve 3 sayılık atışlarda da 3'de 1'lik isabet sağladı. Türkoğlu ayrıca 1 hücum ve 2 savunma ribaundu aldı. 
     Ev sahibi ekipte Predrag Stojakoviç, 23 sayı ve 6 ribaunt, Chris Webber, 20 sayı, 12 ribaunt ve 5 asist, Mike Bibby de 12 sayı ve 10 asistle oynayarak takımlarını galibiyete taşıdılar. 
     San Antonio Spurs'da, ''ikiz kuleler'' olarak adlandırılan ünlü pivotlardan Tim Duncan, 24 sayı ve 21 ribaunt, ''amiral'' lakaplı David Robinson, 14 sayı ve 10 ribauntla oynamalarına karşın takımlarını yenilgiden kurtaramadılar. 
     Lige, yarın sabaha karşı yapılacak 7 maçla devam edilecek. 
     NBA'de, günün maçlarında alınan sonuçlar şöyle 
     
     
Cleveland Cavaliers 99 - Toronto Raptors 81 Utah Jazz 98 - Indiana Pacers 82 Atlanta Hawks 105 - New Jersey Nets 103 Phoenix Suns 99 - Detroit Pistons 71 Orlando Magic 122 - New York Knicks 114 Chicago Bulls 96 - Milwaukee Bucks 92 Houston Rockets 85 - Memphis Grizzlies 78 Boston Celtics 110 - Denver Nuggets 93 Dallas Mavericks 112 - Seattle Supersonics 106 Los Angeles Lakers 103 - Washington Wizards 94 Sacramento Kings 99 - San Antonio Spurs 86 
     






</TEXT>
</DOC>
