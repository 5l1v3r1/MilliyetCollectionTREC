<DOC>
<DOCNO> 51867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sondun24.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'dan Kuzey İttifak'a "Geniş tabanlı hükümet kurun" çağrısı 
</HEADLINE>
<TEXT>

     Pakistan, Afganistan'da Taliban rejimine karşı savaşan Kuzey İttifakı'nın geniş tabanlı hükümet kurmada işbirliği yapacağını umduğunu bildirdi. 
     Dışişleri Bakanlığı sözcüsü Aziz Ahmed Han, yaptığı açıklamada, ''Siyasi süreç başarılı olmazsa, bu iç savaşa davetiye çıkarır. Afgan muhalefeti, siyasi çözüm bulunması için BM ile işbirliği yapmalı'' diye konuştu. 
     Han, ''Tek bir grup Kabil'i kontrol etmemeli. Afgan halkı iç savaş nedeniyle yeteri kadar acı çekti. Bu savaş beylerinin deneyimleri nedeniyle akıllı olacağını ve barış sürecinde işbirliği yapacağını umuyoruz'' dedi. 
     ABD Başkanı George Bush, Kuzey İttifakı'na siyasi çözüm bulununcaya kadar başkent Kabil'e girmekten kaçınması çağrısı yapmıştı. 
     






</TEXT>
</DOC>
