<DOC>
<DOCNO> 57479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/yazar/toker.html </URL>
<DATE> 2001/12/16/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
"Devletin Zirve"sinde 
</HEADLINE>
<TEXT>

     Türkiye'de boş şeylerle nasıl "zaman" yitirdiğimiz, "zaman zaman" ortaya çıkıyor. Son örnek Cumhurbaşkanının Çankaya Köşkünde Türk - İş Başkanlar Kurulunu kabulü sırasında "yaptığı konuşma"da Hükümeti "şiddetle eleştirmesi" ve bunun hem Hükümet, hem Meclis çevrelerinde yarattığı tepki. Bir de, "Cumhurbaşkanı ağızından çıkması yakışıksız" bazı sözcükleri - "hortumlama" gibi - Sezer'in kullanması dolayısıyla en ziyade "Ecevit'e şirin görünme" tabiatındaki "medyacı"ların sert eleştirileri. 
     Bunlar üzerinde kilolarla mürekkep akıtılmaya başlandığı sırada Allahtan, gazeteci M. Ali Birand CNN'deki "Manşet" programına o kabule katılmış "muteber bir kişi"yi çıkarma ve ona sorma akıllılığını gösterdi 
     "- Cumhurbaşkanı böyle bir konuşma yaptı mı " 
     "- Hayır " 
     "- Cumhurbaşkanı 'Hortumlama' gibi sözcükler kullandı mı " 
     "- Kesinlikle hayır " 
     Peki ne olmuş Muteber kişi - Türkiye Gazeteciler Sendikası Genel Başkanı Şükran Soner - kendini bilen hanımlara - bizim feministler bana gene kızmasınlar - yakışan zerafet ve kibarlığın müsaade ettiği kadarıyla soruya açıklık getirdi Medyaya bilgiyi veren, daha ziyade kendilerinin söylediklerini sanki Cumhurbaşkanı söylemiş "izlenimini uyandıracak" şekilde anlatmış bunu değerlendiren medya da onu öyle kabullenip adeti veçhile ateşin üzerine körükle giderek "hortumlama" gibi sözleri de Cumhurbaşkanına maletmiş. 
     Birand sordu 
     "- Toplantıdan önce, içerde konuşulanların içerde kalması, hele Cumhurbaşkanına ait sözlerin hiç açıklanmaması gereği sizlere hatırlatılmadı mı " 
     Şükran Soner aynı dikkatle cevap verdi 
     "- Buna lüzum görülmedi çünkü bu, böyle toplantıların zaten genel kuralıdır". 
     Ama burası Türkiye'dir ve "genel kural"ların "genel uygulaması" da budur. 
     
Cumhurbaşkanının hakları      Sonradan Cumhurbaşkanının sözcüsü aynı yönde bir açıklama yaptı. Dün de Şükran Soner Cumhuriyet'teki sütununda konuyu gene dikkatle, fakat daha ayrıntılarıyla nakletti. 
     Devletin zirvesinde olan, bu. Bir vaka da Milli ligin zirvesinde yaşandı Galatasaray'ın antrenörü Lucescu'nun yönetimi eleştiren sözleri yayımlandı. Sonra bunların "tercüman hatası" ile "gazetecilerin yanlış anlaması sonucu" olduğu açıklandı. 
     Evet, Türkiye'dir burası ve olur böyle vakalar Türkiye'de. 
     Ancak "devletin zirvesi" başka zirvelere benzemez ve orası "sık polemik" kaldırmaz. Herkesin daha dikkatli davranması gerekir. 
     Eğer "her şeyde bir hayır vardır" atasözümüzü buraya uygularsak denilecek şudur Bu vesileyle bugünkü anayasamıza göre Cumhurbaşkanının haklarına bir açıklık getirilmiştir. Sözcüsü, Cumhurbaşkanının "Türk - İş Başkanının görüşleri"ni haklı bulduğunu beyan etmiştir ve gerektiğinde ve gerekli şekilde, bu gibi konularda eleştiriler yapmaktan çekinmeyeceğini belli etmiştir. Gerçekten de anayasamız Cumhurbaşkanlarına "Hükümeti her halükarda tutmak", "Onu açıktan eleştirmemek", "Ona hiç ikazda bulunmamak" gibi görevler yüklememektedir. Elbette "zirvede elense" görünümü, hiç bir ülkeye huzur vermez. Ne var ki bu eğilimin kimde bulunduğuna, kimin dikensiz gül bahçesi istediğine, kimin saçının ve niçin "seçim" lafı duyunca diken diken olduğuna doğru teşhis koymak lazımdır. Cumhurbaşkanına Ecevit ile tayfasının açtıkları savaşın, giriştikleri sindirme teşebbüs, hatta tehditlerinin altında nenin yattığı da iyi bilinmelidir. 
     Sezer, tavırlarını "ayaküstü" veya "dolaylı yol"dan değil, açık ve kesin aldığında, görülüyor ki halkın da ondan beklediğini söyleyince - bunun popülizmle uzak yakın ilgisi yoktur - halk hem rahatlıyor, hem ona desteğini arttırarak sürdürüyor. 
     Şeker Bayramı hepinize kutlu olsun. 







Gol gol goool 


Bayram nerede 


Tutsak akıllarla bir yere gidemeyiz 


Dünyayı sarsan 1 gün 


Bayramların kokusu vardı eskiden... 


Mutlu bayramlar 


Suçlu kim 


La donna e mobile 


Bayramlık... 


İslam rönesansı, Mevlana 


Halalar değil, yabancılar 


Hiç bi’ kere hayat bayram olmadı 


Hakkınızı kaybetmeyin 


"Devletin Zirve"sinde 


Bir bayram gününde umutlanmak üzerine 


Şeker Bayramı 


"Parti" kahvesi kaynıyor 


</TEXT>
</DOC>
