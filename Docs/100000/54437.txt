<DOC>
<DOCNO> 54437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/ekonomi/eko08.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon için munzam teşviki 
</HEADLINE>
<TEXT>

     EKONOMİ SERVİSİ 

     Tasarruf Mevduatı Sigorta Fonu Fon kapsamında bulunan bankaların 9.5 katrilyon lirayı bulan mevduatlarının özel bankalara satışını cazip hale getirmek için Merkez Bankası daha düşük munzam karşılığı alacak. 
     Merkez Bankası şu an Türk Lirası TL mevduatlar için bankalardan yüzde 4, döviz tevdiat hesapları için ise yüzde 11 oranında munzam karşılığı alıyor. 
     Ortalama vade süresi 28 gün olan mevduatların devrinin bankaların üstleneceği vade riskini artırması beklenirken, satışın başarılı olması için bankalardan bu mevduata daha düşük oranda munzam karşılığı ayırmaları istenecek. Yıl sonunda satışı veya tasfiyesi planlanan Fon bankalarının özel bankalara devredilecek 4.7 milyar dolar döviz, 1.7 katrilyon lira Türk Lirası mevduatı bulunuyor. 
     Fon bankaları mevduatını devralan bankalar, döviz hesapları için zorunlu karşılık oranını, devri izleyen ilk cuma gününden başlamak üzere ilk dört hafta için yüzde 1 ve daha sonra her dört haftada bir birer puan artırarak Merkez Bankası’nın 96 1 sayılı tebliğinin 3’üncü maddesindeki orana ulaşacaklar. Bankalar, satın alacakları TL mevduat için ise genel esaslar çerçevesinde karşılık ayıracaklar. 
     Mevduatın devri için iskonto ile birlikte yüzde 10.5 - 11 oranında faiz verilecek. 
     



 EKONOMİ 














</TEXT>
</DOC>
