<DOC>
<DOCNO> 86441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/ekonomi/eko01.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim iç işiniz ama programı sürdürün 
</HEADLINE>
<TEXT>

Başbakan Ecevit’in sağlık sorunu sürse bile piyasaları etkilemeyeceğini belirten IMF Türkiye Masası Şefi Kahkonen, erken seçimin de Türkiye’nin iç sorunu olduğunu söyledi 
     ANKARA Milliyet 

     Yeni ekonomik programın ikinci gözden geçirmesi tamamlandı. Ekonominin büyümeye geçtiği, şoklara dayanıklı hale geldiğini belirten IMF Türkiye Masası Şefi Juha Kahkonen, program kararlılıkla sürerse Başbakan Bülent Ecevit’in sağlık sorunun da ekonomiyi etkilenmeyeceği mesajını verdi. 
     Kahkonen, dün yaptığı yaptığı basın toplantısında, güncelleştirilmiş niyet mektubu üzerinde anlaşmaya varıldığını ve 1.1 milyar dolarlık kredi diliminin serbest bırakılacağı haziran ayı ortasındaki IMF İcra Kurulu’nda ele alınacağını söyledi. Programın bir kaç ay öncesine göre daha iyi işlediğini ve oldukça olumlu sonuçlar verdiğini belirten Kahkonen, yüzde 3 büyüme, yüzde 35 enflasyon hedefinin gerçekleşeceğine inançlarının sürdüğünü söyledi. 
     
     Şoklara dayanıklılık arttı 
     Kahkonen, Ecevit’in sağlık sorunun sürmesi halinde ekonominin nasıl etkileneceğine ilişkin soru üzerine şöyle dedi "Program uygulamasındaki iyi performans, piyasaların siyasi belirsizliğe ilişkin algılamalarının belli seviyede kalmasına yardım eti. Hatta olumsuz tepkiler geri döndü. Bu da programın çok iyi devam etmesinden, şoklara dayanıklı hale gelmeye başlamasından kaynaklanıyor. Öngörülen önlemler zamanında alınırsa, güven ve ekonominin şoklara dayanıklılığı daha da artaracak." 
     KİT’lerdeki atıl istihdamın 40 - 60 bin arasında belirlendiğini söyleyen, ancak bu rakamın hükümet tarafından açıklanmasını isteyen Kahkonen, erken seçim tartışmaları konusunda ise şunları söyledi "Bu tartışmalarla ilgilenmiyoruz. Türkiye’nin iç işi. Önemli olan, hem Türk vatandaşlarının hem yabancıların görmesi gereken, uygulanan politikalar iyi ve başarılıdır. Bu politikalar sürdürülürse, zorlukların üstesinden gelmek mümkün." 
     Erken seçim kararı alınırsa hükümetten programın sürdürülmesi için taahhüt istenecek mi ’ sorusunu "Bu karar vericilerin işidir" diye yanıtlayan Kahkonen, bazı bakanların kendisine erken seçimi sormasının normal olduğunu söyledi. Kahkonen, buna ilişkin soru üzerine, "Politik görünümle program ilişkisini merak etmek doğal. Devam edildikçe tüketici ve yatırımcıların güveni artacaktır" dedi. 
     
Üç ödevi yerine getirin’      Merkez Bankası’nın performans kriterlerini yerine getirdiğini, mali hedeflerin tutturulduğunu belirten Kahkonen, özelleştirmede ise beklenin altında bir gelişme olduğunu kaydetti ve "Fakat özelleştirmenin yılın kalan kısmında hız kazanacağını düşünüyoruz" dedi. 
     IMF İcra Direktörleri toplantısından önce yerine getirilmesi gereken tedbirler olduğunu da kaydeden Kahkonen, şöyle devam etti "Bunlar arasında BDDK tarafından bankalara sermaye artırılmasına ilişkin mektupların gönderilmesi, Kamu İhale Kanunu’na yapılması öngörülen degişikliklerin onaylanması, Türk Telekom’un özelleştirme planına uygun atılması gereken adımlar bulunuyor. Hükümetin son bir yıldır göstermiş olduğu performans çok iyi. Bunun devam edeceğini ve alınması gereken tedbirlerin zamanında alınacağına inanıyoruz." 
     Kahkonen bir soru üzerine bankalara sağlanacak sermaye desteği miktarının tahminler kadar olacağını ifade etti. 
     



 EKONOMİ 

















</TEXT>
</DOC>
