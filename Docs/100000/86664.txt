<DOC>
<DOCNO> 86664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/spor/bavr.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'dan futbol 
</HEADLINE>
<TEXT>

     YASİR KAYA 

Kaçan balıklar büyük      İSPANYA ve İngiltere’de, geçmişte sonuçlanmayan iki transfer girişimi konuşuluyor. İlki 1995’te Barcelona’yı çalıştıran Cruyff’tan. O dönem, transferde tam yetkili olan Cruyff, Fransa’nın Bordeaux takımında oynayan Zidane’la gizlice anlaştığını, ama görevine son verilmesiyle konunun rafa kalktığını açıkladı. İkinci bomba Galatasaray’ı da çalıştıran Souness’den. 1991’de Liverpool’u çalıştırırken Souness’a, daha sonra Manchester United’ın efsanesi olacak Cantona’nın ısrarla önerildiği, yıldız oyuncunun da çok istekli olduğu, ama bu transferin genç teknik adamın ve kulübün kararsızlığı üzerine gerçekleşmediği ortaya çıktı. 
     
BBG ve en zayıf halka      "ÖLÜM "grubu" diye nitelendirilen F grubundaki Arjantin - İngiltere maçına ev sahipliği yapacak Sapporo’da güvenlik yetkilileri kentin her yerine 202 kamera yerleştirdi. Sapporo halkı ise ara sokaklarda bile kameralar tarafından gözetleniyor olmaktan, yani kendilerini BBG yarışmacısı gibi hissetmekten rahatsız. Fransız basını da, milli takım kadrosuna çağrılmayı hak etmediğini düşündükleri Christophe Dugarry’yi "en zayıf halkası seçti. Dugarry, Zidane’ın çok yakın arkadaşı olduğu için kadrodaymış. 
     
Maradona uyandırma servisi      FUTBOLUN yaşayan efsanesi Maradona, televizyon yorumculuğunun yanı sıra amigoluğa da başlıyor. Dünya Kupası finallerinde Arjantin’in maçlarının yerel saate göre sabahın çok erken saatlerine rastlaması nedeniyle futbolseverler de uyanamama tehlikesiyle karşı karşıya. Ama Direct TV konuya ilginç bir çözüm buldu. Her sabah Maradona, Uzakdoğu’daki stüdyodan canlı yayına katılacak ve amigolar gibi davul çalarak halkı uyanmaya davet edecek. 
     

</TEXT>
</DOC>
