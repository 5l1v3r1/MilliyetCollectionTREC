<DOC>
<DOCNO> 61292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/ekonomi/eko06.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin yeni Eva’sını buldu 
</HEADLINE>
<TEXT>

     Arjantin Devlet Başkanı Eduardo Duhalde’nin başkanlık töreninde resmi deftere imzasını atınca dikkat çeken eşi Hilda’nın, yeni bir Eva Peron vakası olup olmayacağı konuşuluyor. 
     Eva Peron’dan bu yana hiçbir devlet başkanı eşinin bu denli ön plana çıkmadığını hatırlatan kaynaklara göre, Duhalde’nin fakirlere yardımlarda çalışan sosyal hizmet uzmanı eşi Hilda, geçen hafta Bakanlar Kurulu toplantılarına da katıldı. Halkın "Chiche’’ dediği 54 yaşındaki beş çocuk annesi Hilda Duhalde’nin başında bulunduğu, "manzaneras’’ denilen gecekondu annelerince yürütülen projelerdeki annelerinin sayısı 20 bine ulaştı. 
     
     IMF yine umut vermedi 
     Bu arada Arjantin’e gönderilen IMF uzmanlarından oluşan heyet, verileri değerlendirerek hükümet tarafından talep edilen 22 milyar dolarlık yardımı görüşecek. IMF Başkanı Horst Köhler ise dün yaptığı açıklamada Fon’un Arjantin’le birlikte çalışmaya hazır olduğunu ancak bu ülkedeki zorlukların kendi suçları olduğunu dile getirdi. Köhler, çözüm bulmanın da zaman alacağını dile getirdi. 
     



 EKONOMİ 

















</TEXT>
</DOC>
