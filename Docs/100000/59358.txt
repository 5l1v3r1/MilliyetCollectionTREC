<DOC>
<DOCNO> 59358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/dunya/adun.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte El Cezire olayı 
</HEADLINE>
<TEXT>

Milliyet, Afganistan savaşının medya starı El Cezire’nin merkezine girdi. El Cezire yetkilileri, Baskılara rağmen bağımsız yayıncılıktan taviz vermeyeceğiz’ diyor 
     KADRİ GÜRSEL Doha 

     Körfez Savaşı, Amerikan haber kanalı CNN’i meşhur etmişti... 10 yıl sonraki Afganistan operasyonunun yıldızı ise alışıldığı gibi Batı’dan değil, Doğu’dan yükseldi. 7 Ekim’de Amerikan bombalarının Kabil’e düşmeye başladığı andan itibaren geçtiği görüntülerle adını duyuran kanalın adı, Arapça’da "ada" anlamına gelen "El Cezire"ydi ve medya özgürlüğünün genelde kısıtlı olduğu bilinen Arap dünyasından doğmuştu. Önceki gün yayınladığı son "Bin Ladin kaseti" ile adından bir kez daha söz ettiren uydu kanalı El Cezire’nin, Körfez ülkesi Katar’ın başkenti Doha’daki merkezinde görüştüğümüz yetkilileri "profesyonel ve bağımsız yayın anlayışlarından taviz vermeyeceklerini" söylediler ve "Biz olmasaydık Afganistan’daki savaş sadece Amerikan gözlükleriyle izlenecekti" dediler. 
     
     Hükümetler bİzİ sevmİyor 
     El Cezire mensupları, petrol ve doğal gaz zengini Katar’ın lüks ve ihtişamıyla tezat oluşturan, mütevazı, tek katlı bir binanın sıkışık ortamında çalışıyor. Türkiye’den gelen bir grup gazeteciyi, son kasetin yayınlanmasından iki gün önce, küçük sayılabilecek odasında kabul eden El Cezire Genel Müdürü Muhammed Cesim el - Ali, "Ne İsa’ya ne Musa’ya yaranmaktan" şikayetçi "Arap dünyasında 45 milyon seyircisiyle en çok izlenen kanalız ama hükümetler bizi sevmiyor. Üzerimizde baskı çok. Çünkü, bağımsız ve sansürsüz bir televizyonuz. Arap dünyasında da bizi eleştiren çok. Kasım 1996’da kurulduğumuzda CIA kurdurdu’ dediler. Saddam’ın görüşlerine yer verdik, Kuveytliler Saddam finanse ediyor’ dediler Ehud Barak, Şimon Peres ve Ariel Şaron’la özel söyleşi yayınladık, bu kez Suriyeliler Mossad’ın kanalı’ yakıştırmasını yaptılar. Son olarak da Bin Ladin kasetlerini yayınlayınca Amerikalılar Bin Ladin TV’ adını taktılar. Oysa biz savaşın iki tarafını da yansıttık, Bin Ladin tarafından kullanılmadık." 
     
     Her kasetİ yayInlamayIz 
     Bin Ladin kasetlerine gelince... El - Ali, 1998’de, 2000’in başında ve 2001’de Bin Ladin’le söyleşiler yaptıkları halde bunları yayınlamadıklarını söylüyor. Haber değeri bulamamışlar. "Elimizde başka Bin Ladin kasetleri de var yine aynı nedenle yayınlamıyoruz." diyor. 
     
2003’te Türkiye’deyiz      El Cezire televizyonu 2003’te Türkiye’de büro açmaya hazırlanıyor. Genel Müdür El Ali "Türkiye bizim için çok önemli bir ülke. Arap ülkelerindeki örgütlenmemizi tamamladıktan sonra Türkiye’de de büro açacağız" dedi. Türkiye’deki kablolu TV’ye girmek istemişler ama mümkün olmamış. El Ali bunun "Amerikan baskısı"ndan kaynaklandığına inanıyor. 
     Türkiye’de bir muhabirle temsil edilen kanalın 27 ülkede bürosu var. 
     
Reklam silahıyla baskı      Kanal Katar Emiri Hamad bin Halifa el Tani’nin isteğiyle Kasım 1996’da yayın hayatına başladı. Genel Müdür El Ali’ye göre amaç, "Haberi hep Batı kaynaklarıdan alan Arap dünyasına, bağımsız ve global bir haber kaynağı sunmakötı. El Ali haberciliklerinden rahatsız olan Arap hükümetlerinin reklam verenler üzerinde baskı kurarak kendilerine reklam verilmesini engellediklerini söylüyor. Kanal rating rekortmeni olduğu halde reklam geliri aynı oranda yüksek değil. 
     
Katar’da Emir usulü glasnost      El Cezire televizyonunun Katar’dan çıkması rastlantı değil. Çünkü Katar’da babası Emir Halife bin Hamad el Tani’yi 27 haziran 1995’te devirerek iş başına gelen Emir Halife bin Hamad el Tani’nin Babasıyla aynı adı taşıyor gelir gelmez yaptığı iş ülkesinde dışa açılma, modernleşme ve liberalleşme hamlesi başlatmak olmuş. El Cezire TV de bu hamlenin ürünü. 
     Emir, televizyona ilk beş yıl için yılda 30 milyon dolar maddi destek sağlamış. "Hem Emir’den yılda 30 milyon dolar alıp hem de bağımsız olmak nasıl mümkün oluyor " şeklindeki sorumuzu El Ali "BBC de hükümet tarafından finanse ediliyor. Bağımsız olmadığını mı düşünüyorsunuz " diye yanıtlıyor. El Ali, Katar hükümetini de eleştirebildiklerini söylüyor. 
     Geçen çarşamba bir günlüğüne Ankara’ya gelen Emir El Tani’nin monarşi ve diktatörlükle yönetilen Arap ülkeleri açısından devrimsel nitelikteki adımları arasında içki ve çanak antenlerin serbest bırakılması, 2000’de ilk belediye seçimlerinin yapılması da var. 
     Ayrıca, iki yıl içinde serbest seçimle oluşmuş ilk ulusal meclisin göreve başlaması planlanıyor. 
     



 DÜNYA 











</TEXT>
</DOC>
