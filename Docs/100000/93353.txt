<DOC>
<DOCNO> 93353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sontur17.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtalan Belediye Başkanı kalaşnikofla öldürülmüş 
</HEADLINE>
<TEXT>

     Siirt'in Kurtalan İlçesi'ne bağlı Kayabağlar Beldesi'nde, evinde uğradığı silahlı saldırı sonucu öldürülen Belediye Başkanı Ahmet Cevat Sevgili'ye yapılan otopside, başına ve karnına iki kalaşnifof mermisinin isabet ettiği tespit edildi. 
     Kurtalan Devlet Hastanesi'nde yapılan otopside, Sevgili'nin biri başına ve biri de karnına olmak üzere vücudunda iki adet kaleşnikof tüfek mermi çekirdeği bulundu. 
     Kayabağlar Beldesi'ne gelen Siirt Valisi Nuri Okutan, İl Emniyet Müdürü Murat Karcıoğlu, İlçe Kaymakamı Önder Bakan, İlçe Emniyet Müdürü Hüseyin Dilbil, İlçe Jandarma Bölük Komutanı Jandarma Yüzbaşı Hasan Tunçbilekli ve Belediye Başkanı Nezir Gülcan incelemelerde bulundular. 
     İlçe Jandarma Bölük Komutanı Jandarma Yüzbaşı Tunçbilekli, olayın çok geniş kapsamlı araştırıldığını belirterek, şu ana kadar hiçbir bulguya rastlanmadığını bildirdi. 
     Sevgili'nin cenazesinin Kayabağlar Beldesi'ndeki aile mezarlığında ikindi namazından sonra defnedileceği belirtildi. 
     





</TEXT>
</DOC>
