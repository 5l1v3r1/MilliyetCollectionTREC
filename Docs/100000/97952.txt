<DOC>
<DOCNO> 97952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/soneko08.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fitch 8 bankanın notunu düşürdü... 
</HEADLINE>
<TEXT>

     Uluslararası derecelendirme kuruluşu Fitch Ratings, 8 Türk bankasının bireysel notunu düşürdüğünü açıkladı. 
     Fitch'in dün New York'ta yaptığı açıklamaya göre sözkonusu bankalar şunlar 
     Alternatifbank, Denizbank, Finansbank, Koçbank, Türkiye Garanti Bankası, Türkiye İş Bankası, Türkiye Vakıflar Bankası, Yapı ve Kredi Bankası. 
     Fitch, bu bankaların tümünün durağan görünümde olduğunu belirterek, bankaların kredi notlarındaki değişikliğin son üç yıldır mali pozisyonlarında meydana gelen kötüleşmeden kaynaklandığını açıkladı. 
     Haziran ayında BDDK tarafından yapılan üçlü denetim ile bankaların sermaye yeterlilik rasyolarının alt limit olan yüzde 8'in üzerinde olup olmadığı ve aktif kaliteleri belirlendi. 
     Fitch açıklamasına göre BDDK, bankaların büyük çoğunluğunun sermaye yeterlilik rasyolarının yüzde 8 'in üzerinde olduğunu ancak karşılıksız kredilerinde büyük oranda artış tespit etti ve Pamukbank hariç sistemin sermaye ihtiyacını 146 milyon dolar olarak açıkladı. 
     Ancak Fitch, bankaların sermayelerinin uluslararası standartların altında olduğunu, serbest sermaye miktarlarının olmadığını ya da düşük olduğunu ve sistemin açıklanan rakamlardan daha düşük sermaye ile çalıştığını belirtti. 
     





</TEXT>
</DOC>
