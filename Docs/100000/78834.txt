<DOC>
<DOCNO> 78834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/yazar/okur.html </URL>
<DATE> 2002/04/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
TOBB’da denge hesabı 
</HEADLINE>
<TEXT>

     Türkiye Odalar ve Borsalar Birliği ni TOBB seçim heyecanı sardı. Önce 25 Mayıs’ta yapılacağı ilan edilen genel kurul, 5 Mayıs’a alındı. Çoğunluk Başkan Rıfat Hisarcıklıoğlu’nun tek aday olarak seçime gireceğini söylüyor. Peki ama perde gerisinde neler oluyor 
     TOBB deyince durup soluklanmak şart. Çünkü 1 milyon 200 bin üye, çoğu küçük ve orta boy işletme. Krizden hasar almış sektörler, şirketler bu şemsiye altında. Ve en önemlisi TOBB, yıllardır merkez sağın sözcüsü olmuş, aktif politikanın içinde 
     İşte yapısal reformların, siyasette değişimin tartışıldığı bir döneme denk düşen bu seçimlerde siyasetçiye verilecek mesaj çok önemli. TOBB tabanı öncelikle merkez sağdaki gelişmeleri çok yakından izliyor. Ve mayıs sonunda Türkiye’ye gelmesi beklenen Mehmet Ali Bayar ile TOBB seçimleri arasında bir bağlantı kuruluyor. Çünkü eski Cumhurbaşkanı Demirel’e duyulan sempati, DTP’nin başına geçmesi beklenen Mehmet Ali Bayar’ın da yakından izlenmesini zorunlu kılıyor. Taban, "bekleyelim, görelim, hazırlıklı olalım" mesajını verirken, Demirel faktörünü asla yabana atmak istemiyor. Açıkçası merkez sağda taşlar yerinden oynarken, bir süredir "milliyetçi demokrat sol parti" söylemini kullanan TOBB’un da artık bu söylemden vazgeçmesi gerektiğinin altı çiziliyor. 
     Ancak kazın ayağı göründüğü gibi değil. Bir yanda politik gelişmeler, diğer yanda büyük odaların görüşü "denge" hesabını belirliyor. Örneğin, geçen dönem TOBB’da dışlandığı düşünülen İstanbul Ticaret Odası’nın İTO "işler fena gitmiyor, yönetim kurulu için bizden de görüş alınsın, bir ziyaret yapılsın yeter" söylemi ortalıkta dolaşıyor. 
     Eski başkan Fuat Miras’ın aday olup olmayacağı konusunda da İTO, kilit kurum. Çünkü Deniz Ticaret Odası’ndaki DTO çatlamada uzlaştırıcı kesim olarak İTO ortada duruyor. DTO ve TOBB Yönetim Kurulu üyesi Halim Mete’nin Başkan Rıfat Hisarcıklıoğlu’nu desteklemesi, DTO Başkanı Cengiz Kaptanoğlu’nun eski başkan Fuat Miras’ın yanında yer alması "Karadenizliler Grubu" diye bilinen Denizciler için önemli. Sonuçta İTO Başkanı Yıldırım, Meclis Başkanı Atalay Şahinoğlu, İTO ve TOBB yönetim kurulu üyesi Ali Osman Ulusoy da Karadenizli. Bu yüzden İTO, farklı bir kartı elinde taşıyor. 
     
Hisarcıklıoğlu sessiz gidiyor      Önemli bir tartışma da Ege Bölgesi’nden geliyor. EBSO’da başkanlık koltuğunu kaybeden Atıl Akkan, sadece TOBB Yönetim Kurulu üyesi olarak görev yapıyor. Miras’a karşı Rıfat Hisarcıklıoğlu’nu destekleyen Akkan, eğer listeye alınmazsa denizciler atağa kalkacak. "Kendi kadrolarına sahip çıkmıyorlar" tezini işleyecek. 
     Bütün bu dengeleri hesap eden Başkan Rıfat Hisarcıklıoğlu ise "ses vermeden el verme" stratejisini sürdürmeye kararlı görünüyor. Kısacası evdeki hesap çarşıya uymuyor. Yasasız seçim heyecanı böyle giderse iki yıl sonrası için büyük rövanşa dönüşüyor. 
     
     







Kürt ve İslam 


"Söylemeye gerek yok, insanlık salak biraz" 


Beypazarı’ndan 


Hortum işleri 


Internet neden bizi korkutuyor 


Ecevit'li DSP seçimde ne yapar 


Liderin ayakları 


Hangisi yalan söylüyor DİE mi, MEB mi 


Çırpınırdı kurlar... 


Geometri, evren, Tanrı 


Tepkide ölçü... 


Hırsız var’ demeden önce düşünmek şart 


TOBB’da denge hesabı 


Yok mudur durduracak bu futbol kepazeliğini 


Dedikodu tatlı şeydir... 


Beyoğlu'nun sinema ile artan büyüsü 


Filistin Muhalefetin ölüm dili 


Önümüzdeki günler zor 


ABD’de paranın yumuşağı da var serti de 


</TEXT>
</DOC>
