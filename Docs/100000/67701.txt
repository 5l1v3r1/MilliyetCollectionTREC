<DOC>
<DOCNO> 67701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/astro/index.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Harekete geçin 
</HEADLINE>
<TEXT>

Ay, bugün 11.25’e kadar Balık burcunda boşlukta kalıyor. Yeni bir adım atacaksanız bu saate kadar bekleyin. Ay Koç burcuna geçerek harekete geçirici, cesur ve eğer haksızlık karşısındaysanız tepki gösterebileceğiniz bir ortam yaratıyor. Koç’lar bu enerjiden fazlasıyla mutlu olacaklar. Dikkat çekecekleri bir gündeler ve istediklerini yaptırma şansına sahipler. Boğa’lar adımlarını özenli atmalılar. Hesapta olmayan gelişmeler bazı engellemeler getirebilir. İkizler’i olumlu bir atmosferde görüyoruz. Bugün başkalarından alabilecekleri önerileri yapıcı yönde kullanma şansına sahipler. Grup çalışmaları da olumlu vurgulanmakta. Yengeç’ler iş hayatında yoğunlar. Hafta sonu gelmekle birlikte yapmaları gereken çok şey var. Öne çıkıp dikkat çekebilirler. Aslan’lar iyimser bir mizaçtalar. Olaylar karşısında esnek davranarak yeni şeyler öğrenme şansları var. Eğitim ve yolculuk olumlu. Başak’lar ise parasal konularda bazı sürtüşmelerle karşılaşabilir. Bu konuda büyük risklere girmemeli. Ay bugün öğle saatlerinde Merkür’le olumlu açı yaparken iletişim, hareket, eğitim ve alışveriş konularında akıcı enerjiler getirmekte. Terazi’ler ilişkiler açısından hareketli bir gündeler. Bazı düşünce ayrılıkları olsa da yeni şeyler öğrenecekler. Ortaklıklar kurabilirler. Akrep’ler ise günlük işlere, detaylara önem vermeliler. Duygusal konuları bir kenara bırakıp kendini işe vermek gerekiyor. Yay’lar olumlu bir gündeler. Rahat hareket edebilecekler. Aşkta da mutluluk ve canlılık var. Oğlak’lar yoğun bir çaba içindeler. Özellikle iş ve ev arasındaki dengeyi kurmak çok kolay olmayabilir. Duygusal gerginliklerden uzak durmalılar. Kova oldukça verimli bir günde. Kafasındaki projeyi daha somut hale getirebilecek olanaklar var. Yeni düşünceler ve esneklik ona başarı getirecek. Balık’lar attıkları adımları yapıcı biçimde değerlendirme şansına sahipler. Parasal konularda da eski sorunlara yeni çözümler getirebilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
