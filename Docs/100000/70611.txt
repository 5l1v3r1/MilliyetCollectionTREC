<DOC>
<DOCNO> 70611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/ekonomi/eko01.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolandırıcılıkta Avrupa’yı geçtik 
</HEADLINE>
<TEXT>

MasterCard Avrasya Bölgesi Genel Müdürü İmece, Avrupa’da yüzde 11 olan kredi kartı sahtek rlık oranının Türkiye’de yüzde 16 olduğunu bildirdi 
     FİNANS SOHBETLERİ KADİFE ŞAHİN 

     Türkiye’nin kart dolandırıcılığından kaynaklanan zararının yılda 2.8 milyon dolara ulaştığını bildiren MasterCard Avrasya Bölgesi ve Türkiye Genel Müdürü Özlem İmece, yıllık artış hızının yüzde 16 olduğunu söyledi. Bu oranın Avrupa’da yüzde 11 olduğunu belirten İmece, Türkiye’nin h l nakit kullanan ülke olmasına karşın kayıp hızındaki artışın Avrupa’nın önünde olmasının dikkat çektiğini bildirdi. 
     Kredi kartı kullanımının krizlerden dolayı önemli ölçüde düştüğünü bildiren İmece, "Büyüme olarak cirolara baktığımızda Euro bazında yüzde 80 küçülme var" dedi. Bunda yüzde 30 oranındaki devalüasyonun etkisinin de bulunduğuna dikkkat çeken İmece, çeşitli nedenlerle kart iptallerinin söz konusu olduğunu kaydetti. 
     
     Riskli işlemler tespit ediliyor 
     "Dolandırıcılıkta dünyanın gerisindeydik ama şimdi artış hızımız hızlandı" diyen İmece, Bankalararası Kart Merkezi ile bazı risk ürünleri üzerinde çalıştıklarını bildirdi. İmece, "Bu risk ürünleri, çeşitli işlemleri tanımlayıp riskli işlemlerin saptanmasını sağlıyor. Tüm Türkiye’deki işlemlerin profilini çıkararak dolandırıcılık işlemi olabilecek işlemlerin tespit edilmesi sağlanacak" dedi. 
     
     Kapanan bankalar etkiledi 
     Kredi kartı pazarında bankalar arasında devam eden rekabetin hızlanmasının 20 bankanın kapanmasından kaynaklandığını ifade eden İmece, yaklaşık 2.5 milyon kart hamilinin kartının kullanılmaz hale geldiğini söyledi. Bankaların bu müşteri kitlesinden pay kapma yarışına girdiğini bildiren İmece, 2001 yılında yaşanan durgunluğun da kredi kartı pazarındaki bu hareketliliği körüklediğini söyledi. 
     
     Tüketicilere uyarı 
     Kriz dönemlerinde yoğun olarak görülen kart iptallerinin önemli bir kısmının da yanlış kullanımlardan kaynaklandığını kaydeden İmece, kredi kartı tüketicileri ve işyerlerini uyardıklarını söyledi. Doğru kullanımın nasıl olacağı konusunda uyarılarda bulunan İmece, şöyle konuştu "Kendi limitlerinizi aşmayın. Limitinize göre harcayın. Son ödeme günlerinizi mutlaka takip edin. İkiden daha fazla kredi kart kullanmayın." 
     
POS makinasını bedava verdiler      Bankaların POS kullanımına hatalı başladığını belirten İmece, işyeri rekabetine girildiğini bildirdi. Yurtdışında bankaların POS’ları işyerlerine bedava vermediğini bildiren İmece, "İşyeri POS’u bankadan ya satın alır ya da kiralar. Bizde ise bankalar POS’ları ücretsiz verdiler" dedi. POS’ların yurtdışından ithal edildiğini ve bunun Türkiye açısından büyük bir kayıp olduğunu kaydeden İmece, Türkiye’de 300 bin POS bulunduğunu bildirdi. 
     
İlk sanal kartı Türkiye çıkardı      Türkiye’de bankacılıkta teknolojinin son derece yeni olduğunu belirten İmece, yeni ürünlere uyumun da çok hızlı olduğunu söyledi. Sanal karttan örnek veren İmece, "Geçen yıl Amerika’da çıkan sanal kartı Avrupa’da ilk Türkiye’de çıkartmayı başardık" dedi. Türkiye’deki bankaların hızla sanal kart verdiğini bildiren İmece, "Türkiye’de internet ulaşımı çok fazla değil ama yine de yıllık olarak 4 milyon dolarlık bir işlem hacmi var" dedi. 
     



 EKONOMİ 













</TEXT>
</DOC>
