<DOC>
<DOCNO> 89339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/siyaset/siy07.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP’li muhalifler idam işini çözdü 
</HEADLINE>
<TEXT>

     GÜNSELİ ÖNAL Ankara 

     DSP’li muhalif milletvekilleri, idam cezasının tamamen kaldırılması ve terör suçlarından ağırlaştırılmış müebbet ağır hapis cezasına çarptırılanların şartla salıverilme ve af yasalarından yararlanamaması için önerge verdi. Önergenin TBMM’de kabul edilmesi durumunda, terörist Abdullah Öcalan’ın idam cezası ağırlaştırılmış müebbet hapis cezasına dönüştürülecek, ancak Öcalan aftan yararlanamayacak. 
     
     Önümüzdeki hafta Meclis’te 
     DSP’li "10’lu" muhalifler olarak bilinen Ali Arabacı, Ahmet Arkan, Bayram Fırat Dayanıklı, Cengiz Güleç, Uluç Gürkan, Emin Karaa, Sadık Kırbaş, Tahir Köse, Ertuğrul Kumcuoğlu ve Ramis Savaş’ın önergesi, idamı "terör suçları, savaş ve yakın savaş hali" dışında kaldıran Anayasa değişikliğine paralel hazırlanan yasa tasarısında değişiklik öngörüyor. Söz konusu tasarının önümüzdeki hafta Meclis’te bu öneriyle birleştirilerek görüşüleceği belirtildi. 
     



 SİYASET 















</TEXT>
</DOC>
