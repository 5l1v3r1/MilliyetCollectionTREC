<DOC>
<DOCNO> 92739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/guncel/gun06.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ANKARA’DA diplomatik dayak 
</HEADLINE>
<TEXT>

Evli ve üç çocuklu Arap diplomatın sehpayla dövdüğü Türk sevgilisi, 10 gün iş göremez’ raporu aldı 
     ANKARA Milliyet 

     Suudi Arabistan’ın Ankara Büyükelçiliği’nde görevli evli ve üç çocuk babası diplomat Abdullah Alşhammri, Türk sevgilisini döverek hastanelik etti. 
     Önceki gece bir ihbar üzerine Alşhammri’nin Birlik Mahallesi’ndeki evine gelen polis, Arap diplomatın Melek Ağdık isimli Türk sevgilisini dövdüğünü ortaya çıkardı. Emniyet kaynaklarından edinilen bilgilere göre diplomatik dayak şöyle gelişti 
     
     Son anda çığlık duyuldu 
     Ağdık, önceki gece polisi arayarak şiddete maruz kaldığını bildirdi. Verilen adrese giden polisler, Alşhammri’nin diplomat olduğunu öğrendi. Kapıdan geri dönmeye hazırlanan polisler, içeriden gelen kadın çığlıkları üzerine yeniden zili çaldı. Polisler ile Alşhammri konuşurken, Ağdık kendini evin dışına attı. 
     Polis, başında kesik izleri, kafatasında açılma ve omzunda yaralar olan Ağdık’ı hemen hastaneye kaldırdı. 
     
     Evli ve 3 çocuk babası 
     Ağdık, polise verdiği ilk ifadesinde, Alşhammri ile 6 ay önce tanıştıklarını ve Arap diplomatın eşini ve çocuklarını Arabistan’a geri gönderdiğini anlattı. 4 ay birlikte yaşadıktan sonra ayrıldıklarını, kendisinin Karaman’a ailesinin yanına döndüğünü belirten Ağdık, 3 gün önce Alşhammri’nin çağrısıyla Ankara’ya geldiğini söyledi. Ağdık, ifadesinde olay günü "cep telefonuyla oynamasına tepki gösterdiği için Arap diplomatın sehpa ile başına vurduğunu" belirtti. Kaldırıldığı hastanede Ağdık’a 10 günlük rapor verildiği öğrenildi. 
     Diplomatik dokunulmazlığı olan Alşhammri’yle ilgili işlemler ise Dışişleri Bakanlığı’yla temasa geçildikten sonra tamamlanacak. 
     



 GÜNCEL 























</TEXT>
</DOC>
