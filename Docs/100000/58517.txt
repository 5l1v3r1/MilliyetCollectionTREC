<DOC>
<DOCNO> 58517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/dunya/dun02.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit AGSP'de söke söke kazandık 
</HEADLINE>
<TEXT>

Ecevit, Avrupa ordusunda, Yunanistan’ın çok fazla direnemeyeceğini söyledi 
     ANKARA Milliyet 

     Başbakan Bülent Ecevit, Laeken zirvesinde Avrupa Güvenlik ve Savunma Politikası AGSP konusunda Türkiye'nin kazanımlarını yadırgamadığını belirterek, "Laeken'de aldığımız sonuçlar söke söke aldığımız, uğrunda mücadele ettiğimiz haklar" dedi. Ecevit, Devlet Bakanı Kemal Derviş'i ABD gezisine davet edeceğini de söyledi. Ecevit dün NTV'nin gündeme ilişkin sorularını şöyle yanıtladı 
     
     Türkiye'siz adım 
     "AGSP konusunda da tek başımıza mücadele verdik. bizim durumumuzdaki diğer ülkeler yardımcı olmadı. AGSP mücadelesini kazandık. Onun için Laeken'de aldığımız sonuçları yadırgamadım. Çünkü söke söke aldığımız, uğrunda mücadele ettiğimiz haklar. 
     Türkiye'yi Avrupa ordusunun dışında tutmanın anlamı yok. Türkiye'nin çok etkili olduğu bölgelerde yapılacak harekatta biz istesek de dışlanamayız. Türkiye'siz adım atılamaz. Afganistan operasyonu bunu gösteriyor. 
     AGSP konusunda Yunanistan'dan sonuç alınamadı. Olabildiğince önlemek istiyor. Yunanistan'ın buna karşı çıkması çok garip. Bizim aleyhimizde bazı tertipler düşündüğünü akla getiriyor. Yunanistan'ın fazla direnebileceğini sanmıyorum. 
     
     Afganistan'da yapılanma 
     Afganistan'da yeni bir devlet kuruluyor, ama ordu yok. Bir Afgan ulusal ordusu ve polis gücü kurulmalı. En etkili olabilecek ülke Türkiye. 
     Başka ülkeler kendilerine imkan sağlamak için Afganistan yardım etti, biz duygusal nedenlerle katkıda bulunduk. 
     



 DÜNYA 













</TEXT>
</DOC>
