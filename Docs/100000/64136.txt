<DOC>
<DOCNO> 64136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sondun10.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de eşcinseller için ilk dergi 
</HEADLINE>
<TEXT>

     Çin'de eşcinseller için ilk kez dergi yayınlanmasıyla bu konuda yeni bir dönem açıldı. 
     Çin Sosyal Bilimler Derneği tarafından yayınlanan ''Xiandaiwenmenhuabao'' adlı derginin Genel Yayın Yönetmen Yardımcısı You Jie, Ocak ayı sayısında derginin ''yeni değerler'' için yayınlanmadığını, ancak böyle bir topluluğun varlığına dikkati çekmek istediklerini belirtti. 
     Başkent Pekin'de İngilizce yayınlanan ''City Weekend'' dergisinin Çin Sağlık Bakanlığı'nın verilerine dayanarak bildirdiğine göre, ülkede 30-40 milyon gay ve lezbiyen bulunuyor. Bu rakam, Çin nüfusunun yüzde 3'ünü oluşturuyor. 
     Dergide, eşcinselliğe karşı Çin'de daha önce büyük baskı olduğu, ancak son 10 yıl içinde özellikle de 1997'den sonra bu konuya çok daha hoşgörülü yaklaşıldığı ifade ediliyor. Buna örnek olarak da Çin Psikiyatri Derneği'nin eşcinselliği artık bir ''sapıklık'' ve ''ahlaksızlık'' olarak değil, ''kimlik bunalımı'' olarak kategorilendirmesi gösteriliyor. 
     15 yuana 3 milyon TL satılan 116 sayfalık derginin ilk 
     sayısında, Çin'de eşcinselliğin son 10 yılı ve eşcinsellerin ruhsal durumları hakkında değerlendirmelerle sanat ve sinema çevrelerinden ünlü eşcinsellerin yaşam öyküleri yer alıyor. 
     






</TEXT>
</DOC>
