<DOC>
<DOCNO> 87368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/son/sondun06.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Pakistan ve Hindistan'daki personelin ailelerini tahliye ediyor 
</HEADLINE>
<TEXT>

     Birleşmiş Milletler'in BM , Pakistan ve Hindistan'da görev yapan personelin ailelerinin, bölgeden en kısa süre içinde ayrılacağı bildirildi. 
     Pakistan'ın başkenti İslamabad'daki bir diplomatik kaynak, BM'nin Pakistan ve Hindistan'daki personelinin ailelerini birkaç gün içinde tahliye edilmesini kararlaştırdığını söyledi. 
     Aynı kaynak, ''Ailelerin tahliyesi yönündeki karar New York'ta alındı, tahliye hızla, birkaç gün içinde yapılacak, bunu doğrulayabilirim. Karar, Pakistan'da bulunan yüzlerce kişiyi ilgilendiriyor '' dedi. 
     Tahliyenin hangi yolla yapılacağını bilmediğini söyleyen diplomat, ailelerin özel uçak mı yoksa tarifeli seferle mi ayrılacağı yönündeki soruyu yanıtsız bıraktı. 
     Aralarında ABD, İngiltere, Almanya, Danimarka gibi ülkelerin bulunduğu birçok ülkenin, vatandaşlarını Pakistan ya da Hindistan'a gitmemeleri ya da bölgeden ayrılmaları için uyardığı biliniyor. 
     





</TEXT>
</DOC>
