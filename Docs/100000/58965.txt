<DOC>
<DOCNO> 58965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sontur07.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK liderlerinden Murat Karayılan'a bombalı saldırı 
</HEADLINE>
<TEXT>

     Terör örgütü PKK yöneticilerinden Murat Karayılan'a saldırı düzenlendiği, Karayılan ile örgütün lojistik sorumlusunun saldırıdan yaralı olarak kurtuldukları öğrenildi. 
     Güvenlik güçlerinden edinilen bilgiye göre, terör örgütünün sözde Başkanlık Konseyi üyesi Murat Karayılan'ın içinde bulunduğu araca, 16 Aralık Pazar günü, Kandil Dağı yakınlarındaki Sürade Köyü'nde bombalı saldırı düzenlendi. Yola yerleştirilen uzaktan kumandalı bombanın patlaması sonucu terörist Karayılan hafif, araçta bulunan örgütün lojistik sorumlusu Şahin Aktaş ise ağır yaralandı. 
     Konsey üyelerinin olası bir başka saldırıya karşı da güzergahlarını sık sık değiştirerek, korumalarını yeniledikleri öğrenildi. 
     






</TEXT>
</DOC>
