<DOC>
<DOCNO> 58702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/yasam/yas04.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hababam Sınıfı’ gibi 
</HEADLINE>
<TEXT>

Japon Kuni Nakazono’nun talipleri, "Siz kazandınız. Yarın Sultanahmet’e gelin" diye aranınca koşarak gittiler. Ama bütün adaylar oradaydı. Japon TV’si damat adaylarına şehir turu attırdı... 
     NURDAN AKINER 

Traji-komik bir senaryo      JAPON kızı Kuni Nakazono ile evlenerek Japonya’da kendilerine yepyeni bir hayat kurmak isteyen 165 damat adayı, trajikomik bir filmin senaryosunu andıran oyunun kurbanı oldu Rıfaz Ilgaz’ın aynı adlı romanından Ertem Eğilmez’in yönetmenliğinde beyazperdeye aktarılan Hababam Sınıfı’nın bildik sahnesidir. Sınıfa yeni gelen üç kız öğrenci, her birine, "Yarın seninle Taksim’deki Atatürk Anıtı’nın önünde buluşalım. Ama kimseye söyleme" der. 
     
Yaşasın Ben kazandım      BÜTÜN öğrenciler birbirine çaktırmadan giyinir, kuşanır, tıraş olur. Taksim’e geldiğinde ise bütün Hababam’ı karşısında bulur. Önceki gün Spica Club’ta, 10 saat Kuni Nakazono ile görüşüp form dolduran 165 damat adayı da, organizasyonu üstlenen Promajans’tan müjdeyi aldı "Siz kazandınız. Yarın 10.30’da Sultanahmet’teki Alman Çeşmesi’nin önüne gelin." Sevindiler. Kıyafetler alındı, çiçekler yaptırıldı. 
     
Kimi küfredip vazgeçti      ANCAK randevu yerine geldiklerinde 165’i de oradaydı. Kimileri küfür edip bu maceradan vazgeçti, kimileri de bir umutla maceraya devam etti. Japon ulusal TV kanalı Nippon’un görevlileri, adayları önce Sultanahmet’in tarihi mekanlarında Kuni ile birlikte gezdirdi, Galata Köprüsü’nde yürüttü, Boğaz turu yaptırdı. Kuni içlerinden onunu seçti fakat hangisinin damat olacağı h l belirsiz. Sonucun bugün belli olması bekleniyor. 
     



 YAŞAM 














</TEXT>
</DOC>
