<DOC>
<DOCNO> 69572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sondun06.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da 2 Türk'ün "eğlencesi" hapiste bitti.. 
</HEADLINE>
<TEXT>

     Brüksel'de, bir polis arabasının yanından geçerken ''eğlenmek için'' havaya ateş açan 2 Türk genci tutuklandı. 
     Savcılıktan elde edilen bilgilere göre, dün sabah erken saatlerde, başkentin Molenbeek bölgesinde, BMW marka taşıtla yol alan 2 genç, karşıdan gelen polis arabasını görünce, pencereden dışarı çıkardıkları bir tabanca ile havaya 2 el ateş açtılar ve yollarına devam ettiler. 
     İki yol arasındaki bariyerler nedeniyle geri dönemeyen polis ekibi, alarm vererek diğer devriyelerden yardım istedi. 2 Türk, uzun süren bir takipten sonra yakalandı. 
     21 yaşındaki Güngör ve 25 yaşındaki Erkan isimli gençlerin 
     sabıkasız olduklarını bildiren Savcılık, ''silahlı tehdit'' ve ''izinsiz silah taşıma'' ithamlarıyla soruşturma açıldığını, ele geçirilen tabancanın seri numarasının kazınmış olduğunu bildirdi. Gençlerin, polise verdikleri ilk ifadede, ''eğlenmek için havaya ateş açtıklarını'' söyledikleri belirtildi. 2 Türk'ün tutuklandığı duyuruldu. 
     






</TEXT>
</DOC>
