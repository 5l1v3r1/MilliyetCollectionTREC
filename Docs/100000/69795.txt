<DOC>
<DOCNO> 69795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sondun18.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş kalp ameliyatı olabilir 
</HEADLINE>
<TEXT>

     KKTC Cumhurbaşkanı Rauf Denktaş, önümüzdeki aylarda kalp ameliyatı olma ihtimali bulunduğunu açıkladı. 
     Denktaş, gazetecilerin, ''Ağustos ayında kalp ameliyatı olup olmayacağı '' yönündeki sorusunu yanıtlarken, bunun önümüzdeki aylarda yapılacak tetkikler sonucunda belli olacağını söyledi. 
     Denktaş, ''Kesin bir şey söylemek mümkün değil, ama bu ihtimal var. Onun için bu da faktörlerden bir tanesidir, Kıbrıs meselesini bir yerde noktalayalım diye'' dedi. 
     Kalbinde geçmişte bir sorun yaşadığını ve damarlardan birinde kafes bulunduğunu hatırlatan Denktaş, bugün gayet rahat olmasına rağmen geçen aylarda bazı sıkıntılar yaşadığını kaydetti. 
     Denktaş, Ankara ve İstanbul'da geçen aylarda yapılan tetkikler sonucunda daha fazla yaşlanmadan bir müdahale yapılmasının uygun görüldüğünü bildirdi. 
     Ameliyata hazırlık olarak 10 kilo vermesinin istendiğini belirten Denktaş, bu yönde çaba harcadığını, ancak sadece 1-2 kilo verebildiğini kaydetti. 
     






</TEXT>
</DOC>
