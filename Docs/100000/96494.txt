<DOC>
<DOCNO> 96494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yasam/yas06.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık alarmı 
</HEADLINE>
<TEXT>

Beykoz’da, kandırdığı 11 yaşındaki kızı ormana götürerek tecavüz eden kişinin, Ümraniye Sapığı’ olduğu tahmin ediliyor 
     M. AKİF ERDEM İstanbul 

     Beykoz’da, sokakta oyun oynarken tanımadığı bir kişi tarafından kandırılarak ormana götürülen 11 yaşındaki kız çocuğu S.N, tecavüze uğradı. Saldırganın eşkalinin son bir yılda altı çocuğa tecavüz eden ve henüz yakalanamayan "Ümraniye Sapığı"nın eşkaliyle benzerlik gösterdiği belirtildi. Çavuşbaşı mevkiindeki ormanlık alanda vatandaşlarca bulunan S.N, jandarma yetkililerine teslim edildi. 
     
     Babanın arkadaşıyım’ dedi 
     S.N tanımadığı birinin "Ben babanın arkadaşıyım" diye kendisini kandırarak ormana götürüp tecavüz ettiğini söyledi. S.N, jandarma ekipleriyle birlikte ormana giderek tecavüzün gerçekleştiği yeri gösterdi. Beykoz Devlet Hastanesi’nde kontrolden geçirilen S.N, kesin rapor alınmak üzere Adli Tıp Kurumu’na sevk edildi. S.N’nin ifadesini alan polis ekipleri, saldırganın eşkalinin, Maltepe, Ümraniye, Kadıköy ve Üsküdar’da 10-14 yaş arası çocuklara tecavüz eden sapığın eşkaliyle benzerlik gösterdiğini belirlediler. Robot resmi bir süre önce polis ekipleri ve basına dağıtılmasına rağmen sapık bugüne kadar yakalanamadı. 
     



 YAŞAM 






















</TEXT>
</DOC>
