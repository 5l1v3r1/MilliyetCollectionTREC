<DOC>
<DOCNO> 76556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/yasam/yas01.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser türlerinin üçte biri beslenme alışkanlığıyla ilişkili 
</HEADLINE>
<TEXT>
Kansere karsı yarım litre süt 
Uzmanlar uyarıyor Günde en az yarım kilo çiğ sebze ve meyve yeyin. Bu özellikle bağırsak kanserini, en az yarım litre süt ise meme kanserini önler 
     AYŞEGÜL AYDOĞAN İstanbul 

     SAĞLIK Bakanlığı’nın düzenlediği "Beslenme, Çevre ve Kanser Sempozyumu’na" katılan uzmanlar, tüm kanserlerin üçte birinin beslenmeyle ilişkili olduğunu vurguladı ve birçok kanser türünden "beslenme tarzında yapılacak değişikliklerle" korunulabileceğini bildirdiler. 
     
Akdeniz diyeti daha sağlıklı      ABD Genetik, Beslenme ve Sağlık Merkezi’nden Prof. Dr. Artemis Simopoulos, kansere karşı beslenmede Omega 3 yağ asitlerinin önemli rolüne dikkati çekti. Haftada en az üç kez balık yemeyi öneren Simopoulos, kalp hastalıklarına karşı koruduğu kanıtlanan Akdeniz tipi beslenmenin kanserden de koruduğunu söyledi. 
     
Çiğ sebze ve meyve yeyin      "KANSERE karşı beslenmede baklagillere, ceviz ve fındık yağlarına, kanola yağı ve zeytinyağına yer verilmesi gerek" diyen Simopoulos, şöyle devam etti "Günde en az yarım kilo çiğ sebze ve meyve yeyin. Bu özellikle bağırsak kanserini, en az yarım litre süt ise meme kanserini önler." 
     
Şişmanlık da risk artırır      Zeytinyağını kızartmada kullanmayın, haşladığınız sebzenin üzerine dökün. 
     Kalbİ koruyan kırmızı şarabın kansere karşı da koruyucu etkisi var. 
     Margarin gibi katı yağlar, tümör oluşumunu hızlandırır. 
     Sarmısak, mide ve bağırsak kanserlerine karşı koruyucu. 
     Yağ oranı arttıkça akciğer, bağırsak, meme, prostat kanseri fazla et tüketiminde ise mide ve bağırsak kanseri riski artar. 
     Şişmanlık kadınlarda meme, rahim, sindirim sistemi, böbrek, erkeklerde ise bağırsak, rektum ve prostat kanseri riskini artırıyor. 
     
     



 YAŞAM 
















</TEXT>
</DOC>
