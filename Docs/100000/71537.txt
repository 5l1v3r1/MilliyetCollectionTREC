<DOC>
<DOCNO> 71537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sontur02.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya Serdengeçti hakkında takipsizlik kararı... 
</HEADLINE>
<TEXT>

     Yargıtay Cumhuriyet Başsavcısı Sabih Kanadoğlu, dönemin Merkez Bankası Başkan Yardımcısı Süreyya Serdengeçti hakkında, dalgalı kura geçilmeden önce toplam 86 kuruma, 5 milyar 188 milyon 900 bin ABD doları satılmasına ilişkin yürüttüğü soruşturmada takipsizlik kararı verdi. 
     Yargıtay Cumhuriyet Başsavcısı, Serdengeçti hakkında yürüttüğü soruşturmayı tamamladı. 
     Kanadoğlu, Serdengeçti hakkında dava açılmasına gerek görmedi ve takipsizlik kararı verdi. 
     Başsavcı Kanadoğlu'nun takipsizlik kararı, 4483 sayılı Memurlar ve diğer kamu görevlilerinin yargılanmasına ilişkin yasa gereğince kesin nitelik taşıyor. 
     Başsavcı Kanadoğlu, Merkez Bankası eski Başkanı Gazi Erçel hakkında aynı suçlamadan ''görevini kötüye kullandığı'' gerekçesiyle dava açmıştı. 
     Erçel'in yargılanmasına ise önümüzdeki günlerde Yargıtay'da başlanılacak. 
     






</TEXT>
</DOC>
