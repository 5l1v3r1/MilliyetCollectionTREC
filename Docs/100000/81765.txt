<DOC>
<DOCNO> 81765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/guncel/gun04.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüme atladı, ölmedi 
</HEADLINE>
<TEXT>

İzmir’de bunalıma giren bir kız, arkadaşlarının gözleri önünde lisenin 4. katından kendini boşluğa bıraktı. Ayakları kırılan liselinin durumu ağır 
     TURAÇ TOP İZMİR DHA 

     Yeşilyurt’ta bunalıma giren ve öğrenim gördüğü lisenin 4. katından atlayan bir kız, ağır yaralandı. Dün sabah arkadaşlarıyla kafeteryada çay içen Derya Yarımbatman 18 , öğretmenleriyle görüşeceğini söyleyip saat 08.00’de Hasan Tahsin Caddesi’ndeki Cumhuriyet Ticaret Meslek Lisesi’ne gitti ve 4. kattaki 9-G sınıfına çıktı. 
     Başarılı bir öğrenci olan, ancak babasını kaybettikten sonra bunalıma giren ve sara hastası olan Yarımbatman, öğrencilerin bahçede sıraya geçtikleri sırada sınıfın penceresine çıktı ve okul müdürü Mehmet Rüzgar’a bağırarak "Açılın atlayacağım" dedi. 
     
     Müdür, ikna edemedi 
     Rüzgar’ın tüm çabasına karşın arkadaşlarının gözleri önünde kendini boşluğa bırakan Yarımbatman, beton zemine ayaklarının üzerine düştü. Ağır yaralanan genç kız, hastaneye kaldırıldı. Ayakları ve dişleri kırılan genç kızın durumunun ağır olduğu belirtildi. 
     Anne Semiha Yarımbatman, sinir krizi geçirirken, intihar girişimine tanık olan öğrencilerin şoka girmesi üzerine okul bir gün tatil edildi. 
     
Veda mektubu      Yarımbatman, kendisini intihara sürükleyen nedenleri not defterine yazdı. İşte intihara sürükleyen nedenler "Sorunlu bir ailenin çocu-ğuydum. Annemi sürekli döven alkolik babam yüzünden erkeklerden nefret ettim. Hep babamı suçlarım. Birileriyle bir şeyler paylaşmak istedim. Annemle konuşmak istedim, ama beni dinlemeyecekti... Sorunlarımı kendim halletmek, artık zor geliyor. Feridun’u tanıdım. Onunla sıkıntılarımı paylaşıyordum. Yaşamayı sevdirdi. Bütün erkeklerin aynı olmadığını öğretti, ama bana çok uzak, ulaşamıyorum." 
     



 GÜNCEL 

















</TEXT>
</DOC>
