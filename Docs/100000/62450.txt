<DOC>
<DOCNO> 62450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/dunya/dun02.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs’ta son tango 
</HEADLINE>
<TEXT>

     ÖZGÜR EKŞİ Lefkoşa 

     KKTC Cumhurbaşkanı Rauf Denktaş, Güney Kıbrıs Rum Yönetimi GKRY Lideri Glafkos Klerides’le bugün gerçekleştirecekleri görüşme öncesinde yaşanan süreci "tangoya" benzetti. 
     Birleşmiş Milletler Kıbrıs Özel Temsilcisi Alvara de Soto ile birlikte BM tarafsız sahasında Klerides ile görüşmelere başlayacak olan Denktaş, Milliyet’e değerlendirmelerde bulundu. 
     Denktaş, görüşmelerin uzun ve zahmetli olduğunu belirterek, "Görüşme süreci Tango’ya benziyor" dedi. Denktaş "Zorlukları küçümsemenin bir anlamı yok. 39 yıldır var olan sorunları masada görüşeceğiz" diye konuştu. Denktaş, "Müziği kim yönetiyor" şeklindeki sorumuza, "Bunu Klerides ile ben yönetmeliyim" yanıtını verdi. 
     
     De Soto sıkıntı yarattı 
     De Soto’nun görüşmelere danışmanla gelmesi Türk tarafında sıkıntı yarattı. De Soto’nun bu tavrını "görüşmeleri yozlaştıracak bir hareket" olarak değerlendiren Denktaş, "Biz bunu kabul edemeyiz" dedi. 
     



 DÜNYA 












</TEXT>
</DOC>
