<DOC>
<DOCNO> 66702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/guncel/gun06.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayak yiyen başkanı koltuğuna vali oturttu 
</HEADLINE>
<TEXT>

     AHMET İSTEK AFYON DHA 

     Afyon Valisi Ahmet Özyurt, Cumhurbaşkanı Sezer’i beldesine getiremediği için halktan dayak yedikten sonra geceyi Afyon’da geçiren Yakasenek Belediye Başkanı Necati Korkman’ı dün beldesine götürdü. Vali, Korkman’a "Seni koltuğuna oturtmak için geldim. Geç koltuğuna otur" derken, MHP lideri Bahçeli de telefonla aradığı Korkman’a "Geçmiş olsun" dileklerinde bulundu ve ihtiyaçlarını sordu. Korkman’ın ağlarken fotoğrafının yer aldığı gazeteleri gören Yakasenekliler de "Biz hem döver hem severiz. Ayrıca, erkek adam ağlamaz" dedi. Rahşan Ecevit’in kendisini arayarak, "En kısa zamanda Bülent Bey’le beldenize geleceğiz" dediğini söyleyen Korkman, "Yumruklar ve tekmeler nedeniyle her tarafım ağrıyor" diye konuştu. 
     
     



 GÜNCEL 























</TEXT>
</DOC>
