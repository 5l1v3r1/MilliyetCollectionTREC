<DOC>
<DOCNO> 95247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/yasam/ayas.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Her güzellik ürünü masum değil 
</HEADLINE>
<TEXT>

ABD’deki Healt Care Without Harm adlı kuruluşun 72 kişisel bakım ürünü üzerinde yaptığı araştırmada, 52 ürünün sağlığa zararlı olduğu iddia ediliyor... 
     Phthalates adlı kimyasal 
     AMERİKA’DA bulunan "Healt Care Without Harm" adlı kuruluş, 72 kişisel bakım ürününü incelemeye aldı. Çalışmalarını, kozmetik sektöründe kullanılan ve zararlı olabilecek bir kimyasal olan "Phthalates" üzerinde yoğunlaştırdı. "Çok özel değiller" adlı araştırma sonunda kuruluş, 52 ürünün sağlığa zararlı olduğunu iddia etti. Bunlar arasında birçok ünlü markanın parfümden, tırnak cilasına, saç spreyinden, jölelerine kadar çeşitli ürünleri yer alıyor. 
     
     Hamile kadınlar etkilenir’ 
     KURULUŞ, 52 ürünün içeriğinde phthalates’in yoğun miktarda bulunması nedeniyle özellikle hamile kadınlar ve küçük çocuklara zararlı etkileri olabileceğini savundu. Araştırmaya göre, phthalates deride yarattığı olumsuz etkilerin yanı sıra, böbrek, akciğer ve karaciğer hastalıklarına neden oluyor. Araştırmaya tepki gösteren Amerikan Eczacılar Birliği ise bu kimyasal maddenin yıllardır araştırılmasına rağmen, hiçbir zararlı etkisinin bulunmadığını kaydetti. 
     



 YAŞAM 

















</TEXT>
</DOC>
