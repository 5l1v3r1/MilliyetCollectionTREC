<DOC>
<DOCNO> 65887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sontur01.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Afyon'da Kızılay işbaşında... 
</HEADLINE>
<TEXT>

     Kızılay, deprem bölgesine 2 bin 480 adet katalitik soba ve 6 adet seyyar tuvalet gönderdi. 
     Kızılay'dan yapılan açıklamada, deprem bölgesine yardımların aralıksız sürdüğünü belirtildi. 
     Açıklamada, bölgeye bu sabah gönderilen çadır, battaniye ve seyyar mutfakların ardından, Ankara ve Adapazarı'ndan 2 bin 480 adet katalitik soba, Düzce'den 6 adet seyyar tuvalet gönderildiği kaydedildi. 
     Bölgeye gönderilen çadır sayısının 2 bin 294'e, battaniye sayısının da 10 bin 950'ye ulaştığı belirtilen açıklamada, çadırkent kurma çalışmalarının yoğun bir şekilde sürdürüldüğü ifade edildi. 
     Bölgede, 1 mobil ve 5 seyyar mutfakta sıcak yemek dağıtımına başlandığı belirtilen açıklamada, 3 doktor ve 6 hemşireden oluşan sağlık ekibinin ise tam donanımlı 3 ambulans ve 1 seyyar klinikle birlikte deprem bölgesine ulaştığı bildirildi. 
     Açıklamada, bu sabaha kadar bölgeye gönderilen çadır sayısının 7 bine ulaşacağı, gelen talepler doğrultusunda ihtiyaç malzemelerinin gönderilmesine devam edileceğini kaydedildi. 
     Açıklamada ayrıca, deprem bölgesinde bulunan 77 kişilik Kızılay ekibinin, yardım çalışmalarını Afet Operasyon Merkezi ve kriz merkezleriyle koordineli sürdürdüğü belirtildi. 
     






</TEXT>
</DOC>
