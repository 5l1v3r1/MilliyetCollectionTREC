<DOC>
<DOCNO> 70850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/spor/spo15.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Jovanovski Samsun’da      SAMSUNSPOR Teknik Direktör sorununu Makedon Georghe Jovanovski ile çözdü. Kırmızı - Beyazlı ekip uzun görüşmeler sonrası bir zamanlar Samsunspor formasını da giyen Jovanovski’de karar kılarken, Makedon hocanın bugünden itibaren görevine başlayacağı belirtildi. 
     
Millilerden destek      MİLLİ futbolcular Rüştü ve Ümit Özat ile Emre Aşık, Dünya Kupası sponsoru Coca Cola’nın tanıtım projesine destek verdi. Futbolcular dün Hilton’da düzenlenen kokteylde Türkiye’nin tanıtımını gerçekleştirecek eserlerin sahipleri Çağla Turğul ve Orhun Demirelli’ye de bir plaket verdi. Beşiktaş Asbaşkanı Yıldırım Demirören, Sinan Engin ve Tayfur kendilerinin plaket töreni için kürsüye çağrılmamaları nedeniyle sinirlenip, salonu terkettiler. 
     
Çulcu’nun acı günü      FİFA kokartlı hakemlerimizden Mustafa Çulcu’nun annesi Emine Çulcu, Balıkesir’in Gönen İlçesi’nde vefat etti. Önceki akşam rahatsızlanarak hastaneye kaldırılan ve tüm müdahalelere rağmen kurtarılamayan Çulcu’nun cenazesi dün Osmanpazarı Camii’de kılınan ikindi namazının ardından toprağa verildi. 
     



 SPOR 


























</TEXT>
</DOC>
