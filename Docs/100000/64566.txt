<DOC>
<DOCNO> 64566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sondun03.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganlılar eski bayraklarını kullanmaya karar verdi 
</HEADLINE>
<TEXT>

     Afganistan'da 22 Aralık'ta göreve başlayan geciçi hükümet, 1964 Anayasası'yla belirlenen siyah, kırmızı ve yeşil renkten oluşan eski Afgan bayrağını kullanma kararı aldı. 
     Afgan televizyonundaki haberde, Hamid Karzai başkanlığındaki hükümetin 90'lı yıllarda devlet başkanı olan Burhaneddin Rabbani tarafından kullanılan ve Birleşmiş Milletler tarafından tanınan beyaz, siyah ve yeşil renkten oluşan bayrağın kullanılmasına son vererek, 1964 Anayasası'yla kullanımına başlanan eski bayrağı ulusal amblem 
     yapmaya karar verdiği belirtildi. 
     Haberde, hükümetin, Almanya'nın Bonn kentindeki Afgan konferansında varılan anlaşmalara uygun olarak bayrak rengi ve biçimine karar verdiğini, ayrıca bayrağa kelime-i şahadetin Allah'tan başka Tanrı yoktur ve Muhammed O'nun kulu ve elçisidir yazılmasının kararlaştırıldığı kaydedildi. 
     Taliban'ın iktidarda olduğu 1996-2001 yıllarında kullanılan beyaz bayrak Birleşmiş Milletler tarafından tanınmıyordu. 
     






</TEXT>
</DOC>
