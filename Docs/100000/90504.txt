<DOC>
<DOCNO> 90504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sondun07.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'teki intihar saldrısında ölü sayısı 14'e çıktı 
</HEADLINE>
<TEXT>

     Kudüs'ün güneyinde kalabalık bir otobüste düzelenen intihar saldırısında ölenlerin sayısı 14'e çıktı. 
     İsrail polisi, şimdiye kadarki bilgilere göre ölü sayısının 14 olduğunu, 40 kişinin de yaralandığını kaydetti. 
     İnsanların işlerine ve okullarına yetişmeye çalıştığı sabah saatlerinde, otobüsün kalabalık bir kavşakta kırmızı ışıkta durduğu sırada, ön tarafta bulunan intihar komandosunun kendini havaya uçurduğu tahmin ediliyor. 
     Otobüste okul öğrencilerinin bulunduğunu açıklayan bir öğretmen de İsrail radyosuna, ''Otobüsü havada uçarken gördüm'' dedi. 
     Bu arada saldırıyı henüz üstlenen olmadı. Ancak Haaretz gazetesi, İsrail güvenlik kaynaklarının, saldırının dün gece El Aksa Şehitleri Tugayı üst düzey yöneticilerinden Velid Ali Sbeyh'in öldürülmesiyle bağlantılı olabileceğini belirtiyorlar. 
     Sbeyh, Beytüllahim yakınlarındaki El Kader köyünde arabasındayken, İsrail terörle mücadele timinin keskin nişancı ateşiyle öldürülmüştü. 
     Adının açıklanmasını istemeyen İsrailli askeri kaynaklar, Sbeyh'in, Filistinli intihar komandolarını İsrail'e gönderdiğini öne sürmüşlerdi. 
     





</TEXT>
</DOC>
