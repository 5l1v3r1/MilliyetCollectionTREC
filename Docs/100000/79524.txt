<DOC>
<DOCNO> 79524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/ekonomi/eko04.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisse senetleri beklenti aşığı 
</HEADLINE>
<TEXT>

İstanbul Menkul Kıymetler Borsası’nda temeli sağlam olsun ya da olmasın herhangi bir ayırım yapılmaksızın beklentisi biten hisseler gözden düşüyor 
     Songül HATISARU 

     Çoğunlukla beklenti psikolojisi içinde hareket eden borsada, beklentisi biten hisse senetlerinin fiyatlarının düştüğü gözleniyor. 2001 yıl sonu bilançolarının açıklanmasının ertesinde en yüksek k r artışı sağlayan şirketlerin bile hisse fiyatları geriledi. Beklentilerin alındığı borsada k rların realize edilmesi hisse senedi fiyatlarının toparlanamamasına neden oluyor. 
     Şirketlerin bilanço açıklama tarihlerini göz önünde bulundurarak yaptığımız analizde en yüksek k r artışı sağlayan 10 sanayi şirketinin bilanço açıklanmadan bir ay önceki fiyat seyirleri ile son fiyat seyirlerini karşılaştırdık. Şirketlerin bilanço açıklanmadan önce fiyatlarının daha yüksek olduğu bilançonun açıklanması ile birlikte düşüşe geçtiği görülüyor. 
     Açıkladıkları yüksek k r nedeniyle içlerinde fiyatları cazip hisse senetleri olmasına rağmen, talep görmeyen bu hisselerin bilanço açıklandıktan sonra prim yapmamasını uzmanlar, beklentinin alınmasına bağlıyor. Bu hisselerin borsadaki genel trendin aşağı olmasından da etkilendiğini belirten uzmanlar, spekülatif hisselere talebin sürdüğünü belirtiyorlar. 
     
     Karı yüzde 1.684 arttı 
     Arsan Tekstil ve Kütahya Porselen’in bilançoları açıklandıktan sonra prim yapması bu hisselerdeki spekülatif hareketlere bağlanıyor. İkinci kez Beşiktaş’ın başkanlığını kazanan Serdar Bilgili’nin sahibi olduğu Arsan Tekstil, 2001 yılında performansını katlayarak yüksek bir k r açıkladıysa da hisse daha çok Serdar Bilgili’nin Beşiktaş’ın başkanlığına seçilmesi sırasındaki spekülasyonlarla yükseldi. 
     İhracatçı firma avantajını kriz döneminde iyi kullanan Arsan yurtdışında pamuk fiyatlarının düşmesinin de etkisiyle geçen yıl k rını yüzde 1.684 artırdı. 
     
     Hisseler toplu halde 
     Bir diğer primli hisse olan Kütahya Porselen’in halka açık hisselerinin yüzde 51.5’i Oyak Menkul ve İş Bankası’nın elinde bulunuyor. Hisselerin toplu olması kolay yukarı taşınmasını sağlıyor. Şirket, 2001 yılında net k rını bir önceki yıla göre yüzde 522 artırarak 4 trilyon 504 milyar liraya ulaştırdı. Şirketin k rındaki artış büyük ölçüde kur farkı gelirlerinden kaynaklandı. Ayrıca, tahsil edilen LPG farklarının da bilançoda k r olarak gösterildiği dikkat çekiyor. 
     Geçen yıl yeni hammadde almayıp stoklarını kullanan şirketin maliyet giderlerinde de düşüş gözleniyor. Uzmanlar, fiyat kazanç oranı 5.01 olan şirket hisselerinin hala ucuz olduğunu dile getiriyorlar. Kütahya Porselen ve Arsan Tekstil dışında k r artışında ilk sıraya yerleşen diğer 8 şirketin hisselerinin bilanço açıklandıktan sonra düştüğünü görüyoruz. Akal Tekstil, Tukaş, Batı Söke, Bak Ambalaj, Altınyağ, Altınyunus Çeşme, Çelebi, Akın Tekstil’in bilanço açıklanmadan bir ay önceki fiyatları, bilanço açıklandıktan sonra düştü. 
     
K rını en fazla artıran 10 sanayi şirketinin bilançoları açıklandıktan sonraki seyri Hisse Adı 2000 12 net k r milyon TL 2001 12 net k r milyon TL Yüzde Değ. Bilanço Tarihi Açıklandığı Tarihteki fiyat Açıklamadan bir ay önceki fiyat Son Kapanış Açıklanmadan bir ay önceki kapanışa Akal Tekstil 6.426 8.167.740 127.004,58 06.Mar.02 22.500 22.750 18.000 -20,88 Tukaş 5.425 3.327.736 61.240,76 18.şub.02 3.100 3.300 3.200 -3,03 Batısöke Çimento 37.406 4.186.669 11.092,51 06.Mar.02 3.676 3.350 3.300 -1,50 Bak Ambalaj -60.849 1.048.412 1.822,97 14.Mar.02 6.500 6.900 6.700 -2,90 Arsan Tekstıl 77.311 1.379.518 1.684,37 20.şub.02 5.900 5.400 17.000 214,81 Altınyağ 225.766 2.380.444 954,39 13.şub.02 3.150 3.100 2.600 -16,13 Altınyunus Çeşme 49.447 370.844 649,98 16.Mar.02 4.050 4.450 4.300 -3,37 Çelebi 3.686.515 26.830.477 627,80 16.Mar.02 20.000 29.000 24.750 -14,66 Akın Tekstil -1.443.738 6.474.261 548,44 13.Mar.02 11.500 13.000 12.750 -1,92 Kütahya Porselen 723.550 4.504.820 522,60 16.Mar.02 7.400 7.500 8.700 16,00      
     Altınyağ’ın 3 aylık bilançosu’dur. 
     



 EKONOMİ 
















</TEXT>
</DOC>
