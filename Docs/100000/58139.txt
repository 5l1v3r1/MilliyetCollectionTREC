<DOC>
<DOCNO> 58139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/soneko29.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'nin ikinci seansı nasıl geçti 
</HEADLINE>
<TEXT>

     İMKB Ulusal-100 Endeksi 1. seansa göre 16.59 puan düşüşle, 2. seansı 12,679.17 puandan tamamladı. 
     2. seansta hisse senetleri ortalama yüzde 0.13 oranında değer 
     yitirdi. 
     Seans, 1. seanstaki 93.13 puanlık düşüşün ardından, 47.87 puan düşüşle 12,647.89 puan seviyesinde açıldı. İlk dakikalardan itibaren sıkışık bir seyir izleyen endeks, seansın ilk yarısını 62.51 puanlık düşüşle 12,633.25 puandan geçti. 
     Seansın ikinci yarısında da durgun seyir devam etti ve endeks seansı 12,679.17 puandan kapadı. Endeks seans içinde en düşük 12,546.58 puana gerilerken, en yüksek olarak 12,731.26 puana ulaştı. 
     Hisse senetleri günlük bazda da ortalama yüzde 0.86 oranında değer yitirdiler. 
     Kapanışta mali endeks 15.67 puan düşüşle 16,634.21 puana, hizmetler endeksi 38.61 puan düşüşle 8,484.49 puana gerilerken, sınai endeks 1.40 puan artışla 10,697.19 puana yükseldi. 
     Böylece ilk seansa göre mali grup hisseler ortalama yüzde 0.09, hizmetler grubu hisseler yüzde 0.45 oranında değer yitirirken, sınai grubu hisseler yüzde 0.01 değer kazandılar. 
     2. seansta işlem gören toplam 288 hisse senedinden 85'i değer 
     kazanırken, toplam 107 hisse senedi değer yitirdi. 96 hissenin fiyatında ise değişiklik olmadı. Seansta, 194 trilyon 367 milyar 921 milyon liralık işlem hacmi oluştu. İki seansın işlem hacmi toplamı da, 361 trilyon 20 milyar 94 milyon lira olarak gerçekleşti. 2. seansta Yapı ve Kredi Bankası, İş Bankası C , Garanti Bankası, Doğan Yayıncılık ve Akbank en yoğun işlem gören hisse senetleri oldular. 
     






</TEXT>
</DOC>
