<DOC>
<DOCNO> 72033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/astro/index.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafalar karışabilir 
</HEADLINE>
<TEXT>

Bugün Merkür, Balık burcuna geçiyor. Merkür bu burçta sezgi yoluyla çalışır ama rahat da edemez. Sözlere önem vermemiz gereken bir gündeyiz. Ay da hassas bir güne işaret ediyor. Koç’lar bu yüzden iki kere dikkatli olmalılar. Duygusal nedenler, kararsızlıklar yüzünden istedikleri yönde gidemeyebilirler. Dışsal nedenlerden ötürü kendilerini kıstırılmış hissedebilirler. Boğa’lar rahatlar ve günlük işlerinde hareketli bir gün geçirebilirler. Yeni haberler ya da yakın çevrelerinin desteği sevindirici olabilir. İkizler dikkatli olmalı. Görüş ayrılıkları yüzünden istedikleri hızda ilerleyemeyebilirler. İş hayatında artan sorumluluklar var. Yengeç’ler keyifli bir gündeler. Duygusal konularla kolay tatmin olabilirler. Hayatlarına girebilecek yeni kişiler yön verici olabilir. Aslan’lar için ortaklaşa konularda çaba ve mücadele var. İnandırıcı olmaya çalışmalılar. İlişkilerde güven bir problem haline dönüşebilir. Başak’ların kafası kolay karışabilir. Yeni öneriler cazip gözükse bile, uygulama olanağı bulmak zor. İlişkilerine daha fazla önem vermeliler. Günün geç saatlerinde Ay - Satürn karesi gerçekçi olma ihtiyacına işaret ediyor. Bu saatlerde hayal kırıklığı mümkün. Terazi’ler sağlıklarına özen göstermeliler. Bu arada iş ortamında detay gerektiren işler gündeme gelebilir. Akrep’ler rahatlar ve istedikleri gibi hareket edebilirler ama bu arada aşırılıklara kaçmamalılar. Abartı ilişkilerini zora sokabilir. Yay’ların huzurlu olduğunu söylemek zor. Eğer konsantre olabilirlerse çok iş yapabilirler. Aksi takdirde, tartışmalara yatkınlar. Oğlak’lar için iletişim, okuma, yazma ve konuşma öne çıkmakta. Hayalgücünü kullanabilirler. Kısa yolculuklar da sıklaşabilir. Kova’lar kişisel birikimlerini daha iyi değerlendirmenin yollarını aramalılar. Bu konuda onları aldatabilecek, yanlış yönlendirebilecek öneriler söz konusu. Balık’lar burçlarındaki Ay’la heyecanlılar. Duygusal konularda aktif bir gündeler. Değişkenlikleri öne çıkmakta. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
