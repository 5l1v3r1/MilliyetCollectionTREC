<DOC>
<DOCNO> 69577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sondun11.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigourney Weaver'ı "tanrı" sanınca idamdan kurtuldu.. 
</HEADLINE>
<TEXT>

     ABD'de, ''Yaratık-Alien'' filmlerinin ünlü oyuncusu Sigourney Weaver'ın ''tanrı olduğuna'' inanan cinayet sanığı akıl hastasının idam cezası, afsız müebbede çevrildi. 
     Georgia eyaleti af kurulu, 33 yaşındaki Alexander Williams için idam cezasının adil olmayacağına karar verdi. 
     Willams'ın avukatları, akıl hastası müvekillerinin idamına karşı çıkmış, buna eski başkanlardan Jimmy Carter'ın eşi Rosalynn Carter ve birçok kişi destek vermişti. 
     Alexander Williams'ın paranoid şizofren olduğunu ve suçu işlediği dönemde bu hastalığın ilk evrelerinde bulunduğunu savunan avukatlar, Williams'ın ''aktris Weaver'in tanrı olduğuna ve kendisiyle konuştuğuna'' inandığını söyledi. 
     Willams, 1986'da Alleta Bunch adlı bir kadına tecavüz ederek onu öldürmekten idama mahkum edilmişti. 
     






</TEXT>
</DOC>
