<DOC>
<DOCNO> 83658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/yasam/ayas.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanlılar genetik benzerliğe öfkeli 
</HEADLINE>
<TEXT>

Türk bilim adamlarının "Türk ve Yunan halklarının genetik yapıları hemen hemen aynı" sonuçlu araştırması Atina’da büyük tepki gördü. Yunan uzmanlar çalışmaya itiraz yağdırdı 
     YORGO KIRBAKİ Atina 

     Her şey Milliyet’in, İstanbul Üniversitesi Deneysel Tıp Araştırma Enstitüsü Genetik Ana Bilim Dalı Öğretim Üyesi Doç. Dr. Nihan Erginel Ünaltuna’nın başkanlığında yapılan araştırmanın sonuçlarını yayımlamasıyla başladı. Türkler ile Yunanlılar’ın gen yapılarının büyük benzerlikler olduğunu ortaya koyan araştırmayla ilgili haber Atina’da tepki yarattı. Yunanlı bilim adamları bu araştırmanın güvenilirliğinden şüphe ettiklerini ileri sürerken, Yunan basını da araştırmanın arkasında kasıt aradı. 
     
Aynı yapıda değiliz’      Genetik profesörü Konstantinos Pangalos, bu araştırmaya benzer çalışmalarda değerlendirmeler yapılmasının son derece riskli olduğunu belirterek şunları söyledi "Bilim adamları ne söyleyeceklerine ve neyi kabul edip neyi reddedeceklerine son derece dikkat etmeli. Türkler’in iddia ettikleri gen yapısındaki benzerlik kanıtlanamaz. Geçmişteki benzer araştırmaların sonuçları hakkında da ciddi şüpheler var. Türkler ile aynı genetik yapıya sahip değiliz. Ancak, aynı olmamamız komşularımızla dostluk istemediğimiz anlamına gelmez." 
     Milliyet’in "Yapma Yorgo, gen kardeşiyiz" başlıklı haberinin web sayfasından alınmış fotokopisini yayınlayan Espresso gazetesi de, araştırmanın sadece Giritliler üzerinde yapılmasının art niyetli olduğunu ileri sürdü. Gazete, "Türk bilim adamlarının Türkler’in genleriyle kıyaslamak için sadece Giritliler’i seçmesi, Yunanistan’ın başka herhangi bir bölgesinde araştırma yapmaması, işin içinde kasıt bulunduğunu gösteriyor" diye yazdı. 
     
Zorla evlendirildiler’      Gazete, Ünaltuna’nın "Binlerce yıl iç içe yaşamış, birbirinden kız alıp vermiş toplumlarda gen benzerliği görülebileceğine" ilişkin sözlerine de tepki gösterdi. Espresso gazetesi şu soruyu yöneltti "Türk bilim adamları, Türklerle evlenen Yunanlı kadın sayısının çok az olduğunu, üstelik bu kadınların zorla evlendirildiklerini unutuyor. İddialar doğruysa, o zaman Türkler’in niçin Sırp ve Bulgarlar’la da gen benzerliklerinden bahsetmi- yor " Aynı haber, Elefterotipia gazetesindeyse yorumsuz yayınlandı. 
     



 YAŞAM 






















</TEXT>
</DOC>
