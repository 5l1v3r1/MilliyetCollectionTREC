<DOC>
<DOCNO> 94230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/spor/spo24.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Judoda müthiş start      16. Uluslararası Boğaziçi Judo Turnuvası’nın ilk gününde 3 altın, 1 gümüş, 5 bronz madalya kazandık. Ahmet Cömert Salonu’ndaki turnuvada bayanlar 63 kiloda Ebru Aktan, 78’de Seda Karadağ, artı 78’de Zehra Kaya altın, 70’te de Pakize Tekin gümüş, aynı kiloda Yeşim Kılıç, 78’de Cemile Vedalı, erkeklerde 90’da Özgür Yılmaz, 100’de Tufan Durmuş ve artı 100 kiloda Murşit Aksoy bronz aldı. 
     
Minderde 2 altın      YILDIZLAR Avrupa Grekoromen Güreş Şampiyonası’nda, iki altın madalya kazandık. Ukrayna’nın Odessa kentinde yapılan şampiyonada, 42 kiloda Hüseyin Akgül ve 85 kiloda Sadin Bakır, altın madalyaya ulaştı. 
     
Friedel kaldı      İNGİLTERE Süper Ligi takımlarından Blackburn’de forma giyen ABD’li ünlü kaleci Brad Friedel, kulübü ile olan sözleşmesini dört yıl daha uzattı. 36 yaşındaki file bekçisi, "Kulübümü ve taraftarları çok seviyorum. Ayrılmak istemiyordum" dedi. 
     
Greene zorlanmadı      FRANSA’NIN başkenti Paris’te düzenlenen Altın Lig Atletizm Grand Prix Yarışları’nda, erkekler 100 metrede birinciliği ABD’li Maurice Greene kazandı. Greene, 9.99’luk bir derece elde etti. Üç adım atlamada ise İngiliz Jonathan Edwards, 17.75 ile altın madalyanın sahibi oldu. 
     
Klose’nin 11 numara uğuru      ALMANYA’nın Dünya Kupası’nda beş golle en fazla fileleri havalandıran ismi olan Miroslav Klose, bu başarısında en önemli şans faktörü olarak gördüğü 11 numaralı formayı bundan sonra kulübü Kaiserslautern’de de giyeceğini açıkladı. Daha önce 22 numarayı giyeceği söylenen genç yıldızın isteğini yönetim kabul etti. 
     
Kahn 1.5 ay yok      2002 Dünya Kupası’nın en iyi kalecisi ve en iyi oyuncusu seçilen Alman Milli Takımı’nın file bekçisi Oliver Kahn, altı hafta sahalardan uzak kalacak. Sağ el baş parmağındaki sakatlığın ciddi olduğu ifade edilen Kahn’ın, takımı B. Münih’in Borussia Moenchengladbach ile 10 Eylül’de oynayacağı sezonun ilk maçında forma giyebileceği ifade edildi. 
     
Nesta Interli      İTALYA Ligi’nde Lazio’nun yıldız savunma oyuncusu Alessandro Nesta gelecek sezon Inter’de forma giyeceğini açıkladı. Çizme basını, Inter’in, Lazio’ya 42 milyon dolar ödeyeceğini iddia etti. 
     



 SPOR 


























</TEXT>
</DOC>
