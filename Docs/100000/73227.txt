<DOC>
<DOCNO> 73227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/son/sondun10.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ve Filistin görüşmeleri tekrar başladı 
</HEADLINE>
<TEXT>

     İsrailli ve Filistinli güvenlik yetkilileri haftalar sonra dün ilk kez biraraya geldiler. 
     ABD'nin girişimiyle düzenlenen görüşmeler, Batı Şeria ve Erez kontrol noktasında yapıldı. Görüşmelerde, İsrail'in son haftlarda işgal ettiği Filistin topraklarından çekilmesinin koşulları ele alındı. 
     Filistinli güvenlik şefi Cibril Recep, İsraillilerin terörist olarak nitelendirdikleri kişilerin yakalanması isteklerini tekrarladıklarını söyledi. Recep, İsrail güvenlik yetkililerinin, askerlerin bu akşam ya da yarın sabah Filistin topraklarından çekileceklerini söylediklerini belirtti. 
     İsrail Başbakanı Ariel Şaron'un yardımcılarından Raanan Gissin ise Filistin topraklarından, birilerinin kontrolü ele alması koşuluyla çekileceklerini belirtti, ancak bir tarih vermedi. 
     Bugün öğleden sonra bir toplantı daha yapılması bekleniyor. 
     






</TEXT>
</DOC>
