<DOC>
<DOCNO> 88265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/yazar/ozkan.html </URL>
<DATE> 2002/06/06/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Kamu bankacılık yapmaktan neden çekilmeli 
</HEADLINE>
<TEXT>

     Kamu bankacılık yapmamalı. Çünkü yapamıyor. Yaptığında eline yüzüne bulaştırıyor. Siyasi baskılar, rant beklentileri ve kredi sistemindeki usulsüzlükler, yolsuzluklar kamu bankalarını bitiriyor. İliğini kemiğini sömürüyor. Kamu bankaları, aynı zamanda kamu maliyesini seçilmiş azınlıklara peşkeş çekiyor. Siyaset rantını buradan elde ediyor. 
     Örnek mi alın size bir banka, kredi ve bir şirket... 
     
     Halk Bankası 
     Favori Dinlenme Yerleri AŞ firmasının Cemil Çakmaklı Halk Bankası’ndan kullandığı krediler toplamı 40 milyon dolar. Bunların içerisinde en önemli kısmı senet karşılığı krediler. Bu kredinin teminatı satılan devre tatil villalarının senetleri. Banka tarafından tahsis edilen ve firma tarafından kullanılan kredi tutarı 13 milyon mark. Senetler 1999 ve 2000 yılı vadeli, kısmen 2001 yılını kapsayanları da var. Ancak verilen senetlerin 70’i fiktif yani üzerine sahte isim ve adresler yazılarak tanzim edilenlerden oluşuyor. 
     Firma 2001 yılı şubat ayında "Naturland" tesisi üzerinden 10 milyon mark tutarında ipotek vererek, bu kredinin teminat tutarını 3 milyon marka düşürmüş. Daha sonra da senetleri geriye alarak imha etmeye çalışmış. Ama ne yapsa gene de büyük bir kısmı bankada kalmış. 
     Bu senetlerin vadesi gelenlerinin hepsi protesto olmuş ve banka tarafından icraya verilmiş, ancak adreslerde senet üzerinde adı geçen şahıslar bulunamadığından herhangi bir işlem yapılamamış, firmadan tahsili yoluna da gidilmemiş. Ne güzel değil mi 
     Hatta firma Toprak Bank ve İş Bankası’ndan da kullandığı kredilerde aynı yöntemi uygulamış. 
     Ancak özellikle İş Bankası başkent şube müdürü Adil Yağcı’nın dikkatli incelemesi sonucu bu durum fark edilmiş, savcılığa suç duyurusunda bulunulacağı ifade edilerek, senetler firmaya iade edilmiş. Tabii ki gerçek senetler alınmış. Kamu bankası ile özel sektör arasındaki fark burada işte. 
     
     Naylon fatura 
     Firma 31.08.2000 tarihinde halka açılmış ve bu sayede kasasına 6 milyon dolar para girmiş. Ancak bu paranın oldukça büyük bir kısmı uçmuş. Bilançolarda fiktif kalemler oluşturularak para eritilmeye çalışılmış. Borç ödenmeyecek ya... Ve en sonunda da firma VİP İnşaat ve Emlak Ltd. Şti. ile Timtaş İnşaat ve Sanayi AŞ firmalarından alınan gerçek olmayan faturalarla işlemi halletmiş. Bu faturaların dökümü şöyle 
     
VİP İnşaat ve Emlak Ltd. Şti. TARİHİ FATURA NO TUTARI KDV TOPLAM 10.01.2001 192519 861.512.762.225 146.457.169.578 1.007.969.931.803 25.01.2001 192520 854.700.854.701 145.299.145.299 1.000.000.000.000 07.02.2001 192521 1.196.581.196.581 203.418.803.419 1.400.000.000.000 26.02.2001 192522 940.170.940.171 159.829.059.829 1.100.000.000.000 05.03.2001 192523 658.055.409.386 111.869.419.672 769.924.829.508 28.03.2001 192524 658.055.409.386 111.869.419.672 769.924.829.508 TOPLAM  5.169.076.572.450 878.743.017.469 6.047.819.590.819      
Timtaş İnşaat ve Sanayi AŞ TARİHİ FATURA NO TUTARI KDV TOPLAM 15.01.2001 001035 598.290.598.291 101.709.401.709 700.000.000.000 22.02.2001 001036 598.290.598.291 101.709.401.709 700.000.000.000 26.03.2001 001037 636.528.109.258 108.209.778.574 744.737.887.832 TOPLAM  1.833.109.305.840 311.628.581.992 2.144.737.887.832      
     Toplam 8 trilyon 192 milyar 558 bin lira tutarında naylon fatura elde edilmiş. Ayrıca Dokap Yapı Elemanları Sanayi ve Ticaret AŞ firmasından alınan toplam 1 trilyon 435 milyar 675 milyon lira aynı şekilde naylon fatura olarak diğerlerinin yanına eklenmiş. 
TARİHİ FATURA NO TUTARI KDV TOPLAM 02.01.2001 110351 634.339.062.721 107.837.640.662 742.176.703.384 05.01.2001 110352 592.733.011.953 100.764.612.032 693.497.623.985 TOPLAM  1.227.072.074.674 208.602.252.694 1.435.674.327.369      
     Hatta bu firma grup şirketi olmasına rağmen KDV’yi beyan etmemiş, faturaları yasal kayıtlarına almamış. Peki bu firma nasıl olup da halka açılmış derseniz, Türkiye’de naylon fatura olur da sahte mali denetim raporu olmaz mı Olur olur, bal gibi olur. Böyle fatura toplamı 9 trilyon lirayı aşmış kimsenin umurunda değil. 
     VİP ve TİMTAŞ firmalarına ait faturaların geçmiş yıllarda da kullanıldığı kayıtlarda mevcut. Bu da muhtemelen Halk Bankası’ndan alınan paraların kamuflajında işe yaramıştır. 
     Halk Bankası geçmişte işte böyle yağmalanmış. Diğer kamu bankalarının olduğu gibi. Bir özel bankaya bunu yapabilirler mi Asla. Çünkü özel bankanın sahibi adamın ciğerini söker alır. Devlet ise sahipsiz. Ne diyorlar 
     Devlet malı deniz, yemeyen domuz domuz domuz... 
     
     







Bin kere düşünmek 


Nobel ödülleri, Türkiye ve İsmet Paşa... 


Madalyalar... 


Askerin rahatsızlığı 


Avrupa Birliği konusunda gaflet içinde olanlar 


Niksar suyundaki arsenik .. 


175 dev adam 


Global kent 


İki toplantı, iki ders 


Avrasya açılımı 


Öcalan konusunda hepimiz tarafız 


Çözüm üretmek 


Kamu bankacılık yapmaktan neden çekilmeli 


Solda gelecek köprüsü 


Hesaben sermaye’ taze para’nın açığını kapatamaz 


</TEXT>
</DOC>
