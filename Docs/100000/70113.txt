<DOC>
<DOCNO> 70113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/guncel/gun06.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sınavlarda kopya serbest 
</HEADLINE>
<TEXT>

Selçuk Üniversitesi, öğrencilerine internet üzerinden evde sınava girerek, gözetmensiz, hocasız, kalem ve silgisiz online sınav imk nı sağladı. Sınavla öğrencilerin puanları da artıyor 
     Selçuk Üniversitesi SÜ , başlattığı "online sınav sistemi" ile öğrencilerine evlerinde, internet kafelerde ve üniversitedeki bilgisayarlar aracılığıyla kalemsiz, silgisiz sınav olanağı sunuyor. Rektör Yardımcısı Prof. Dr. Behiç Coşkun, fakültelerin birinci sınıflarında seçmeli dersler arasında bulunan Atatürk İlkeleri ve İnkıl p Tarihi, Türk Dili ile Yabancı Dil derslerinde başarı notunu 20 puan artırmak isteyen öğrencilere "online sınav hakkı" tanındığını söyledi. 
     
     Devam mecburiyeti kaldırıldı 
     SÜ’nün internet sitesinde her öğrencinin numarası ve kendisine verilen şifreyle "online sınava" katılabildiğini anlatan Coşkun, şöyle konuştu "Geçen yıl uzaktan eğitim sistemini uygulamaya koyduk. Bu yıl da SUZEP diye bir program aracılığıyla online sınav sistemini başlattık. Öğrenciler istedikleri an, istedikleri kadar, herhangi bir internet bağlantısından sınav olabilirler. Ancak online sınavda en fazla 20 puan alabilirler. Bu nedenle bu derslerden devam mecburiyetini de kaldırdık. Öğrenci ne kadar bu sınava katılırsa o kadar bilgisini tazelemiş, araştırmış ve öğrenmiş olur." 
     
     Kitaba bakmak serbest 
     Öğrencilerin online sınava ilgisinin fazla olduğunu vurgulayan Coşkun, şunları söyledi "Bu sistemde her sınavda soru bankamızdan 20 soru soruluyor. Öğrenci 14 soruyu doğru cevaplarsa 1 puan alıyor. Ne kadar sınava girerse o kadar puan topluyor. Ancak azami not 20 puan. Öğrenci isterse sınav sırasında kitaba baksın, ister yardım alsın. Amaç sınavda da eğitimi devam ettirmektir." 
     SÜ, internet sitesinde "online sınava" girmek isteyen öğrencilere, "Artı 20 puan kim istemez ki ", "Gözetmen, hoca, kalem, silgi yok, online sınav hakkınız var" şeklinde duyuruda bulunuyor. 
     Öğrenciler, siteye öğrenci numaralarını yazarak, "Online sınava başlamak için tıklayınız" yazısını tıklıyor ve soruları belli zaman içinde yanıtlıyorlar. 
     



 GÜNCEL 















</TEXT>
</DOC>
