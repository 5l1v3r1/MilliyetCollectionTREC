<DOC>
<DOCNO> 54522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sondun18.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarbon saldırılarının ardında Amerikalı mikrobiyolog var 
</HEADLINE>
<TEXT>

     ABD'de beş kişinin yaşamına malolan şarbon vakalarının ardında Amerikalı bir mikrobiyolog olduğu öne sürüldü. 
     Çevre örgütü Greenpeace'in Almanya'da çıkardığı dergide, Amerikalı kaynaklara dayanılarak, ABD'de çeşitli kişi ve kurumlara şarbon mikrobu içeren mektuplar yollanmasının ardında, Amerikan biyolojik silah programında çalışan bir mikrobiyoloğun bulunduğu iddia edildi. 
     Mikrobiyoloğun kimliği belirtilmedi. 
     Greenpeace dergisine göre, Amerikalı mikrobiyolog şarbonlu mektup göndermekle, halk arasında ''panik yaratarak'' dikkatleri biyolojik silahlara çekmek ve biyolojik silah araştırmalarına ayrılan bütçenin artırılmasını sağlamak istedi. 
     ABD'de ekim başından bu yana şarbonlu mektup gönderilen 18 kişiye mikrop bulaştı, bunların beşi öldü. 
     






</TEXT>
</DOC>
