<DOC>
<DOCNO> 94824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yazar/gureli.html </URL>
<DATE> 2002/07/10/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Köprü, baraj, tiyatro 
</HEADLINE>
<TEXT>

     Boğaziçi’ne üçüncü köprü... Hasankeyf’e baraj... Yapılacak mı, yaptırılmayacak mı 
     Yapılmayacak mı demiyoruz çünkü, devlete kalsa köprü de yapılacak, baraj da inşa edilecek. Ama bunun karşısında direnenler, yaptırtmamaya çalışanlar var. Devletin temsilcileri konuya sadece maddi açıdan, ekonomik kazanım yönünden bakıyor. Direnenler ise, tarih ve kültür mirasının korunmasını savunuyor. 
     Üçüncü köprü yapılırsa İstanbul’un tarihi bir semti ve kültür yapısı haşat edilmiş olacak. Batman’da Ilısu Barajı yapılırsa, 2500 yıllık uygarlıkların tarihi kalıntılarını barındıran Hasankeyf sular altında yok olacak. 
     Oysa köprü için, başka seçenekler örneğin tüp geçit var. Ilısu Barajı’nın işlevini de Hasankeyf’i yok etmeyecek biçimde alternatif baraj projeleriyle yerine getirmek mümkün. 
     Ama nedense devlet temsilcileri kültür ve tarih mirasına karşı özen göstermiyor. Tarihe ve kültüre karşı niye bu kadar hoyratız ki 
     Bu hoyratlığın bir örneği, İstanbul Belediyesi’ne ait Şehir Tiyatrosu’nun Tepebaşı’nda zarif birer biblo güzelliğindeki iki binasının yok oluşudur. 
     Mücap Ofluoğlu "Bir Avuç Alkış" adlı anılar kitabında Mitos Boyut Yayınları, 1996 tarihi Dram Tiyatrosu’nu anlatırken şöyle yazar 
     "Tepebaşı Dram Tiyatrosu’nu bilenler anımsayacaklardır. Kırmızı kadife koltuklu küçük sevimli salonu, iki kat dörder kişilik, kadife kaplı locaları, daha çok öğrencilerin, öğretmenlerin, parası az aydınların doldurduğu balkoncuğu, avizeleri, ışıklandırılması ve koyu renk yol halılarıyla örtülü koridorları, salonla fuayesini ayıran duvarlarındaki eski yeni sanatçıların fotoğrafları, küçük, gösterişsiz, ama temiz, bakımlı fuayesiyle tiyatro sanatına yakışan ciddiyetin ve saygınlığın tarihsel bir simgesiydi." 
     Ofluoğlu, "o yıllarda çağdaş tiyatro binasının özlemini duyan aydınların Salaş Tiyatro’ adını yakıştırdıkları çilekeş Dram Tiyatrosu’nun" yok oluşuna şöyle hayıflanır 
     İki kez yanarak yok olan, benim gibi bir yığın oyuncunun da seslerini, gölgelerini alıp götüren bu tarihsel anıt korunabilseydi, yarının kuşaklarına değeri ölçülmez bir müze bırakılmış olacaktı. Yazık oldu." 
     Böyle giderse, yakında Arnavutköy’ün de, Hasankeyf’in de ardından yakınacağız. 
     
Bir şiir      Eğitimci yazar ve şair halen Vefa Lisesi Müdürü Sakin Öner’in "İlk Dersimiz Sevgi" kitabına kendi yayını, 2002, İstanbul, Tel. 0212 277 10 64 adını veren şiirinden dizeler bu haftaki konuğumuz 
     "Sevgi peteğine dizilendir aşk Gözlerden gönüle yazılandır aşk Mahmur bakışlardan süzülendir aşk Dilsizlerin gülüşünde sevgi var Yürekten bakanlar güzeli görür Sevginin koynunda çirkinlik erir Gönül vadisinde Leylalar yürür Ferhatların delişinde sevgi var" 
     
     







Nereye .. 


Kıs kıs gülün, kah kah keh keh... 


Radikal Bakan 


Ecevit Bahçeli dostça yaklaştı 


Bulanık suda balık avlamak 


Cem, Derviş, Özkan... Ve oyun planı 


DSP'den bir çığ kopar 


Türkiye nereye gidiyor 


Kredibilite, çıkış ve umut arayışları 


Köprü, baraj, tiyatro 


Dış politika zorlanıyor 


Bir dünya yarattım, yalnız ikimiz için 


Çözümsüzlüğün "çözümü" 


Seçim, vefa ve nankör... 


Ecevit ve Özkan Caz Vapuru’na giremediler 


BSG Evi’nde neler oluyor 


Hazine borç bulup borç ödemekten perişan 


</TEXT>
</DOC>
