<DOC>
<DOCNO> 88336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sonspo03.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda yarın hangi maçlar var 
</HEADLINE>
<TEXT>

     17. Dünya Kupası finallerine, yarın B ve F gruplarında yapılacak toplam 3 maçla devam edilecek. 
     B Grubu'nda yarın Güney Kore'de yapılacak 1 ve F Grubu'nda Japonya'da yapılacak 2 maçla, bu gruplarda 2. karşılaşmalar da tamamlanmış olacak. 
     B Grubu'ndaki tek maçta, Jeonju kentindeki Dünya Kupası Stadı'nda, 3 puanlı lider İspanya ile 1 puanlı Paraguay karşı karşıya gelecek. TSİ 12.00'de başlayacak karşılaşmayı, Mısırlı ünlü hakem Cemal Ghandour yönetirken, yardımcılıklarını ise yine Mısırlı Wagih Farag ve Zimbabweli Brighton Mudzamiri yapacak. 
     F Grubu'nda da Kobe kentindeki Kobe Wing Stadı'nda TSİ 09.30'da başlayacak mücadelede, 1 puanlı İsveç ile puansız son sırada bulunan Nijerya karşılaşacak. Karşılaşmada, Bolivyalı Rene Ortube, Paraguaylı Miguel Giacomuzzi ve Malezyalı Mat Lazim Awang Hamat hakem üçlüsü görev yapacak. 
     Kupanın en zorlu grubu olarak nitelendirilen bu grubun en büyük çekişmeye sahne olması beklenen karşılaşmasında ise Sapporo kentindeki Dome Stadı'nda TSİ 14.30'da favori 2 takım, 3 puanlı lider Arjantin ile 1 puanlı İngiltere, zorlu bir mücadeleye girişecek. 
     Fransa-98'de 2. turda yapılan ve Arjantin'in penaltı atışları sonucu galip gelerek tur atladığı maçın rövanşı niteliğindeki bu önemli karşılaşmayı, ünlü İtalyan hakem Pierluigi Collina yönetecek. Collina'nın yardımcıları ise Hector Vergara Kanada ve Muhammed Said Maldivler . 
     





</TEXT>
</DOC>
