<DOC>
<DOCNO> 77824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sonspo21.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
"İdmanda kavga" basına sızınca Luce çok kızdı.. 
</HEADLINE>
<TEXT>

     Galatasaray Teknik Direktörü Mircea Lucescu, dünkü antrenmanda Berkant ile Fleurquin arasında yaşanan tartışmanın basına yansımasına kızarak, idmanları medyaya kapattı. 
     İstanbulspor ile oynanacak lig maçının hazırlıklarını sürdüren sarı-kırmızılılarda, ilk 15 dakikası basına açık olan çalışmayı izlemek için Metin Oktay Tesisleri'ne gelen gazeteciler, idmanın başlaması ile birlikte görveliler tarafından dışarı çıkarıldılar. 
     Mircea Lucescu'nun dünkü idmanda Berkant ile Fleurquin'in tartışmasının medya yansıyış biçimine sinirlendiği ve aksi bir kararının açıklanmasına kadar tüm çalışmaların medya mensuplarına kapatıldığı açıklandı. 
     İstanbulspor maçı için bu akşam Florya Metin Oktay Tesisleri'nde kampa girecek sarı-kırmızılılarda, sakatlıkları devam eden Sergen, Murat ve Bülent Akın'ın dışında tüm oyuncuların antrenmanda yer aldığı bildirildi. 
     Galatasaray, yarın yapacağı antrenmanla İstanbulspor maçı hazırlıklarını tamamlayacak. 
     





</TEXT>
</DOC>
