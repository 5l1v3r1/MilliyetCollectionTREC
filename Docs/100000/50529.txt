<DOC>
<DOCNO> 50529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/yazar/bila.html </URL>
<DATE> 2001/11/04/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
BAŞBAKAN’DAN KIBRIS’IN GELECEĞİNE İLİŞKİN SERT MESAJ 
</HEADLINE>
<TEXT>
KKTC, Rumlara teslim edilmez 
Güney Kıbrıs AB'ye alınırsa, Türkiye'nin buna yanıtı KKTC ile bütünleşme olacak. Ecevit'e göre bu konuda iki seçenek var 
1- Tam ilhak 
2- Özerklik 
     Dışişleri Bakanı İsmail Cem'in, KKTC konusunda, "ağır bedel ödememiz gerekse bile gerekeni yaparız" sözleri yankılandı. Cem, bu tepkiyi, Güney Kıbrıs'ın AB'ye alınması sürecinde Türkiye ve KKTC açısından olumsuz gelişmeler olduğunu vurguladıktan sonra gösterdi. 
     Bu sözlerin anlamı, "Eğer Güney Kıbrıs AB'ye alınırsa, Türkiye radikal kararlar alabilir"den başka bir şey değil. 
     
KESİN TAVIR      Böyle bir karara karşı Ankara'nın, bedeli ne olursa olsun KKTC'yi Türkiye'ye bağlayacağını söyleyebiliriz. 
     Nitekim, dün Başbakan Ecevit bu yöndeki sorularımızı değerlendirirken kesin ve sert mesajlar verdi. 
     Zaten Türkiye ile KKTC'nin ilişkilerinde uzun süredir bir bütünleşme süreci yaşandığını vurgulayan Ecevit, "Güney Kıbrıs'ın ABD'ye alınması halinde ne olur" sorumuza şu karşılığı verdi 
     "Öncelikle şunu belirtmek isterim ki KKTC, Güney Kıbrıs'a teslim olmayacaktır, teslim edilmeyecektir." 
     
BÜTÜNLEŞMENİN İKİ YOLU      Ecevit, Dışişleri Bakanı Cem'in, "gerekeni yaparız" sözlerini açarken de iki seçenekten söz etti 
     "Türkiye ile KKTC'nin bütünleşmesi için iki yol izlenebilir. Bunun iki yöntemi vardır 
     1 - Tam ilhak. 
     2 - Özerk statü." 
     Başbakan daha sonra bu iki yöntemi şöyle açtı 
     "Güney Kıbrıs'ın AB'ye alınması, KKTC'nin Güney Kıbrıs'a teslim edilmesi anlamı taşır. Bu durumda KKTC, Türkiye'ye ilhak kararı alabilir. Özerk statüde ise KKTC iç işlerinde bağımsız olur, dış işlerinde ve savunmasında ise Türkiye'ye bağlı olur. Ki ben bu modeli daha önce de olasılık olarak gündeme getirmiştim." 
     
'OLDUBİTTİ'YE İZİN YOK      İlişkilerin gerginleştiği dönemlerde KKTC Cumhurbaşkanı Rauf Denktaş'ın bu tür taleplerini içeren bir mektubu Ankara'ya gönderdiği de anımsandığında, AB'nin Güney Kıbrıs'ı birliğe alma yönünde vereceği bir kararın, KKTC ve Türkiye tarafından, ilhak ya da özerklik statüsüyle yanıtlanacağını söyleyebiriz. 
     Ecevit ve Cem'in tepkileri gösteriyor ki, Ankara, KKTC ve Güney Kıbrıs konusunda bir dayatma veya oldu - bittiyi kesinlikle kabul etmeyecek. 
     
     







Akrep’lere... 


KKTC, Rumlara teslim edilmez 


Bir beyin fırtınası Türkiye kilitlendi sahaya inmeliyiz 


Aşkın son kullanma tarihi 


Fikriye'nin sırrı 


Öğretmen açığı ve köyler 


Mayorka'da zoraki diyalog 


Aşk yabani bir hayvandır 


Kuşkumuz hala devam ediyor... 


Askeri kazanım ve AB 


Tüketici memnunsa Aria büyür 


İki yanıt 


"Tasarruf Tasarruf " derken.. 


Türkiye için ağlama Arjantin 


Irak bizim için önemli bir pazar 


Derviş sussun BOTAŞ konuşsun 


</TEXT>
</DOC>
