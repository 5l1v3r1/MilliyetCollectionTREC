<DOC>
<DOCNO> 60240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur15.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur sularının doldurduğu kuyuya düşen otomobilde iki ölü 
</HEADLINE>
<TEXT>

     Antalya'nın Kaş İlçesi'nde, yağmur sularının doldurduğu açık su kuyusuna düşen otomobildeki 2 kişi boğuldu. 
     AKekova'dan Kaş yönüne giden Mustafa Kocaman'ın kullandığı 07 Y 0721 plakalı otomobil dün akşam, Sahilkılıçlı Köyü'nde, yolun kenarında bulunan ve yağmur suları nedeniyle görünmez hale gelen açık su kuyusuna düştü. Kuyuya düşen otomobilin sürücüsü Mustafa Kocaman 51 otomobilden sağ olarak çıkmayı başarırken, eşi Meliha Kocaman 48 ve kızları Sevgi Kocaman 12 boğuldu. 
     Yılbaşı tatili için İstanbul'dan ailesiyle birlikte Antalya'ya gelen Mustafa Kocaman'ın kaza sırasında hafif alkollü olduğu tespit edildi. Anne-kızın cenazeleri su kuyusundan çıkarılarak Kaş Devlet Hastanesi morguna kaldırıldı. 
     Kaş Kaymakamı Halil İbrahim Altınpınar, çevresinde herhangi bir koruma bulunmayan su kuyusunun, yağmur sularıyla dolduğunu ve sürücüler tarafından görülemediğini belirterek, kazalara neden olan kuyu çevresinde önlem alınması için köy muhtarı Muzaffer Aktepe'ye defalarca uyarıda bulunduklarını bildirdi. Altınpınar, uyarılara rağmen bu konuda önlem almayan köy muhtarı Muzaffer Aktepe hakkında ''görevi ihmal'' suçundan soruşturma başlatıldığını belirtti. 
     






</TEXT>
</DOC>
