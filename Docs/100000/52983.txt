<DOC>
<DOCNO> 52983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/siyaset/siy01.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu coştu bir kere... 
</HEADLINE>
<TEXT>

Ecevit’in yalnız kalacağını belirten Mumcu, "O beni ciddiye almasa da ben onu ciddiye alıyorum, çünkü ülkenin kaderini o tayin ediyor" dedi ve ekledi Görüşlerim ANAP’a ait... 
     TURGAY İPEK Erzurum DHA 

     Başbakan Bülent Ecevit'e yönelik eleştirileri nedeniyle sert tepkiler alan ANAP Genel Başkan Yardımcısı Erkan Mumcu, "bu yolda geri adım atmayacağı"nı gösterdi. Erzurum'da düzenlenen "Çözüm İçin Yeniden Yapılanma" toplantısında da eleştirilerini sürdüren Mumcu, dile getirdiği görüşlerin ANAP'a ait olduğunu vurgulayarak şöyle konuştu 
     
     'Sadece üsl bum sorun olabilir' 
     "Bugün kalkınmayı köyden başlatacağını söyleyen politikacıya inanan vatandaşlar varsa onlara mikrofon tutun. Korkarım Sayın Ecevit yanlız kalacak. Üzerinde konuştuğumuz her şey partimizin görüşüdür. Burada tek sorun üslubum olabilir. Ama bir şey sormak isterim, acaba farklı düşünen var mı Türkiye'de Ülkeye yazık ediliyor. Doğrular kıyıma uğruyor." Ecevit'in kendisini ciddiye almadığı hatırlatılınca da Mumcu şu yanıtı verdi 
     
     Kemer değil gırtlaklar sıkılıyor... 
     "Kendi takdiri . Ama ben onu ciddiye almalıyım. Çünkü onun anlayışı, onun yönetim anlayışı, bu ülkenin kaderini tayin ediyor. Bakanlık yaptığım dönemdeki eleştirileri yeniden gündeme getirmek istemiyorum. Bunları yeniden ortaya koyarsam çok zararlı çıkan olur. Mesela en son ekonomik krizin çıktığı, yani Köşk'teki kavganın olduğu günkü Bakanlar Kurulu'ndaki uyarılarıma herkes tanıktır. Tasarruf genelgeleri, vatandaşın artık kemerini değil, gırtlağını sıkıyor. Bunları söylemem, kimi niye rahatsız ediyor bilmiyorum." 
     
Yılmaz 'istifa' mesajı gönderdi      HAKAN ŞANLITÜRK Ankara 

     Başbakan Yardımcısı ve ANAP Genel Başkanı Mesut Yılmaz, son büyük kongrenin ardından partide ikinci adam konumuna getirdiği, ancak Başbakan Bülent Ecevit'e yönelik eleştirileriyle büyük tepki toplayan Genel Başkan Yardımcısı Erkan Mumcu'ya "ceza kesmeye" karar verdi. Yılmaz'ın, Mumcu'nun konuşmasını haber aldıktan sonra kızdığı ve diplomatik bir dille, "İstifa etsin" mesajı gönderdiği öğrenildi. Mumcu'nun bu gelişme karşısında atacağı adım merak edilirken, istifa çağrısına uymaması durumunda ikinci adam görevinden alınacağı bildirildi. 
     



 SİYASET 









</TEXT>
</DOC>
