<DOC>
<DOCNO> 94522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/ekonomi/eko01.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyaset, en büyük borçlanma öncesi kaos yarattı 
</HEADLINE>
<TEXT>
Borçlanma olur ama faiz yükselir’ 
Ekonomi bürokrasisi ve piyasalar, bu yılın en yüksek borç ödemesi öncesi, bugün yapılacak iki ihalede faizlerin yükseleceğini ama borçlanmanın gerçekleşeceğini düşünüyor 
     EKONOMİ SERVİSİ 

     Yarın 4.2 katrilyon liralık iç borç geri ödemesi yapacak olan Hazine, yılın en çetin sınavından geçecek. Başbakan Yardımcısı ve MHP lideri Devlet Bahçeli’nin 3 Kasım’da erken seçim çağrısı ve dün Hüsamettin Özkan’ın istifasının ardından DSP’de yaşanan kopuşlar siyasi tansiyonu iyice yükseltirken Hazine bugün iki ihale düzenliyor. 
     TL bono ihalelerinin birinin vadesi 154, diğerinin 238 gün olacak. 154 gün vadeli bono ihalesi, 17 Nisan’da 238 gün vadeli ve 3 Temmuz’da 161 gün vadeli olarak ihraç edilen k ğıtların yeniden ihracı, 238 gün vadeli bono ihalesi de 29 Mayıs’ta ihraç edilen 280 gün vadeli senetlerin yeniden ihracı amacıyla gerçekleştirilecek. 
     Hazine’nin 10 Temmuz’da 4.2 katrilyon liralık yüklü bir geri ödeme yapması gerekiyor. Bu ödemenin 2.6 katrilyonu piyasaya, 409 trilyonu kamu kuruluşlarına, 591 trilyonu Merkez Bankası’na, 515 trilyonu kamu bankalarına, 79 trilyonu ise TMSF’ye gerçekleştirilecek. Hazine’nin bugün yaacağı borçlanmayı 4.2 katrilyonun oldukça altında tutması bekleniyor. 
     
     Hazine’nin oyun planı 
     Geri ödeme için kasasındaki 972 trilyon lirayı kullanabilecek olan Hazine dünkü dolar cinsi ihalede 305 milyon dolar 509 trilyon lira borçlanmıştı. Kamu bankaları ve TMSF bankalarından 1.6 katrilyon lira borçlanmayı bekleyen Hazine geri ödemeler için 3 katrilyon liraya ulaşıyor. Hazine’nin geri kalan 1.2 katrilyon için yapacağı borçlanmada faizin yüzde 80’in üzerine çıkmasına izin vermemesi bekleniyor. 
     Ellerinde yoğun bono bulunan büyük bankaların faizi biraz yükseltmeye çalışıp borçlanmaya katılacakları bildiriliyor. Dün Ankara’da Hazine bürokratları İstanbul’da ise banka genel müdürlükleri borçlanmayla ilgili saatlerce süren toplantılar yaptı. Bu sabah da Hazine ve bankalar arasında bir telefon trafiği bekleniyor. 
     
Maliyet ülkenin sırtına biniyor      EKONOMİ SERVİSİ 

     Yılın en yüklü iç borç geri ödemesinin 4.2 katrilyon lira yapılacağı çarşamba günü öncesinde MHP lideri ve Başbakan Yardımcısı Devlet Bahçeli’nin erken seçim tarihinin belirlenmesi yönündeki çağrısı, Hazine’nin borç yükünü artırdı. Başbakan Ecevit’in hastalanmasıyla mayıstan itibaren 23 puan kadar yükselen faizlerin yarattığı 873 trilyon liralık ek yükün yanında, dünkü dolar cinsi ihaleden 8 milyon dolar, bugünkü ihalelerden de 44 - 45 trilyon artı yük geleceği hesaplanıyor. 
     Bahçeli’nin erken seçim istemesiyle haftaya dört puan artarak yüzde 78’den başlayan faiz, ihale tahminlerin de yükselmesine neden oldu. Geçen hafta açtığı 161 gün vadeli ihalede yüzde 71.97 faizle borçlanan Hazine’nin bugünkü ihalelerde yüzde 77 - 78’in altında borçlanmasının zor olduğu belirtiliyor. 
     Ancak Hazine, IMF’den gelen 1.1 milyar dolar yaklaşık 1.9 katrilyon lira ve dünkü dövizli tahvilden gelecek 305 milyon dolar 503 trilyon ile bugünkü 154 ve 238 gün vadeli ihalelere geçmiş ihalelere oranla daha rahat giriyor. 
     
     1 günlük fatura 
     Hazine’nin 4.2 katrilyon ödemesi olmasına karşın 2.4 katrilyonun IMF kredisinden ve dövizli tahvilden aktarılması ve kalanın yüzde 78 faizle borçlanılması halinde son ihaleye göre ek faiz yükünün 44 - 45 trilyon lira olacağı hesaplanıyor. 
     Hazine, dünkü 364 gün vadeli dolar cinsi ihalede 305 milyon dolarlık satış için yüzde 9 faize razı oldu. Başbakan’ın rahatsızlanmasından sonra yaptığı dolar ihalesinde yüzde 6.5 faizle borçlanan Hazine, dünkü ihalede bu faizden borçlanabilseydi 8 milyon dolar 13.2 trilyon daha az faiz ödeyecekti. 
     
İskontolu bonolardan gelen ek yük 527.5 trilyon trilyon TL İhale tarihi Net satış Faiz yükü Faiz 52 olsaydı Faiz yükü Faiz 52 olsaydı Faiz farkı 7 Mayıs 1.655.9 807.1 780.9 26.2 7 Mayıs 934.3 227.3 217.5 9.8 13 Mayıs 1.256.0 145.5 138.6 6.9 28 Mayıs 824.4 183.6 167.7 15.9 28 Mayıs 590.2 250.7 224.2 26.5 17 Haziran 1.456.0 201.3 160.7 40.6 18 Haziran 1.577.8 570.4 414.9 155.5 25 Haziran 2.001.2 433.2 330.8 102.4 25 Haziran 1.237.4 436.4 312.8 123.6 2 Temmuz 297.7 80.7 60.6 20.1 Toplam 11.830.9 3.336.2 2.808.7 527.5      
     
Değişken faizli tahvillerden kaynaklı yük 305.3 trilyon trilyon TL Tahvilin vadesi Nom. satış Son ihaledeki 14.13 2'ye göre yük Yüzde 11 2 faize göre yük Faiz farkı 21 Ocak 2004 2.276.6 645.6 520.4 125.2 17 Mart 2004 2.198.4 759.8 612.4 147.4 15 Mayıs 2004 685.1 168.8 136.1 32.7 Toplam 5.160.1 1.574.2 1.268.9 305.3      
     
Dolar faizi arttı maliyet 24 milyon dolar arttı milyon dolar Dövizli borçlanma Faiz oranı Net satış Faiz yükü Yüzde 6.5 olsaydı faiz yükü Fark 4 Haziran 6.5 776 51 51 0 18 Haziran 8.18 948 78 62 16 8 Temmuz 9.00 305 28 20 8 Toplam - 2.029 157 133 24      
     
Fatura 1 katrilyon liraya yaklaştı      Başbakan Ecevit’in sağlık sorunlarının başladığı mayıstan itibaren ihale faizlerinin yüzde 52.5’ten yüzde 75’e kadar yükselmesi Hazine’ye 873 trilyon liralık ek faiz yükü getirdi. 
     Hazine TL cinsi ihalelerde mayıs başındaki gibi yüzde 52’den borçlanabilseydi faizler için 4 katrilyon 77 trilyon lira ödeyecekti. Ancak, oranlar yükselince faiz ödemelerinin tutarı 4 katrilyon 910 trilyon liraya çıktı. Dövizli ihalelerden de 40 trilyon ek yük geldi. 
     Dünkü dolar cinsi ihaleden çıkan 8 milyon dolarlık 13 trilyon lira ek faiz yükü yanında, bugünkü ihalelerden de 44 - 45 trilyon liralık ek yük gelmesi durumunda siyasi belirsizliğin kamuya faturası 930 trilyonu bulacak. Faturanın ileriye ertelendiğini hatırlatan uzmanlar, "Bugün için borç çevirme sorun olmayabilir ancak ekonomik verilerde gözle görülür iyileşmenin olduğu dönemde siyasi sorunların ön plana çıkması bunca bedel ödeyen Türkiye için çok üzücü" dedi. 
     



 EKONOMİ 


























</TEXT>
</DOC>
