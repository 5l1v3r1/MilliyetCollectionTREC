<DOC>
<DOCNO> 57172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sondun14.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'tan Ramazan Bayramı mesajı 
</HEADLINE>
<TEXT>

     ABD Başkanı George W. Bush, Ramazan bayramı sebebiyle bir kutlama mesajı yayınladı. 
     Bush, ''bütün dünyada Ramazan Bayramı'nı kutlayanlara en iyi dileklerimi göndermekten memnunum'' dedi. 
     Bu özel zamanda ihtiyacı olanlara yardımın bir gelenek olduğunu hatırlatan Bush, cömertlik, nezaket ve merhamet yoluyla başkalarının hayatlarında olumlu değişiklikler yapmak için bu tür dönemlerin bütün dinlerde bulunduğunu söyledi. 
     Kuraklık ve diktatörlük yüzünden Afgan halkının açlıkla ve sert kış koşullarıyla karşı karşıya olduğunu belirten Bush, Amerikalıların, diğer ülkelerle birlikte çalışarak Afgan halkına yiyecek, ilaç ve giyecek sağladığını kaydetti. 
     Pek çok dinin öğretilerinin ortak temelleri bulunduğunu belirten Bush, bu dinlerin halklarının, sevgi, çocukları korumak ve daha fazla barış içinde bir dünya kurmak sözünde birleştiğini ifade etti. 
     Bush, ''gelecek yıllarda dostluk ve işbirliği ruhu içinde birlikte çalışma fırsatını elde edelim. Ortak çabalarımızla terörizme son verebiliriz ve medeniyetimizi, nefret ve hoşgörüsüzlüğün yok edici etkilerinden kurtarabiliriz. Asgari kazancımız, hepimiz için daha parlak bir gelecektir'' dedi. 
     






</TEXT>
</DOC>
