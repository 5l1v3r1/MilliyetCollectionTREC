<DOC>
<DOCNO> 59746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sontur03.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
556 işçi yeni yıla grevde girecek 
</HEADLINE>
<TEXT>

     Türk-İş ve DİSK'e bağlı 5 sendikaya üye 556 işçi, 2002 yılına 9 işyerinde sürdürdükleri grevde girecek. 
     Çalışma ve Sosyal Güvenlik Bakanlığı verilerine göre, Türk-İş'e bağlı Toleyis, Kristal-İş ve Belediye-İş sendikaları ile DİSK'e bağlı Tekstil ve Basın-İş sendikalarının 9 işyerinde çeşitli tarihlerde uygulamaya koydukları grevlere, bu işyerlerinde çalışan toplam 1230 işçiden 556'sı katılıyor. 
     Tekstil Sendikası 3 işyerinde, Kristal-İş ve Belediye-İş sendikaları 2'şer işyerinde Toleyis ve Basın-İş sendikaları ise 1'er işyerinde grev uyguluyor. 
     Kristal-İş Sendikası'nın Manisa'da kurulu Dolar Blok Tuğla fabrikasında uyguladığı greve, çalışan 3 işçiden hiçbiri, yine Basın-İş Sendikası'nın İstanbul'da kurulu Reslan Etiket fabrikasında uyguladığı greve çalışan 23 işçiden hiçbiri katılmıyor. Her 2 sendika, bu işyerlerindeki yasal yetkilerinin düşmemesi için grev uyguluyorlar. 
     Belediye-İş Sendikası'nın Bursa-Yıldırım Belediyesi'nde uyguladığı greve çalışan 311 işçiden 238'i, Bursa-Osmangazi Belediyesi'ndeki grevine ise çalışan 454 işçiden 222'si fiili olarak katılıyor. Bu işyerlerindeki grevler, aynı zamanda en fazla işçinin grevlere katılma özelliğini de taşıyor. 
     Türk-İş ve DİSK'e bağlı 5 sendika tarafından çeşitli işyerlerinde sürdürülen grevler şöyle 
     Tekstil İstanbul'da kurulu Şalteks Tekstil İşletmeleri A.Ş, 26 Mayıs 1998'de başlayan greve çalışan 22 işçiden 15'i katılıyor . 
     Tekstil İstanbul'da kurulu Bilpa Tekstil işyerinde 25 Haziran 1998'de başlayan greve çalışan 25 işçiden 15'i katılıyor . 
     Toleyis Ankara'da kurulu Petrokent Turizm A.Ş. işyerinde 26 Haziran 1998'de başlayan greve çalışan 305 işçiden 4'ü katılıyor . 
     Basın-İş İstanbul'da kurulu Reslan Etiket Ambalaj işyerinde 2 Haziran 2000'de başlayan greve çalışan 23 işçiden hiçbiri katılmıyor . 
     Kristal-İş Manisa'da kurulu Dolar Blok Tuğla Fabrikası'nda 24 Kasım 2000'de başlayan greve çalışan 3 işçiden hiçbiri katılmıyor . 
     Kristal-İş Mardin'de kurulu Mardin Martu İnşaat işyerinde 9 Ocak 2001'de başlayan greve çalışan 64 işçiden 54'ü katılıyor . 
     Tekstil Tekirdağ'da kurulu Asberk Tekstil işyerinde 3 Eylül 2001'de başlayan greve çalışan 23 işçiden 8'i katılıyor . 
     Belediye-İş Bursa-Yıldırım Belediyesi'nde 19 Kasım 2001'de başlayan greve çalışan 311 işçiden 238'i katılıyor . 
     Belediye-İş Bursa-Osmangazi Belediyesi'nde 19 Kasım 2001'de başlayan greve çalışan 454 işçiden 222'si katılıyor . 
     






</TEXT>
</DOC>
