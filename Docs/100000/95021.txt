<DOC>
<DOCNO> 95021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/siyaset/siy11.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayar da hızlı 
</HEADLINE>
<TEXT>
Derviş’le buluştu, Özkan’la görüştü 
     ANKARA Milliyet 

     Ankara’da günün son önemli teması ise ise Derviş ile DTP Lideri Mehmet Ali Bayar’ı buluşturan akşam yemeği oldu. Yemeğe Dışişleri eski Bakanı Hikmet Çetin, bağımsız milletvekili Mehmet Ali İrtemçelik, Hacettepe Üniversitesi Rektörü Prof. Tunçalp Özgen ve Dışişleri Bakanlığı Müsteşar Yardımcısı Baki İlkin de katıldı. Derviş’in Cem ve Özkan ile yaptığı görüşmenin hemen ardından Bayar ile buluşması "yeni oluşum sağda genç lider adayı Bayar’ı da mı kapsayacak" sorusunu gündeme getirdi. Bayar görüşme sonunda, "Dostane bir yemekti, siyaset ağırlıklı değildi. Gelişmeleri biz de izliyoruz" dedi. Bayar sürpriz bir telefon görüşmesini de açıklayarak, "Hüsamettin Özkan ile karşılıklı telefon görüşmesi yaptık" diye konuştu. 



 SİYASET 
























</TEXT>
</DOC>
