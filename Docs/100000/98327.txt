<DOC>
<DOCNO> 98327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yazar/tamer.html </URL>
<DATE> 2002/07/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
25 milyar doları olan, Türkiye’yi satın alır’ 
</HEADLINE>
<TEXT>

     İstanbul Sanayi Odası İSO’nun 500 Büyük Firma araştırmasında sizin dikkatinizi en fazla çeken ne 
     3 gündür bu soruyu değişik kişilere yöneltiyorum. İSO eski Başkanı Memduh Hacıoğlu’nun çarpıcı yanıtını ilk duyduğumda kulaklarıma inanamadım 
     "Benim dikkatimi çeken ne biliyor musun 15 milyar doları veren, Türkiye’nin en büyük 500 firmasını satın alır. Üzerine bir 10 milyar dolar daha koyarsan, bankacılık sektörünün tümünü de satın alabilirsin. Demek ki 25 milyar doları olan, ekonomimizin tümünü satın alabilir " 
     Birden öylesine irkilmişim ve herhalde telefonda sesim - soluğum değişmiş ki Hacıoğlu, yukarıdaki denklemin sağlamasını yapmak üzere başka bir hesabı önüme koydu 
     "Türk işçisi 35 yıl önce Almanya’ya baldırı çıplak gitti. Bunlar topu topu 2.5 milyon insan. 35 senede Avrupa’nın istikrarlı ekonomik ikliminde 60 milyar dolar tasarruf ettiler. Her yıl Türkiye’deki yakınlarına yolladıkları 2 milyar dolar artı Türkiye’deki yeşil sermayeye gönderip kaptırdıkları paralar da, bu rakama dahil değil. 
     Dönelim Türkiye’ye 65 milyon insanın Türk bankalarındaki mevduatı, yani toplam tasarrufu da takriben 60 milyar dolar. Şimdi ben diyorum ki, bu Türk işçileri Almanya’daki tasarruflarını Türkiye’ye getirseler, bütün imalat sanayii ve mali kesimi alırlar, ceplerine de 35 milyar dolar para kalır. Bu tablo, Avrupa Birliği’ne karşı çıkanlara ithaf olunur. Bu tablonun müsebbibi, ülkeyi yönetenlerdir." 
     
Pamukbank satılırken HSBC niye sıkılıyor      Pamukbank görücüye çıkarken, Demirbank’ın çöpsüz üzüm haline getirildikten sonra HSBC’ye satılışının kerteriz alınacağından söz etmiştim. Hala da farklı düşünmüyorum. Hele HSBC Genel Müdür Yardımcısı Demet Ciminli’yi dinledikten sonra... 
     Satış gerçekleşeli neredeyse 1 yıl olacak, Demirbank’ın yeni sahipleri yazılıp - çizilenlerden hala rahatsız olup bazı açıklamalar yapma gereğini duyuyorlarsa, bir yerlerde yanlış yapılmış demektir. Ve sırf bu bile Pamukbank’ın, kimsenin sonradan laf edemeyeceği şeffaf ihaleyle satılmasını gerektirmektedir. 
     Demirbank’ın isim hakkı, 200 şubesi, teknoloji altyapısı ve 1 milyon adetlik müşteri portföyüne karşılık 350 milyon dolar ödediklerini ve bu rakamın hiç de az olmadığını belirten Ciminli, kamuoyuna dert anlatamamanın sıkıntısıyla diyor ki 
     "Demirbank Fon’a devredilmeden biz ne Halit Cıngıllıoğlu’na ne de aileye kesinlikle fiyat vermiş değiliz. Çünkü o aşamaya gelinmemişti, henüz bankayı inceliyorduk. Nasıl oluyor da sonradan 600 - 650 milyon dolarlardan söz ediliyor, anlayabilmiş değiliz. 
     200 şube deniyor. Bakkal hesabı yapacak olursak, 200 - 300 bin dolara açarsınız bir şubeyi. Demek ki 50 - 60 milyon dolarlık bir maliyet. Teknoloji altyapısına gelince... 100 milyon dolarlık, hatta 50 milyon dolarlık altyapı yatırımıyla korkunç kapasitelere sahip olabilirsiniz. Tabii zamanın maliyeti de var." 
     Ciminli net konuşuyor "Büyük Hazine bonosu portföyü taşımak için kimsenin banka satın almaya ihtiyacı yok. Kaldı ki bizim Türkiye’de kurumsal bankacılıkta zaten bir varlığımız vardı. En üstteki 250 - 300 şirkete verilmiş 1 milyar dolarlık kredimiz, 1.5 milyar dolarlık dış ticaret işlem hacmimiz, 5 milyar dolarlık döviz işlem hacmimiz, 8 şubemiz vardı." 
     Demirbank’ın ucuza mı, pahalıya mı gittiği konusunda bizlere fikir verebilecek tek ölçü, halka açık bankalarımızın o günlerdeki piyasa değerleri olabilir. Bakınız yukarıdaki tablo 
     
14.9.2001 itibariyle banka piyasa değerleri Banka Milyon İş Bankası 3.014 Akbank 1.369 Yapı Kredi 1.238 Garanti 926 Finansbank 165 Dışbank 66 TEB 53 Alternatifbank 24 Tekstilbank 15      
     
     







En büyük değişim 


Sel baskını, Irak ve seçimler... 


Derviş ne yapacak 


Ne kadar ayıp Hala neredeyiz 


Genç kurmaylarla 


Omnibüs partisi 


Patronumla gurur duyuyorum 5 . Çünkü... 


Vuracak, ama neden 


Türk toplumunun gelişme isteği hiç bitmeyecek 


Bu milletvekilleri uzaydan gelmedi ya 


Yeni ruh hali 


25 milyar doları olan, Türkiye’yi satın alır’ 


Kendiliğinden çıkmış 


Ankara’da politika krizi var, otomobil krizi yok 


</TEXT>
</DOC>
