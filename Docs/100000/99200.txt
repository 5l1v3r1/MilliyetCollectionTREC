<DOC>
<DOCNO> 99200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sontur14.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de toplu ulaşıma zam... 
</HEADLINE>
<TEXT>

     İzmir Büyükşehir Belediyesi, toplu ulaşım araçlarına, 5 Ağustos'tan geçerli olmak üzere yüzde 5 ile yüzde 33 arasında değişen oranlarda zam yaptı. 
     Büyükşehir Belediyesi'nden yapılan yazılı açıklamada, Ulaşım Koordinasyon Merkezi'nin UKOME yaptığı olağanüstü toplantıda toplu ulaşım ücretlerinin yeniden belirlendiği kaydedildi. 
     Buna göre, otobüs, vapur ve metroda kullanılan tam bilet ve jetonun fiyatı, 600 bin liradan 750 bin liraya, indirimli bilet fiyatı ise 450 bin liradan 600 bin liraya çıkarıldı. 
     Kentkart kullanımında, besleme hatlarında B , tam 300 bin liradan 400 bin liraya, indirimli tarife 225 bin liradan 325 bin liraya yükseltildi. 
     Birinci kademe 1 otobüs hattında tam 525 bin liradan 550 bin liraya, indirimli 375 bin liradan 400 bin liraya ikinci kademe 2 otobüs hattında tam 550 bin liradan 650 bin liraya, indirimli 400 bin liradan 475 bin liraya üçüncü kademe 3 otobüs hattında tam 575 bin liradan 700 bin liraya, indirimli 425 bin liradan 500 bin liraya çıkarıldı. 
     Metro ve vapura kentkartlı binişler tam 400 bin liradan 450 bin liraya, indirimli 300 bin liradan 325 bin liraya çıkarıldı. 
     Açıklamada, vatandaşların eski biletlerini 5-23 Ağustos 2002 tarihleri arasında Cumartesi ve Pazar günleri de dahil, Konak Bahribaba Parkı, Montrö Meydanı, Karşıyaka İskele, Üçkuyular Fahrettin Altay Meydanı, Bornova Merkez ve Şirinyer Tansaş önündeki veznelerden yeni bilet ücretinin farkını ödeyerek değiştirebilecekleri bildirildi. 
     





</TEXT>
</DOC>
