<DOC>
<DOCNO> 62763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sondun24.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en pahalı konuşmacısı Clinton 
</HEADLINE>
<TEXT>

     Ünlü Konuşmacılar Ajansı Celebrity Speakers Associates CSA , 11 Eylül saldırılarından sonra dünyanın en pahalı konuşmacısı unvanının, bilgisayar dehası Bill Gates'den, eski ABD Başkanı Bill Clinton'a geçtiğini belirtti. 
     CSA Türkiye'den yapılan yazılı açıklamada, ABD'ye yapılan 11 Eylül saldırıları ile başlayan yeni sürecin, akıl ve vizyon satan konuşmacıların ücretlerini de altüst ettiği kaydedildi. 
     Saldırı sonrasında politik, askeri ve stratejik konuların öne çıkması ve ABD'nin belirleyiciliğinin pekişmesi nedeniyle son üç ayda dünyada en çok talep edilen, en pahalı konuşmacılar kategorisinde önemli değişikler olduğuna işaret edilen açıklamada, şöyle denildi 
     ''Buna göre Amerikan ve İngiliz politikacılar, stratejistler ve uluslararası ilişkiler uzmanlarının yıldızları parlarken, işadamı ve ekonomistlerle, Kıta Avrupası'ndan politikacılar geri plana düştü. 
     Ünlü Konuşmacılar Ajansı verilerine göre, konferans başına 250 bin dolar alarak dünyanın en pahalı konuşmacısı unvanını elinde bulunduran bilgisayar dehası Bill Gates'in konuşma ücreti 150 bin dolara geriledi. Buna karşılık, eski ABD Başkanı Bill Clinton, konferans ücretini 125 bin dolardan 175 bin dolara yükselterek, en pahalı konuşmacı unvanını ele geçirdi.'' Açıklamada, yeni dönemde yıldızı parlayan konuşmacılar arasında eski ABD Başkan Yardımcısı ve Demokrat Parti başkan adayı Al Gore, eski ABD Dışişleri bakanları Madeleine Albright ve Henry Kissinger, eski İngiltere başbakanları John Major ve Margaret Thatcher de yer alıyor. 
     Yıldızı sönenler arasında ise ünlü pazarlama gurusu Prof. Dr. 
     Philip Kotler, eski Almanya Merkez Bankası Başkanı Helmut Schlesinger, eski Fransa Başbakanı ekonomist Edouard Balladur, eski Almanya Başbakanı ekonomist Ruud Lubbers, ekonomist Prof. Dr. Adrian Wooldrige de dikkati çekiyor. 
     






</TEXT>
</DOC>
