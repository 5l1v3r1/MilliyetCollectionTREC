<DOC>
<DOCNO> 97392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/ekonomi/eko07a.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB’yi seçim belirsizliği düşürdü 
</HEADLINE>
<TEXT>

Seçim tarihi ile ilgili tartışmalar ve Avrupa borsalarındaki düşüş dalgasının etkisi ile İMKB, haftanın ilk günü yüzde 3.4’lük düşüş yaşadı 
     EKONOMİ SERVİSİ 

     Başbakan Bülent Ecevit’in geçen hafta sonu yaptığı açıklamada, 3 Kasım’daki seçimlere taraf olmadığını, seçimlerin 2003 hatta 2004’te yapılmasını istediğini söylemesi yeni bir belirsizlik yarattı. 
     İMKB -100 Endeksi, koalisyon liderlerinin seçim için 3 Kasım’da anlaşmaya varmalarıyla geçen hafta yüzde 10.25’lik artış göstermişti. Başbakan Ecevit’in seçim tarihini ileriye atmak istemesi ve dünya borsalarındaki hızlı düşüş İstanbul Borsası’nda k r amaçlı satışları da beraberinde getirdi. Endeks haftanın ilk gününde yüzde 3.4 gerileyerek yüzde 10.116 puana geriledi. 
     
     Operasyon korkusu 
     İçerideki siyasi gelişmeler ve seçim tarihi ile ilgili tartışmaların yarattığı belirsizliğin yanı sıra, ABD’nin Irak’a operasyon planları ile ilgili haberler de İMKB’yi olumsuz etkiledi. Operasyonun Türkiye ekonomisini olumsuz yönde etkileyeceği endişeleri ve ABD ile Avrupa borsalarında yaşanan düşüşler İMKB’deki satışları hızlandırıyor. 
     
     Dolar yükseldi 
     Seçimlerle ilgili belirsizlikle dolar haftaya 3 bin liralık artışla 1 milyon 676 bin liradan başladı. Öte yandan, Hazine’nin 4.1 katrilyonluk itfası öncesinde, yapacağı üç ihale piyasalarda belirleyici olacak. 
     Hazine bugün 91 gün vadeli referans bono ile 224 gün vadeli bono ihaleleri düzenliyor. Dün en çok işlem gören 9 Nisan 2003 vadeli bononun faizi bir puan artarak yüzde 74.09’a yükseldi. 
     



 EKONOMİ 
















</TEXT>
</DOC>
