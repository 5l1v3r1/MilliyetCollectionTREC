<DOC>
<DOCNO> 76358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/yazar/zbirand.html </URL>
<DATE> 2002/04/04/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Karzai bugün Ankara’da... 
</HEADLINE>
<TEXT>

     Afgan lideri bugün ertelenen ziyaretini gerçekleştirecek. İki ülke arasında konuşulacak çok şey var. 
     Ancak, benim en çok dikkatimi çeken nokta, 11 Eylül’den hemen sonraki dönemde yaşananlar. 
     Karzai dahil olmak üzere, hangi ülke lideri, 11 Eylül sonrasında Başkan Bush’a destek verdiyse özellikle kendi ülkesinde reytingi arttı. 
     Bakın Bin Ladin kimlere şans getirdi 
     
Blair İngiltere Başbakanı      Popülaritesi geçen yıl duraklamaya başlayan Blair, tutumuyla ülkenin en etkin "savaş hali lideri" konumuna girdi. Derhal Bush’un yanına gitmesi ve tam destek vermesi İngiliz kamuoyunu mest etti. Thatcher’in 1980’lerdeki Falkland Savaşı’nda, John Major’un da 1990’lardaki Körfez Savaşı’ndaki reytinglerinin de üstünde popülarite kazandı. 
     Bugün seçim yapılsa Blair’in kolaylıkla kazanacağı bilinir. 
     
Chirac Fransız Cumhurbaşkanı      Fransa’da bu yıl cumhurbaşkanlığı seçimleri yapılacak. Jacques Chirac’ın en büyük rakibi, bugünkü başbakan Lionel Jospin. Chirac’ın başını ağrıtan sorunların başında, Paris Belediye Başkanlığı sırasındaki usulsüz harcamalarıydı. Popülaritesinde düşmeler yaşanmakta ve Jospin ile başbaşa bir yarış sürdürmekteydi. 11 Eylül sonrasında hemen Amerika’ya hareket etmesi ve başkan Bush ile birlikte New York’taki ikiz kuleleri dolaşmalası, halkla konuşması, TV’lere çıkması Chirac’ın popülaritesini öylesine arttırdı ki, bir anda seçimlerin önde giden favorisi durumuna girdi. 
     
Schroeder Almanya Başbakanı      11 Eylül’den itibaren Washington’a yaklaşımı, bir anda 3.900 asker yollama kararı vermesi, Alman Başbakanı’nın ülkedeki prestijini artırmasıyla sonuçlandı. Schroeder, kendine güvenen ve ülkeyi doğru yöne götüren bir lider olarak tanınırdı. Olaydan sonra bu niteliği daha da sarsılmaz şekilde perçinledi. Bunda, muhalefeti oluşturan yeşillerin tutumu da rol oynadı. Savaşa karşı çıkan yeşiller kamuoyunu yanlarına alamadılar. Özetle, Bin Ladin hristiyan demokratlara bu yıl seçim kazandıracakmış gibi görülüyor. 
     
Berlusconi İtalya Başbakanı      11 Eylül’den hemen sonra devirdiği büyük çama rağmen Batı dünyasının Müslüman kültürüne üstünlüğünden söz etmişti İtalyan Başbakanı, Washington’a tam destek vererek kuyudan çıkmayı başardı. 
     
Aznar İspanya Başbakanı      Avrupa’da terörden en çok çeken ülkelerden birinin lideri olan Aznar, 11 Eylül sonrasında Başkan Bush’a verdiği destek sayesinde, kendi ülkesinde de ETA terörüne karşı açtığı kampanyada kendi kamuoyunu arkasına toplayabildi. 
     
Putin Rusya Federasyonu Devlet Başkanı      Bin Ladin olayından en büyük yararı sağlayan liderlerin başında gelen Putin, Washington ile tarihi bir yakınlaşma başlattı. En önemlisi de, Çeçenistan konusundaki Amerikan ve AB baskısından kurtulmasını bildi. 
     
Ecevit Türkiye Başbakanı      Bin Ladin sayesinde, ekonomik krizin en kritik anında aldığı 9 milyar dolarlık ek kaynakla kendini toparlayabildi. Eğer 11 Eylül olayı yaşanmamış ve Türkiye de ABD’ye kayıtsız şartsız destek vermemiş olsaydı, bugün erken seçimlerden söz ediliyor olacaktı. 
     
Simitis Yunanistan Başbakanı      Sosyalist Pasok’un lideri, güç kazandığı bir seçimden sonra, 11 Eylül sonrasındaki gelişmeler sayesinde durumunu sağlamlaştırabildi. Hem Pasok içinden, hem de muhalefetten gelen eleştiriler kamuoyunda ters tepti. Simitis, ileri görüşlü ve vizyonu olan bir lider konumuna geldi. 
     
     Bu listeye eklenmesi gereken başka isimler de var. Ancak bu kadarına bakmak dahi yetiyor. Bin Ladin kendine değil, ona destek veren Taliban’a ve uluslararası alanda da İslam bayrağını kullanarak silahlı politika yapanlara büyük zarar verdi. Onun dışında herkese yarar sağladı. 
     11 Eylül’den herkesin önemli dersler çıkartması gerekiyor. 
     
     







Heil Şaron 


Savaşlardaki tarihsel anlamsızlık ve ölüp gitmiş insancıklar... 


Kirli savaş 


Şaron neyi çözdü 


Sayılar ve gerçekler Türkiye ne kadar yoksullaştı 


Küçülelim mi, büyüyelim mi 


Çerçeve doldu 


Gözbağcılık 


Büyüme geçici mi olsun, kalıcı mı 


Nereye kadar 


Bana terörün tanımını yapar mısınız 


Barış insanların kalbinde 


Türkiye'nin tahribat raporu .. 


Ah bir "defo"su olsa... 


Ocak'ın işi, Akışık'ınkinden çok daha zor 


Hayata dönüş başladı 


Müsteşarı Yılmaz’ı raporla kınadı 


</TEXT>
</DOC>
