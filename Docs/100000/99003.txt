<DOC>
<DOCNO> 99003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/guncel/gun01.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukları spora küstürüyorlar’ 
</HEADLINE>
<TEXT>

İyi derecelerine rağmen milli takıma alınmayan Ergen ve Çığ’ı savunan kulüpleri, "Türk atletizminin geleceğini kurtaracak bu yetenekli çocuklar ucuz hesaplarla küstürülüyor" diyor 
     FUAT ERCAN SPOR SERVİSİ 

     Aldıkları dereceler, milli takıma seçilen rakiplerinden çok daha iyi olmasına karşın Milli Takım Koordinatörleri tarafından takıma alınmayan Fenerbahçeli Merve Cansu Çığ ve Beşiktaşlı Tuğba Ergen’in "isyanı" kulüplerini harekete geçirdi. Spordan sorumlu Devlet Bakanı Fikret Ünlü’nün "üç büyük" kulübe amatör branşlara destek çağrısı yapmasının ardından yaşanan bu "skandal" ortalığı karıştırdı. 
     
     Biz bile spordan soğuyoruz’ 
     Fenerbahçe Atletizm Şube Sorumlusu Turhan Şahin, yaşanan haksızlığın sadece sporcuları değil, yönetici olarak kendilerini bile spordan soğuttuğunu belirterek, "Dünyada kaybolmaya yüz tutan amatör branşlara inatla sahip çıkmaya çalışmamıza karşın hak etmediğimiz bir muamele görüyoruz. Yaşları henüz 13 - 14 olan ve Türk atletizminin geleceğini kurtaracak bu çocuklar federasyonun ucuz hesaplarıyla küstürülüyor. Bırakın çocukları bizler bile boşuna uğraşıyoruz endişesine kapılıp uzaklaşmaya başlıyoruz" dedi. 
     
     Tepkimizi göstereceğiz’ 
     Beşiktaş Atletizm Şube Sorumlusu Ahmet Kavalcı ise yaşanan olayın kendilerini çok üzdüğünü ve kulüp olarak tepkilerini sert bir şekilde dile getireceklerini belirtirken, siyah - beyazlı kulübün Atletizm Şube Kaptanı Yusuf Ziya İğdebelli, "Bu haksızlıkları sık sık yaşıyoruz. Bu olay sonrasında da federasyona dereceleri göndererek yanlışlığın düzeltilmesi için başvurduk. Ancak listenin onaydan çıktığı ve artık değiştirilemeyeceği yanıtını aldık" diye konuştu. 
     
     İşte Ergen’in antrenörünün gerekçesi 
Başarılısın ama fazla güzelsin      Üç adım atlamada 12.47’lik derece yapan 16 yaşındaki Tuğba Ergen, kendisinden 67 santim daha az atlayan rakibi takıma seçilince, antrenörüne bunun gerekçesini sordu. Aldığı cevap şöyleydi "Küçük yaşta çok iyi dereceler yaptın. Ama çok tatlı, güzel bir kızsın, çok göze batıyorsun. Tribünlerdeki davranışların da hoş görünmüyor. 
     Hem Eskişehir’deki yarışlara da katılmadın..." Antrenörünenen Eskişehir’deki yarışlara sakat olduğu için katılamadığını bildiğini anlatan Tuğba Ergen, şimdi "Her yarışta geçtiğim rakibim milli takımda ama ben açıktayım. Belki Balkan Şampiyonu olacaktım" diye isyan ediyor. 
     
     Bakan Ünlü olaya el koydu 
Sakatlandığı için seçilmedi’      Spordan sorumlu Devlet Bakanı Fikret Ünlü, en yüksek dereceye sahip olmasına karşın güzel olduğu için Atletizm Milli Takımı’na seçilmediğini öne süren Tuğba Ergen olayına el koydu. 
     Ünlü, Başbakanlık Gençlik ve Spor Genel Müdürlüğü Atletizm Federasyonu’ndan açıklama yapılmasını istedi. Ünlü’nün isteği üzerine açıklama yapan Atletizm Federasyonu Başkanı Mehmet Yurdadön, Ergen’in sakatlandığını, Eskişehir’deki Yıldızlar Türkiye Şampiyonası’nda yarışmadığı için Atletizm Milli Takımı’na seçilmediğini bildirdi. 
     
     Aileler federasyonu eleştirdi 
Haksızlığın bu kadarı da fazla      Atletizm Federasyonu’nun "taraflı" seçimi, hakkı yenen sporcuların ailelerini de isyan ettirdi. Türkiye’de futbolun dışındaki branşların devlet tarafından "üvey evlat" muamelesine layık görüldüğünü belirten sporcu aileleri, "Devlet, kulüplere aman amatör branşları kapatmayın diye yapmacık bir gövde gösterisi yapıyor, sonra ilk darbeyi de kendi vuruyor. Daha bu yaşta yaşadıkları bu haksızlıkları biz çocuklarımıza hangi dille ve nasıl anlatabiliriz. Spor buysa biz bu arenada yokuz. Artık bu çirkinlikler sona ersin" sözleriyle tepkilerini dile getirdiler. 
     



 GÜNCEL 














</TEXT>
</DOC>
