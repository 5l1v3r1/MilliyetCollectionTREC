<DOC>
<DOCNO> 81660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sondun40.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar KKTCli futbolcuSabri Selden'e vatandaşlık verdi 
</HEADLINE>
<TEXT>

     Kıbrıs Rum Yönetimi Bakanlar Kurulu, KKTC makamlarından izin almadan Güney Kıbrıs'a geçen futbolcu Sabri Selden'e vatandaşlık verdi. 
     Rum Başsavcı Alekos Markides'in, Sabri Selden'e Rum vatandaşlığı verilmesi yönünde Bakanlar Kurulu'na öneride bulunmasından sonra, vatandaşlığın verildiği bildirildi. 
     Rumlar, Sabri Selden'e, ''annesinin Türkiyeli olması nedeniyle'' vatandaşlık verilmesine karşı çıkmıştı. 
     Markides, önerisinde, ''Sabri'nin annesinin Türkiye'den KKTC'ye yerleşmek için gelmediğini, babası ile Türkiye'de tanışarak evlendiğini ve evlendikten sonra Kıbrıs'a yerleştiğini'' belirterek, vatandaşlık verilmesi gerektiğini savundu. 
     KKTC'nin Binatlı Futbol Kulübü'nde oynayan Sabri Selden, Larnaka'nın Anorthosis takımıyla anlaşarak, gizlice Rum Kesimi'ne geçmiş, annesinin Türkiyeli olması nedeniyle bu kulüp tarafından kabul edilmeyince Larnaka AEK takımıyla anlaşmıştı. 
     





</TEXT>
</DOC>
