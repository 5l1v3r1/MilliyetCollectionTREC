<DOC>
<DOCNO> 53884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/yazar/theper.html </URL>
<DATE> 2001/11/24/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Alın size yasa 
</HEADLINE>
<TEXT>

Gün geçmiyor ki kapkaççılar yollarda birini öldürmesin. Buna karşı hiç mi önlem alınmıyor Bu iş ne zamana kadar sürecek Vatandaşın hayatı bu kadar ucuz mu Gerekiyorsa bu konuda bir yasa çıkarılamaz mı 
     H. Ö. - İstanbul 
     
     Her olayda derhal yasaları suçlamak adet haline geldi. Peki de yasaları yapan kimler Bizim içimizden birileri, ya uygulayanlar Onlar da bizim içimizden birileri. 
     Bu sözlerin anlamı ne Okuyunca anlayacaksınız. 
     Birincisi Yasalarımızda bu suçu işleyenlere verilecek ağır cezalar var. Örneğin, hırsızlık için birini öldürmenin cezası idam yani idamdı da şimdi idam cezası artık kaldırıldı . Peki bakın bakalım bu konuda idam cezası kaldırılana kadar kaç idam cezası verildi Söyleyeyim, HİÇ. 
     Deyin ki, mağdur ölmedi. Ancak kapkaç olayı dehşet yaratarak, yani karşısındakini sindirerek, cebir şiddet kullanarak yapılan hırsızlıktır. Bunun cezası da on sene hapistir. Bakın bakalım kaç kişiye verildi. Ben söyleyeyim, binde bir. Gerisi adi hırsızlığa verilen altı ay ceza ile kurtuldu. Bunlardan büyük çoğunluğu ise ya 18 yaşından küçük görüldü bu cezayı da almadı veya ceza alsa bile tutuklanmadığı için izini kaybettirdi, faaliyetine devam etti. Yani ceza meza yok. Peki sorarım size buraya kadar anlattığımda yasanın kurusu var mı Yasada ceza tayin edilmiş ama bizler bu tip insanların koruyucu melekleri tarafından öyle sindirilmişiz ki, ceza vermekten korkar hale gelmişiz. 
     Şimdi geliyorum yasadaki hataya. 1992 yılında "işte demokratik yasa" diye yere göğe konduramadığımız CMUK bu kimselerin tutuklanmalarını önledi. Hatta bunlara ücretsiz avukat tayinini öngördü dikkat edin mağdura değil sanığa . Dolayısıyla 118. defa yakalanan kapkaççı dahi salıverildi. İşte buradaki kusur yasada. Bugünlere gelineceği belliydi ve CMUK değişikliğine senelerce karşı çıkmama rağmen pek çok kişi bu yasayı alkışladı, şimdi meyvelerini topluyoruz, alın size demokratik yasa. 
     
     







Alfabe tartışması 


Nasıl adalet 


Asker işi Powell'ı bekliyor 


Hükümetin ömrü uzadı ama... 


Dansta ayağa basmak 


Sevgili öğretmenim 


Öğretmenlik neden gözden düştü 


Bir şeyler pişiyor ama ne 


Tutkular, acılar, gülümseyen deyişler 


Denizciler "demir attı" 


Öğretmenler Günü "o günler" kutlanırdı... 


Açık Radyo'da 11 Eylül 


Arseven'in boy hedefi medya 


Alın size yasa 


Denktaş ve Baykal ve Kıbrıs ve CHP 


IMF sayesinde herkes milyoner 


</TEXT>
</DOC>
