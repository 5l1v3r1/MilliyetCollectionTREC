<DOC>
<DOCNO> 61460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sontur20.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar yağışı yerini sise bırakıyor 
</HEADLINE>
<TEXT>

     Türkiye'yi etkisi altına alan yağışlı hava, 11 Ocak Cuma günü yurdu terk ederken, gelecek hafta ortasına kadar yerini özellikle sabah saatlerinde yoğun olmak üzere sise bırakacak. Soğuk hava yurdun iç kesimlerinde etkili olmaya devam edecek. 
     Devlet Meteoroloji İşleri Genel Müdürlüğü'nden alınan bilgiye göre, Karadeniz üzerinden gelen yağışlı hava, yarın Doğu Karadeniz ve Doğu Anadolu'nun doğusuna hareket edecek. Bu bölgelerde kar şeklinde görülecek yağışlı hava, Cuma günü yurdu terk edecek. 
     Önümüzdeki hafta ortasına kadar yurtta yağış beklenmezken, soğuk hava iç kesimlerde etkisini sürdürecek. 
     Bugün batıdan başlayacak olan sisli havanın, özellikle sabah saatlerinde yoğun olmak üzere gelecek hafta ortasına kadar süreceği tahmin ediliyor. 
     Karadeniz'de kar şeklinde görülen yağışlar, bazı yörelerde kar kalınlıkları açısından ekstrem değerleri bugüne kadar ölçülen en yüksek-en düşük değer aştı. 
     Samsun-Bafra'da 70, Zonguldak-Ereğli'de ise 54 santimetre olarak ölçülen kar kalınlıkları, Bafra'da 01 Mart 1985 tarihinde 51, Ereğli'de ise 20 Ocak 1976 tarihinde 43 santimetre olarak gerçekleşmişti. 
     Buna göre, bazı merkezlerde ölçülen kar kalınlıkları şöyle 
     Kartalkaya-300, Uludağ-270, Erciyes-250, Ilgaz-230, Saklıkent-152, Sarıkamış-130, Palandöken-58, Kastamonu-Bozkurt-86, Samsun-Bafra-70, Tunceli-67, Ağrı-65, Düzce-57, Zonguldak-Ereğli-54, Muş-52, Sivas-50, Gümüşhane-48, Hakkari-42, Bolu-41, Afyon-40, Tokat-30, Ordu-26, Bartın-21, Artvin-18, Sinop-17, Karabük-14 ve Trabzon-8 santimetre. 
     






</TEXT>
</DOC>
