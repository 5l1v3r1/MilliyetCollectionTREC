<DOC>
<DOCNO> 73375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yasam/yas03.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayar oyunu ödev kadar gerekli 
</HEADLINE>
<TEXT>

Bilgisayar oyunları, çocukların mantıklı düşünme ve stratejik plan yapma yeteneklerini geliştiriyor 
     DIŞ HABERLER SERVİSİ 

     İngiltere’de Teachers Investigating Educational Multimedia’ adlı bir araştırma kuruluşunun 7 - 16 yaşları arasındaki 700 çocuk üzerinde yaptığı testler, bilgisayar oyunlarının çocukların iletişim kurma ve problem çözme kapasitelerini artırdığını ortaya çıkardı. 
     Uzmanlara göre, grup halinde oynanan bilgisayar oyunları, çocuklar arasında sosyal yardımlaşma ve zekayla ilgili yeteneklerin gelişmesini sağlıyor. İngiliz hükümetinin bu bulgular ışığında bazı oyunları eğitim müfredatına almayı plandığını kaydeden ekibin başkanı Anne Sparrowhawk da, sonuçları şöyle değerlendirdi 
     "Oyunlar, startejik planlama ve mantıklı düşünme bakımından çok önemli dersler içeriyor. Çocuklara zor bir durumda en iyi çözüm yolunun hangisi olduğuna dair öğretici ipuçları veriyor ve karar alma alışkanlığı kazandırıyor.." 
     
     İşte üç oyun 
     Araştırmalara göre, özellikle RollerCoaster Tycoon’, SimCity’ ve Championship Manager’, çocukların zek yeteneklerini geliştiren oyunlar arasında. Bu oyunlar, çocuklara hayatın basit olmadığı yolunda önemli dersler veriyor. Ayrıca, toplanan verileri iyi değerlendirme konusunda çocukları eğitiyor ve iyi ile kötü’ kavramları arasında doğru seçim yapmasını sağlıyor. 
     



 YAŞAM 
























</TEXT>
</DOC>
