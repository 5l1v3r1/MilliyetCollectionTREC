<DOC>
<DOCNO> 53931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sonspo17.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 2 Yimpaş Yozgatspor 0 maç bitti 
</HEADLINE>
<TEXT>

     Birinci Süper Futbol Ligi'nde İstanbulspor, Yimpaş Yozgatspor'u 2-0 yenerek, 4 hafta sonra puanla tanıştı. 
     Birinci Süper Futbol Ligi maçında İstanbulspor, Yimpaş Yozgatspor karşısında ilk yarıyı 1-0 önde kapadı. 
     2. dakikada Bushaj'ın ara pasında, ceza sahası içinde Selçuk'tan 
     önce kaleci Gökhan topa müdahale ederek, tehlikeyi önledi. 
     6. dakikada Bülent'in soldan ortasında, ceza alanı içinde Bushaj 
     ve Zubanoviç'ten önce araya giren Cihat, topu taca atarak takımı adına tehlikeyi uzaklaştırdı. 11. dakikada Hamza'nın pasıyla sağdan ceza alanına giren Preko'nun ortasında, altıpas içinde topu Saffet uzaklaştırdı. Dönen top tekrar Preko'nun önünde kaldı. Bu futbolcunun yakın mesafeden sert şutunda, meşin yuvarlak kaleci Zdravkov'dan döndü. 21. dakikada Petkov'un soldan ortasında Zubanoviç topu kafayla altıpas içindeki Bushaj'ın önüne indirdi. Bu futbolcu rövaşata yapmaya kalkınca, araya giren Selim, takımı adına tehlikeyi uzaklaştırdı. 30. dakikada Bushaj'ın soldan ortasında, top kaleci Gökhan'dan sekti. Yimpaş Yozgatspor ceza alanı içinde oluşan karambolden İstanbulsporlu futbolcular yararlanamadı. 34. dakikada İstanbulspor'dan Bülent, topa yaklaşık 25 metreden çok sert vurdu. Meşin yuvarlak üst direği adeta sıyırarak auta çıktı. 37. dakikada Gürsoy'un soldan yaptığı ortada, altıpas içinde uygun durumdaki Preko, kötü bir kafa vuruşla topu Zdravkov'a teslim etti. 39. dakikada Preko'nun ara pasıyla ceza alanına giren Arben'in yumuşak vuruşunda, top Zdravkov'da kaldı. 43. dakikada İstanbulspor'un golü geldi. Bu dakikada Zubanoviç'in sağdan ortasında, altıpas içindeki Bushaj, Cihat ve Selim'in arasından topu kafayla kalecinin solundan ağlara göndererek, takımını 1-0 öne geçirdi. 45. dakikada İlker'in soldan kullandığı korner atışında, ceza sahası içindeki Preko topa kafayla vurdu. Meşin yuvarlak üstten auta çıktı. Maçın ilk yarısı İstanbulspor'un 1-0 üstünlüğüyle kapandı. Karşılaşmanın ikinci yarısı da şiddetli rüzgar ve sağanak yağmur altında oynandı. 47. dakikada, yardımcı hakemlerden Serdar Çakıroğlu, sağ ayak arka adalesinden sakatlanınca, maçın 4. hakemi Cafer Kuştepe xx ile yer değiştirdi. 50. dakikada, İstanbulspor farkı 2'ye çıkaran golü attı. Bu dakikada, Bushaj'ın pasıyla sağdan ceza alanı içine giren Zubanoviç bekletmeden vurdu. Kaleci Gökhan'ın altından kaçırdığı top, filelerle buluştu 2-0 54. dakikada, Yimpaş Yozgatspor'da Cem'in yerine, Mustafa Kocabey x , Arben'in yerine de Yaw x oyuna girdiler. 55. dakikada, Bushaj'ın orta sahadan attığı şutta, kaleci Gökhan son anda dokunarak, topu kornere çeldi. 60. dakikada, Zubanoviç'in pasıyla sağdan ceza alanı içine giren Bushaj'ın sert şutunda top, yan direği adeta sıyırarak auta çıktı. 62. dakikada, İlker'in uzun pasında İstanbulspor kalecisi Zdravkov ceza alanı çizgisinin hemen önünde yatarak, Mustafa Kocabey'den önce topa sahip oldu. 70. dakikada, İstanbulsporlu Güven, sarı kart gördü. Aynı dakikada Yimpaş Yozgatspor'da Gürçay'ın yerine İsmail x oyuna girdi. 71. dakikada, İstanbulspor'da Zeki, yerini İlker'e x bıraktı. 80. dakikada, İstanbulsporlu Zubanoviç sarı kart gördü. 81. dakikada, maçın hakemi Sadık İlhan, küfürlü tezahürat nedeniyle oyunu durdurarak, anons yaptırdı. Aynı dakikada İstanbulspor'da, Zubanoviç'in yerine Ferdi x oyuna dahil oldu. Karşılaşma, İstanbulspor'un 2-0 üstünlüğüyle sonuçlandı. 
     






</TEXT>
</DOC>
