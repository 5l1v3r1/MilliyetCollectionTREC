<DOC>
<DOCNO> 67557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/spor/spo05.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İRTİCA OPERASYONU 
</HEADLINE>
<TEXT>

Gaziantepspor Yönetimi’nin Mert Korkmaz ve Hasan Özer’i takım içindeki irticai faaliyetler nedeniyle satıp, kaleci Ömer’i de kadro dışı bıraktığı belirlendi 
     CEMAL ERSEN 

     Biletler kesildi 
     GAZİANTEPSPOR’DA bazı futbolcuların dini ön plana çıkaran bir görüşün egemen olması için sürdürdükleri faaliyetler, Başkan Celal Doğan ve Teknik Direktör Samet Aybaba’nın son operasyonu ile bitme noktasına getirildi. Hareketin liderliğini yaptığı öne sürülen Mert Korkmaz Malatyaspor’a, Hasan Özer Ç.Rizespor’a verilirken, milli kaleci Ömer de sessizce devre dışı bırakıldı. 
     
     Toplu namaz 
     UZUN süredir Gaziantepspor yönetimi ve teknik heyeti içinde rahatsızlık yaratan olay, İstanbul’da oynanan Göztepe maçı öncesinde Mert Korkmaz’ın yabancıları devre dışı bırakarak takıma kazan dairesinde namaz kıldırmasıyla taşma noktasına geldi. Olayı Başkan Doğan’a bildirine Aybaba, iki oyuncuyu başka takıma gönderirken, Beşiktaş’tan Fevzi alınarak, Ömer de kadro dışı bırakıldı. 
     
     5 yıl önce de oldu 
     1997-98 sezonunda da cuma günleri öğle saatinde antrenman yapmak istemeyen ve liderliğini Cem, Cihat, M.Ali ve Abdülkadir’in yaptığı bir grup futbolcu, toplu halde Cuma namazına gitmeye başladı. Başkan Celal Doğan o dönemde de Cem ve Abdülkadir’i Trabzonspor, M.Ali’yi Sakaryaspor, Cihat’ı da Y.Yozgatspor’a gönderek olayı sessizce kapattı. 
     
Doğan Laikliğe dokundurtmam      BAŞKAN Celal Doğan perde arkasının öğrenilmesi üzerine önce "Bu iddiaların gündeme gelmesiyle bu çocukları kaybedersiniz, yazık olur. Mert ile Hasan’ın gitme gerekçeleri farklı, Ömer’in de ailevi sorunları var" dedi. Ancak Başkan dialoğun gelişen bölümünde, "Rahat olun, benim bulunduğum yerde irticai bir anlayış olur mu Herşeyimii, bu Cumhuriyetimizi laiklik ilkesine borçluyuz. Türkiye Afganistan olmadıysa Mustafa Kemal’in laikliğine borçluyuz" ifadelerini kullandı. 
     
Hasan Ayıp etmişler      RİZESPOR’A verilen Hasan Özer, gönderilme nedeninin dini konular olduğunu öğrenince şok geçirdi. "Eğer insanlar inaçlarından, dolayı suçlanıyorsa söyleyecek sözüm yok" diyen milli futbolcu, "Kimse kimsenin ibadetine karışamaz. İnsanlar pavyonda içki içsin, kumar mı oynasın Bırakın insanlar kendi düşüncelerini, felsefelerini yaşasınlar" ifadelerini kullandı. 
     
Aybaba Olay doğru      TEKNİK direktör Samet Aybaba gelişmeleri doğrularken, "Bu Türkiye’de çok hassas bir konudur, yüzde yüz doğru. Ancak yanlış anlaşılma ihtimali de var. Bu pek çok kimseye zarar verebilir. Tamamen gerçek bir konu. Ve önemli bir tehlike. Herkesin dini inancı var ama bunun farklı bir şekilde kullanılmaya çalışılması yanlış" şeklinde konuştu. 
     



 SPOR 























</TEXT>
</DOC>
