<DOC>
<DOCNO> 56056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sonspo14.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakatlanan Mirsad Avrupa Ligi'nde zirveyi kaptırdı... 
</HEADLINE>
<TEXT>

     Basketbolda Erkekler Avrupa Ligi'nde İlk yarının son haftasına girilirken ligin ''en değerli oyuncu'' kategorisinde de ilk sırada bulunan Mirsad Türkcan, son maçında takımdaki yerini alamayınca, yerini yeniden İtalya'nın Skipper Bologna takımında oynayan Sloven asıllı pivot Gregor Fucka'ya kaptırdı. 199 puanı bulunan Fucka'yı, Mirsad 164 puanla izliyor. 
     İlk yarı maçlarının ardından ribaunt krallığında, Rusya'nın USH CSKA Moskova takımında oynayan milli sporcu Mirsad Türkcan, ilk sırada bulunuyor. 
     Sakatlığı nedeniyle takımının son maçında forma giyemeyen ve şu ana dek 6 maçta, savunma ve 23 hücum olmak üzere 76 ribaunt alıp maç başına 12.66'lık ortalama tutturan Mirsad Türkcan, bu kategoride zirvedeki yerini korudu. 
     Ribaunt krallığında ayrıca Ülkerspor'un ABD'li oyuncusu Quadre Lollis, 40 savunma, 34 hücum, toplam 74 ve maç başına 10.57 ile 3., Efes Pilsen'in Letonyalı pivotu Kaspars Kambala da 43 savunma, 16 hücum, toplam 59 ve maç başına 8.42 ortalamayla 8. sırada bulunuyor. 
     Ligde blok krallığında da Efes Pilsen'in milli pivotu Mehmet Okur, toplam 7 ve maç başına 1 ortalamayla 13. sırada yer aldı. 
     Ligde ayrıca sayı krallığında, Yunanistan'ın BC Pire Olympiakos takımından Alphonso Ford, toplam 193 ve 27.57 ortalama, asist krallığında aynı takımdan Theodoras Papaloukas, toplam 31 ve 5.6 ortalama, blok kategorisinde Litvanya'nın BC Zalgiris Kaunas takımından Grigorij Hizhnjak, toplam 26 ve 3.71 ortalama, top çalma dalında da İtalya'nın Kinder Bologna takımından Emanuel Ginobili, toplam 23 ve 3.28 ortalamayla ilk sırada bulunuyorlar. 
     






</TEXT>
</DOC>
