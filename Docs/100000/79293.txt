<DOC>
<DOCNO> 79293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/soneko21.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO Başkanı'ndan yemek protestosu.. 
</HEADLINE>
<TEXT>

     DEİK Türk-Amerikan İş Konseyi'nin ABD Ticaret Odası Başkanı Thomas Donohue'yi konuk ettiği dünkü yemeğe, İstanbul Ticaret Odası Yönetim Kurulu Başkanı Mehmet Yıldırım'ın, katılım için para yatırıp makbuzun fakslanmasının istenmesi üzerine katılmadığı bildirildi. 
     DEİK Türk-Amerikan İş Konseyi'nin ABD Ticaret Odası Başkanı Thomas Donohue'yi konuk ettiği Conrad otelindeki yemeğe İTO Başkanı Yıldırım da davet edildi. Davetlililerin para ödeyerek iştirak ettikleri yemeğe, Yıldırım katılmadı. 
     Mehmet Yıldırım, katılmama gerekçesini açıklarken kendisinden yemek için para yatırıp, paranın ödendiğine ilişkin makbuzun fakslanmasının istendiğini söyledi. 
     DEİK'in bütçesine İTO'nun katkıda bulunduğunu belirten Yıldırım, İstanbul'a gelen yabancı heyetlerin ağırlama giderlerinin ağırlıklı bölümünü de İTO'nun finanse ettiğini vurguladı. 
     Mehmet Yıldırım, ''DEİK'in yaklaşımını uygun bulmuyorum. Bir oda başkanına, paranı yatır, makbuzu faksla gel yemeğe denir mi Ticaret Odası olarak biz verelim yemeği'' dedi. 
     DEİK ilgilileri ise yemekli toplantı için üye tüm firmalardan 70 milyon lira talep edildiğini kaydettiler. 
     





</TEXT>
</DOC>
