<DOC>
<DOCNO> 94149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sontur10.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz uydu aracılığıyla SSK hastanelerini açtı... 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, ''Ülkemizde sosyal güvenlik alanı kadar, siyaseten istismar edilmiş, günlük siyasi hesaplar uğruna geleceği karartılmış ve çökmenin eşiğine getirilmiş bir başka hizmet alanı yoktur'' dedi. 
     Yılmaz, SSK tarafından yaptırılan 10 yeni hastanenin uydu iletişim sistemi aracılığıyla aynı anda hizmete açılması amacıyla Conrad Otel'de düzenlenen törene katıldı. 
     10. Yıl Marşı ile kürsüye çıkan Yılmaz, herkesin göğsünü kabartan 
     bir açılış töreni için biraraya gelindiğini söyledi. 
     SSK'nın 10 ayrı hastanesinin aynı anda hizmete açılacağına işaret eden Yılmaz, milyonlarca insana bu hastanelerin hizmet vereceğini anlattı. 
     Düne kadar ''iflasın eşiğinde'' diye adlandırılan ve emekli maaşlarını ödeyip ödeyemeyeceği tartışılan SSK'nın, bu hastaneleri kendi öz kaynaklarıyla hizmete açmasının önemine dikkati çeken Yılmaz, SSK'nın ekonomik kriz yaşanan böyle bir dönemde ciddi yatırım yapmasının sevindirici olduğunu kaydetti. 
     ''İnşallah SSK'nın kamuya ve devlete bütünüyle yük olmadığı günleri de göreceğiz'' Yılmaz, şöyle konuştu 
     ''Ülkemizde, sosyal güvenlik alanı kadar, siyaseten istismar edilmiş, günlük siyasi hesaplar uğruna geleceği karartılmış ve çökmenin eşiğine getirilmiş bir başka hizmet alanı yoktur. Ülkemizde, sosyal güvenlik konusunda verilen taahhütlerle seçim sonuçlarının belirlendiği dönemler yaşanmıştır.'' 
     





</TEXT>
</DOC>
