<DOC>
<DOCNO> 94401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sondun24.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da kadınlar alkolik kocalarından boşanabilecek 
</HEADLINE>
<TEXT>

     İranlı kadınlar, alkolik ve uyuşturucu bağımlısı kocalarından boşanma talebinde bulunabilecek. 
     Tahran Belediyesi'nin yayınladığı Hemşehri gazetesinin haberine göre, eski Cumhurbaşkanı Ali Ekber Haşimi Rafsancani'nin başkanı olduğu Düzenin Yararını Teşhis Heyeti, kadınların alkolik ve uyuşturucu bağımlısı eşlerinden boşanma talebinde bulunabileceğine ilişkin yasayı onayladı. 
     Anayasa ve yasaların Şeriata uygunluğu konusunda Meclis ve Anayasayı Koruyucular Konseyi arasında çıkan anlaşmazlıkların son çözüm mercii olan Düzenin Yararını Teşhis Heyeti'nin kararına göre, uyuşturucu bağımlısı ya da alkolik kocalar tedavi olarak bu alışkanlıklarından vazgeçerse aile yaşamı sürecek, ancak alışkanlık devam ederse kadınlar eşlerine boşanma davası açabilecek. 
     





</TEXT>
</DOC>
