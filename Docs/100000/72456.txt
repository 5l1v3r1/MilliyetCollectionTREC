<DOC>
<DOCNO> 72456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/magazin/mag01.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebek kurtuldu Yasemin evleniyor 
</HEADLINE>
<TEXT>

Bebek bekliyorlar’ haberimiz, Kozanoğlu Derviş aşkının rotasını evliliğe çevirdi... 
     YAŞAR ÇAKMAK 

     DEVLET Bakanı Kemal Derviş’in DJ oğlu Erol’la bir yıldır aşk yaşayan Yasemin Kozanoğlu’nun bir aylık hamile olduğu haberi Milliyet’te yayınlanınca, kürtaj olmayı gündemine alan sosyetik güzelle sevgilisi arasındaki buzlar eridi. Yasemin’in bebek beklediği her iki gencin ailesi tarafından da duyulup büyük sevinçle karşılanınca, büyük aşkın rotası, evliliğe doğru dümen kırdı. Kozanoğlu dün saat 12.30’da babasının yanına giderek evleneceği müjdesini verdi. 
     MİLLİYET’E konuşan Ahmet Kozanoğlu, duygularını şöyle açıkladı "Çok mutluyum. Ben çocuğu tanımıyorum. Medya da çocuk hakkında kötü bir şey yazmadığına göre, iyi bir genç olduğunu sanıyorum.. Yasemin hiç görmediğim kadar mutluydu.." Kemal Derviş’le tanışmadıklarını da belirten baba Kozanoğlu, "O çok genç, ben 1938 doğumluyum" diyerek, bebek müjdesini de Milliyet’ten aldığını sözlerine ekledi. 
     
     



 MAGAZİN 















</TEXT>
</DOC>
