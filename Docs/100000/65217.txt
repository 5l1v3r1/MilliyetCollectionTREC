<DOC>
<DOCNO> 65217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sonspo01.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
34'lük sambacı Simao, Fenerbahçe için İstanbul'da 
</HEADLINE>
<TEXT>

     Transfer döneminin bitmesine az bir süre kala harekete geçen Fenerbahçe'nin prensipte anlaştığı Brezilyalı futbolcu Reginaldo Vicente Simao, dün geceyarısı İstanbul'a geldi. 
     Atatürk Havalimanı'nda Fenerbahçe Kulübü Dış İlişkiler Sorumlusu Turgut Acar tarafından karşılanan Simao,"Transfer benim için sürpriz oldu. Ben kendime güveniyorum. Fenerbahçe'de başarılı olacağıma inanıyorum" dedi. 
     Brezilyalı futbolcu, gazetecilerin yaşıyla ilgili soruları üzerine de "Ben profesyonel bir oyuncuyum. Sigaram, içkim yok. Kendime iyi bakıyorum. Bu yüzden yaşım problem değil" diye konuştu. 
     Brezilya'nın Sao Caetano takımında oynayan 34 yaşındaki ve 1.82 boyundaki orta saha oyuncusu Simao'nun bugün sağlık kontrolünden geçtikten sonra Fenerbahçe Kulübü'nde 1,5 yıllık sözleşmeye imza atması bekleniyor. 
     






</TEXT>
</DOC>
