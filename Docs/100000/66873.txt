<DOC>
<DOCNO> 66873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/spor/aspo.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in inadı inat 
</HEADLINE>
<TEXT>

Yozgatspor karşısında kötü oynamasına rağmen deplasman fobisine son verdi. Zirve yarışındaki iddiasını devam ettirdi. Sarı-Lacivertliler, Revivo ve Rapajc’in golleriyle sonuca gitti, Mehmet’in sayısı ev sahibi takıma beklediği puanı getirmedi 
     GALATASARAY ile oynanacak büyük derbi öncesi yara almak istemiyordu Fenerbahçe. Yozgat’taki maça bu nedenle baskılı başladı. Futbol olarak vasatı aşamamasına rağmen, Revivo’nun golüyle ilk yarıyı önde kapadı. İkinci 45 dakikada Yozgat tehlikeli ataklar geliştirirken, konuk ekibin yakaladığı yüzde yüzlük pozisyonlar sonucu değiştiremedi. Rapajc’in, Diallo’nun büyük hatasından attığı gole Mehmet’in frikikten yanıtı gecikmedi. Ancak kalan dakikalarda kaçan fırsatlara rağmen skor 2 - 1’e takıldı. Böylece Fenerbahçe dev sınav öncesi moral depoladı. 
     
Nasıl oynadılar      Fenerbahçe 
     Rüştü Özellikle ikinci yarıda kalesinde çok fazla tehlike yaşadı. Ancak rakip forvet oyuncularının fırsatları iyi değerlendirememesi büyük şansıydı. 
     Fatih İlk yarıda defansif olarak iyi bir görüntü sergilerken, ikinci yarıda zaman zaman kademe hatası yaptı. Genelde fazla sırıtmadı. 
     Ümit Son haftalardaki en iyi futbolunu ortaya koyarken hava toplarında da etkiliydi. İlk golün başlangıcı ondan geldi. 
     Mirkoviç Savunmanın en diri ismiydi. Rakiplerle doksan dakika boyunca boğuşarak arkadaşlarının açıklarını kapadı, güven verdi. 
     Mert Meriç Kadroda yer alması sürpriz oldu. Uzun süredir oynamamasına rağmen kontrollü ve soğukkanlı futboluyla şansını iyi değrelendirdi. 
     Ogün Sahada kaldığı süre boyunca tutuktu. Ancak topla buluştuğu sıralarda zaman zaman etkili ataklar geliştirdi. 
     Simao İkinci maçında da takımın iyileri arasında yerini aldı. Risksiz oyunu tercih ederken orta sahada rakibi durduran ilk adamdı. 
     Abdullah Kötü saha koşulları nedeniyle teknik becerisi yüksek olan bu oyuncu kendinden bekleneni veremedi. İkinci yarıda temposu sık sık düştü. 
     Serhat Çok çalıştı, ama beklediği pozisyonları bulamadığı için yine golü bulamadı. Bunda daha çok kanatlara kaçmasının da rolü büyüktü. 
     Revivo Forvetin arkasında iyi işler yapmaya çalıştı. Ancak fizik olarak eski günlerini aratıyor. Henüz bildiğimiz Revivo değil. 
     Andersson Her maçta olduğu gibi Yozgatspor önünde de yine rakipleriyle boğuştu. Bu iyi yönünün yanı sıra kaçırdığı inanılmaz goller puanını düşürdü. 
     Johnson Sakatlık sonrası oynadığı ilk maçta elinden geleni yapmaya çalışırken henüz tam olarak hazır olmadığı gözlendi. 
     Rapajc Attığı şans golünün dışında yine kendisinden bekleneni veremedi. Eski hızından, çabukluğundan eser yoktu. 
     Ceyhun Sahada kaldığı zaman içinde olumlu bir hareket yapamadı. Buluştuğu topları kullanmakta oldukça beceriksiz davrandı. 
     
Maçın hakemi      Ofsayt hataları 
     METİN Tokat sakin bir maç yönetmeye çalıştı. Ancak ilk yarıdaki pozisyon Fenerbahçe lehine penaltıydı. "Görmedim" demesi samimiyetti. Ancak ikinci yarıda yardımcı hakem Sürhat Müniroğlu’nun, konuk ekibin kestiği en az üç ofsayt pozisyonunda kalkan bayraklar yanlıştı. Bu gollük pozisyonlarda Metin Tokat inisiyatifini kullanabilirdi. 
     
Dakika dakika maç      DAKİKA 15 Revivo'nun sağdan ortasına Andersson yükselip, kafayı vurdu. Top kale direğinin üstünden çıktı. 
     DAKİKA 26 Mirkoviç'in ortaladı. Ancak topu iyi kontrol edemeyen Ogün, yüzde yüz gol şansını harcadı. 
     DAKİKA 42 Murat'ın hata yaptı. Andersson, Revivo'ya bıraktı. Revivo vurdu, Diallo'dan döndü. Yeniden plaseledi ve ağları havalandırdı 1 - 0 
     Dakika 47 Preko'nun indirdiği topa ileri çıkan Murat sert vurdu. Meşin yuvarlak direğin üstünden dışarı çıktı. 
     Dakika 48 Revivo ceza alanı dışından sert vurdu. Diallo'dan dönen topa Serhat vurmak istedi, ama araya savunma girdi. 
     Dakika 51 Mehmet sağdan ortaladı. Murat yükelip, sert vurdu. Rüştü topu kornere gönderdi. 
     Dakika 52 Sumiala'nın yaptığı ortaya arka direkte yine Murat kafayı vurdu. Fakat bu vuruş etkisizdi. 
     Dakika 58 Preko'ya gelen topta Rüştü ve Ümit anlaşmazlık yaşadı. Ümit'in ters kafası direğin hemen yanında auta çıktı. 
     Dakika 66 Sağdan kullanılan serbest vuruşta kale sahası içinde Andersson'un vuruşunda Diallo'dan geri dönen topu Cengizhan uzaklaştırdı. 
     Dakika 76 Soldan Rapajc yerden ortaladı. Diallo ön direkte topu kucağından sektirdi ve top ağlarla buluştu. 
     Dakika 86 Serbest vuruştan Mehmet sert şutu, baraja çarptı ve Rüştü'nün uzanamayacağı köşeden filelerle kucaklaştı. 
     Dakika 90 3 Sol kanattan gelen ortada arka direkte topla buluşan Andersson yüzde yüzlük pozisyonda topu tribünlere gönderdi. 
     



 SPOR 


























</TEXT>
</DOC>
