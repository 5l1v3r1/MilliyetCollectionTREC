<DOC>
<DOCNO> 71147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/son/sonspo05.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönül verdiğiniz takımların renklerinin bir anlamı var... 
</HEADLINE>
<TEXT>

     Galibiyetiyle sevinilen, yenilgisiyle gözyaşı bile dökülen spor kulüplerinin gönül verilen renkleri değişik anlamlar taşıyor. 
     Spor kulüpleri kuruluş aşamasında alacakları renklerini belirlerken türlü olaylardan esinlenmişler veya taşıdıkları anlamlar nedeniyle renklerini belirlemişler. 
     Türkiye'nin en eski kulübü olan Beşiktaş, kurulduğu 1903 yılında rengi kırmızı-beyaz iken, Balkan Savaşı'nda Osmanlı İmparatorluğu'nun yenik çıkması ve ülkede büyük üzüntü yaratması sonrası, bu savaşta verilen kayıplar anısına formasındaki kırmızıyı siyaha çevirerek, siyah-beyaz renkleri oluşturdu. 
     Fenerbahçe Kulübü renklerinin anlamı ise ''asalet ve gıpta''. 
     Fenerbahçe Kulübü tüzüğünde, lacivert rengin ''asalet''i, sarı rengin ise ''Fenerbahçe için duyulan gıpta''nın ifadesi olduğu belirtiliyor. 
     
     Padişaha verilen sarı-kırmızı güller 
     Türkiye'yi Avrupa'da başarıyla temsil eden Galatasaray, sarı ve kırmızı renkleri ''Gül Baba Efsanesi'' nden almış. 
     Efsaneye göre, Osmanlı Padişahı 2. Beyazıt, gezintiye çıktığında gül bahçesi görmüş. Gülleri yetiştiren Gül Baba'yı görmek istemiş. Gül Baba da padişaha sarı ve kırmızı renklerde 2 gül vermiş ve bahçeye okul yapılmasını istemiş. Galatasaray Lisesi bu bahçeye yapılmış. 
     Galatasaray, 1908 yılında sarı-kırmızı renkleri almış ve İngiliz Savaş Gemisi Bahran'ın personeliyle yapılan maça ilk kezsarı-kırmızı renklerle çıkmış. 
     
     Trabzonspor hamsiden aldı 
     Birinci Lig'de bir dönem ''fırtınalar'' koparan Trabzonspor ise renklerini Karadeniz'in simgesi olan hamsiden almış. 
     Trabzonspor'un kurulduğu günlerde renklerini belirlemek için yarışma bile açılması düşünülürken, renklerin belirlenmesi için geceli gündüzlü toplantılar yapılmış. Renklerin belirlenmesi amacıyla yapılan 5 toplantı sonrası Karadeniz'in simgesi hamsi, renklerin 
     belirlenmesine neden olmuş. Trabzonspor, hamsinin gümüş mavisi ile gözlerinin bordo rengini kulüp renkleri olarak belirlemiş. 
     
     Ankaragücü'nün renkleri Ata'dan... 
     Ankaragücü kuruluş aşamasında renk arayışları sırasında Türkiye Cumhuriyeti'nin kurucusu Atatürk'ün bir anısı etkili oluyor. 
     Büyük Önder, Kurtuluş Savaşı sonrası o dönemdeki adı İmalat-ı Harbiye Genel Müdürlüğü ve Spor Kulübü'nü ziyaretinde, kendisine sunulan ünlü misket üzümü ve kavun sonrası, bu ikramdan hoşnut kalarak, şu tanımlamayı yapar 
     ''Üzüm, glikoz bakımından en zengin meyve türüdür. Kişiye güç verir ve değişik türleri vardır. En önemlisi Ankara'da bolca yetişen iri taneli lacivert renkli misket üzümüdür. Misketin lacivert rengi güç simgesidir. Kavun, kabakgiller familyasındandır. Güzel kokulu, tatlı ve sıvı meyva türüdür. Sarı, yeşil ve pembeye kaçan renk türü vardır. Sarı renk, hırs ve başarının simgesidir. Kişi, başarı sonrası bundan büyük gurur duyar.'' Ankaragücü, renk arayışları sırasında bu olay anımsanır, böylece sarı-lacivert renkler ortaya çıkar ve oybirliğiyle kabul edilir. 
     Ankaragücü'nün sarı rengi ''kazanma hırsı ve başarı'' lacivert rengi ise ''gücü'' temsil ediyor. 
     
     Ankara bozkırının çiçeği... 
     Gençlerbirliği ise renklerini Ankara bozkırının nadide ve narin Gelincik çiçeğinden almış. 1923 yılında Muallimler Birliği ile Genç Liseliler kulüpleri birleşme kararı alır. 
     Kulüplerin birleşmesi için yapılan toplantıda, liseli gençler Ankara bozkırlarının nadide ve narin çiceğinden oluşan bir buketi Ankara İdadisi Erkek Lisesi Müdürü ve Muallimler Birliği Başkanı Münif Kemal Ak'a sunarlar. Renk ve dokusu kırmızı-siyah olan bu güzel çiçekler, kulübün renkleri olarak belirlenir. 
     
     Diğer kulüpler... 
     149   Gaziantepspor Kurtuluş Savaşı'nda Fransızlar ve Ermeniler 
     tarafından katledilen 6 bin 314 akan kanı nedeniyle kırmızı, o kara günleri simgelediği için de siyah rengi almış. 
     149   İstanbulspor İstanbul Erkek Lisesi öğrencileri, 1. Dünya 
     Savaşı'na katılırlar ve savaşta yaşamını yitirenler anısına siyah, savaş gazisi öğrenciler anısına da sarı renk alınır. 
     149   Yimpaş Yozgatspor 1960'ların popüler takımı Karagümrük ile 
     Yozgatspor kardeş kulüp olurlar ve Yozgatspor kurulduğunda Karagümrük'ün renklerini kabul eder. 
     149   Diyarbakırspor Karpuzuyla ünlü yöre kulübünün renkleri olarak da, 
     karbuzun dışı ile iç renkleri kabul edilir. 
     149   Çaykur Rizespor Doğanın yeşili ile denizin mavisi kulüp renkleri 
     olarak kabul ediliyor. 
     149   Bursaspor Uludağ'ın karı ile Bursa ovasının yeşilinden aldığı 
     belirtiliyor. 
     149   Antalyaspor Kırmızı-beyaz renklerin belirlenmesinde Türk 
     bayrağından esinlenerek aldığı ifade ediliyor. 
     149   Samsunspor 4 kulübün birleşmesiyle kurulan Samsunspor, birleşen 4 
     kulübün renklerinden ayrı olarak kırmızı-beyazı belirler. 20 Ocak 1989'ta Malatyaspor deplasmanına giderken Havza İlçesi'nde meydana gelen kazada 3 futbolcu ve teknik direktörünü yitiren Samsunspor, 3 renk olarak siyahı da alır. Yeşil-siyah renkleri taşıyan Kocaelispor ve Denizlispor gibi kulüpler de renklerini birleştikleri kulüplerden aldılar. 
     






</TEXT>
</DOC>
