<DOC>
<DOCNO> 55971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/yasam/yas04.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mafyaya FBI köstebeği 
</HEADLINE>
<TEXT>

New York yeraltı dünyasının en büyük mafya ailesini, ekibin içine sızan gizli bir polis çökertti 
     DIŞ HABERLER SERVİSİ 

     Amerikan Federal Soruşturma Bürosu FBI, güvenlik gerekçesiyle kimliğini açıklamadığı bir ajanının, üç yıl süreyle her gün hayatını tehlikeye atarak yaptığı çalışmalar sonunda ABD adli tarihinin en büyük, en başarılı gizli operasyonu’nun gerçekleştirildiğini bildirdi. 
     Kahraman ajanın elde ettiği bilgiler ve kanıtlarla 73 mafya üyesini yakalattığı operasyonu, bizzat FBI Başkan Yardımcısı Barry Mawn açıkladı. Mawn’ın verdiği bilgilere göre, kahraman ajan, New York’un önde gelen mafya ailelerinden Genovese’ye üç yıl önce sızdı ve bütün gizli işlerini öğrendi. Kendisi de küçük suçlar işleyerek mafya liderlerinin güvenini kazanan polis, babalar’ toplantılarına bile katıldı. 
     
     New York Times’i soyacaklardı 
     İşini büyük bir soğunkanlılıkla sürdüren gizli polis, Genovese mafyasının bazı suç girişimlerini de önledi. Ve sonunda, The New York Times gazetesi çalışanlarının 6 milyon dolar tutarındaki maaşını silahlı soygunla gasp etmeyi planlayan Genovese mafyası, kahraman polisin ihbarı sayesinde suçüstü yakalandı. 
     



 YAŞAM 

















</TEXT>
</DOC>
