<DOC>
<DOCNO> 51040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/spor/ysenay.html </URL>
<DATE> 2001/11/07/ </DATE>
<TIME>  </TIME>
<AUTHOR> ERDOĞAN ŞENAY  </AUTHOR>
<HEADLINE>
İtalyan züppeliği 
</HEADLINE>
<TEXT>

     Terim’e, Milan’da yapılan çirkinlik İtalyan’dan özellikle de Milano züppeliğinden çok da beklenen bir davranıştır... Bir Türk’ün, Milan’a teknik patron olması ilk gününden itibaren İtalya’yı ayağa kaldırmıştı zaten... Ancelotti bir hayalet gibi Terim’in varlığını rahatsız edip durdukça, Fatih’in kendi stilini Milan soyunma odasında istediği gibi kullanması olanaksızdı. 
     Ayrıca Milanlı futbolcuların kenarda beklediklerini gördükleri bir Ancelotti korkusu varken, Terim’e sarılmaları ve ona kayıtsız şartsız destek vermeleri beklenebilir miydi İtalyan medyasının sinsi sinsi kemirdiği Terim varlığının bu art niyetlerden de büyük yaralar aldığını hep bilmekteyiz. Bence Fatih hocanın yapacağı tek şey bu şımarık İtalyanlar’a iyi bir ders vererek tazminatının tamamını kuruşu kuruşuna almasıdır... Ayrıca Terim gibi bir İMPARATOR’un dünyada çalışabileceği o kadar çok ünlü takım var ki... 
     



 SPOR 



























</TEXT>
</DOC>
