<DOC>
<DOCNO> 52849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/ekonomi/eko02.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria karşı atağa geçiyor 
</HEADLINE>
<TEXT>

Turkcell ve Telsim’in roaming anlaşmasına yanaşmaması üzerine Aria haklarını korumak üzere bütün inisiyatifleri alacağını açıkladı 
     EKONOMİ SERVİSİ 

     Turkcell ve Telsim’in ulusal dolaşım roaming anlaşmasına yanaşmamasına tepki gösteren Aria yönetimi, "Anlaşmadan kaçan operatörlerin tekelci zihniyetleri Türk ekonomisine, Türk tüketicisine, sektöre ve Aria’ya zarar verdi" dedi. 
     Aria’dan yapılan yazılı açıklamada, "Aria, haklarını ve tüketicinin yararını korumak için, bugünden itibaren gerekli bütün inisiyatifleri alacaktır" denildi. Turkcell ve Telsim’in yetkisiz’ olduğunu iddia ettiği Telekomünikasyon Kurumu’nun bu konuda yetkili kılınmış düzenleyici merci olduğu kaydedilen açıklamada, şu görüşlere yer verildi 
     "4502 sayılı yasa, operatörleri ulusal roaming taleplerini karşılamakla açıkça yükümlü kılıyor. Telekomünikasyon Kurumu, danışmanlarıyla birlikte uluslararası standartları kıstas alarak, ulusal roaming için maksimum fiyatı belirlediği bir çerçeve oluşturdu. Ulusal roaming’in hüküm ve koşullarını belirleyen Telekomünikasyon Kurumu, bu koşulları operatörlere tebliğ etmeden önce Rekabet Kurumu’nun değerlendirmesini aldı." 
     Turkcell ve Telsim’in ulusal roaming’in teknik açıdan imkansız olduğu’ iddiasının da doğru olmadığı belirtilen açıklamada, "Aria yetkilileri, rakip operatörlere sözde teknik imkansızlıklarının’ üstesinden gelebilmeleri için her tür desteği vermeyi görüşmelerde teklif etti" denildi. 
     



 EKONOMİ 














</TEXT>
</DOC>
