<DOC>
<DOCNO> 86821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sonspo27.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Brezilya ve Çin'le tarihinde 2. kez karşılaşacak 
</HEADLINE>
<TEXT>

     Japonya ve Güney Kore'de gerçekleştirilecek 2002 Dünya Kupası Finalleri'ne hazırlanan Türk Milli Takımı, gruptaki rakiplerinden Brezilya ve Çin ile tarihinde daha önce de 1'er kez karşılaştı. 
     Çin ile 2 Ağustos 1948'de Londra'da yapılan Olimpiyat Oyunları'nda, Wolhamston Stadı'nda, İngiliz hakem M.Beck'in yönetiminde karşılaşan milli takım, rakibini 4-0 gibi farklı skorla yenmeyi başardı. Ay-yıldızlıların gollerini 18 ve 61. dakikada Gündüz, 72. dakikada Hüseyin ile 87. dakikada Lefter kaydetti. 
     Gruptaki güçlü rakibi Brezilya ile de 1 Mayıs 1956'da, İstanbul İnönü Stadı'ndaki özel maçta karşılaşan A Milliler, sambacılara 1-0 yenilmekten kurtulamadı. İtalyan hakem Marchetti'nin düdük çaldığı maçta konuk ekibin golünü 19. dakikada Djalma Santos ağlara gönderdi. Brezilya'nın o günkü kadrosunda, Fenerbahçe'nin efsanevi teknik direktörü Didi de yer almıştı. 
     Türkiye, C Grubu'ndaki diğer rakibi Kosta Rika ile ise tarihinde ilk kez karşılaşacak. 
     





</TEXT>
</DOC>
