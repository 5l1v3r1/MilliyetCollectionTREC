<DOC>
<DOCNO> 76208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/soneko20.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 232.11 puan düşüşle 1. seansı, 11.595.11 puandan tamamladı. 
     Hisse senetleri, 1. seansta ortalama yüzde 1.96 oranında değer yitirdi. 
     İMKB ilk seansa 11,842.67 puan seviyesinde, 15.45 puan artışla başladı. Endeks, seansın ilk yarısını 361.50 puan gerilemeyle 11,465.72 puandan geçti. İkinci yarıda bir miktar toparlanan endeks, 11,500 desteğinin üstünde 11,595.11 puandan seansı tamamladı. 
     En düşük 11,385.47 puana kadar gerileyen endeks, en yüksek 11,859.25 puanı gördü. 1. seans kapanışında mali endeks 278.87 puan düşüşle 16,419.81 puana, sanayi endeksi 209.18 puan düşüşle 9,225.57 puana ve hizmetler endeksi de 97.91 puan düşüşle 7,176.29 puana geriledi. 
     Böylece mali grup hisseler önceki kapanışa göre ortalama yüzde 1.67, sanayi grubu hisseler ortalama yüzde 2.22 ve hizmetler grubu hisseler de ortalama yüzde 1.35 oranında değer yitirdi. 
     1. seansta işlem gören toplam 293 hisse senedinden 164'ü değer yitirdi. 41 hisse senedi değer kazanırken, 88 hissenin fiyatında ise bir değişiklik olmadı. Seansta, 262 trilyon 11 milyar 434 milyon liralık işlem hacmi oluştu. 
     1. seansta Yapı ve Kredi Bankası, Turkcell, Sabancı Holding, İş Bankası C ve Tüpraş en yoğun işlem gören hisseler oldular. 
     Endeks sakin bir açılışın ardından bir süre yatay bir seyir izledi. Seans ortalarına doğru özerk kurum atamalarına ilişkin söylentilere bağlanan düşüşler meydana geldi. 11,500 desteğinin de altına gerileyen endeks seansın ilk yarısını 361.50 puanlık düşüşle 11,465.72 puandan geçti. 
     Özerk kurum atamalarına ilişkin sorunun çözüleceği yönündeki haberlerle tekrar toparlanan endeks 11,500 puanın üstüne çıktı. 
     






</TEXT>
</DOC>
