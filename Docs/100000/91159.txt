<DOC>
<DOCNO> 91159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/yazar/cemal.html </URL>
<DATE> 2002/06/21/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Türkiye’ye küçük oyunla büyük fırsat kaçırtmak 
</HEADLINE>
<TEXT>

     Yıl 1995, ocak ayı sonları. Çiller başbakan. Davos’taki Dünya Ekonomik Forumu’na katılmak için Ankara’dan Zürih’e uçuyoruz. Ata uçağının ön kısmında Çiller’le Başdanışman Emre Gönensay yan yana oturuyor. 
     Karşılarında da üç gazeteci 
     Ertuğrul Özkök, Yalçın Doğan ve ben. 
     Gümrük Birliği en güncel siyasi konu. Türkiye, Avrupa Birliği’yle gerekli anlaşmayı yapabilecek mi 
     Bir yandan AB ile müzakereler sürüyor. Öbür yandan Washington, Başkan Clinton Türkiye için AB başkentlerinde kulise giriyor. 
     İçteyse, her geçen gün daha çok bastıran Anti - Gümrük Birliği Lobisi yoğun faaliyet gösteriyor. 
     Lobide muhalefet ön safta 
     ANAP lideri Yılmaz... 
     Refah lideri Erbakan... 
     Herkesin kendince gerekçesi var. 
     Başbakan Çiller, sağ elinin avuç içiyle önündeki masaya pat pat vurarak o bildik kararlılık şovuyla konuşuyor 
     "Türkiye’yi Avrupa’dan soğutmak isteyenlerin ekmeğine yağ sürmeyelim. 1963’ten beri, Avrupa’yla ortaklık anlaşmasından bu yana gösterilmemiş kararlılığı biz gösteriyoruz." 
     Çiller, Yılmaz’ı eleştiriyor. 
     AB yolunu kesmekle suçluyor. 
     Çiller’i haklı buluyorum. 
     Aradan yedi yıl geçmiş... 
     Oyuncular aynı. 
     Ama roller değişmiş durumda. 
     Çiller muhalefette. 
     Yılmaz iktidarda. 
     Bu kez Çiller yol kesiyor. 
     Yılmaz doğru olanı yapıyor. 
     Çiller’in idam konusundaki tutumunu başka türlü yorumlamak mümkün değil. Ama tabii AB’ye karşı olmadığını söyleyerek yapıyor Çiller bunu. 
     Yılmaz’ın 1995’te yaptığı gibi... 
     Çiller AB’ye karşı mı 
     Sanmıyorum. 
     Ancak muhalefet lideri olarak benimsediği tutumla Türkiye’nin Avrupa yolunu kesiyor. 
     Yani ilkesizlik 
     ANAP liderine, öyle anlaşılıyor ki, "Ben sana bunu yedirmem " demek istiyor Çiller... 
     Muhalefet lideri Yılmaz da 1995’te AB’ye karşı değildi. Fakat Gümrük Birliği başarısının altında Başbakan Çiller’in imzasını görmek istemiyordu. 
     Çiller de bugün farklı değil. 
     İktidardaki Yılmaz’a bir Avrupa başarısı tattırmak istemiyor. Etme bulma dünyası diye düşünüyor belki de... 
     Tabii yalnız Çiller değil, Avrupa yolunu kesen. Devlet Bahçeli ile Tayyip Erdoğan da öyle. Biri hükümette, öteki muhalefette el birliğiyle Türkiye’nin Avrupa yolunu engelliyorlar. 
     Hayır diyebilirler. 
     İnandırıcı olamazlar. 
     Çünkü fiilen yaptıkları engellemedir. 
     Bahçeli’yle partisinin hakikaten AB’den yana olduklarına ihtimal vermek artık çok güç... 
     Tayyip Erdoğan ise Çiller gibi AB’den yana olduğunu söyleyerek, oy avcılığına dönük o klasik, bildik muhalefet oyununu oynuyor. 
     Oynasınlar bakalım. 
     Küçük oyun bunlar... 
     Ama ne yazık ki sonuç malum 
     Türkiye göz göre göre tarihinin çok önemli fırsatlarından birini kaçırmaya doğru adım adım ilerliyor. 
     Küçük oyunla büyük fırsat kaçıyor. 
     Ufkumuzu karartıyorlar 
     
     







Çiller ve Ecevit 


Coşkuyla gerçeğin hazin valsi 


İran’dan not... 


Ecevit İdam sonbahara kaldı 


Türkiye’ye küçük oyunla büyük fırsat kaçırtmak 


Ulusal kimlik aşısı 


Bankalar gerçekten turp gibi mi 


Onurlu, ama zor misyon... 


Büyüme küçüğüm, üzülürsün 


Türkiye’den Afganistan’a İslam için savaşa nasıl gidilir 


Adın ne Mualla Oh ne ala 


Denizli adalet istiyor 


Yapı Kredi şimdiden ağız sulandırıyor 


Sol niçin AB’yi istemeli 


IMF Türkiye’yi buduyor’ 


Pazarlıkla buraya kadar yürüyebildi 


</TEXT>
</DOC>
