<DOC>
<DOCNO> 99416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sonspo06.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor Lig'e hazırlanıyor... 
</HEADLINE>
<TEXT>

     Birinci Süper Lig'in yeni takımı Adanaspor'un Teknik Direktörü Bahri Kaya, lig başlayana kadar eksiklikleri en aza indireceklerini söyledi. 
     Kaya, yaptığı yazılı açıklamada, Mersin İdmanyurdu'nun sezon açılışındaki rakiplerini yendiklerini ancak alınan sonucun önemli olmadığını söyledi. 
     Mersin İdmanyurdu maçında sıcak havanın oyun düzenlerini olumsuz yönde etkilediğini belirten Kaya, şunları kaydetti 
     ''Maça tutuk başladık. Art arda gelen şok gollerle 2-0 yenik duruma düştük. Ancak, ilerleyen dakikalarda oyun sisteminde yaptığım değişikliklerle skoru lehimize çevirerek, 3-2 galip ayrıldık. Bu hazırlık maçı takım için çok yararlı oldu. Lig başlayana kadar eksikliklerimizi en aza indireceğiz.'' Kaya, bir süredir takımla birlikte antrenmanlara çıkan ve ilk kez Mersin İdmanyurdu maçında denenen Nijeryalı Patrıck ile igili olarak da, ilk maçta istediği ölçüde bir oyuncu görüntüsü vermediğini, bir maçta daha şans verip deneyeceğini anlattı. 
     Kaya, Adanaspor'un, yarın 5 Ocak Stadı'nda, Gaziantep Büyükşehir Belediyespor ile bir maç yaparak, yeni sezon hazırlıklarını sürdüreceğini de kaydetti. 
     





</TEXT>
</DOC>
