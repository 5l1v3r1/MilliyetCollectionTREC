<DOC>
<DOCNO> 78134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/spor/spo07.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutlu, hırsının kurbanı 
</HEADLINE>
<TEXT>

Olimpiyat Şampiyonu haltercimizin Dünya rekoru denerken sakatlandığı ortaya çıktı. Halil Mutlu bugün Ankara’da ameliyata alınacak 
     NECMİ KEPÇETUTAN 

     23 Nisan’da Antalya’da başlayacak Avrupa Halter Şampiyonası hazırlık kampında sakatlanan Halil Mutlu’nun, Dünya rekoru denerken şanssızlık yaşadığı öğrenildi. Mutlu’nun durumu ile ilgili dün Federasyon Başkanı Kenan Nuhut ve Sağlık Kurulu Başkanı Doç. Dr. Uğur Güner basın toplantısı düzenledi. Güner, "Sağ omuz kuşak adalesi ile bicepsde yırtık tespit ettik. Ciddi bir sakatlık. Beş doktorla birlikte ameliyata karar verdik. Yarışsaydı spor hayatı bitebilirdi" diye konuştu. 
     KONTROLLERİ yapan Doç.Dr.Uğur Güner, Mutlu’nun hırslı bir sporcu olduğunun altını çizip, "Antrenmanlarda birkaç kez Dünya rekoru denemiş. Bu da yıllardır ağırlık kaldırmaktan normal direncini kaybeden kaslara büyük yük bindirmiş. Rekor denemeleri olayı tetiklemiş. Ameliyattan sonra iki ay iyileşme süreci var. Dünya Şampiyonası’na yetişme ihtimali yüksek" dedi. Federasyon Başkanı Nuhut ise, "Uğursuzluk var. 77 kiloda Erdal Sunar da midesi delindiği için yarışamayacak" dedi. 
     



 SPOR 




























</TEXT>
</DOC>
