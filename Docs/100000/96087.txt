<DOC>
<DOCNO> 96087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sonspo11.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de bilet fiyatları belirlendi 
</HEADLINE>
<TEXT>

     Birinci Süper Futbol Ligi'nde yer alan Göztepe'de 2002-2003 futbol sezonu kombine bilet ve maç bilet fiyatları açıklandı. 
     Göztepe'nin bilet organizasyon komitesi üyeleri Muhlis Dalçam, Cengiz Gönen ve İskender Tuğsuz, Kültür Park Tenis Kulübü'nde bir basın toplantısı düzenledi. 
     Dalçam, denk bir bütçe oluşturmak için bu yıl ilk kez kombine bilet fiyatlarının yanısıra maç bilet fiyatlarını da önceden belirlediklerini söyledi. 
     Taraftarlardan kombine bilet alarak kulübe destek olmlarını beklediklerini kaydeden Dalçam, ''Statlarda seyirci kalitesinin yükseltilmesi için hizmet kalitesinin artması gerektiğine inanıyoruz. 
     Bunun için kombine bilet alan seyircilerimize koltukların temiz tutulması gibi hizmetlerimiz olacak. Ayrıca taraftar profilinin belirlenmesi konusunda da çalışma yapacağız'' diye konuştu. 
     Kombine biletlerin, İzmir'de 36 noktada satışa sunulacağı, kupa maçları ve özel maçların bu kapsama alınmadığı belirtildi. 
     Göztepe'nin kombine ve maç bilet fiyatları şöyle 
     Kombine bilet fiyatları 
     VIP 300 milyon lira. 
     Tam numaralı kapalı 180 milyon lira. 
     Bayan ve öğrenci numaralı kapalı 90 milyon lira. 
     Tam numarasız kapalı 180 milyon lira. 
     Bayan ve öğrenci numarasız kapalı 90 milyon lira. 
     Açık tam 102 milyon lira Açık bayan veya öğrenci 54 milyon lira 3 büyüklerle oynanacak maçlar dışındaki maç bilet fiyatları 
     VIP 20 milyon lira Kapalı tam numaralı 10 milyon lira Numarasız 10 milyon lira Kapalı bayan ve öğrenci 5 milyon lira Açık tam 6 milyon lira Açık bayan ve öğrenci 3 milyon lira 3 büyüklerle oynanacak maçlarda bilet fiyatları 
     VIP 40 milyon lira Kapalı tam numaralı ve numarasız 25 milyon lira Kapalı bayan ve öğrenci 15 milyon lira Açık tam 15 milyon lira Açık bayan ve öğrenci 10 milyon lira 
     





</TEXT>
</DOC>
