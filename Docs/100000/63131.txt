<DOC>
<DOCNO> 63131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/soneko08.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş da borsaya geliyor 
</HEADLINE>
<TEXT>

     Galatasaray'ın ardından Beşiktaş da Borsa'ya geliyor. Beşiktaş Futbol Yatırımları Sanayi, halka açılmak üzere Sermaye Piyasası Kurulu'na başvurusunu yaptı. 
     Beşiktaş Futbol Yatırımları Sanayi ve Ticaret, halka arz için Sermaye Piyasası Kurulu'na SPK başvurdu. 
     Sermayesinde 326.5 milyar liralık nakit artırım gerçekleştirecek olan şirket, artırımı temsil edecek hisselerinin tamamını ortaklarının rüçhan haklarını kısıtlayarak halka arz edecek. 
     Despec Bilgisayar Pazarlama da halka arz için Kurul'dan izin istedi. Sermayesinde 563 milyar liralık bedelli artırım yapacak olan şirket, bunun 187.5 milyar liralık bölümünü temsil eden hisseleri halka satacak. 
     Öte yandan, Mirko Yazılımevi Yazılım Hizmetleri ile Birkoyunlu Halı Tekstil'in halka açılma başvuruları işlemden kaldırıldı. Mirko Yazılımevi 295 milyar, Birkoyunlu Halı ise 825 milyar liralık hisselerini halka arz etmeyi planlıyordu. 
     






</TEXT>
</DOC>
