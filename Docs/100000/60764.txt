<DOC>
<DOCNO> 60764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sontur26.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Yunanlı Büyükelçi'nin Türkiye sevgisi 
</HEADLINE>
<TEXT>

     Yunanistan'ın eski Ankara Büyükelçisi Dimitrios Nezeritis, Ankara'nın bugüne kadar görev yaptığı en iyi yer olduğunu söyledi. 
     Halen Yunanistan'ın Bonn Büyükelçisi olarak görev yapan Nezeritis, Elefterotipiya gazetesine verdiği demeçte, Ankara'yı ne Paris'e, ne de Londra'ya değişeceğini vurguladı. 
     Dışişleri Bakanlığı'nda geçirdiği uzun yılar boyunca Hindistan, Kıbrıs Rum kesimi, Tunus, ABD, Türkiye ve Almanya'da görev yapmış olan Büyükelçi Nezeritis, kariyerinin en güzel 4 yılını Ankara'da geçirdiğini söyledi. 
     Türklerin kendisini nereye gitse dostça karşıladıklarını belirten Büyükelçi Nezeritis, ilk anlardaki biraz şüpheci yaklaşımın, kısa sürede yerini dostça tavırlara bıraktığını söyledi. Büyükelçi Nezeritis, Türk halkının Yunan halkına antipati duymadığının da altını çizdi. 
     






</TEXT>
</DOC>
