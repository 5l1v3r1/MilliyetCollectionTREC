<DOC>
<DOCNO> 66198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sondun12.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat "Mart sonunda Beyrut'ta olacağım" 
</HEADLINE>
<TEXT>

     Filistin Devlet Başkanı Yaser Arafat, Mart sonunda Lübnan'ın başkenti Beyrut'ta yapılacak Arap Birliği zirvesine ''Allah'ın izniyle'' katılacağını söyledi. 
     İsrail ablukası yüzünden yaklaşık iki aydır Ramallah'tan çıkamayan Arafat, Mısır'daki El Musavar dergisi ve Birleşik Arap Emirlikleri'nde yayımlanan El İttihad gazetesine verdiği demeçte, Beyrut'taki toplantıya katılabilmesi için Arap liderlerin yoğun çaba sarfettiğini belirtti. Arafat, ''Suudi Arabistan Veliaht Prensi Abdullah Bin Abdülaziz, Mısır Devlet Başkanı Hüsnü Mübarek, Ürdün Kralı Abdullah ve Fas Kralı Muhammed, zirveye katılmam için çaba gösteriyor'' dedi. 
     Lübnan Devlet Başkanı Emil Lahud'un da zirveye katılmasını istediğini söyleyen Arafat, zirvenin ana gündem maddesinin Filistin davası olduğunu belirtti. 
     İsrail, 3 Aralık'tan bu yana topraklarındaki saldırılardan sorumlu tuttuğu Arafat'ın Ramallah'tan çıkmasına izin vermiyor. 
     






</TEXT>
</DOC>
