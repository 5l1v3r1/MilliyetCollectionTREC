<DOC>
<DOCNO> 80687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/spor/ybilgic.html </URL>
<DATE> 2002/04/27/ </DATE>
<TIME>  </TIME>
<AUTHOR> GÜRCAN BİLGİÇ  </AUTHOR>
<HEADLINE>
Ne diyor, ne yapıyor 
</HEADLINE>
<TEXT>

     Werner Lorant’ın yaptığı tahlillerle, uyguladıkları uyumlu mu Bakalım... Denizli’yi eleştirirken, "Ali Güneş ve Hakan Bayraktar gibi Türk çocukları dururken, Lazetiç neden oynatıldı " diye soruyor. Bir Türk çocuğu, Ersun Yanal dururken, sıradan bir Alman takımının, görevden alınmış teknik direktörü olan kendisinin takımın başına neden geçirildiğini sorguluyor mu Bunu bir kenara bırakalım. Onun işi değil tabii... Peki, Oktay gibi A Milli bir Türk çocuğunu hazırlamak dururken, verimsiz Andersson’un sürekli takımda yer bulması nasıl açıklanabilir 
     Veya geçtiğimiz sezonun en başarılı orta saha oyuncusu bizzat kendisinin sonradan övdüğü Hakan Bayraktar kadroya binbir güçlükle katılmışken, ona "Senin boyun kısa ön liberoda oynayamazsın" deyip 34’lük Simao’yu aldırmasını nasıl temellendirecek 
     Önümüzdeki yıl Ogün’ün belki takımda yer bulabileceği ama Abdullah’ın artık çok yavaş kaldığını söylüyor Lorant. Bu doğru olabilir. Ama şampiyonluk şansı az da olsa devam eden bir takımın kaptanı ve önemli bir oyuncusunu gözden çıkardığını bu kadar rahat açıklayabilmesine ne demeli Basının antrenmanlara gelerek konsantrasyonu dağıttığını ve artık buna izin vermeyerek oyuncuların kafalarının sakin olmasını sağlayacağını söyleyen bir teknik direktörün, bu tavrı nasıl açıklanır peki Bunları söyleyince oyuncuda huzur mu kalır 
     Ve Washington transferi... Fenerbahçe’ye geldikten sonra ısrarla Brezilyalı forvet Washington’u isteyen Alman hocanın bu kararı endişe verici. Bu oyuncuyu izleyen herkes, onun uzun boylu ama hava toplarında etkisiz, yerde ise yavaş ve vuruş kalitesi açısından da yetersiz olduğunu söylüyor. Engin Verel’in bu oyuncunun iki maçını kasetten izledikten sonra dün Fanatik’te yazdığı yorumunu aktaralım. "... tek artısı karambollerde topa dokunarak gol yapması. Eğer Fenerbahçe Washington’u transfer ederse, hem maliyeti, hem de futbol yapısı açısından büyük bir skandal yaşayacaktır." 
     Bu kadar insanın görmediği neyi görüyor Lorant ve gördüklerinden neler çıkarıyor 
     



 SPOR 
























</TEXT>
</DOC>
