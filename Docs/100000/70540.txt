<DOC>
<DOCNO> 70540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/yazar/yilmaz.html </URL>
<DATE> 2002/03/03/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Denize girdim çıkamıyorum 
</HEADLINE>
<TEXT>

     Akdeniz’de limanı olan ülkelerden 6 - 9 kat daha fazla olan liman harçları ve eleştirilen hizmet kalitesine değinip, "Akdeniz’de Türkiye’yi unutun " başlıklı bir yazı yazmıştım. 
     Tepkiler akıyor... 
     Kuşadası’ndan N.Tunçbilek, "Durumumuza çok üzüldüm. Bizim için sahilde oturup çay içerken, günde gelen 1 - 2 gemiden inen turistleri seyretmek bile bir zevktir. Amerikalısı, Japonu, İngilizi, her milletten insan gelir ve Türkiye’yi tanırlar. Aman sahip çıkalım..." diyor. 
     
     Kaptanın düşü 
     Kanada’dan Kaptan Erkan Güneştutar, bir Haydarpaşa Limanı’nı düşlemiş, onu paylaşıyor. 
     "İstanbul kruvaziyer endüstrisinde kendisine yakışır bir liman sağlayabilir. Bu kongre turizminin gelişmesi için de yardımcı olabilir. Artık bir yük limanı olarak işlevini yitirmeye yüz tutmuş Haydarpaşa Limanı’ndaki Haydarpaşa Gar binası, marina otel olarak değerlendirilebilir. Kongre, alışveriş ve kruvaziyer terminali de olan bu proje İstanbul için gözalıcı olur. Ayrıca otel, demiryolu ile bütünleşebilir. Umarım tüp geçit kara taşımacılığını da kapsar. Sydney’deki opera binası Vancouver, Convention Center CruiseTerminal gibi... Avrupa ve Asya’nın birleşmesinde, İstanbul’un kültürel önemini yansıtacak biçimde, "Avrasya mimarisi" stili kazandırılır. İstanbul’un yaz Olimpiyatları için adaylığını düşünecek olursak, bizim tanıtımımızı sağlar. Halen yük limanı olarak kullanılan Arkas Denizcilik, Enka ile P and O’nun Derince’de yaptırdığı limanlara yük terminali kaydırılabilir. Fakat silo için yeni yer bulmak gerekir. Bu proje yap - işlet formülü ile uluslararası ihaleye açılabilir..." 
     
     Yüzde 100 zam 
     İşinin ehli bir Türk, okyanus ötesinde oturmuş Haydarpaşa düşü kuruyor. 
     Türkiye’dekiler ne yapıyor 
     Onlar, Akdeniz’de hiçbir limanda alınmayan ve veba salgınının yaygın olduğu 17.yüzyıldan kalma, "sıhhiye rüsumuna" yüzde 100 zam yapıyorlar. Yunanistan, İtalya, Fransa, İspanya limanlarında alınmayan sıhhiye rüsumu, Türkiye’de limana uğrayan gemi başına yüzde 100 zamla 10 bin doların üzerine çıkıyor. 
     Akdeniz’de kıyısı olan hiçbir ülkenin almadığı "fener ücreti" bizde 7 bin dolarlar seviyesinde. Rodos’un aynı gemi için aldığı "toplam" liman ücretleri 6 bin dolar seviyesinde olurken, bizde kalem kalem verilmeyen hizmetlerin bedeli 55 bin doların üzerine çıkıyor. 
     Ve Denizcilik Müsteşarlığı ile Sağlık Bakanlığı Turizm Bakanlığı’nın, Deniz İşletmeleri Genel Müdürlüğü’nün isteği olmasına rağmen, liman ücretlerinde Akdeniz’e eşdeğer bir kriter yakalamamakta ısrar ediyor. 
     Kolay gelsin 
     
     İptallere devam... 
     Tura Turizm Genel Müdürü Erkut Öner tüm Akdeniz limanları ile karşılaştırmalı, Kuşadası - İstanbul maliyetlerini göndermişti, onları yazdım. 
     Cerrahgil Denizcilik Yönetim Kurulu Üyesi Selda Cerrahoğlu’nun Sema yazmışım, özür dilerim Deniz Ticaret Odası’na gönderdiği raporda belirttiği, 5 uluslararası kruvaziyer şirketinin Türk limanlarına uğramama kararını vurgulamıştım. 
     Türkiye’de 9 limanda kruvaziyer turizmi yapan Yanlış anlamayın bizim bir tane bile kruvaziyerimiz yok, yabancı sehayat gemilerine hizmet verenlerden sözediyorum Transbalkan’ın Müdürü Metehan Peköz de bir bilgi gönderdi. Diyor ki 
     Türk limanlarına seferlerini iptal eden gemi şirketlerine Cunard Cruise Line, Seabourn Cruise Line, Crystal Cruises, Sea Dream Yachts, Silver Cruise Line’nı da eklemelisiniz. İptal nedeni ile tüm limanlardan elde edilmesi düşünülen gelir kalemleri büyük erozyona uğradı. Aynı husus 2003 yılı için de geçerli. 11 Eylül olayları, yolcuların güvenliği, Türkiye’nin imajı, yüksek liman harçları, çevrenin bozulması, görüntü kirliliği gibi nedenlerden dolayı iptal aşamasına gelen firmalar ise, 10 Şubat’ta Kuşadası’nda yapılacak "Kruvaziyer Zirvesi" sonuçlarını bekliyor. 11 - 15 Mart tarihleri arasında Miami’de yapılacak Seatrade - Kruvaziyer Kongresi’nde de son kararlar alınacak. Konu çok acildir. 
     Zengin turistin seçeneği olan kruvaziyer turizminde Türkiye acaba karar aşamasına geldi mi 
     Fener’in, Sıhhiye’nin yetkilileri ne dersiniz 
     Size bir de Türk firmasının 165 bin dolar eksik fiyat teklif etmesine rağmen, Norveç’e verilen 10 adet acil mücadele botu ihalesini anlatacağım. Bakın denizciliği karadan, sudan nasıl ateşe veriyoruz 
     
     







Rakı sohbeti 


AB'ye girelim de... 


İnsanın hayale yoğunlaştığı anlar... 


Bir daha terket 


Bahar gelme üstüme .. 


Marmara'da neler oluyor 


İçmişim başım dönüyor, dönüyor 


Hicivlere sığınarak... 


Kaz Dağları, Cunda, Öngen'de bahar 


Derviş’in Akdenizlilik vizyonu 


Yüreğinin götürdüğü yerlere gitmeler 


Eşit haklara sahipsiniz 


İyi ki öğretmiyoruz 


"Örnek ülke" Türkiye’de bıçak kemiğe dayanmış 


Şehir merkezine "para ödenerek" girilecek 


Denize girdim çıkamıyorum 


</TEXT>
</DOC>
