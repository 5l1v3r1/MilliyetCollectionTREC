<DOC>
<DOCNO> 99762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/spor/aspo.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
YILDIZLAR GEÇİDİ 6 - 2 
</HEADLINE>
<TEXT>

Fenerbahçeli futbolcular muhteşem açılışı altı golle süslediler. Revivo sahanın en iyisiydi. Yeni yıldız Ortega 45 dakika görev yaptı, etkili oyunuyla ışık saçtı. İkinci yarıda oyuna giren Serhat beş dakikada iki gol attırdı. Hat-trick yapan Washington güven oyu aldı. Farklı galibiyete rağmen Lorant eleştiri topladı 
     Kızılyıldız’ı gole boğdular 
     FENERBAHÇE, açılış maçında Yugoslavya’nın güçlü ekibi Kızılyıldız’ı gole boğdu. Sarı - Lacivertliler atak ve istekli futbollarını Revivo - Ortega ikilisinin mükemmel uyumuyla süslediler. İsrailli futbolcu üç gol atarken, Brezilyalı santrfor Washington da diğer üç golün sahibi oldu. İkinci yarıda oyuna giren genç Serhat beş dakikada iki asist yaparak farkın açılmasını sağladı. Ceyhun’u sağ kanatta oynatan Lorant eleştiri alırken, Kızılyıldız’ın iki golünün de yan toplardan olması dikkati çekti. 
     
Hodri meydan      Bizi bozamazlar’ 
     FENERBAHÇE’NİN Şampiyonlar Ligi ön elemesinde karşılaşacağı Feyenoord’un sezon açılışında Revivo’ya yönelik yaptığı ırkçı tezahüratlara Sarı - Lacivertliler büyük tepki gösterdi. Revivo, Hollandalı taraftarların yaklaşımını doğal bulduğunu söyledi, "Çünkü ırkçılık yanlısı olanlar çoğunlukta. Bu tip tepkiler beni kesinlikle bozmaz. Aksine bana doping olur. Maç günü de olumsuz tazahürat yapabilirler. Bu hem beni, hem de arkadaşlarımı daha çok ateşler" dedi. 
     
Okuyunca ürperdim’      YALÇIN TÜRK 

     ASBAŞKAN Atilla Kıyat ise "Feyenoord’lu taraftarlar Türkiye - Kore maçını izlememişler, çok yazık. Sporla siyaset karıştırılmamalı. Yetkililerin gerekli tedbirleri alacağına eminim" derken, Murat Özaydınlı, "Hollandalı siyasiler gittikleri her yerde insan hakları ile ilgili nutuklar atıyor. Önce kendi insanlarına baksınlar" diye konuştu. İkinci Başkan Nihat Özdemir de "Haberi okuyunca ürperdim. Ama baltayı taşa vurdular" açıklamasını yaptı. 
     
Doğuştan holiganlar      Feyenoord taraftarları Hollanda’nın başının belası. Daha açılışta "ırkçı" sloganlarla meydan okudular Fenerbahçe’ye. Küçük Feyenoordlu’nun fotoğrafını görüyorsunuz. Büyüklerini siz düşünün. Hollandalılar bile kötü niyetin, büyük bir teröre dönüşmemesi için önlem alınmasını istedi. Tabii Fenerbahçe yöneticileri de boş durmadı. Revivo’nun korunması için harekete geçildi. 
     



 SPOR 



























</TEXT>
</DOC>
