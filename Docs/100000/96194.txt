<DOC>
<DOCNO> 96194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/magazin/amag.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözetlenmek çok şey öğretti’ 
</HEADLINE>
<TEXT>

Yasemin Kozanoğlu, Fashion TV’nin yarışması Mankenevi’nde yaşadıklarını ve özel hayatındaki değişimleri Milliyet’e anlattı... 
     NURDAN AKINER 

     Zor günleri geride bırakan Yasemin Kozanoğlu, "İçim enerji dolu, çalışmak ve bu enerjiyi doğru kullanmak istiyorum. Gencim, güzelim tam vakti" diyor... 
     Önce Erol Derviş, ardından Derya Danacı’yla ilişkisini noktalayan, özel yaşantısıyla değil işiyle gündeme gelme kararı alan genç kız, yarışmaya bir süre ara verildiğini, gelecek ay yeniden Milano’daki eve gireceğini söylüyor. "www.ftv.com modelflat" adresli internet sitedesindeki oylamanın eylüle kadar süreceğini dile getiren Kozanoğlu, Milano’daki bir haftalık Modelflat günlerini şöyle anlattı 
     
     Okul için para aradım 
     Londra’da, SW1 bölgesinde annemin bir arkadaşının evinde kaldım. Yalnızlık bana iyi geldi, kafamı toparladım. Sinema eğitimi almak için okul arıyor, bir yandan da ufak işlerde çalışıyordum. Boş zamanlarımda simemaya gidiyor, evde tek başıma Çin yemekleri ya da salatalar yapıyordum. Son olarak kuaför zinciri Tonny Guy’ın tanıtımından bir günde 800 sterlin kazandım. Modelflat’e girmeseydim şimdi Londra’da modellik yapıyordum. 
     
     İnsanlık dışı davrandı 
     Yabancı mankenlerin hepsi çok şeker ve komplekssiz. Eve girmeden, 24 saat gözetlenmek beni biraz korkuttu ama yapman gereken tek şeyin kendin gibi olmak’ olduğunu öğrendim. Ukraynalı Anna Fox hariç, evin içindeki bütün manken kızlarla iyi anlaştım. 23 yaşındayım ve hepsinden büyük olmama rağmen evin içinde en genç gösteren benim. Anna Fox beni çekemedi, insanlık dışı hareketlerde bulundu. 
     
     Beni taciz etti 
     Evin üst katında, içinde jakuzi ve tuvaletin yanı sıra kameraların da olduğu bir banyo vardı. Ben hep alttaki kamerasız banyoyu tercih ettim. Banyoda gözetlenmeyen tek manken bendim. Bir gün alt taki tuvalette tam kapıyı kapatacakken Fox, küçük bir kamerayla geldi ve kapıyı itti. Beni elindeki kamerayla görüntülemek isteyerek taciz etti. 
     
     Popomu göstermem 
     Brezilya’nın galibiyetini kutlamak için gece düzenlendi. Hepimize revü kızı kostümü giydirdiler. Kostümlerin yapısı gereği poponuz gözüküyor. Popumu gösteremezdim yani. Ben de pareoyla üzerimi sardım. 
     
     Sesimle dalga geçtiler 
     Fashion TV yetkilileri, bana "Evde çok haksızlığa uğruyorsun. Kameralara sana yapılanları anlat" dedi. Ben ağlayarak olanları anlatırken, sesimi Mickey Mouse’a benzeterek dalga geçen İtalyan Anna boynuma sarıldı. Şok oldum 
     
     Bende her şey var’ 
     Artık podyuma çıkmak istiyorum. Eylülde Atıl Kutoğlu defilesine çıkacağım, Romantik filminin çekimleri de bitecek. Podyumda sahip olunması gereken ihtişam, boy pos bende var. 
     



 MAGAZİN 















</TEXT>
</DOC>
