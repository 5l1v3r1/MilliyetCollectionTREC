<DOC>
<DOCNO> 87846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun08.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de yeni bir ölüm meleği 
</HEADLINE>
<TEXT>

     ABD'de yeni bir ''ölüm meleği'' ortaya çıkarıldı. Richard Williams adlı hastabakıcının çalıştığı hastanede 1992 yılında 40 hastanın peş peşe öldüğü belirlendi. 
     Montana eyaletinin Columbia kenti Veterans' Affairs Hastanesi'nde çalışan hastabakıcının dün tutuklandığı bildirildi. 
     Çalıştığı hastanede 10 hastanın ölümünden sorumlu tutulan Williams 36 , ilk ifadesinde herhangi bir yanlış yapmadığını savundu. 
     Ölen hastaların kimlikleri hakkında açıklama yapmayan Federal Soruşturma Bürosu FBI yetkilileri, ''40 hastadan 11'inin ölümünün hayli, 22'sinin ise oldukça şüpheli göründüğünü'' belirttiler. 
     Boone County savcısı Kevin Crane de, ''soruşturmada modern teknoloji ve toksikoloji olanaklarından yararlanılacağını'' ifade etti. 
     1992 yılında adı geçen hastanede ölen hastalardan Elzie Havrum'un 
     vücudunda yüksek dozda kodein bulunduğu saptandı. Havrum'un eşi Helen, ''Williams'ın kocasına öldürücü dozda ağrı kesici narkotik verdiğine inandığını'' söyledi. 
     





</TEXT>
</DOC>
