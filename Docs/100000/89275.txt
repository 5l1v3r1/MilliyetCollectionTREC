<DOC>
<DOCNO> 89275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sonspo30.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fleurquin "Lucescu çağırsın Beşiktaş'a hemen gelirim" 
</HEADLINE>
<TEXT>

     Galatasaray'ın geçen sezon şampiyon olduğu kadroda yer alan Uruguaylı futbolcu Fleurquin, birlikte çalıştığı teknik direktör Mircea Lucescu'nun istemesi durumunda Beşiktaş'ta oynayabileceğini söyledi. 
     İstanbul'a dün gelen ve bugün Avusturya'ya giden Fleurquin, Mircea Lucescu'nun ''büyük'' bir teknik adam olduğunu öne sürerek, ''Uruguay'da, Türkiye'nin şampiyon takımının teknik direktörünün görevine son verildiğini söylediğimde, herkes çok şaşırdı. Lucescu isterse seve seve Beşiktaş'ta forma giyerim'' dedi. 
     Galatasaray forması altında güzel günler geçirdiğini kaydeden Uruguaylı futbolcu, ''Ligde ve Avrupa Şampiyonlar Ligi'nde önemli başarılara imza attık. Ayrıca Türkiye'ye transfer olan yabancı oyuncular iyi oynamalı. Çünkü burada insanlar futboldan anlıyor'' diye konuştu. 
     Sezon bittikten sonra Galatasaray'ın yeni teknik direktörü Fatih Terim ile görüştüğünü belirten Fleurquin, ''Kendisi bana, yaptığım hizmetlerden dolayı teşekkür etti. Bonservisimin pahalı olduğunu ve beni kadrosunda düşünmediğini söyledi. Ben de Galatasaray'dan ayrıldım'' dedi. 
     





</TEXT>
</DOC>
