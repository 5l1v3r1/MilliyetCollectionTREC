<DOC>
<DOCNO> 60254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur29.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Carrefoursa'nın içki reyonunda patlayıcı bulundu 
</HEADLINE>
<TEXT>

     Bursa-İzmir karayolunda bulunan CarrefourSa Alışveriş Merkezi'ne kimliği belirlenemeyen kişi ya da kişilerce bırakılan patlayıcı madde, güvenlik görevlilerince bulundu. 
     Alınan bilgiye göre, CarrefourSa güvenlik görevlilerini arayan bir kişi, içki reyonunun olduğu bölgeye patlayıcı madde bıraktığını söyledi. 
     Güvenlik görevlilerinin ihbarı üzerine olay yerinde inceleme yapan polis, içki reyonunda bir şişe içinde patlayıcı madde buldu. 
     Şişe içindeki maddenin, tahlil edilmek üzere laboratuvara götürüldüğü, olayla ilgili soruşturmanın sürdüğü bildirildi. 
     CarrefourSa'nın içki reyonunda, Kavaklıdere firması tarafından üretilen ''Emir Sultaniye'' adlı şarabın satılması, Bursa'nın Emir Sultan Semti'nde oturan vatandaşların tepkilerine neden olmuştu. 
     






</TEXT>
</DOC>
