<DOC>
<DOCNO> 85545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/dunya/adun.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
George W. Bush’tan Avrupa’ya terör mesajı 
</HEADLINE>
<TEXT>
Sert olmamız lazım 
ABD Başkanı Bush, 6 günlük Avrupa gezisine çıktı. Bush, Avrupalılara, Teröre karşı daha sert olalım’ mesajı verecek 
     MEHMET AKTAN Berlin 

     Almanya, Fransa, İtalya ve Rusya’yı kapsayan 6 günlük Avrupa gezisine çıkan ABD Başkanı George W. Bush, müttefiklerine, "terörle mücadelenin henüz bitmediği ve savaşta sert olunması gerektiği" mesajını iletecek. 
     Bush, gezisinin ilk durağı Berlin’de ABD aleyhtarı gösterilerle karşılandı. Bush, bugün Alman Meclisi Bundestag’da bir konuşma yapacak. 
     ABD’nin küresel ısınmaya ilişkin Kyoto Anlaşması’nda yer almaması, Uluslararası Ceza Mahkemesi’nin kuruluş anlaşmasından çekilmesi, çelikte yabancı üreticilere ağır vergiler getirilmesi, Ortadoğu barışı, NATO ile ilişkiler ve terörle mücadele, Bush’un Avrupa ziyaretinin temel konularını oluşturuyor. 
     Bush, Rusya’da ise Moskova’nın İran ile ilişkilerine dikkati çekecek, nükleer silahların indirimi konusunda bir anlaşmaya imza atacak. 
     Bush’un ziyareti nedeniyle Berlin’de olağanüstü güvenlik önlemleri alındı. Berlin’deki 5 bin kişilik polis gücü, 5 bin yeni polisle takviye edildi. 
     



 DÜNYA 














</TEXT>
</DOC>
