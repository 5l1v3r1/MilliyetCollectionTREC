<DOC>
<DOCNO> 63693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/magazin/mag01.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahsun’un liseli meleği 
</HEADLINE>
<TEXT>

Mahsun Kırmızıgül, Bebeğim benim’ adlı şarkısını söylerken haklıymış.. Çünkü 100 Siren Ertan eder’ dediği kız arkadaşı, henüz lise öğrencisi ve 19 yaşında 
     NURDAN AKINER 

     GERÇEK adı B.İ. Kod adı, Bade’... Lise son öğrencisi... Onu milyonlarca liseliden farklı kılan yaşadığı aşk... O, binlerce genç kızın fotoğrafını defter sayfalarına ya da odalarının duvarına yapıştırdığı Mahsun Kırmızıgül’ün sevgilisi. Kımızıgül ile üç yıl önce, lise bir öğrencisiyken katıldığı Barış Manço’nun cenaze töreninde tanıştı. 
     
     O benim evleneceğim kız’ 
     KIRMIZIGÜL, birçok aşkı gibi onu da üç yıl medyadan gizledi. Ama yakınlarının yönelttiği Bu kızın yaşı çok küçük..’ gibi eleştirilere, "İlişkimiz platonik. Geziyoruz, tozuyoruz ama ileri gitmiyoruz. O benim evleneceğim kız" diyen Kırmızıgül’den tam 15 yaş küçük Bade’yi, Milliyet buldu. 
     Siren Ertan’a çok benziyor 
     MAHSUN’un hayatının en masum, en temiz ve en güzel aşkı, tanıştıklarında 16 yaşında ve 8’inci sınıf öğrencisiydi. Şu an Nişantaşı’nda bir lisenin 11’inci sınıfında okuyan 19 yaşındaki B.İ., sakin, sessiz, iyi aile terbiyesi almış bir öğrenci. Ve, adı Kırmızıgül ile aşk söylentilerine karışan sosyetik güzel Siren Ertan’a çok benziyor. 
     
     Bon Jovi hayranı 
     BADE’, sohbet ilerledikçe büyük bir saflık içinde aşkının ipuçlarını, Mahsun’un İstanbul’a geldiği yıl, yani 1983’te dünyaya gelmişim. E... yani bir yerde okumuştum da..’ sözleriyle veriyor. Türkiye’nin yıldızlarından 34 yaşındaki Kırmızıgül kalbinde fırtınalar koparsa da o, Gözlerine bakınca içimden ağlamak geliyor’ dediği ABD’li yakışıklı rock yıldızı Jon Bon Jovi hayranı. 
     



 MAGAZİN 














</TEXT>
</DOC>
