<DOC>
<DOCNO> 82601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun28.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek parça porselene rekor fiyat 7 trilyon lira 
</HEADLINE>
<TEXT>

     Hong Kong'da Çin İmparatorluğu'nun son hanedanı Çing dönemine ait mineli vazo açık artırmada 5.32 milyon dolara 7.3 trilyon TL alıcı buldu. 
     Ünlü İngiliz müzayede evi Sotheby's'in satışa çıkardığı, Çing Hanedanı'nın 1723-1735 Yongcıng Dönemi'ne ait vazo, Amerikalı Büyükelçiler Konseyi Başkanı Ogden R. Reid'e aitti. 
     Reid, Hong Konglu Alice Cheng tarafından satın alınan vazonun, bir cazibe unsuru olarak daha emin ellerde olacağını, vazonun anavatanına yeniden kavuşmasından çok mutlu olduğunu söyledi. 
     ABD'nin eski İsrail Büyükelçisi ve International Herald Tribune gazetesinin 1950'lerdeki yayımcısı ve başyazarı Reid, annesinden miras kalan vazonun, bir asır New York'ta kaldığını, ''çocuklu-köpekli evlerde kırılmadan muhafaza edilebildiğini'' anlattı. 
     Yongcıng Dönemi'ne ait vazolar genelde beyaz-mavi renkli. 
     Ancak bu müstesna vazoda kızıl yarasalar, şeftali dallarıyla dans ediyor. Sarı, siyah, yeşil de vazoya hakim görülüyor. 
     Vazoyu alan Bayan Cheng, ''Sanat aşkında para yoktur. Hele dünyadaki tek örnekse. Vazonun anavatanına dönüşü ABD ile Çin dostluğuna da simge oluyor'' dedi. 
     





</TEXT>
</DOC>
