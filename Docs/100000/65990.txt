<DOC>
<DOCNO> 65990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/yazar/cemal.html </URL>
<DATE> 2002/02/05/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Davos kulisinde Tayyip, Cem ve Derviş... 
</HEADLINE>
<TEXT>

     NEW YORK 

     Amerika, Irak'a vuracak mı, vurmayacak mı Böyle bir soru yok Davos kulisinde. Çünkü küreselleşmenin patronları bu konuda en ufak bir kuşku duymuyorlar. 
     Artık Saddam Hüseyin'in ne zaman ve nasıl vurulacağı konuşuluyor. Bu bakımdan karşılığı en çok merak edilen soru işareti sır değil 
     Dünya ekonomisi nasıl etkilenir 
     Ekonomi deyince New York Davos'unda dikkatler elbette Amerikan ekonomisinin ne yapacağına çevrilmiş durumda. Çünkü Amerika durgunluktan çıkarsa, oynayacağı motor rolüyle Avrupa'yı, sonra da dünya ekonomisini çekip kurtaracak. 
     Yılın ikinci yarısına dönük beklentiler genellikle olumlu. Bundan daha kötüsü olmaz deniyor. Doların giderek güçleneceği, faizlerin bugünkünden daha düşük bir düzeye inmeyeceği belirtiliyor. 
     Ancak Davos kulisinde farklı düşünenler de var. İyimser beklentilerin fazla abartılmaması gerektiğini savunanlarla, Amerikan ekonomisinin yakın geleceğine ilişkin bazı belirsizliklere işaret edenlere rastlanıyor. 
     İyimserlere göre, Amerikan ekonomisi V sürecinde. Dibe vurdu, şimdi yavaştan çıkışa geçiyor. 
     Buna karşı W süreci çıkartılıyor. Bu görüşte olanlar, Amerikan ekonomisinin başını hafif tertip yukarı kaldırdığını, ancak ikinci bir aşağı inişi yaşadıktan sonra çıkışa geçeceğini savunuyorlar. 
     Tümüyle zıt görüşler 
     Amerikan ekonomisinin iyi bir raya oturması birçok ülke gibi Türkiye'yi de yakından ilgilendiriyor. 
     Bizim ekonomide durum nasıl 
     Davos kulisinde genellikle olumlu değerlendirmeler var Türk ekonomisiyle ilgili. Gidişin iyiye doğru olduğu konusunda görüş birliği dikkati çekiyor. 
     Örneğin, Pazar akşamı Waldorf Oteli'ndeki Türkiye yemeğinde, Amerikan Hazine Bakan Yardımcısı Taylor, Washington'un penceresinden Türk ekonomisindeki gelişmelerin iyi göründüğünü söyledi. Hem mali disiplin ve dalgalı kur, hem de reformlar açısından olumlu havanın altını çizdi. 
     Hazine Müsteşarı Faik Öztrak'la sohbet ederken şöyle diyor 
     "Çok kritik bir dönemden geçiyoruz. Gevşeme ve rehavete kapılma işaretleri ortaya çıkarsa, 'Bunların bu programı uygulamaya niyetleri yok ' havası bir anda doğar ve her şey yine geriye gidiverir." 
     Türkiye'nin çok ağır bir borç yükü var. En kritik sorunu herhalde bu. Borç yükünü idare etmek ve makul bir seviyeye indirmek hem çok hassas hem de zaman alıcı bir iş. 
     Devlet Bakanı Kemal Derviş, yemekte yaptığı konuşmada "Türkiye'nin önünde kritik olan birkaç yıl var fakat bu yıllar başarıyla geçebilir" dedi. 
     Merkez Bankası Başkanı Süreyya Serdengeçti Türkiye yemeğinde, enflasyonun üç yılın sonunda tek haneye ineceğini belirtti ve siyasi iktidara mali disiplin konusunda üstü örtülü bir uyarıda bulundu 
     "Dileriz, eski kötü alışkanlıklar yeniden nüksetmez." 
     Dışişleri Bakanı İsmail Cem'in konuşmasında ilginç bir cümle vardı 
     "Türkiye olarak sorunların değil çözümlerin parçasıyız." 
     Bu bizim açımızdan yeni bir söylem. Gerçekte söylem olmaktan da çıktı, pratiğe aktarıldı sayılır. Avrupa ordusu konusunda Türkiye, çözüme giden yolda uzlaşma kapısını açtı. 
     Kıbrıs'ta da farklı değil. 
     Önkoşulsuz olarak masaya oturulması, yine dünyaya bir diplomatımızın deyişiyle 'pozitiften bakma'nın bir ürünü. Bu yaklaşım 2002 sonunda Türkiye'yi Avrupa yolunda geri dönülemez bir raya oturtabilir. 
     
     Tayyip Erdoğan... 
     Türkiye yemeğinde, belki Türk siyasal yaşamının yakın geleceğini de ilgilendiren bir görüntü vardı 
     Cem, Derviş ve Erdoğan... 
     Biri partisini kurmuş ve yola çıkmış... Diğer ikisi, siyaset sahnesinde liderliği kafaya koymuş... Üçünün bir araya getirilmiş olması, Davos organizatörleri açısından herhalde bir raslantı sayılmazdı. 
     AKP lideri Recep Tayyip Erdoğan da pazar akşamki Türkiye yemeğine Abdullah Gül'le birlikte katıldı. 
     Ama konuşmacı değildi. 
     Davos'a davet edilmiş olması, Tayyip Erdoğan'a dönük ilginin bir işareti elbette. Fakat herhangi bir panelde konuşmacı ya da tartışmacı olarak yer gösterilmemesi, aynı zamanda kendisine konulan bir mesafe olarak da yorumlanabilir. 
     Kimine göre New York Davos'undaki bu durum, Tayyip Erdoğan'ın İngilizce bilmemesinden kaynaklandı. 
     Ancak edindiğim izlenim o ki, Tayyip Erdoğan'a Washington'da konan mesafe daha belirgin olmuş. Beyaz Saray'dan kendisine herhangi bir düzeyde randevu verilmemiş. ABD Dışişleri Bakanlığı da en alt düzeyde bir randevu vermek isteyince, buna da hayır diyen Tayyip Erdoğan olmuş... 
     Altıncı Davos yazısı yarın. 
     
     







Deprem ve Barka 


İlaç keyfi... 


Ecevit Sorun inşaatlarda 


Davos kulisinde Tayyip, Cem ve Derviş... 


Saddam'a geri sayım 


Öldüren deprem değil, yoksulluk 


Benzin zammı bıktırdı 


Kim korkar diyalogdan 


Kötü medya, iyi medyayı kovar 


100 bin kişi ölse, bizimkiler bir şey anlar mı 


Barka'yı tanımış olmak 


Yanlışı Isparta Havaalanı'nda aramak zorundayız 


Porto Alegre 


Ha gayret, 2.5 milyar dolar da uçar 


</TEXT>
</DOC>
