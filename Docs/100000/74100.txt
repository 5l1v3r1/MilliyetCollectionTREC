<DOC>
<DOCNO> 74100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/guncel/agun.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz da tarikat tuzağına düştü 
</HEADLINE>
<TEXT>

Israrla çağrıldığı bilimsel’ toplantıda, arkasında Moon tarikatı liderinin resmini görünce oyuna geldiğini anladı ama... 
     ÖMER ERBİL İstanbul 

     Marmara Üniversitesi İlahiyat Fakültesi Dekanı Prof. Dr. Zekeriya Beyaz, merkezi ABD’de olan Moon tarikatının tuzağına düştü. Ankara Sheraton Otel’de 20 Mart Çarşamba günü düzenlenen bilimsel bir toplantıya davet edilen Beyaz, yaptığı açılış konuşmasından sonra, Moon tarikatı lideri Sun Myung Moon’un görüntüsünü arkasındaki ekranda görünce adeta dondu kaldı. 
     Beyaz’a 6 Mart günü Uluslararası Dünya Barış Federasyonu Genel Sekreteri Dr. Thomas Walsh imzalı bir faks geldi. Ankara Sheraton Oteli’nde yapılacak "Ulusal Eğitim, Aile Kurumunun Güçlendirilmesi, Gençliğin Eğitilmesi" konulu bilimsel bir toplantıya davet ediliyordu. Ayrıca federasyonun, The Washington Times’ın vakfı olduğu belirtiliyordu. Önce anlam veremeyen Beyaz’ı daha sonra DTP Genel Başkan Yardımcısı Ayseli Göksoy aradı ve tekrar davet etti. Gelişmelerle ilgili Beyaz, şunları söyledi 
     
     Herkesi kandırmışlar’ 
     "Toplantının açılış konuşmasını yapmam istenince şüphelendim. Ben bildiri sunacağımı söyledim. Çok ısrar ettiler. Kabul ettim. Ne olduysa bundan sonra oldu. Arkamdaki ekranda Moon tarikatı liderinin görüntüsü belirdi. Konuşmaları verilmeye başlandı. Bana içinde tarikata ait bilgiler olan bir dosya verdiler. Tezgaha düştüğümü anladım. Göksoy’a bu nasıl iş’ diyerek tepki gösterdim. Kürsüye çıkıp yaptıklarının doğru olmadığını bağırarak söyledim. Sonra Salim Uslu ile konuştum. Hocam benim de bu toplantıda ne olup bittiğinden haberim yok’ dedi. Anladım ki benim gibi herkesi böyle kandırmışlar." 
     
Zekeriya Hoca resmen şov yaptı      Ayseli Göksoy, iddiaları şöyle cevapladı "Toplantının amacı AIDS’ti. Daha önce ben ABD’de yapılan benzer bir toplantıya Prof. Zübeyde Bayraktar ile gittim. Işılay Saygın, İmren Aykut da daha önce bunların yaptığı toplantılara katıldı. Bunu Türkiye’de nasıl yaparız diye gelip benden yardım istediler. Biz de Prof. Dr. Zekeriya Beyaz’ı davet ettik. Ancak o toplantıda şov yaptı. Eğer beğenmediyse niye akşam yemeğine kadar oturdu. Moon tarikatı ebeveyni üstün tutan bir tarikat. Myung Moon’un ABD’deki bir konuşmasına katıldım. Adam orada bir kral gibi..." 
     
Toplu nik h tarikatı Moon      Kore’de 15 yaşındayken Hz. İsa ile konuştuğunu ve onun misyonunu tamamlamak istediğini söyleyen Sun Myung Moon’un kurduğu tarikat, toplu nik h törenleri yapıyor. Daha önce Deniz Baykal da Moon’un bir toplantısına katılmıştı. 
     
Önce bak bakalım davet neredenmiş ’      TURAN TAYAN ANAP İnsan davetin mahiyeti ne diye bakar. İçeriğini bilmediğim toplantıya katılmam. 
     MEHMET BEKAROĞLU SP Basına kapalı yapılıyorsa bir şey gizleniyordur. 
     HAYRİ KOZAKÇIOĞLU DYP Toplantı neyle ilgili olursa olsun ben bir tarikatın toplantısına asla katılmam. 
     



 GÜNCEL 


















</TEXT>
</DOC>
