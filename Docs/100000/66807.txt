<DOC>
<DOCNO> 66807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/son/sonspo16.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
En kötü futbolumuzu oynadık ama sonuç iyi 
</HEADLINE>
<TEXT>

     Fenerbahçe'nin 2-1 galibiyetiyle sona eren Yimpaş Yozgatspor-Fenerbahçe maçından sonra açıklamada bulunan sarı-lacivertli takımın teknik direktörü Werner Lorant, ''Benim dönemimdeki en kötü futbol ama en iyi sonuç oldu'' dedi. 
     Lorant, Yozgat Şehir Stadı'nın zemininin futbol için elverişli olmadığını da belirterek, şunları söyledi 
     ''Şu ana kadar oynadığımız en kötü oyun ancak en başarılı sonuç oldu. Bu sahada oynamak çok zordu. Yakaladığımız pozisyonları gereksizce harcadık. Takımım komple olarak iyiydi ve gereğini yaptılar. 
     Hafta sonu Galatasaray ile yapacağımız maçta bu kadar pozisyon kaçırmayız. Bir pozisyon haricinde hakem gayet iyiydi. Hakem, ilk yarıda Yimpaş Yozgatsporlu futbolcunun ceza sahası içinde elle oynamasını görmedi. Bu da insanlık hali.'' Yimpaş Yozgatspor Teknik Direktörü Rasim Kara da, maçın kendi kontrolleri altında başladığını belirterek, şöyle konuştu 
     ''Çok önemli bir maçtı. Karşılaşma bizim kontrolümüz altındaydı. 
     Ancak ters bir topla yenik duruma düştük. Kalecimizin hatasıyla ikinci golü kalemizde gördük. Bu golü yemesek, maçı kazanabilirdik. Oyunu riske ettik. Bu nedenle Fenerbahçe çok pozisyon yakaladı. Elimizden gelen herşeyi yaparak, bu takımı kümede bırakacağız.'' Fenerbahçe Yönetim kurulu Üyesi Murat özaydınlı ise çok gol kaçırdıklarını belirterek, ''Ancak kazandık, mutluyuz. Artık Galatasaray maçına bakıyoruz. Basında Galatasaray maçı için Fenerbahçe, Ali Uluyol'u istiyor açıklamaları var. Bu doğru değil. 
     İlk maçı Metin Tokat yönetmişti. İyide yönetmişti. Yine o olabilir'' diye konuştu. 
     Diğer bir yönetim kurulu üyesi Nihat Özdemir de, gelecek hafta Galatasaray ile önemli bir maç yapacaklarını belirterek, bu maçın Türkiye'nin gündemini oluşturacağını kaydetti. Şimdiden maçın hakeminin kim olacağı tartışıldığı ifade eden Özdemir, şunları söyledi 
     ''Bu maçı yönetecek Türkiye'de çok hakem var. Ancak, Metin Tokat'ın bu maçı yönetmesi her iki takımı da psikolojik olarak rahatlatacaktır. Metin Tokat bu maçı güle oynaya yönetir ve hiç kimsenin de sesi çıkmaz.'' 
     






</TEXT>
</DOC>
