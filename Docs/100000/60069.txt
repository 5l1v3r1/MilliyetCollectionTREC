<DOC>
<DOCNO> 60069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/astro/index.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ilımlı olmak gerek 
</HEADLINE>
<TEXT>

Bugün Aslan burcundaki Ay, Uranüs’le karşı karşıya geliyor. Bu açı özellikle öğleden sonra ilişkilerimize daha fazla heyecan getiriyor ama düşünce ayrılıkları yüzünden tartışmalara, ani kopmalara da işaret ediyor. Daha objektif ve ılımlı olmalıyız. Öğleden sonra boşluğa giren Ay şartları değiştirmenin zor olduğunu da söylemekte. Koç’lar bugün yine iyimserler ve güvenli biçimde hareket ederek, son derece inandırıcı olabilirler. Aşırılıklara kaçmamalılar. Boğa’lar daha dikkat ve özenli olmak zorunda. Yapmaları gereken çok iş var. Evle ilgili işlerde planlı hareket etmek zorundalar. İkizler bugün beklenmedik haberlerle acele değişiklikler yapmak zorunda kalabilir. Daha planlı ve dikkatli olmak zorunda. Yengeç’ler de parasal konularda daha önlemci olmalı. Alışveriş yaparken ani kararlarla hareket etmek daha sonra can sıkıcı sonuçlar getirebilir. Aslan’lar bugün de ön plandalar. Kendi projelerinden ve düşüncelerinden hevesle bahsedebilirler. İnatçılıktan kaçınmalılar. Başak’lar bugün hızlı karar alamamaktan şikayetçi olabilirler. Daha önce eksik bıraktıkları konuları ele almak durumundalar. Akşam karşı karşıya gelen Venüs ve Jüpiter de ilişkilerimizde abartıya kaçabileceğimizi anlatmakta. Harcamalar açısından da aşırı bir gündeyiz. Terazi’ler olumlu enerjiler altındalar. Başkalarından destek görebilirler ve alacakları önerilerle yapıcı adımlar atabilirler. Akrep’ler yine bugün de ilişkilerinde ılımlı ve sakin olmaya bakmalı. İşle ilgili sorumluluklar da öne çıkabilir. Yay’ların yeniliklere açık olduğunu görüyoruz. Yolculuk, hareket ve iletişim öne çıkıyor. Oğlak’lar ise biraz daha dikkatli olmalı. Borç alıp verme konusunda bazı problemlerle karşılaşabilirler. Kova’lar ise ani tepkiler vermeye eğilimliler. Duygusal konularda daha sert davranarak yanlış anlamalara yol açabilirler. Hassas Balık bugün kendine daha fazla özen göstermeli. Sağlıkla ilgili zayıflıklar göz ardı edilmemeli. 

            Faks 287 74 37 
      







</TEXT>
</DOC>
