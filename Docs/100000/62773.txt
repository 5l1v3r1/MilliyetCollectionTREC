<DOC>
<DOCNO> 62773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/soneko07.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
2 Toprak şirketinin tahtası açıldı 
</HEADLINE>
<TEXT>

     Toprakbank'ın TMSF'ye devri sonrasında tahtaları kapatılan Toprak Factoring A.Ş. ve Toprak Finansal Kiralama A.Ş. hisse senetlerinin işlem sıraları açıldı. 
     Açılışın hemen ardından serbest marjla işlem gören her iki hissenin fiyatında da iniş çıkışlı ve aşırı fiyat hareketleri izlendi. 
     Daha sonra ise her iki hissenin fiyatında da 630-800 lira aralığında seyreden işlemler gözlendi. 
     Seansın ilk 45 dakikalık bölümünde Toprak Factoring hisselerinde 760-1,500 lira, Toprak Finansal Kiralama hisselerinde ise 460-250,000 
     lira arasında değişen fiyatlar dikkat çekti. 
     Şu sıralarda ise Toprak Factoring hisseleri 800 lira, Toprak Finansal Kiralama hisseleri 630 liradan işlem görüyor. Önceki fiyatlarına göre Toprak Factoring hisseleri yüzde 42.86, Toprak Finansal Kiralama hisseleri de yüzde 46.51 oranında değer kazanmış durumda. 
     Toprakbank'ın Fon'a devredilmesi üzerine Toprak Finansal Kiralama ve Toprak Factoring hisselerinin işlem sıraları 3 Aralık 2001 tarihinden itibaren geçici olarak işleme kapatılmıştı. Bu hisselerin Takasbank nezdinde 3 bin 811 hesap sayısı bulunuyor. 
     İMKB'den yapılan açıklamada, bugünden itibaren Toprak Finansal Kiralama ve Toprak Factoring hisselerinin İMKB Ulusal-Tüm, İMKB Ulusal-Mali ve Finansal Kiralama Factoring endeksleri kapsamına alınacağı bildirildi. 
     






</TEXT>
</DOC>
