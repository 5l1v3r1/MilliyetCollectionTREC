<DOC>
<DOCNO> 54625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/guncel/gun04.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin yardımıyla Saddam’ı yok edelim 
</HEADLINE>
<TEXT>

Forbes dergisi Batı’nın desteğiyle Saddam’ı devirmesi halinde Türkiye’nin kazançlı çıkacağını yazdı 
     LONDRA Milliyet 

     Bütün dünyada yayımlanan ünlü Amerikan dergisi Forbes’ta "Gerçekler ve Yorumlar" köşesinde çıkan yazıda Batı dünyasına, "Gelin Türkiye’nin yardımıyla Saddam’ı yok edelim" çağrısı yapıldı. 
     Bir yandan Afganistan’da Taliban rejimine karşı yürütülen mücadelenin sürdürülmesini, diğer yandan ikinci bir cephe açılmasını öneren derginin editörü Steve Forbes, bu ikinci cephenin daha da büyük önemi bulunan Irak cephesi olması gerektiğini savundu. Bunun için 1991 yılındaki Körfez Savaşı sırasında oluşturulan koalisyon benzeri bir koalisyonun oluşturulmasına da gerek bulunmadığını ileri süren editör, "Onun yerine bütün Irak hava sahasının uçuşa kapatılmasını sağlayalım ve Kuzey Irak’ı Türkiye’ye, bu bölgeyi kendi idaresi altına alması koşulu karşılığında mük fat olarak verelim" ifadesini kullandı. 
     Bölgenin Irak’ın petrol kaynaklarının büyük bölümünü içinde barındırdığını da hatırlatan Forbes, bölgedeki halkın büyük bölümünü oluşturan Kürtlerin, Türkiye’nin yönetimi altında olmayı Irak lideri Saddam Hüseyin yönetimine tercih edeceğinden kuşkusu bulunmadığını yazdı. Batı’nın hava gücüyle desteklenecek Türk kuvvetlerinin Kuzey Irak’a ilerleyişi sırasında önlerine çıkacak direnişi anında kırabilecek güce sahip olduğunu da belirten Steve Forbes, böyle bir harek tın sonucunda sağlanacak avantajların da son derece önemli olacağını öne sürdü. 
     
Şartlara göre değerlendirilir      ANKARA Milliyet 

     Milli Savunma Bakanı Sabahattin Çakmakoğlu, Irak’a askeri operasyon düzenlenmesi konusunda Türkiye’nin görüşlerinde yeni şartlar içinde yeni değerlendirmeler olabileceğini söyledi. Irak’a yönelik bir harekatın istenmediğini belirten Çakmakoğlu, "yeni şartlar" ifadesinin ne anlama geldiği sorusuna "Bu, genel manada bir sözdür, özel bir manaya dayalı değildir" karşılığını verdi. 
     



 GÜNCEL 


















</TEXT>
</DOC>
