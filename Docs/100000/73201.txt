<DOC>
<DOCNO> 73201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/yasam/yas05.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavar yarıştı arkadaşı öldü 
</HEADLINE>
<TEXT>

Kendisini sollayan araçla yarışa kalkan trafik canavarı’ kaza yapınca camdan fırlayan arkadaşı öldü iki arkadaşı ise ağır yaralandı 
     MURAT KİBRİTOĞLU Adana DHA 

     Adana’da, iki otomobil arasındaki hız yarışı bir kişinin ölümü, 3 kişinin de yaralandığı kazayla son buldu. 
     Yeşilevler’den 01 BM 285 plakalı otomobiliyle Kanalköprü yönüne giden Yakup Can 26 , plakası ve sürücüsünün kimliği belirlenemeyen bir başka otomobil tarafından sollanınca hızını artırdı. Alkollü olan Can, kendisini sollayan bu otomobille yarışa girdi. 
     Can bir süre sonra direksiyon hakimiyetini yitirerek elektrik direğine çarptı. 150 metre sürüklenen otomobil, yol kenarında park edilmiş halde bulunan 01 HD 704 plakalı kamyonete çarparak durabildi. Kazada, sürücünün yanında oturan Mustafa Mahir Acarlıoğlu 43 çarpmanın etkisiyle kırılan ön camdan dışarı fırlayarak öldü. Otomobil sürücüsü Yakup Can ile aynı araçta bulunan Tahsin Bakır ve Kıvanç Kardan da yaralandı. Adana Numune Hastanesi’ne kaldırılan yaralılardan Bakır ve Kardan’ın durumunun ağır olduğu açıklandı. 
     



 YAŞAM 




















</TEXT>
</DOC>
