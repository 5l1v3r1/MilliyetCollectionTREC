<DOC>
<DOCNO> 81785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/spor/aspo.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya Florya ya Fulya 
</HEADLINE>
<TEXT>

Lucescu, Galatasaray yönetimine "Bir an önce oturup konuşalım. Artık önümü görmeliyim" mesajını yolladı. Teknik Direktör arayışını sürdüren Beşiktaş ise Rumen hoca için umutlandı 
     HALİL ÖZER 

     Sonunda rest çekti 
     YENİ sezonda hangi hocayla çalışacağına bir türlü karar veremeyen Galatasaray yönetimine Teknik Direktör Lucescu rest çekti. Rumen teknik adam, yöneticilere haber göndererek, "Artık bir an önce oturup konuşalım. Ben de önümü görmeliyim. Gelecek yılın planları, transferler herşey askıda kaldı" dedi. Daum ile yollarını ayıran Beşiktaş ise Rumen hoca için alınacak kararı merakla bekliyor. 
     
     Hocamız Lucescu’ 
     FUTBOL Komitesi Başkanı Yıldırım Demirören’in, İbrahim Altınsay’ı telefonla arayarak, "Dışarıda hoca aramanıza gerek yok. Yeni Teknik Direktörümüz Lucescu’dur" diye konuştuğu öğrenildi. Galatasaray Terim ile anlaşır anlaşmaz Beşiktaş’ın devreye girerek Lucescu ile masaya oturacağı bildirildi. Rumen hoca ise bu konuda, "Şu anda yorum yapamam. Çünkü çalıştığım bir takım var" ifadesini kullandı. 
     
Ayrılıyorum’      Sıkıntılı günler geçiren Teknik Direktör Mircea Lucescu, durumunun bir an önce çözülmesini isterken, Rumen hoca İtalya’nın RAI televizyonuna verdiği demeçte, "Sezon sonunda Galatasaray’dan ayrılıyorum" dedi. Bu arada Beşiktaş da rotasını tamamen Lucescu’ya çevirdi. 
     
Canaydın renk vermediGalatasaray Başkanı, Terim ile görüşmediğini söyledi, "Lucescu’nun sözleşmesi devam ediyor. 6 Mayıs’ta tekrar konuşacağız" diye konuştu 
     NECMİ KEPÇETUTAN 

     Ankara çıkarması 
     YÖNETİM Kurulu üyesi arkadaşlarıyla birlikte dün Ankara’da Devlet Bakanı ve Başbakan Yardımcıları Mesut Yılmaz, Hüsamettin Özkan, Spordan Sorumlu Devlet Bakanı Fikret Ünlü ve Maliye Bakanı Sümer Oral’ı ziyaret eden Galatasaray Başkanı Özhan Canaydın yine teknik direktör konusundaki sorularla karşılaştı. Canaydın, Lucescu ile sözleşmelerinin sürdüğünü belirtti, "Hocamızla 6 Mayıs’ta yine konuşacağız. Fatih Terim ile hiç görüşmedim" dedi. 
     
     Üç yıldızlı tişört dağıttılar 

     GALATASARAY heyeti daha sonra TBMM’ye geçerek meclis başkanvekili Ali Ilıksoy’un verdiği yemeğe katıldılar. Yönetimi Başbakanlıkta kabul eden Mesut Yılmaz ise, "Lig şampiyonluğu artık büyük hedef değil. Yeni yönetimin amacı Şampiyonlar Ligi şampiyonluğu olmalı. Sizleri kutluyor, Galatasaray’a yeni serüvenlerinde başarılar diliyorum" dedi. Özhan Canaydın, ziyaretleri sırasında herkese üç yıldızlı tişörtler hediye etti. 
     
     Bakan Ünlü’den kupa 

     CANAYDIN, Hüsamettin Özkan’a da torununa götürmesi için bir tişört verdi. Özkan ise "Torunum bu forma ile Galatasaraylı olmaz" esprisini yaptı. Spordan Sorumlu Devlet Bakanı Fikret Ünlü ise, "Olimpiyat Stadı’nın Galatasaray’ın kullanacağı duruma gelmesi için çalışmalara hız vereceğiz. Şampiyonlar Ligi maçlarına elbirliği ile yetiştireceğiz" dedi. Canaydın’a bir kupa veren Ünlü, teknik direktör Lucescu’ya da bir kupa gönderdi. 
     



 SPOR 






























</TEXT>
</DOC>
