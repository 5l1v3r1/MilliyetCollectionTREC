<DOC>
<DOCNO> 87601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/siyaset/siy03.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

     Serpil Çevikcan 

Kıyak, Özkan’a takıldı      Özkan, Maliye Bakanlığı yöneticilerine sekiz ikramiye öngören maddeye karşı çıktı 
     Meclis çalışmalarını haziran ayı sonuna kadar tamamlamayı hedefleyen hükümetin önünde bir tek mini vergi paketi’ kaldı. Bir bölümü komisyonlar ve genel kuruldan geçen paketin Maliye Bakanlığı’ndan gelen ilk bölümünde dudak uçurtan bir maddeye yer verildiği ancak bu maddenin son anda Başbakan Yardımcısı Hüsamettin Özkan’ın uyarısıyla devre dışı kaldığı ortaya çıktı. 
     
     Tepkiye yol açar 
     Sözkonusu madde, hem ekonomik programa taban tabana zıttı hem de devlette benzer görevleri yapanlar arasında büyük tepkiye yol açacak nitelikteydi. Madde, Maliye Bakanlığı’nda çalışan bazı yöneticilere, denetim elemanlarına, Bütçe ve Mali Kontrol Genel Müdürlüğü ile Gelirler Genel Müdürlüğü merkez ve taşra teşkilatı personeli ile defterdarlık personeline 2’si teşvik ikramiyesi olmak üzere toplam 8 ikramiye ödenmesini öngörüyordu. Buna göre personel ücretlerine aylık ortalama yüzde 66.67 zam yapılacaktı. 
     
     Madde kabul edilseydi... 

</TEXT>
</DOC>
