<DOC>
<DOCNO> 62652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/astro/index.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İlişkilere düzen koyun 
</HEADLINE>
<TEXT>

Ay bugün, su elementinden sezgisel, hayalperest ve yaratıcı Balık burcunda ilerliyor. Sabah Satürn’le kare açısı çok iyimser bir hava yaratmıyor ama gün içinde uyumlu konuma gelen Venüs ve Mars ilişkilerimizi düzene koyabileceğimiz göstermekte. Koç’lar bugün çok rahat hareket edememekle birlikte geçmiş konuları yeniden değerlendirerek farkındalıklarını geliştirebilirler. Boğa’lar yapıcı bir gündeler. Düşüncelerini pratik hayata aktarabilecekleri zamanlar var. İkizler sabah çok kararlı değil. Koşulların onu kısıtladığını düşünerek kötümserliğe kapılabilir. Yengeç’ler bugün rahat edebilecekleri bir gündeler. Yeni görüşlere açık olmak onlara çok şey kazandıracak. Yolculuklar söz konusu. Aslan’ların duygusal konularda bazı problemleri olabilir. İyimser olmaya çalışmalılar. Başak’lar ortaklaşa işlerde yeni kararların eşiğinde olabilirler. Tek başlarına hareket etmeleri zor olabilir ama eleştiriye de açık olmalılar. 
Merkür yarın geri gideceği için önemli kararlarınızı 18 Ocak tarihini dikkate alarak almalısınız. Yavaşlayan Merkür beklemeleri de beraberinde getirebilir. Terazi’ler eğer sağlıkla ilgili konulara yeteri kadar önem vermiyorlarsa bugün bu eksiklerini tamamlamalılar. Günlük işler, detay gerektiren konularda hareketli bir gündeler. Akrep’ler yaratıcı konularda başarılılar. Duygusal açıdan kendilerini daha iyi anlatabilecekler. Yay’ların çok rahat olduğu söylenemez ama bu arada pek çok şeyi yerli yerine de koyabilecekler. Oğlak’lar düşüncelerini pratiğe dökebilecekleri, yenilikleri hızlı biçimde kullanabilecekleri bir gündeler. Eğitim ve zihinsel uğraşlar onları fazlasıyla oyalayabilir. Kova’lar sabah saatlerinde parasal konularda gereksiz bir kötümserliğe sürüklenebilirler. Yanlış anlamalardan uzak kalmalılar. Balık’ların hareketli olduğu bir gündeyiz. Duyarlılıklarını yapıcı yönde kullanarak yaratıcı çalışmalar yapabilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
