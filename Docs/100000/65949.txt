<DOC>
<DOCNO> 65949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/siyaset/siy01.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek yol cezaevi 
</HEADLINE>
<TEXT>

Mahk miyet kararı onanan Susurluk çetesi’nden İbrahim Şahin, Ayhan Çarkın, Haluk Kırcı ve diğer 4 sanığın karar düzeltme başvuruları reddedildi 
     ANKARA Milliyet 

     Yargıtay Cumhuriyet Başsavcısı Sabih Kanadoğlu, Susurluk davasında mahk miyet kararı onanan 14 sanıktan 7’sinin karar düzeltme istemini reddetti. Yargıtay 8. Ceza Dairesi’nin mahk miyet kararını onadığı İbrahim Şahin, Abdülgani Kızılkaya, Ayhan Çarkın, Sami Hoştan, Oğuz Yorulmaz, Haluk Kırcı ve Ercan Ersoy, kararın düzeltmesini istemişlerdi. 
     Kanadoğlu, ret kararında, sanık vekillerinin karar düzeltme başvurularındaki gerekçelerin temyiz başvurularında da yer aldığını hatırlattı. Kanadoğlu, temyiz başvurusundaki istemlerin 8. Ceza Dairesi’nce ayrıntılı olarak değerlendirildiğini kaydetti. Kanadoğlu, Ceza Muhakemeleri Usulü Kanunu’nun CMUK 322. maddesinde sayılan hususların bulunmadığı gerekçesiyle tashihi karar karar düzeltme isteminin reddedildiğini bildirdi. 
     Kanadoğlu’nun karar düzeltme istemini reddetmesiyle söz konusu 7 sanık açısından hukuki süreç tamamlanmış oldu. 
     Bundan sonra İstanbul Cumhuriyet Başsavcılığı, bu hükümlüler hakkındaki mahk miyet kararının infazı için harekete geçebilecek. Karar düzeltme istemi reddedilen İbrahim Şahin 6 yıl, diğer 6 sanık ise 4 yıl hapis cezasına mahk m edilmişti. Yargıtay 8. Ceza Dairesi’nce mahk miyet kararları onanan, aralarında Korkut Eken’in de bulunduğu diğer 7 sanık ise henüz karar düzeltme isteminde bulunmadı. Sanıkların karar düzeltme isteminde bulunmaları, cezanın infazını engellemiyor. 
     
     Davetiye ile cezaevine 
     Susurluk davasının sanıkları hakkında gıyabi tutuklama kararı bulunmadığından cezaevine girmeleri "davetiye usulüyle" olacak. Buna göre İstanbul İnfaz Savcılığı İbrahim Şahin ve arkadaşlarına hangi tarihte teslim olmaları gerektiğini bildirir bir yazı gönderecek. 



 SİYASET 













</TEXT>
</DOC>
