<DOC>
<DOCNO> 53465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/astro/index.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnek olun 
</HEADLINE>
<TEXT>

Bugün, Yay burcu başlıyor. Akrep burcundaki birikim devam ediyor ama Yay’ın hevesini de duyacağız. Aralık ayının ilk haftasında Güneş, savaş döngüsünü açıklayan Satürn - Pluto karşıtlığı ile temas halinde olacak. Politik bakımdan ilginç bir döneme doğru gidiyoruz. Bugün ise Ay boşlukta kalırken şartları değiştirmek kolay değil. Koç’lar tek başlarına değil, toplu hareket etmeyi denemeliler. Grup çalışmalarından öğrenecekleri pek çok şey var. Boğa’lar son birkaç gündür fazlasıyla meşguller. Ev ve işle ilgili konularda hareket göze çarpıyor. İnatçılık etmemeliler. İkizler için daha rahat enerjiler söz konusu ama ilişkilerinde, ortaklıklarında yeni dengeleri gözetmeleri gerekiyor. Yengeç’ler biraz daha sabretmeliler. Parasal açıdan kendilerini daha sıkı güvence içine almak isteyebilirler. Aslan’lar yorucu günler geçirmekteler. Özellikle ilişkilerinde, evlilikle ilgili konularda daha sakin olmaya özen göstermeliler. Başak’lar ise çok hareketli bir döneme girmekteler. Ev ve güvenlikleri ile ilgili konular öne çıkabilir. Venüs ve Mars arasındaki kare açı bugünlerde ilişkilerimize daha fazla yansıyan sen-ben kavgası ve çekişmeleri körükleyebilir. Terazi’lerin keyfi yerinde ama aşırı ısrar bazı kişilik çatışmalarını da beraberinde getirebilir. Akrep’ler çok hareketli ve yorucu günler geçiriyorlar. Somut düşünmeleri ve eksiklerini tamamlamaları gerekiyor. Yay’lar burçlarına geçen Güneş sayesinde daha enerjik bir döneme girmekteler. Bugün yeni haberlerle harekete geçebilirler. Oğlak’ların parasal konularda bazı tavsiyelere ihtiyacı olabilir. Harcamalarını dengelemekte zorlanabilirler. Kova’lar ise yorucu şartlara rağmen pek çok şeyi tamamlayabilecek kapasitedeler. Aileleri ve kişisel konuları ile daha fazla ilgilenmeye devam ediyorlar. Balık’lar belki bugün değil ama yarın hareket beklemeliler. Gün içinde kararsızlık ya da karmaşa eğilimi var. 

            Faks 287 74 37 
      







</TEXT>
</DOC>
