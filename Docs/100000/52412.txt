<DOC>
<DOCNO> 52412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yazar/myilmaz.html </URL>
<DATE> 2001/11/15/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Türkiye için seve seve.. 
</HEADLINE>
<TEXT>

     Bu bir kampanyanın sloganı Türkiye için seve seve... Gazetelerin birinci sayfalarında ay - yıldız ile süslenmiş küçük kırmızı bir kutunun içinde yer alıyor bu slogan. 
     Kampanyanın 'bir sahibi' yok. Bu nedenle altında herhangi bir imza da yer almıyor. Çünkü kampanyayı planlayan sivil kuruluşların amacı bu kampanyanın bütün ulus tarafından sahiplenilmesi. 
     Bu logo dünden itibaren gazetelerde yayımlanmaya başladı. Sadece gazetelerle sınırlı da kalmayacak. Kampanyayı destekleyen kuruluşların ürünlerinde, reklamlarında da göreceksiniz. 
     
Hatırla ve harekete geç      Amiyane tabirle bu bir 'gaz verme' kampanyası aslında. 
     Hepimizin bu ülke için yapabileceği bir şeyler olduğunu bize hatırlatmak amacını taşıyor. Hatırladıklarımızı gerçekleştirmek için de eyleme geçeceğimizi varsayıyor... 
     Hep aynı şeyi söylüyorum Türkiye bugün içinde bulunduğu durumu hakketmiyor. 
     Bunda bir bakıma bütün bir halk olarak hepimizin sorumluluğu var. Yeteri kadar çalışmadığımızdan tutun da, gerekli anlarda gerekli fedakarlığı yapamıyor olmamıza kadar hepimiz kendi durumumuzdan sorumluyuz. 
     Genel eğilim bu sorumluluğu sadece belirli bir siyasi kesime, belirli bir toplumsal gruba yıkıp, içlerimizi rahatlatmaya yönelik. 
     Ama bilmeliyiz ki bu siyasi kesimi de oylarımızla iktidara getiren güç biziz. Onları doğru seçememişsek bu da bizim hatamız. 
     Öte yandan tek sorumluluğu siyasetçilere yıkıp, iktidarı suçlamak da bizi aklamıyor. 
     
Sloganda 'fiil' eksik      Etrafınıza bir bakın bakalım Vergisini doğru dürüst ödeyen kaç kişi var içimizde Maaşlarından otomatik olarak vergisi kesilen ücretli ve maaşlılardan söz etmiyorum. Esnaf, çiftçi, tüccar, sanayici... Kaçımız vergimizi doğru veriyoruz İçimizde vergi mükellefi bile olmayanlar kimler Fedakarlık sırası kendilerine gelince en yüksek sesi kimler çıkarıyor 
     Kampanyanın sloganı belki de bu yüzden yarım. Fiili kasten ihmal edilmiş, yazılmamış. Bunu gerçek bir cümleye dönüştürecek olanlar da bizleriz. 
     Şunu kastediyorum 
     Türkiye için seve seve vergimi veririm. 
     Türkiye için seve seve daha çok çalışırım. 
     Türkiye için seve seve daha çok fedakarlık ederim. 
     Türkiye için seve seve karımın bir bölümünden vazgeçerim. 
     Türkiye için seve seve daha çok ders çalışırım. 
     Türkiye için seve seve koltuğumdan vazgeçerim. 
     Türkiye için seve seve emekli de olurum. 
     Türkiye için seve seve düşmanlıkları bir kenara iter, herkesle uzlaşırım. 
     Ne dersiniz, başkalarını suçlamadan, sorumluluğu başkalarına yüklemeden önce kendimiz için böyle bir cümle kurmaya hazır mıyız 
     
     







Anayasal sıkıntı 


Kore'den anı 


Afgan halkını kazanmak 


Ecevit Avrupa trenini ikinci kez kaçırmak 


Kravat ve şampanya .. 


Futbol, lokomotif... 


Tıraş özgürlüktür 


Borç tuzağından çıkış 


Askeri zafer sorun oldu 


Türkiye için seve seve.. 


Hukukun bittiği yer 


Umudun yeni adı Umutsuzluk 


Bu yol Brüksel'e çıkmaz 


Defterime düştüğüm notlar 


Dolar hesaben’ gerçek değerine oturdu 


Gezgin İSO’da rövanş alıyor 


</TEXT>
</DOC>
