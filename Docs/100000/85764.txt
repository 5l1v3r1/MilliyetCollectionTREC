<DOC>
<DOCNO> 85764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sontur29.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer AB için liderleri topluyor... 
</HEADLINE>
<TEXT>

     Cumhurbaşkanı Ahmet Necdet Sezer, önümüzdeki günlerde koalisyon liderleri ve TBMM'de grubu bulanan muhalefet partilerinin liderleriyle Avrupa Birliği Katılım Ortaklığı konusunda bir toplantı yapmayı düşündüğünü bildirdi. 
     Cumhurbaşkanı Ahmet Necdet Sezer, Arnavutluk'a gidişinden önce Esenboğa Havalimanında düzenlediği basın toplantısında gazetecilerin sorularını yanıtladı. Sezer, son günlerde yoğun olarak konuşulan erken seçim tartışmalarına ilişkin bir soruya, "Geçen de sayın başkan da TBMM Başkanı İzgi bu konuyu cevaplandırdı. Bu sorunun cevabını da verdik biz. Seçim tartışmaları parlamentonun takdirindedir. 
     Parlamentonun kararıyla her zaman seçim yapılabilir" yanıtını verdi. 
     AB konusunda MHP Genel Başkanı ve Başbakan Yardımcısı Devlet Bahçeli'nin eleştirilerinin hatırlatıldığı bir soru üzerine de Sezer, "Bugün sayın Başbakanla görüştüm. 
     Koalisyon liderleriyle yaptığı toplantı hakkında bilgi verdi. Bu toplantıda AB Katılım Ortaklığı konusunda yapılması gerekenler hakkında Dışişleri Bakanlığı tarafından bir brifing verilmiş. Bu brifingten sonra liderler bir değerlendirme yapacaklar. Bu değerlendirmelerin ne olacağını bilmiyorum" dedi. 
     Sezer, kendisinin de önümüzdeki günlerde AB konusunda koalisyon liderleri ve TBMM'de grubu bulunan muhalefet partilerinin liderleriyle bir toplantı yapmayı düşündüğünü söyledi. 
     





</TEXT>
</DOC>
