<DOC>
<DOCNO> 60917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/ekonomi/eko04.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK, el koyduğu mülklerden de zararda 
</HEADLINE>
<TEXT>

Prim borçlarına karşılık gayrimenkullere el koyan SSK, bunları satamadığı gibi vergilerini de ödedi 
     ANKARA Anka 

     Prim borçları yüzünden belediyelerin ve bazı özel sektör kuruluşlarının yaklaşık 50 trilyon liralık gayrimenkulüne el koyan Sosyal Sigortalar Kurumu SSK , bu gayrimenkulleri satamadığı gibi bir de emlak vergilerini ödemek zorunda kaldı. SSK, 2000 yılında yurt genelinde çeşitli belediyelerin yaklaşık 5 trilyon lira bedelli taşınmazını devraldı. Bu rakam, Kasım 2001’e kadar 50 trilyon lirayı aştı. 
     Başbakanlık Yüksek Denetleme Kurulu YDK , SSK’nın faaliyetleriyle ilgili olarak hazırladığı raporda, bu uygulamayla, kurumun gayrimenkul stoklarının önemli boyutlara ulaştığı vurgulandı. Raporda, bunların hiçbirinin Kasım 2001’e kadar satılamadığı vurgulandı. Devralınan gayrimenkullerin yurdun değişik yerlerinde bulunması ve sayılarının artmasının, kontrolü güçleştirdiği, ayrıca emlak vergileri nedeniyle kuruma yeni külfetler getirdiği de kaydedildi. Raporda, "Gayrimenkul devralınmasının yaygınlaştırılmasından kaçınılmalı prim borçlarının öncelikle nakden tahsiline gidilmeli" görüşü yer aldı. 
     



 EKONOMİ 

















</TEXT>
</DOC>
