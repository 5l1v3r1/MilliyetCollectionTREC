<DOC>
<DOCNO> 65104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/magazin/mag03.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz yaptı, çıktı 
</HEADLINE>
<TEXT>

     SERDAR BENLİ 

     ÜNLÜ şovmen Mehmet Ali Erbil, "küçük bir sürpriz yapıp", hastaneden 2 gün erken taburcu oldu. Alman Hastanesi’nden ayrılmadan önce tedavisiyle ilgilenen ekiple birlikte basın toplantısı düzenleyen Erbil, kendisine geçmiş olsun ziyaretine gelen herkese teşekkür etti. 
     DOKTORLARIN bir ay tatil yapmasını önerdiği Erbil, basın mensuplarının, "Tatile nereye gideceksiniz " sorusuna, "Sizlerden çok uzaklara. Beni çok yordunuz" yanıtını verdi. Gazetecilerin, Erbil’in hastaneden çıkışını görüntülememeleri için, açıklamanın yapıldığı odada 10 dakika kilitli tutulmasıysa tepki çekti. 
     
     Canlı yayında ağladı 
     Erbil, taburcu olduktan sonra, kızı Sezin ve doktoru Jan Klod Kayuka’yla Kanal D Ana Haber Bülteni’ne konuk oldu. Erbil, yaşadıklarını anlatırken duygulandı. Canlı yayına Almanya’dan bağlanan İbrahim Tatlıses’in sözlerinden sonra gözleri dolan Erbil, elini tuttuğu kızı omuzuna yaslanınca gözyaşına boğuldu. 
     
     



 MAGAZİN 













</TEXT>
</DOC>
