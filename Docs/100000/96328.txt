<DOC>
<DOCNO> 96328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/soneko12.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'ye sunulacak Niyet Mektubu taslağının yazımına başlandı 
</HEADLINE>
<TEXT>

     Uluslararası Para Fonu IMF İcra Direktörleri Kurulu'na sunulacak Niyet Mektubu taslağının yazımına başlandığı öğrenildi. 
     Niyet Mektubu'nun maddeleri konusunda, Türkiye Masası Şefi Juha Kahkonen ile ekonomi yetkilileri çalışmalara başladı. Niyet Mektubu, IMF'nin üçüncü gözden geçirme incelemesi çerçevesinde gerçekleştirilenler ve alınacak önlemleri içeriyor. 
     Üçüncü gözden geçirmenin ardından, özellikle özelleştirme programına daha da hız kazandırılması bekleniyor. 
     Bu arada, IMF'nin, erken seçimin beklendiği bir dönemde, ekonomik programın uygulama takviminde biraz esnekliğe müsade edebileceği de ifade ediliyor. 
     IMF heyetinin, kesin tarihi belli olmamakla birlikte, gelecek hafta Türkiye'de ayrılacağı belirtiliyor. 
     Niyet Mektubu'nun, Ağustos ayı başında IMF İcra Direktörleri Kurulu'nda görüşüp onaylanmasının ardından, IMF'nin Türkiye'ye yaklaşık 1.1 milyar dolarlık kredi dilimini serbest bırakması bekleniyor. 
     Ekim ayındaki Gözden Geçirme'den sonra ise yaklaşık 1.5 milyar dolarlık yılın son kredi dilimi serbest kalacak. 
     





</TEXT>
</DOC>
