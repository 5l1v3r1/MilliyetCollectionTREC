<DOC>
<DOCNO> 68435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/yazar/ozkan.html </URL>
<DATE> 2002/02/19/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Haydi ifadeye 
</HEADLINE>
<TEXT>

Yargı, kararsızlığını sonunda bozdu. Kadıköy Savcılığı telefon konuşmalarında adı geçenlerin ifadesini almaya başladı 
     "Sike çetesi" ile ilgili soruşturma başladı. Kadıköy Savcılığı ilk ifadeleri almaya başladı. Dinlenen telefon konuşmalarında adı geçenlerden Yemen Ekşioğlu, yanında avukatları, h kim arkadaşları olduğu halde, ifade verdi. Bu bir başlangıç. Yargı kararsızlığını bozdu, ifade alıyor. Ama yargı sporun Susurluk’uyla karşı karşıya olduğunu iyi anlamalıdır. Yoksa Ali Fevzi Bir’in söyledikleri boşa çıkar. Daha doğrusu çıkartılır. Dün Ali Fevzi Bir, Milano’da Necil Ülgen’e konuştu. Ne diyor "Bu iş başbakana, bakanlara kadar gider..." Şimdi bu, savcılar ve yargı adamları için gözlerini karartacak, onları zorluklar içinde bırakacak bir açıklama olmamalıdır. Bu onların şevkini kamçılamalıdır. Yoksa bu soruşturma yapılamaz. 
     Çünkü Bir konuşmasında devam ediyor 
     "O dünya kupasına gidecek uçak var ya, o kalkamaz ben konuşursam. Türkiye’de devlet istiyor diye takımlar lige çıkıyor. Geçen sene Diyarbakır - Konya maçında olanlar niye göz ardı ediliyor Çünkü devlet istiyor... Valiler, emniyet müdürleri hakemlere telefon açmıyor mu Başbakanlar hakemlere telefon açtırmadı mı Türkiye’de sonuçları önceden belli maçlar var. Dinlesinler dört büyüklerin telefonlarını bakalım ne çıkar oradan." 
     
En zorlu mafya      Bu sözler "şike çetesi" olgusunun Türkiye’de en zorlu mafyayla kol kola olduğunun resmini veriyor bize. Ali Fevzi Bir, Susurluk çetesinin üyesi. Maçlar, bahisler, ilişkiler inanılmaz. Anlattıkları ile hem üstü kapalı yöneticilere mesajlar iletiyor, hem de "Bakın ben konuşursam hepinizi yakarım, ona göre ayağınızı denk alın" diyor. Bunu yargıya söktürebilir mi dersiniz 
     Türkiye, spor adamlığı ve spor dünyasında olup bitenleri hep görmezden geldi. Birkaç ses dışında bunları dile getiren olmadı. Şimdi de olaylarla ilgili bunca rezillik ortada iken çok fazla yapılan bir şey yok. Ama bu tür mücadeleler uzun soluk ister. Kararlılık ister, cesaret ister. Adalet adamlarının bu özelliklerini ortaya koymaları gerekir. Yoksa bataklık içinde bir çamur parçası olmaktan öteye gitmez bu soruşturmalar da başlayacak olan araştırmalar da. 
     Karşımızdaki çete derin, yaygın, paralı, adamlı, etkili ve kararlı. Bu olayı çözmek aslında uzmanlığı nedeniyle DGM’nin sorumluluğunda olmalıydı bana göre. Bu çete Türkiye’de en zor ortaya çıkartılacak cinsten. Elimizde sağlam deliller var bu sefer. Ama onları geliştirmek, ilişkileri ve nerelere kadar uzandıklarını ortaya çıkartmak gerek. 
     Bu aşamada spor camiasına daha büyük görev düşüyor. Spor basını ve yetkilileri rüşvet, bahis, şike olgusunu kökünden söküp atacak çabalara girişmeliler. Özellikle üç büyükler noktasında kimse korkup geri durmamalı. Onların da nesi varsa ortaya çıkartılmalı. 
     Türkiye sporun Susurluk’u ile karşı karşıya... Sokaklara çıkmak, ışık yakıp söndürmek dahil her ne elden geliyorsa yapılmalı. Bu, Türkiye için yeni bir milat haline getirilmelidir. Sivil toplum örgütlerini, spor kulüplerini, herkesi göreve çağırıyorum. Yoksa şike çetesi, Susurluk’tan bile zor çözülür. 
     
     







Erdoğan'ın söyledikleri... 


Galatasaray... 


Rant nereye gitti 


Futbol paleti 


Savaş ve aydın 


Hocalara yine zam yok 49 


Avrupa’nın ABD ile arası açılıyor 


Adı Karamehmet’te, varlıkları Ege Çelik’te’ 


Haydi ifadeye 


Solda İlhan Abi formülü 


Sigortanın 4 yıldır yasası yok 


Tirilye 


Uyanın da balığa çıkalım 


</TEXT>
</DOC>
