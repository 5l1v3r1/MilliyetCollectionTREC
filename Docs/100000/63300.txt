<DOC>
<DOCNO> 63300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sontur07.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlar, köyleri "ALO"suz bıraktı 
</HEADLINE>
<TEXT>

     Şanlıurfa'nın Siverek İlçesi'nde, 40 adet telefon direği ve kablosunun çalınması nedeniyle ilçeye bağlı köyler telefonsuz kaldı. 
     Siverek Kaymakamı İ. Hayrullah Sun, olayı doğrularken, köy muhtarları ve jandarmadan, telefon direkleri ve kabloları çalanların bir an önce yakalanmasını istedi. 
     Yaşanan olayın çok çirkin olduğunu bildiren Sun, şunları söyledi 
     ''Özellikle muhtarlarımızın bu konuda daha duyarlı olmaları, hırsızları tespit ederek jandarmaya bildirmeleri gerekmektedir. Çünkü olası acil bir durumda zararı yine köylüler çekecektir. Bu hırsızların bir an önce yakalanıp adalete teslim edilmesi için köylülerimizin jandarmaya destek vermeleri gerekmektedir. Çalınan telefon direklerinin yerine yenileri dikilerek vatandaşın mağduriyeti önlenecektir.'' Bu arada, hırsızlar yüzünden telefon görüşmesi yapamadıkları için sıkıntılı anlar yaşayan köylüler, Siverek Telekom Müdürlüğü'ne şikayette bulunurlarken, Telekom yetkilileri, telefon direklerinin yerine yenilerinin dikileceğini bildirdiler. 
     Öte yandan, direklerin ağaç olması ve kış şartlarının çetin geçmesi nedeniyle, hırsızların, direkleri yakmak için, kabloları da eriterek satmak için çaldığı iddia edildi. 
     AD-GÜL-EA-BER-GR 
     






</TEXT>
</DOC>
