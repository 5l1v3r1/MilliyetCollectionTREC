<DOC>
<DOCNO> 94060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/yasam/yas03.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaçlar para kaybı 
</HEADLINE>
<TEXT>
Vitamini meyve sebzeden alın 
Vitaminlerin inanılanın aksine kanser, kalp krizi ve diğer çok sayıda hastalık riskini hiçbir şekilde azaltmadığı ortaya çıktı 
     OXFORD Üniversitesi’nden bir grup bilim adamının yaptığı araştırmada vitamin tabletlerinin sadece zaman ve para kaybından ibaret olduğu ortaya çıktı. 20 bin kişi üzerinde yapılan kapsamlı araştırmada, 3 vitamin kapsülünden oluşan kokteylin bir günlük dozunu sürekli kullanan kişilerin kalp krizi ve kanser risklerinin yanı sıra zihinsel gerilemelerinde de hiçbir değişiklik kaydedilmedi. 
     
Meyve sebze daha sağlıklı      ARAŞTIRMANIN sonuçlarını açıklayan Prof. Dr. Rory Collins, "Vitaminlerin hastalıklar için iyileştirici bir rolü olamadığını belirterek, tabletler zararsız, ancak bir işe de yaramıyor" dedi. Bilim adamları, tıp dergisi Lancet’teki makalelerinde, "5 yıl süreyle yapılan araştırma sonuçlarının vitaminlerin bir işe yaramadığını, insanların bunlara para harcayacaklarına, bol bol taze meyve - sebze almalarının daha doğru olacağını kanıtlıyor" görüşünü savundu. 
     



 YAŞAM 




















</TEXT>
</DOC>
