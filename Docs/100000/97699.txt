<DOC>
<DOCNO> 97699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sondun22.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da rahatsız eden adamı kör eden kadın kör edilcek. 
</HEADLINE>
<TEXT>

     İran'da, kendisini sürekli rahatsız eden bir adamın gözlerini kör eden kadının gözleri, mahkeme kararı üst mahkeme tarafından kabul edilirse kör edilecek. 
     İran gazetesinin bugünkü haberine göre, Behbahan kenti mahkemesi, kente bağlı Bedli köyünden bir kadını, kendisini devamlı rahatsız eden bir erkeği yüzüne asit dökerek kör etmekten suçlu bularak, önce bir yıl hapis ve kör olan adamın hastane masraflarını ödeme cezasına çarptırdı. 
     Azem adlı kadın, mahkemede yaptığı açıklamada, eşinin işi gereği sürekli eve geç geldiğini, bunu bilen Abdulali adındaki kişinin kendisini sürekli rahatsız ettiğini, olay gecesi de silah tehdidiyle eve girmeye çalıştığını ve bütün uyarılara rağmen gitmeyince bu kişinin yüzüne asit döktüğünü söyledi. 
     Abdulali ise evine bazı insanların girip çıktığı Azem'i doğru yola getirmek için onunla konuşmak istediğini, kendisini kadının eve çağırdığını ve yüzüne asit attığını belirtti. 
     Mahkeme başkanı, kadının suç işlemeden önce bu kişi hakkında şikayet başvurusunda bulunması gerektiğini belirterek, adamı kör ettiği için kadını suçlu buldu ve kadının gözlerinin tıbbi müdahaleyle kör edilmesine hükmetti. 
     Azem, mahkemenin kararına itiraz ederek davayı temyiz edeceğini söylerken, Temyiz Mahkemesi alt mahkemenin kararını onarsa kadının gözleri kör edilecek. 
     





</TEXT>
</DOC>
