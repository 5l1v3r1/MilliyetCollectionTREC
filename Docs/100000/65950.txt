<DOC>
<DOCNO> 65950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/siyaset/siy02.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sefer biz denetliyoruz 
</HEADLINE>
<TEXT>

Avrupa Konseyi, tarafsız diyerek, Kuzey İrlanda’daki Katolik - Protestan çatışmasını incelemeye DSP’li Mutman’ı gönderiyor 
     SALİHA ÇOLAK Ankara 

     Avrupa Konseyi Parlamenterler Meclisi, Kuzey İrlanda’daki "Katolik - Protestan" çatışmasını araştırmak üzere, Türk Grubu üyesi DSP İzmir Milletvekli Atilla Mutman’ı görevlendirdi. Avrupa Konseyi, Kuzey İrlanda’da büro açmak istiyor. Konuyla ilgili olarak kimin görevlendirileceği tartışılırken, Hıristiyan demokratların hararetle istediği raportörlük görevi, "Müslüman olduğu için tarafsız davranabileceği" gerekçesiyle Mutman’a verildi. Böylece Mutman, Kuzey İrlanda’da barış hakemi oldu. Mutman, Avrupa Konseyi sekreteryasının yürüttüğü ön çalışmanın tamamlanmasını bekliyor. Mutman, bu soruna ilişkin doküman hazırlandıktan sonra İrlanda’ya gidecek. Şimdiden davet aldığını söyleyen Mutman, İrlanda’da tarafları dinleyecek ve incelemenin ardından da AK Parlamenterler Meclisi’ne bir rapor hazırlayacak. 
     



 SİYASET 













</TEXT>
</DOC>
