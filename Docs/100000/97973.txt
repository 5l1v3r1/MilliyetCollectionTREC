<DOC>
<DOCNO> 97973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/soneko29.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD yönetimi yatırımcıya "güven" sağlamak için kolları sıvadı... 
</HEADLINE>
<TEXT>

     New York menkul kıymetler borsası Wall Street başta olmak üzere, uluslararası borsalarda zincirleme yaşanan düşüşler karşısında, ABD yönetimi yatırımcının güvenini artırıcı önlemler alıyor. 
     Şirketlerin muhasebat skandallarını ve piyasalardaki erimeleri ele alış tarzının kıyasıya eleştirildiği ABD Başkanı George W. Bush'un ekonomi ekibi, Amerikan devleti yönetiminin olayların üzerinde olduğunu göstermek için harekete geçiyor. 
     ABD Hazine Bakanı Paul O'Neill ve Amerikan yönetiminin diğer yetkilileri, ülke ekonomisinin temelindeki, esasındaki faktörlerin, etkenlerin güçlü ve şirketlerdeki kuralsızlıklarla ciddi, kararlı mücadele edileceği mesajını yayıyor. 
     O'Neill, Wall Street yöneticileri ile Ulusal İmalatçılar Birliği yetkilileriyle görüşmelerine bu hafta iki gün ayırdı. O'Neill, bu görüşmelerinde, ülke dışında bulunduğu iki hafta boyunca, piyasalar düşerken yöneltilen eleştirilere cevap verdi. 
     Alcoa şirketinin eski başkanı O'Neill, görüşmelerinde geçen yılki durgunluktan çıkışın aksama tehlikesiyle karşı karşıya olmadığı kanaatini iletti. 
     Wall Street'de 1974-75'den beri en derin durgunluk ve en yüksek oranlı düşüşlü durumdan sonraki kısa sürede toparlanma, ABD Kongresi'nde şirket yolsuzlukları ve muhasebat skandallarının üzerine gidici mevzuat hazırlığına bağlandı. 
     ABD Hazine Bakanı O'Neill'in verdiği bilgiye göre, en erken bugün Kongre'den geçmesi beklenen mevzuatta, şirketlerde otoritelerini kötüye kullananların kendilerini sonunda hapiste bulacakları mutlak surette garantilenecek. 
     ABD yönetimi, yatırımcıların güvenini artırmak için Kongre'den, ihracatı artırma yöntemi olarak ticaret teşvik idaresini kurup, Enron'un çöküşüyle ortaya çıkan görevi, yetkiyi kötüye kullanmaktan kaynaklanan şirket çalışanlarının emeklilik maaş, ikramiye ve buna dair hakları için daha büyük ölçekli koruma temin edilecek. Türkiye'de de yatırımları bulunan Enron şirketinin çökmesi vakasında binlerce çalışanın emeklilik için ayırdıkları tasarruflar bir anda eriyip adeta buhar oldu. 
     ABD Hazine Bakanı O'Neill'in Güney Amerika'ya seyahatini bir haftalığına erteleyen Amerikan yönetimi, ABD Ticaret Bakanı Don Evans'ı ülkenin çeşitli yerlerinde düzenlenecek şehir klübü yatırımcı toplantılarında küçük yatırımcılara hitap edip, onlara işlerin devam edeceğine dair teminat vermekle görevlendirdi. 
     
     BORSALARI AMERİKAN EKONOMİSİNE YAKINDAN BAĞLI 
     Asya'daki menkul kıymetler borsaları Wall Street'deki dalgalanmalara aşırı duyarlı, çünkü, bölge ülkelerinin ekonomileri Amerikan ekonomisiyle yakından bağlantılı. 
     Japon ekonomisi büyümesini desteklemek için ihracata dayanıyor. Bu durumda, ABD Doları'nın güçsüzlüğü Japon ihracatçılar için büyük dezavantaj, çünkü, Amerikan şirketlerin hisse senetlerinin değer kaybı Japon şirketlerin yurt dışındaki gelirlerini küçültüyor. ABD doları yılın başlarında 130 yen iken bu ay 115 yene geriledi. 
     Tokyo menkul kıymetler borsasında Nikkei Endeksi son beş ayın en düşük düzeyine indi, borsada Toyota, NEC, Fujitsu, Hitachi şirketleri ile UFJ ve Mizuho Holdings bankalarının hisse senetleri değer kaybetti. Daha ayrıntılı bilgi için http www.tse.or.jp 
     





</TEXT>
</DOC>
