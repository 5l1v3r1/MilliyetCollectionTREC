<DOC>
<DOCNO> 95433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/siyaset/siy02.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni hükümete yeşil ışık mı 
</HEADLINE>
<TEXT>
Yılmaz AB için her oluşuma tamam 
ANAP lideri hükümet ve seçim konularındaki tutumlarına yön verecek en önemli olayın "AB süreci" olduğunu söyledi 
     EKONOMİ SERVİSİ 

     ANAP lideri Mesut Yılmaz, partisinin hükümet oluşumları ve seçim tarihi konusundaki tutumuna yön verecek en önemli olayın Avrupa Birliği’ne AB entegrasyon yolundaki Ulusal Program’ın gereklerinin aralık ayından önce yerine getirilmesi olduğunu söyledi. 
     AB Konvansiyon toplantıları için Brüksel’de bulunan Yılmaz, İMKB FEAS Salonu’nda "İstanbul - Brüksel Penceresi" adı altındaki video konferans sistemiyle soruları yanıtladı. AB’nin Kopenhag Zirvesi’nde genişleme konusunda tarihinin en önemli kararlarını alacağını vurgulayan Yılmaz, Türkiye’nin bu süreçten kendi iç siyasi gelişmeleri nedeniyle dışlanmasının Türk siyasetine büyük bir vebal getireceğini kaydetti. Bu nedenle hükümet oluşumunda, seçimden daha öncelikli olarak AB’yle ilişkilerde mesafe alınmasını, bazı reformların tamamlanmasını en önemli misyon gördüklerini belirten Yılmaz, "ANAP olarak bu misyona katkıda bulunacağına inandığımız her oluşuma sıcak bakacağımız ve destek vereceğimiz gayet doğaldır" dedi. 
     
     Meclis ağustosta açılsın 
     Yılmaz, bu desteğe hükümetten çekilmenin de dahil olup olmadığı sorusuna, "Hükümetin seçim hükümetine dönüştürülmesi mümkün. Biz AB düzenlemelerinin gerçekleşmesi için muhalefetle işbirliği yapabileceğimizi söylemiştik. Meclis’in ağustosta açılmasını istiyoruz" yanıtını verdi. 
     Yılmaz, "Yani siz, hükümetten çekilmeyeceğiz, ama hükümet sayı nedeniyle düşerse yapacak bir şey yok mu demek istiyorsunuz " sorusu üzerine "Siz benden daha iyi özetlediniz" dedi. 
     AB Komisyonu Başkanı Romano Prodi’nin bu ay yapacağı Türkiye ziyaretinin ertelenmesine de değinen Yılmaz, ertelemenin Türk hükümetiyle birlikte alınmış bir karar olduğunu belirterek şöyle devam etti "Ben ağustosta Meclis’in olağanüstü toplanarak, yasal düzenlemeleri tamamlamasını, Prodi’nin de eylül veya ekimde Türkiye’yi ziyaret etmesini bekliyorum. Zaten Komisyon’la da böyle bir mutabakata varılmıştır. Önemli olan aralıktaki zirve öncesinde Komisyon ile Türk hükümeti arasında böyle bir değerlendirmeye imk n veren bir ziyaret olması" dedi. Siyasi krizin AB ilişkileri açısından yeni bir imk n yarattığını da kaydeden Yılmaz, "Türkiye’deki gelişmeler AB çevrelerinden yakından izleniyor. Türkiye ilgi odağı oldu. Buradaki ortak değerlendirme, Türkiye’deki bu iç siyasi gelişmelerin AB yolunu açacağı, en azından bu yöndeki gelişmeleri kolaylaştıracağı yönünde" diye konuştu. 
     
     Derviş’e İstifa etme’ dedim 
     Yılmaz, Kemal Derviş’in istfasıyla ilgili soru üzerine Derviş’e önceki gün önce 10 Temmuz "İstifa etme" dediğini kaydederek şunları söyledi "Derviş’le yaptığım görüşmede kendisinin siyasi bazı arayışlar nedeniyle görevinden ayrılmasının, ekonomiyi olumsuz etkileyebileceği konusundaki endişelerimi dile getirmiştim. Derviş’in hem gelecekte siyasette rol alma projesinden vazgeçmemesini hem de şu andaki ekonomik programı yürütme misyonunu sürdürmesini, yararlı bir uzlaşma olarak görüyorum." 



 SİYASET 

























</TEXT>
</DOC>
