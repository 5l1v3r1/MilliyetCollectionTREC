<DOC>
<DOCNO> 88071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sondun14.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan nükleer silah kullanma hakkını saklı tutuyor 
</HEADLINE>
<TEXT>

     Pakistan Devlet Başkanı Pervez Müşerref'in Avrupa'ya gönderdiği özel temsilcisi General Cihangir Karamat, nükleer silah kullanma hakkını saklı tuttuklarını belirtti. 
     Eski Genelkurmay Başkanı Cihangir Karamat, diplomatik görüşmelerde bulunmak üzere bulunduğu Roma'da yaptığı açıklamada, Hindistan ordusu ve hava kuvvetlerinin Pakistan'ınkinin beş katı olduğuna dikkat çekerek, ''Nükleer silah caydırıcıdır, ancak bizim durumumuz bu silahı kullanmamak yönündedir. Bu silahı kullanmak sorumsuzca bir hareket olur, ancak en kötü olasılığa da hazırız'' dedi. 
     İki ülke arasındaki gerilimin daha önce hiç bu kadar yükselmediğinin altını çizen Karamat, ''Tehlike çok somuttur, bu sebeple uluslararası diplomasinin rolü önemlidir'' dedi. 
     Karamat, İtalya'dan sonra, Fransa, İspanya ve Danimarka'ya gidecek. 
     





</TEXT>
</DOC>
