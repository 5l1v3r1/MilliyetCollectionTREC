<DOC>
<DOCNO> 88289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sondun21.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da Iraklı Kürt kaçak öldürüldü 
</HEADLINE>
<TEXT>

     Fransa'nın kuzeyindeki Calais kentinde, Iraklı Kürt kaçak, tabancayla vurularak öldürüldü. 
     Calais kentinin sanayi bölgesinde yaklaşık 30 göçmen arasında çıkan kavgada, ismi açıklanmayan Iraklı Kürt'ün hayatını kaybettiği bildirildi. 
     Fransız polisi, cinayet ile ilgili olarak 8 göçmeni gözaltına alarak sorguladı. Nisan ayında, yine kaçaklar arasında çıkan bir kavgada, genç bir Iraklı Kürt hayatını kaybetmişti. 
     Calais kentinde 2.5 yıl önce kurulan Kızılhaç kampında, çoğu Kuzey Iraklı Kürt olmak üzere İran ve Afganlı 1500 civarında göçmen bulunuyor. 
     Fransa'nın yeni İçişleri Bakanı Nicolas Sarkozy, geçen hafta yaptığı açıklamada, Calais kentindeki göçmen kampını hükümetin kapatmak istediğini bildirmişti. 
     Kampta bulunan göçmenlerin, sık sık İngiltere'ye kaçma girişimleri, son 2 yıl içinde Paris ve Londra arasında ciddi sorunlara yol açıyor. 
     





</TEXT>
</DOC>
