<DOC>
<DOCNO> 79551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/siyaset/siy00.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk politikacısına ABD’li imajmaker’ 
</HEADLINE>
<TEXT>

Demokrat Partililer’in basın danışmanlığını yürüten gazeteci Deborah Mathis bundan böyle Türk politikacılarının Amerika’daki gözü olacak... 
     ELİF KORAP İstanbul 

     ABD’de Demokrat Partili bazı üyelerin basın danışmanlığını yürüten ve geçmişte Bill Clinton’ın sevgilisi olduğu iddiasıyla ünlenen Deborah Mathis, artık Türk politikacılar için de çalışacak. Türkiye’de MESE Halkla İlişkiler firmasıyla stratejik destek anlaşması imzalayan Mathis, bundan böyle Türk liderlerin ve işadamlarının ABD basınında yer alması ve Washington’da "sözü geçer" bir izlenim yaratması için uğraş verecek. Türk siyasetçilerinin bu konuda eksikleri olduğunu belirten Mathis, konuyla ilgili sorularımızı şöyle yanıtladı 
     
Türkiye’ye geliş nedeniniz nedir 
     Washington, ABD’nin diğer bölgelerinden çok farklı. Orada güç önemli ve geçerli. Eğer liderlerle, Beyaz Saray’la, işadamlarıyla görüşecekseniz, önce kendinizi ifade etmeniz ve önemsenmeyi sağlamanız gerekir. ABD medyasının ilgisini çekmelisiniz. 
     
     Türklere şaşıyorum 
Türkler bunu yapamıyor mu 
     Türk politikacıların en büyük hatası, Washington’a gidip orada yine Türk medyasına konuşmaları. Ulusal medyayı görmezden geliyorlar, böylece haklarında tek bir kelimeye bile yer verilmiyor. Türkiye’nin demokratik bir ülke olduğunu dünyaya yeterince anlatamıyorlar. 
     
Türk insanının gerginlikten etkilenmediğine ilişkin bir makale yazdınız 
     ABD’de insanlar tehlikede olduklarından çok daha büyük bir korku içindeler. Türkiye’de ise çok farklı. İnsanların yüzünde o korkuyu göremiyorum. Endişe etmeden yaşamak Türklere özgü bir çözüm. Bir Amerikalının gecelerce uykusuz kalmasına neden olacak sağlık, ekonomi alanındaki sorunları yaşıyorlar. Güneş çıkıyor ve insanlar yine gülümsüyor. Bazen korku, tehlikenin kendisinden daha tehlikeli hale gelir. ABD bunu yaşıyor. 
     
Türkiye’nin Ortadoğu’daki rolü ABD’den nasıl görünüyor 
     Türkiye, ABD’nin ihtiyaç duyduğu coğrafi avantaja sahip. Ülkemin sadece sizi kullanarak dostu olarak adlandırmasına izin vermeyin. Siz de karşılığını istemelisiniz. Söz ettiğim para değil, saygı, söz hakkı. Ben ABD’nin Türkiye’yi önemsemesi gerektiğini düşünüyorum. 
     
Türkiye’nin bölgede yeterince kararlı davranmadığını mı düşünüyorsunuz 
     Evet, Türkiye’nin Ortadoğu konusunda, ABD’ye karşı kararlı olması gerekir. Türkiye’nin öğreteceği çok şey var. Örneğin, Clinton, Arafat’ın elini sıkmıştı. Barak’ın da elini sıkmıştı. Bu Clinton’ın bakışıydı. Bu sorunun iki aktörü var, birini görmezden gelemezsiniz. 
     
     Clinton’la ilişkim yoktu 
Clinton arkadaşınız. Bir dönem sevgilisi olduğunuz da iddia edilmişti... 
     Hayır, hayır. Hiçbir zaman Clinton’ın sevgilisi olmadım. Eşi Hillary’yi, annesi Dorothy Rodham’ı, kızı Chelsea’yi ve hatta ilk köpeği Dick’i bile tanıyorum. Aile dostlarıyım. 
     
Zaman zaman Bush’la karşılaştırıyorsunuz... 
     Clinton çok ilginç bir liderdi. Bush, 11 Eylül olaylarından sonraki birkaç gün içinde kontrolsüzlüğüyle beni şaşırttı. Terörizmi anlamanın yolu farklı bir anlayış geliştirmektir. Bush’un bunu yaptığını sanmıyorum. 
     
Seçimlerde Clinton’la çalıştı      Mathis, 1992 ABD Başkanlık Seçimleri döneminde, Clinton’a sorduğu ılımlı sorular ve dostlukları nedeniyle, aleyhine düzenlenen kampanya için hazırlanan afişlerde Clinton’ın gazeteci sevgilisi olarak gündeme gelmişti. 30 yıllık gazetecilik kariyeri boyunca Beyaz Saray’ı yakından takip eden Mathis, ırkçılığa karşı mücadele verdi onlarca gazetede köşe yazıları yazdı. 
     



 SİYASET 














</TEXT>
</DOC>
