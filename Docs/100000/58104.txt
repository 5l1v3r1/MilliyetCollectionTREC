<DOC>
<DOCNO> 58104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/son/sondun15.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman ordusu küçülüyor... 
</HEADLINE>
<TEXT>

     Federal Eyalet Temsilcileri Meclisi Bundesrat bugünkü oturumunda, eski Cumhurbaşkanı Richard von Weizsaecker'in başkanlığında kurulan bir komisyon tarafındann Alman ordusunda reformlar yapılmasına ilişkin olarak hazırlanan tasarıyı onayladı. 
     Söz konusu tasarıya göre, Alman ordusunda görev yapan askerlerin sayısı 324 binden 255 bine indirilecek. Sivil askerlik hizmeti süresi de 10 aydan 9 aya düşürüldü. Bunun yanı sıra yaklaşık 150 bin asker uluslararası misyonlar için eğitilecek. 
     Federal Eyalet Temsilcileri Meclisi tarafından bugün onaylanan tasarıda, 2006 yılına kadar yaklaşık 3 bin meslek askerinin 50 yaşında emekliliğe ayrılmalarıyla ilgili öneri yoğun şekilde tartışılarak Uzlaşma Komisyonu'na gönderilmiş, ancak komisyonda bu şekliyle onaylanmıştı. 
     Almanya'da ilk kez bu yıldan itibaren, aralarında Türk kökenli kadınların da bulunduğu 244 kadın silah altında alındı. 
     Kadınlar bu yıla kadar sadece sıhhiye birliklerinde ve bandolarda görev yapabiliyordu. 
     






</TEXT>
</DOC>
