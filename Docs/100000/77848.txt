<DOC>
<DOCNO> 77848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sontur21.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DTP, Mehmet Ali Bayar için toplandı... 
</HEADLINE>
<TEXT>

     DTP Genel İdare kurulu GİK Büyük Kongre'nin 18 Mayıs'a ertelenmesini görüşmek üzere toplandı. Genel 
     Başkan İsmet Sezgin, liderlerin görvlerinden, "Mucizevi" şekilde ayrıldıklarını anımsatarak, Mehmet Ali Bayar'la gençlerin önünü açmayı amaçladıklarını söyledi. 
     DTP Genel İdare Kurulu, GİK , başkanlık divanının büyük kongrenin 18 Mayıs'a ertelenmesine ilişkin kararını görüşmek üzere parti genel merkezinde toplandı. Genel Başkan Sezgin, GİK öncesinde yaptığı açıklamaya, 1993'de kaleme aldığı ve değişimi işlediği, "Çağ dönümü" başlıklı kitabının ön sözünü okuyarak, başladı. Partisinin 1999'da yaptığı kongresinde genel başkan olarak aday olmadığını ve gençelerin aday olmasını istediğini anımsatan Sezgin, bu nedenle M. Ali Bayar ile temasa geçtiklerini anlattı. 
     Bayar'a teklif götürdüklerini kendisinin parlak bir diplomasi kariyerine, büyük imkanları bırakarak, bunu kabul ettiğini söyleyen Sezgin, şöyle konuştu 
     "Türkiye'de bugünkü ortamda dahi siyaset yapılabilecğini göstermek ve gençlerin önünü açmanın zorunlu olduğunu anlatmak için parti içi demokrasinin uygulanmasını sağlamak, lider sultasını parti diktatoryasını genel merkez hegomanyasını kaldırmak ancak, bir genel başkanın mucizevi denecek yollardan görevinden ayrılabildiği bir ortamda gençlerimizin önünü açtık. Ricamız üzerine, Bayar arkadaşımız görevinden isitfa etti. Kısa bir zamanda gelecek." Bayar'ın DTP büyük kongresinde kendini delegelere sunacağını oy isteyeceğini, delegelerin de iradelerini ortaya koyacaklarını söyleyen Sezgin, "Türkiye'de çığır açacağımıza inanıyorum" dedi. 
     Sezgin, kongrede başka adaylar çıkıp çıkmayacağı sorulduğunda, "Ben bunu bilemem. Aday da çıkabilir. Gayet normaldir" yanıtını verdi. 
     Özelleştirme İdaresi Başkanı Uğur Bayar'ın görevden alınmasında Mehmet Ali Bayar'ın siyasete girmesinin etkili olup olmadığı sorulduğunda da, "Bunun tesadüf olmasını umut ve temmeni ediyorum" dedi. 
     DTP GİK'e, Gökberk Ergenekon'un katılmaması dikkati çekti. 
     





</TEXT>
</DOC>
