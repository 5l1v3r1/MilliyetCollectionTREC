<DOC>
<DOCNO> 76263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/dunya/adun.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
KİLİSEDE DİRENİŞ 
</HEADLINE>
<TEXT>

İsrail ordusu, Beytüllahim’de yüzlerce Filistinlinin sığındığı, İsa’nın doğduğu yer olduğuna inanılan Nativitas Kilisesi’ni kuşattı. Hıristiyan dünyası hassas 
     DIŞ HABERLER SERVİSİ 

     İsrail’in terörist yapıyı kırma gerekçesiyle Filistin’de 7 gün önce başlattığı "Sur Operasyonu", dün Beytüllahim’de, Hz. İsa’nın doğduğuna inanılan mağaranın üzerine inşa edilmiş tarihi Nativitas Kilisesi’ne odaklandı. 
     İsrail askerleri tarafından kovalanan ve Filistin lideri Yaser Arafat’ın El Fetih Örgütü’ne bağlı Tanzim üyesi oldukları ileri sürülen 400 kadar Filistinli, Hıristiyanlığın en kutsal mek nlarından biri olan Nativitas İsa’nın Doğumu Kilisesi’ne sığındı. Kiliseyi derhal kuşatan İsrail birlikleri Filistinlilerin kan dökülmeden teslim olmalarını istedi. 
     Müslüman Filistinlilere yönelik işgal hareketi nedeniyle İslam dünyasındaki tepkiye bir de Nativitas Kilisesi’nde odaklanan gerginlik yüzünden Hıristiyan dünyasında oluşan hassasiyet eklendi. 
     Kudüs Latin Patriği Michel Sabbah, Filistinlilere "sığınma hakkı" verdi. Filistinli güvenlik yetkilileri, kiliseyi kuşatan İsrail askerlerinin 2 Filistinliyi öldürdüklerini belirtirken, içerideki Filistinlilerden 20 kadarının yaralı olduğu bildirildi. 
     
     Nablus’a girdi 
     Filistin kentlerini işgale devam eden İsrail, Cenin ve Salfit kentlerinden sonra dün gece 300 - 400 tankla Batı Şeria’nın en büyük kenti olan Nablus’a girdi. 
     
     13 yaşındaki çocuk öldürüldü 
     Cenin mülteci kampında, biri 13 yaşında bir çocuk, 5 Filistinli öldü. Gazze ile İsrail arasındaki geçiş noktası Erez’de de 1 Filistinli öldürüldü. Halil kasabasında da bir Filistinli, otomobilinde İsrail ateşiyle vurularak öldü. 
     
     Yiyecek konvoyuna geçit yok 
     İsrail ordusu tarafından 5 gündür kuşatma altında tutulan Ramallah’a yiyecek götürmek isteyen barış gönüllülerine, İsrail askerlerince göz yaşartıcı bomba atıldı, çok sayıda barış gönüllüsü olumsuz etkilendi. 
     
     Arafat’a yiyecek verildi 
     İsrail, kararg hında kuşatma altında tuttuğu Filistin lideri Yaser Arafat ve yanındaki yaklaşık 100 kişiye, 66 kutu peynir, 13 kutu bezelye püresi, 600 ekmek, 23 kutu tonbalığı, 55 kutu sardalye, su ve ilaç verildiğini bildirdi. 
     
Hıristiyanların en kutsal mek nlarından      İsrail’in Sur Operasyonu’nun başlamasından önce çekilen bu fotoğrafta Beytüllahim’deki Nativitas Kilisesi önünde yürüyüş yapan silahlı ve maskeli Filistinliler görülüyor. Roma İmparatoru Konstantinus’un annesi Azize Helena tarafından 338 yılı dolaylarında inşa ettirilen kilise, bütün dünyadaki Hıristiyanların ziyaret ettiği bir mek n. 
     



 DÜNYA 











</TEXT>
</DOC>
