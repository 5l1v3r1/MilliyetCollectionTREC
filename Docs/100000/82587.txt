<DOC>
<DOCNO> 82587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sondun14.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Pen en çok oyu işçilerden almış 
</HEADLINE>
<TEXT>

     Fransa'da aşırı sağcı Jean- Marie Le Pen'in, cumhurbaşkanlığı seçimlerinin 2. turunda meslek grupları içinde en fazla oyu işçilerden aldığı ortaya çıktı. 
     Liberation gazetesinin araştırmasına göre, Le Pen'e oy verenlerin yüzde 33'ü işçi, yüzde 20'si memur, yüzde 20'si ise ticaret ile uğraşıyor. 
     Araştırmaya göre, Le Pen'e oy veren erkeklerin oranı kadınlardan daha fazla. Seçimde oy kullanan erkeklerin yüzde 22'sinin Le Pen'e oy verdiği, kadın seçmenlerin ise yüzde 15'inin aşırı sağcı lideri tercih ettiği belirlendi. 
     Le Pen, yaş grupları içinde ise en fazla oyu, 25-34 yaş grubu seçmenlerden aldı. Le Pen'e oy veren seçmenlerin yüzde 22'sini, 25-34 yaş grubu arasındaki seçmenler oluşturuyor. 
     Le Pen'e oy verenlerin yüzde 22'sinin lise mezunu olmadığı tespit edilen araştırmaya göre, Le Pen'e oy verenlerin yüzde 72'si, güvenlik ve asayiş sorunu yüzünden aşırı sağcı lideri tercih etti. 
     Le Pen'in seçmenlerinin yüzde 46'sı ise göç sorununu da güvenlik ile birlikte önemli sorun gördüğü için aşırı sağ lider için oy kullanmış. 
     





</TEXT>
</DOC>
