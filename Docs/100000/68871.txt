<DOC>
<DOCNO> 68871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sontur01.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlar, evde yalnız oturan yaşlı kadının boğazını kestiler 
</HEADLINE>
<TEXT>

     Bayrampaşa'da, 65 yaşındaki bir kadın boğazı kesilerek öldürüldü. 
     İsmetpaşa Mahallesi Fulya Sokak 52 3 numarada oturan ve eşi Nebi Altın'ın yatsı namazına gitmesinden sonra evde yalnız kalan Esma Altın 65 , içeri giren kimliği belirsiz kişi ya da kişilerce boğazı kesilerek öldürüldü. 
     Yaşlı kadının cesedi, evden gelen gürültüler üzerine alt katta oturan gelini Ayşe Altın tarafından bulundu. 
     Olay yerine gelen güvenlik güçlerinin yaptığı inceleme sonucu, Esma Altın'ın şah damarını keserek öldüren kişi ya da kişilerin, binada aile fertlerinin oturması nedeniyle anahtarı üzerinde bulunan kapıdan rahatlıkla içeri girdiği ve evdeki para kutusunda bulunan 500 milyon liranın alındığını belirlediler. 
     Yetkililer, olayla ilgili soruşturmanın sürdürüldüğünü bildirdiler. 
     






</TEXT>
</DOC>
