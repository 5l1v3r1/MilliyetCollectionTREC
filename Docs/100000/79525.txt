<DOC>
<DOCNO> 79525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/ekonomi/eko05.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutunma çabaları izlenebilir 
</HEADLINE>
<TEXT>

Reel olarak üretim artışından söz edilemese de faizlerin ve doların düşüşü bilançoları olumlu etkileyecektir 
     Zeynep Candan AKTAŞ 

     12,676 puana hafta içinde yapılan atağın ardından endeks ortalamalara geri çekildi. Çok da sürpriz olmayan geri çekilmeyle test edilen ilk destek 11,695 seviyesi oldu. Endeksin göstergelerinin farklı yönlerdeki salınımları önümüzdeki hafta hacim artışı sağlanamazsa piyasanın sıkışma olasılığını güçlendiriyor. 
     Senet bazında izlenen kısa vadeli çıkış kanalları senetlerin durumuna göre bazılarında daha güçlü bazılarında ise daha yataya yakın hareketler olarak izleniyor. Güçlü senetlerde genel hareket ortalamaların üzerinde gerçekleşiyor. Daha zayıf senetlerde ise ortalamaların altına salınımlar gerçekleşiyor. 
     
     Yeni destekler test edildi 
     Özellikle direnç bölgelerinde oluşan zirvelerden geçerek oluşturulan trendlerin paralelleri endeksin 10,500'leri test ettiği bölgelerde oluşan diplerden başlatıldığında bazı güçlü senetlerin endeksin bu geri çekilmesinde yeni desteklerini test ettiğini gösteriyor. Endeksin de ortalamalar seviyesinde destek bulmuş görünmesi önümüzdeki hafta için tutunma ve güçlenme çabalarının daha yoğun olarak izlenebileceğine işaret ediyor. 
     Diğer taraftan borsada işlem gören şirketlerin 3 aylık bilançoları yavaş yavaş gelmeye başladı. Borsada işlem gören şirketlerin genel olarak kısa vadeli borç yüklerinin fazlalığı geçen yıl doların ve faizlerin yükselmesinden dolayı finansman giderlerinin aşırı şişmesine neden olmuştu. Bu yıl faizlerde trendin tersine dönmüş olması ve doların geçen yıl mart sonundaki değerine göre yüzde 15 değerli olması bu borç yükünün genel bilanço içindeki ağırlığını azaltabilir. 
     Geçen yıl borsada işlem gören senetlerin ilk 3 aylık dönemde net k rları -348 trilyon seviyesinde gerçekleşmişti. 
     
     Dirençler 12,300 - 12,800’de 
     Bu rakam yıl sonunda -317 trilyon oldu. Banka bilançoları hariç Borsadaki şirketlerin toplam zarar oranının düşmesi F K'ların da daha makul seviyelere gerilemesine neden olabilir. Dolayısıyla hisse senetleri piyasasının riski biraz daha azalabilir. 
     Endeksin önümüzdeki hafta ortalama olarak 12,000 seviyelerinde hareket etmesi beklenebilir. İlk destekler 11,600 ve 11,300'de iken dirençler 12,300 ve 12,800 seviyelerinde bulunuyor. 
     Bol kazançlı haftalar dileğiyle. 
     



 EKONOMİ 
















</TEXT>
</DOC>
