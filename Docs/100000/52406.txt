<DOC>
<DOCNO> 52406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/yazar/cemal.html </URL>
<DATE> 2001/11/15/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ecevit Avrupa trenini ikinci kez kaçırmak 
</HEADLINE>
<TEXT>

     Avrupa Birliği'nin Türkiye'yle ilgili yıl sonu raporları beklendiği gibi çıktı. Ecevit hükümetinin attığı bazı olumlu adımlar belirtildi. Ancak, Türkiye'nin 'Kopenhag kriterleri'nin gereğini henüz tam yapmadığı açıklandı. 
     Ayrıca, Kıbrıs ve Avrupa ordusu, yani Avrupa Güvenlik ve Savunma Politikası AGSP konularında Ankara'dan 'esnek adımlar' istendi. 
     Herhangi bir sürpriz yok 
     Bir üçgen var 
     AB, Kıbrıs ve AGSP... 
     Bu üçgen çerçevesindeki bir 'bilek güreşi'nin gelecek yıl boyunca da devam edeceği anlaşılıyor. AB'nin, başta Yunanistan olmak üzere İngiltere gibi bazı AB ülkelerinin ve Türkiye'nin taraf oldukları bir bilek güreşi bu. 
     Türkiye'nin elinde NATO kartı var. Veto hakkını AGSP ile ilgili olarak ikide bir sallayıp AB'nin canını acıtıyor. 
     Yine Türkiye, Kıbrıs'taki konumunu da AB ve Yunanistan'a karşı bir koz olarak kullanıyor. Hatta o kadar ki, beklentileri karşılanmazsa, KKTC'nin Türkiye tarafından gerektiğinde ilhak edileceğini de Başbakan Ecevit'in ağzından açıklayabiliyor. 
     Türkiye açısından bunlara bir de 11 Eylül eklenmiş durumda. 
     Bir başka deyişle 
     Tek laik ve demokratik Müslüman ülke Bu model devlet kimliği de 11 Eylül sonrasının dünyasında, özellikle Amerika'nın gözünde Türkiye'nin ağırlığını hiç kuşkusuz artırdı. Bu da bilek güreşinin kozlarından biri olarak ister istemez mindere çıktı. 
     Yunanistan'a gelince... 
     Onun da veto kartı var. 
     Türkiye'yle üyelik görüşmelerinin açılması Atina'nın vetosuna her zaman takılabilir. Bunun gibi, Güney Kıbrıs AB'ye alınmazsa, Yunanistan 2002 sonunda AB'nin genişlemesini engelleyebilir. 
     Kısacası 
     Herkes herkesin canını acıtabilir. 
     Nitekim, bugün için gidiş parlak değil. Taraflar birbirlerinin üstüne üstüne geliyorlar. Uçurumun kenarında bir politikanın bütün sinyalleri yanıp sönüyor. 
     Bu bakımdan dünkü yazımda Kıbrıs konusunu el almıştım. AB'nin arabayı atın önüne koyarak yaptığı tarihi hatanın, Kıbrıs Rum tarafını müthiş katılaştırdığını belirtmiştim. 2002 yılı sonunda AB üyeliğini çantada keklik gören Rum yönetiminin Rauf Denktaş karşısında kılını bile kıpırdatmadığını, bu katılığın yakın gelecekte "Doğu Akdeniz ve Ege'de stratejik sarsıntılar"a yol açabileceğini yazmıştım. 
     
Ne yapmalı      Peki, Türkiye ne yapmalı 
     1 Kıbrıs'ta Rum tarafı kıpırdamıyorsa, kıpırdamadığını göstermek için Sayın Denktaş masaya oturmalı diye düşünüyorum. Bunun anlamı, Ankara'da bazı yaratıcı diplomatik çıkışlara duyulan ihtiyaçtır. 
     2 Türkiye'nin Kıbrıs'ta elini güçlendirmesi için Avrupa yolunda daha kararlı adımlarla yürümesi gerektiğine inanıyorum. Bunun anlamı, Kopenhag kriterleri alanında ev ödevlerimizi daha ciddiye almaktır. 
     3 Ecevit hükümetinin AB üyeliği konusunda ne kadar kararlı olduğunu bir kez daha göstermesinin, bir siyasi irade sergilemesinin doğru olacağı görüşünü taşıyorum. Bunun anlamı, Ecevit'in bu amaçla bir devlet zirvesi için çağrıda bulunmasıdır. 
     Bir başka deyişle 
     AB'yi gerçekten istiyor muyuz 
     Yoksa hayır mı 
     Sayın Ecevit, 
     İkisinin ortası yok. 2002 bu açıdan kritik bir yıl. Ne yapacağımızı bilemezsek, Avrupa işi tavsayacak. Avrupa Birliği genişleyecek, biz yine dışında kalabileceğiz. Ve Avrupa treni, 1978 - 1979'daki başbakanlığınızda olduğu gibi yine sizin başbakanlığınızda kaçabilecek. 
     Bunun tarihi sorumluluğunu ikinci defa üstlenip tarihe öyle geçmek olabilir mi tercihiniz İhtimal vermek istemiyorum. 
     Dip not 
     AB nasıl olsa bizi almaz diye düşünenlere... Ev ödevlerimiz atla deve değil. Demokratik hukuk devletinin ve ekonomik refahın gerekleri bunlar. Biz bunları layıkıyla yaptıkça, herkesin niyetine daha sağlıklı teşhisler koyabiliriz. 
     
     







Anayasal sıkıntı 


Kore'den anı 


Afgan halkını kazanmak 


Ecevit Avrupa trenini ikinci kez kaçırmak 


Kravat ve şampanya .. 


Futbol, lokomotif... 


Tıraş özgürlüktür 


Borç tuzağından çıkış 


Askeri zafer sorun oldu 


Türkiye için seve seve.. 


Hukukun bittiği yer 


Umudun yeni adı Umutsuzluk 


Bu yol Brüksel'e çıkmaz 


Defterime düştüğüm notlar 


Dolar hesaben’ gerçek değerine oturdu 


Gezgin İSO’da rövanş alıyor 


</TEXT>
</DOC>
