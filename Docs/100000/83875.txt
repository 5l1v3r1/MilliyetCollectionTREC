<DOC>
<DOCNO> 83875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/yazar/myilmaz.html </URL>
<DATE> 2002/05/14/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Koalisyon liderlerine Einstein çözümü 
</HEADLINE>
<TEXT>

     Kendimi Einstein gibi görmüyorum elbette... Ama yöntemlerinden yararlandığımı da söylemeliyim. 
     Einstein, insanların bir sorun ile karşılaştıklarında genellikle ve öncelikle "çözüm" düşünmeye başladıklarını, bu alışkanlığın da çoğu zaman çözüm bulmayı imk nsız hale getirdiğini söylüyor. 
     Ona göre doğru hareket yöntemi, öncelikle sorunun doğru tarif edilmesi olmalı. Eğer karşılaştığınız sorunun ne olduğunu doğru tarif edemiyorsanız, çözümünü de bulamazsınız diye düşünüyor. Bunun için de bir sorunla karşılaşıldığı zaman düşünmeye sorunun ne olduğundan başlamak gerekiyor. 
     Sorun doğru olarak tarif edilebilirse, hepimiz birbirine yakın normal zek da insanlar olduğumuza göre çözüm de kendiliğinden gelecektir... 
     
     Yanıtı belli sorular 
     Koalisyon liderleri bir aksilik olmazsa bu hafta oturup Avrupa Birliği yolundaki sorunlarımızdan idam ve Kürtçe yayın konusunu görüşecekler. 
     Liderlere nasıl düşünmeleri gerektiğini söylemek belki haddim değil ama Einstein’ın yöntemini denemelerini öneriyorum. 
     Sorunumuz nedir Abdullah Öcalan hakkındaki idam kararının infaz edilmesi mi Birçok ülkede idam cezası artık kaldırıldığına göre Türkiye’de de idam cezasının kaldırılması mıdır Türkiye’nin, Avrupa Birliği’ne üyelik görüşmelerinin önünün açılması mıdır 
     Soruyu birinci haliyle sorarsak ezici çoğunluğumuzun yanıtının ne olacağı belli Abdullah Öcalan yaptıklarının cezasını çeksin... Elbette bu ceza infaz edilmesin diye düşünenlerimiz de var. 
     Sorunun ikinci hali de yanıtı belli bir soru "Zaten idam cezasını uygulamıyoruz, herkes de kaldırıyor, biz de kaldıralım" da diyebiliriz, "belli suçlarda idam cezasını muhafaza etmekte bir engel yok, belli suçlarda idam cezası verilebilsin" de.. 
     Soruya Avrupa Birliği ile üyelik görüşmelerinin önünü açmak açısından yaklaşırsak ilk iki soruya ne yanıt vermiş olursak olalım yine ortak bir yanıtta anlaşabiliriz Türkiye’nin AB üyelik görüşmelerinin önü açılmalı... 
     
     Herkes AB’yi istiyor 
     Ortak yanıt verebiliriz derken herkesin AB üyeliği ile ilgili olarak daha önce açıklanmış görüşlerinde samimi olduğu noktasından hareket ediyorum. 
     Şu anda Türk siyasetinin üzerinde hemfikir olduğu ender konulardan biri bu... İslamcılar da AB’yi istiyor, solcular da, sağcılar da, merkezdekiler de... Kimsenin AB dışında kalmış ve tecrit edilmiş bir ülke istediği yok. En azından böyle bir istekleri varsa da bunu çıkıp açıklıkla söyleyebilen yok. 
     Sorunumuz AB’ye üyelik görüşmelerinin önünü açabilmekse, Öcalan’ın idam cezasının "hiçbir şekilde affa uğramayacak bir ağırlaştırılmış müebbet hapis" cezasına dönüştürülmesinde de anlaşabiliriz diye düşünüyorum. 
     Aynı şey Kürtçe yayın ve öğrenim ile ilgili olarak da geçerli... Sorunumuzun doğru tarifi AB’ye üyelik görüşmelerine başlayabilmekse, ulusal bütünlüğü ve üniter devlet yapımızı zedelemeyecek bir çözümde anlaşmak mümkün. 
     
     Asıl sorun başka... 
     Yayın izni kime verilsin, yayını devlet mi yapsın yoksa özel yayın kuruluşları mı, Kürtçe öğrenimi nasıl düzenlensin, resmi eğitim içinde mi yapılsın, özel kurslarda mı serbest bırakılsın Bütün bunlar ikincil nitelikte sorular. Ve bunların üzerinde zamanla anlaşabilmek, üniter devlet ve ulusal bütünlük konusundaki endişeleri giderebilecek çözümler bulabilmek mümkün. 
     Bence liderlerin bu hafta yapacakları zirvede tartışmaları gereken soru "idam cezası ve Kürtçe öğrenim konusu" değil, "Türkiye’nin bu yıl bitmeden Avrupa Birliği ile tam üyelik görüşmelerine başlamasının nasıl sağlanacağı" olmalı. 
     
     







Ecevit’in 14 Mayıs’ı 


Umutsuz Ecevit 


Üç parti, üç nokta 


Tik tak çalışan saatli bomba 


Yardımcılar nerede 


Demokrasinin miladı 14 Mayıs 


Hacettepe yeniden doğuyor 


Kıbrıs’a neden örnek olmasın 


Koalisyon liderlerine Einstein çözümü 


BÖYLE TEZG H GORÜLMEDİ 


14 Mayıs ve Ecevit 


Servet, stok ve sicil affı geliyor 


Turgay Ciner Eti Holding ortağı oldu 


</TEXT>
</DOC>
