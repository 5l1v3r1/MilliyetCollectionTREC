<DOC>
<DOCNO> 83507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/guncel/gunz1.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Bergamalılara Almanya sorgusu 
     Sürpriz bir şekilde dün İzmir’in Bergama ilçesine giden Ankara DGM Cumhuriyet Savcısı Nuh Mete Yüksel, siyanürlü yöntemle altın çıkarılmasına karşı eylem yapan 22 kişinin ifadesini aldı. Alman vakıflarına ilişkin yürüttüğü soruşturma kapsamında ifade aldığı belirtilen Yüksel’in ifadesini aldığı kişilere, eylemler için maddi kaynağı nasıl karşıladıkları, Almanlardan destek alıp almadıklarına ilişkin sorular yöneltti. 
     
     Üzerine oturunca kardeşini öldürdü 
     Aydın Nazilli’de Cumhuriyet Mahallesi 203 Sokak’taki evlerinde oynayan 2 yaşındaki S.Ö. farkında olmadan üzerinde battaniye örtülü halde uyuyan 1.5 aylık kardeşi M.Ö.’nün üzerinde oturdu. Durumu fark eden ailesi, M.Ö’nün nefes alamadığını fark ederek, SSK Hastanesi’ne kaldırdı. Havasız kaldığı belirlenen M.Ö, kurtarılamadı. 
     
     Müdürün oğlu torpilli ehliyeti alamadı 
     Giresun Emniyet Müdürü Sebahattin Özel’in ABD’de bulunan oğlu Güvenç Özel’e Sames Sürücü Kursu’na devam etmiş gibi gösterilerek verilen ehliyet iptal edildi. Sürücü kursu müdürü görevden alınırken üç öğretmene de kınama cezası verildi. Emniyet Müdürü Özel, izinli olarak il dışında bulunuyor. 
     



 GÜNCEL 















</TEXT>
</DOC>
