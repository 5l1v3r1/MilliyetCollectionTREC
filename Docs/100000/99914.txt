<DOC>
<DOCNO> 99914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/spor/spo06.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kadarı fazla 
</HEADLINE>
<TEXT>

Atletizm Federasyonu, Avrupa Şampiyonası kafile listesine aldığı Nora Güner ve Ebru Kavaklıoğlu’nun isimlerini Avrupa Atletizm Birliği’ne bildirmeyi unuttu 
     FUAT ERCAN 

     ATLETİZM Federasyonu ardı arkası kesilmeyen anlaşılmaz ve içinden çıkılamaz tutumunu sürdürmeye devam ediyor. Yıldız Milli Takımı’nda yaşanan "torpilli" seçim skandalının ardından, "hakem isyanı" ile sarsılan federasyon, bu kez de Avrupa Atletizm Şampiyonası kafile listesinde çuvalladı. Avrupa Atletizm Şampiyonası’na katılacak Atletizm Milli Takım kafilesi bugün yola çıkarken, start çizgisine hangi atletlerin oturacağı tam bir bilmece oldu. 
     6 - 11 Ağustos tarihlerinde Almanya’nın Münih şehrinde yapılacak şampiyonaya 10 sporcu ile katılınacağı açıklanmasına rağmen Nora Güner ve Ebru Kavaklıoğlu’nun isimleri EAA’nın Avrupa Atletizm Birliği start listesine yazdırılmadı. Gençlik ve Spor Genel Müdürlüğü’nün onay listesi ve resmi internet sitesi sporum.gov.tr.’de isimleri bulunan ve yarışacakları açıklanan iki sporcu bu akıl almaz ihmal yüzünden şampiyonada koşamayacaklar. 
     



 SPOR 



















</TEXT>
</DOC>
