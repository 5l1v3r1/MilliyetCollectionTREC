<DOC>
<DOCNO> 55064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/soneko13.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı "Alınan önlemler yeterli değil" 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, reel sektörün talepleri doğrultusunda alınan önlemlerin krizi yenmek için yeterli olmadığını belirterek, "Türkiye yeni krizler yaşamamak için siyasi partiler ve seçim yasalarını değiştirmeli, kabuğunu kırmalıdır" dedi. 
     Hisarcıklıoğlu, Konya Ticaret Odası'nda vergi rekotmenlerine ödül verilmesiyle ilgili düzenlenen törende, Türkiye'deki ekonomik bozulmanın, finansal liberalleşme süreciyle birlikte 1989'dan itibaren başladığını söyledi. 
     Ekonomik krizden en fazla reel sektörün etkilendiğini vurgulayan Hisarcıklıoğlu, şöyle devam etti 
     "Hükümetle reel sektörün desteklenmesi konusunda mutabakata vardık. Mutabakat çerçevesinde finansal yeniden yapılandırmanın TOBB'un görüşü doğrultusunda yapılacak, KOBİ'lere açılan kredi hacmi artırılacak, teşvik kredilerine işlerlik kazandırılacak. Eximbank'ın karayolu taşımacılığına kredi imkanı sağlaması, 2003 yılında enflasyon muhasebesine geçilecek olması ve Mali Milat konusundaki yeni düzenlemelere gidilmesi olumlu gelişmelerdir. Ancak, reel sektörün talepleri doğrultusunda alınan bu önlemler, krizi yenmek için yeterli değildir." 
     






</TEXT>
</DOC>
