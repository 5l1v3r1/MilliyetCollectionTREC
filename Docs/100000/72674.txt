<DOC>
<DOCNO> 72674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/siyaset/asiy.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk davasının emekli yargıcı Sedat Karagül’den çarpıcı sözler 
</HEADLINE>
<TEXT>
Savcı paşalara sorsun Ne demek istiyorsunuz 
Susurluk davasının karar aşamasına kadar yargıçlığını yapan Sedat Karagül, paşaların "Sanıklar dertlerini anlatamamış" yaklaşımı için, "Herhalde dertlerini bunlar anlatacak" dedi 
     SEMRA PELEK İstanbul 

     Emekli 4 generalin, Susurluk davasında 6 yıl hapis cezasına çarptırılan ve bu cezası Yargıtay’ca da onanan Korkut Eken’i savunmasının ardından bu kez, İstanbul 6 No’lu DGM’de Susurluk davasına karar aşamasına kadar bakan emekli yargıç Sedat Karagül’den ilginç açıklamalar geldi. Karagül, Güneydoğu’da bir çok faili meçhul cinayete adı karışan ve "Yeşil" kod adıyla tanınan Mahmut Yıldırım için "Onun kadar temiz bir adam göremiyorum. Belki ben bile onun kadar temiz değilim" yorumunu yaptı. 
     Askerlerin ve jandarmanın Susurluk komisyonuna gelmediğini ve ifade vermediğini dile getiren Karagül, generallerin "Yapılan her eylemden haberimiz vardı" sözlerinin ardından savcıların harekete geçmesini ve "O zaman bunlar neydi " diye sorması gerektiğini vurguladı. 
     
     Karagül sözlerini şöyle sürdürdü 
     "Zaten Susurluk kararlarında da eylemler açık değil. Sanıklar da biz verilen emri yerine getirdik diyordu. Peki neydi emir, belli değil. Askerlerin ne dediği de belli değil. Belki ilerde açıklarlar, belki de bu bir ihbardır. Savcının normalde bunların beyanlarını alması lazım, ne demek istiyorsunuz’ diye sorması lazım. 
     Gazetedeki açıklamada, Sanıklar dertlerini anlatamamış’ deniyor. Herhalde dertlerini bunlar anlatacak. Yeni bir şeyler daha çıkacak, bence bunlar başlangıç. Vicdanları mı sızladı, ne oldu, bilmiyorum. 3 polis ve 2 kumarbazla çete olmaz demiştim. Mehmet Ağar falan, bunlar hep ufak kalıyor. Çok büyük demiştim. Benim haklı olduğum çıkıyor. Bu çok geniş bir şey." 
     
33 yıl hakimlik      Karagül, İstanbul 6 No’lu DGM’de 6 yıl görev yaptı. Susurluk davasının yanı sıra Nesim Malki cinayeti ve Türkbank davalarını yürüten Karagül Korkmaz Yiğit, Alaatin Çakıcı, Erol Evcil ve Eyüp Aşık’ı yargıladı. Susurluk davası karar aşamasındayken, DGM’de kalmak istemesine karşın İstanbul Adliyesi’ne tayin edildi. Karagül, burada uzun bir süre kendisine görev verilmesini bekledi. Yıllarca mahkeme başkanlığı yapan Karagül, statüsünün çok altındaki Ağır Ceza Mahkemesi üyeliğiyle görevlendirilince emeklilik talebinde bulundu. 33 yıllık hakimlik mesleğinden, yaş haddinin dolmasına 5 yıl kala ayrıldı. 
     
Askerden bilgi yok      Karagül daha önce de Milliyet’e yaptığı açıklamada da, Susurluk davasının delil toplanamadığı için tıkandığından yakınmış, özellikle Yeşil hakkında askerin bilgi vermediğini söylemişti. Silahların nereye gittiği bilgisine ulaşamadıklarını vurgulayan Karagül, "Yeşil tamamen jandarmanın bünyesinde. Jandarma da bayağı sağlam. Hiç ses çıkarmaz" demişti. 
     



 SİYASET 


















</TEXT>
</DOC>
