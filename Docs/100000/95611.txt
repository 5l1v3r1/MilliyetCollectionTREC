<DOC>
<DOCNO> 95611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/siyaset/siy06.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’tan tuhaf yorum 
</HEADLINE>
<TEXT>

Genel merkezden yapılan yazılı açıklamada, Beyaz Enerji davasında mahk m olan bürokratların ANAP’lı bakana bağlı olduğu unutuldu, karar parti lehine yorumlandı 
     ANKARA Milliyet 

     ANAP, Enerji ve Tabii Kaynaklar eski Bakanı Cumhur Ersümer’in anayasal dokunulmazlık nedeniyle yargılanmaktan kurtulduğu Beyaz Enerji davası sonunda bakanlığın bürokratları hakkında verilen 10’ar yılı aşkın mahk miyet kararlarını kendi lehine yorumladı. Rüşvetle verilen ihalelerle ilgili son kararın Ersümer tarafından onaylandığını ve hapse mahk m edilen bürokratların da "Ersümer’in bürokratları" olduğunu unutan ANAP’tan, "yargıyı kullanarak ANAP’a çamur atmak isteyenlere yine en güzel cevabı yüce Türk yargısı vermiş bulunmaktadır" açıklaması yapıldı. 
     ANAP Genel Merkezi’nden yapılan yazılı açıklamada, davanın sanıkları hakkında, "çete kurmak", "ihaleye fesat karıştırmak" ve "rüşvet alıp vermek" suçlarından dava açıldığı ancak sanıkların sadece "rüşvet almak ve vermek" suçlarından mahk m olduğu hatırlatıldı. 
     
     Çete’ olmaması sevindirdi 
     Açıklamada, Ankara 4. Ağır Ceza Mahkemesi’nce verilen kararla Beyaz Enerji operasyonunun başında ortaya atılan çete suçlamaları ile ihalelere fesat karıştırıldığı iddialarının tamamen gerçek dışı olduğunun kanıtlandığı vurgulandı. Ancak ANAP’ın açıklamasında, rüşvet verilerek yapılan ihalelerde son "olur"un Ersümer tarafından verildiği, bu bürokratların ANAP’lı Ersümer’in başında bulunduğu bakanlığın bürokratları olduğu gözardı edildi. 
     Davayla ilgili hiçbir bağlantısı olmadığı halde Ersümer’in istifa etmek zorunda bırakıldığının kaydedildiği açıklamada şöyle denildi "Yargıyı kullanarak ANAP’a ve Türk siyasi hayatına çamur atmak isteyenlere en güzel cevabı yine yüce Türk yargısı vermiş bulunmaktadır. Dün, her türlü bilgiden, veriden, doğrudan yoksun bir şekilde Anavatan Partisi’ne ve onun bakanına dil uzatan, iftira edenleri, eğer varsa bugün vicdanlarıyla baş başa bırakıyoruz." 
     



 SİYASET 

















</TEXT>
</DOC>
