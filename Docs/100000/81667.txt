<DOC>
<DOCNO> 81667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/soneko07.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Satışları düşen Boeing sinema ve internette payını arttırıyor 
</HEADLINE>
<TEXT>

     Havacılık sanayinde 11 Eylül'den sonra başlayan kriz yüzünden satışları azalan dünyanın en büyük uçak yapım firmalarından Amerikan Boeing şirketinin sinema ve internet dallarında hizmet vermeye başladığı bildirildi. 
     FORBES dergisinde yer alan habere göre, Boeing Yönetim Kurulu Başkanı Phil Condit, şirketin geçen yılki satışlarının yüzde 10'unun sinema sanayi ve uçak yolcularına verilen internet hizmetinden elde edildiğini açıkladı. Boeing'in geçen yılki satışlarının hacmi milyar dolara ulaşıyor. Condit, FORBES dergisine yaptığı açıklamada, 2010 yılında bu oranı yüzde 25'e çıkartmak istediklerini ifade etti. 
     Boeing'in yeni kurduğu ''Boeing Digital Cinema'' kolu sinema salonlarına sayısal elektronik sinyal hizmeti verirken, ''Connexion'' adlı kolu da uçak yolcularının, uçuş sırasında internet hizmetinden yararlanmalarını sağlıyor. 
     ''Boeing'in milyar dolarlık satış hacminin yüzde 75'inin uçak satışlarından elde edildiğini'' de vurgulayan Condit, ''bu hacmin yakın gelecekte yüzde 50'ye inebileceğini'' ifade etti. FORBES'un haberine göre 2001 yılında, Avrupa ülkelerinin kurduğu ''Airbus'' şirketi Boeing'ten daha fazla uçak siparişi almış bulunuyor. FORBES Boeing şirketinin karlılık oranının yüzde 4 olduğunu da kaydetti. 
     





</TEXT>
</DOC>
