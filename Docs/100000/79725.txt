<DOC>
<DOCNO> 79725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/yasam/yas04.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar kardeşliği 
</HEADLINE>
<TEXT>

Güney Kore’de internette tanışıp birlikte ölmeye karar veren ikisi kız 3 kişi, sımsıkı sarılarak bir binanın 28’inci katından atladı 
     DIŞ HABERLER SERVİSİDünyada internetin en yaygın kullanıldığı ülkelerden Güney Kore’nin başkenti Seul’de, sanal alemde’ tanışan 15 ve 16 yaşlarında iki kız ile 28 yaşındaki bir adam intihar anlaşması yaptı, sonra da bir binanın 28’inci katından kucak kucağa atlayarak intihar etti. Bir internet sitesinde tanışan dört kişi, seçtikleri binaya da, son anda intihardan vazgeçen, 26 yaşındaki bir adamın arabasıyla gitti. Dördüncü kişi onları bırakıp dönerken, iki genç kız ile yetişkin adam, 28’inci kattan kendilerini boşluğa bıraktı. Üç kişinin cesedi, apartmanın dibinde birbirlerine sarılmış olarak bulundu. 

Onları vazgeçiremedim’      15 yaşındaki genç kızın cebinden çıkan intinar notunda, "Beni yakın. Herkes kendine iyi baksın. Elveda, üzgünüm" yazıyordu. 
     İntiharı soruşturan yetkililer ise, dördüncü kişinin son anda intihardan vazgeçtiğini doğruladı. 26 yaşındaki bu adam da, "Onları kendilerini öldürmekten vazgeçiremezdim. Beni dinlemezlerdi, onları atlayacakları apartmanın önünde bıraktıktan sonra eve döndüm" dedi. 
     Güney Kore’de özellikle internet sitelerinin yönlendirmeleriyle gerçekleşen intiharlarda büyük bir patlama yaşanıyor. Bu ülkede sadece son 18 ay içinde en az 20 kişinin, ölümlerini internette planlayıp, ardından intihar ettiği biliniyor. 
     



 YAŞAM 

















</TEXT>
</DOC>
