<DOC>
<DOCNO> 59396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/spor/aspo.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
YİNE TAZMİNAT 
</HEADLINE>
<TEXT>

Fenerbahçe’nin teklifine olumlu yanıt veren Jurgen Rober’i, Hertha Berlin para almadan bırakmıyor 
     YALÇIN TÜRK 

     Saran görüştü 
     FENERBAHÇE Dış İlişkiler Sorumlusu Sadettin Saran’ın, dün Berlin’e giderek görüştüğü Jurgen Rober, teklife ilk planda olumlu yanıt verirken, "Ancak sözleşmem hala devam ediyor. Kulübümle de anlaşmalısınız" dedi. İki tarafın sezon sonunda ayrılacaklarını daha önce açıklamalarına rağmen Hertha Berlin’in mayısa kadar Rober ile devam etmek istediği belirtildi. 
     
     Hertha isteksiz 
     SARAN, Alman kulübüyle de yaptığı temaslarda tazminat talebiyle karşılaştı. Devre arasında yeni hoca arayışına girmek istemediklerini belirten Alman yöneticiler, Fenerbahçe’nin önerisine sıcak yaklaşmadılar. İki sezon önce de adaylar arasında yer alan Werner Lorant’ın da Saran ile yaptığı görüşmede İstanbul’a gelmeyi kabul ettiği, yönetimin onayını beklediği öğrenildi. 
     
     Yönetim beklemede 
     SARI-LACİVERTLİLER bugün de Antic ile konuşacaklar. Diğer adaylar için menajerlerinden gelecek yanıtlar beklenmeye başladı. Hafta sonu İstanbul’a dönmesi beklenen Sadettin Saran’ın vereceği rapordan sonra Yönetim Kurulu’nun son kararını vereceği belirtildi. Fenerbahçe’nin yeni hocası büyük bir ihtimalle yeni yıldan sonra belirlenecek. 
     



 SPOR 























</TEXT>
</DOC>
