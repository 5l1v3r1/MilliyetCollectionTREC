<DOC>
<DOCNO> 92741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/guncel/gun08.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şey dahil’ turizm doğru mu 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     "Her şey dahil" HD sistemi dünya turizm piyasasında giderek daha yaygın hale geliyor. Turist, paket tur fiyatını ödeyerek tatil boyunca tesisin tüm faaliyetlerinden bütün gün yararlanırken, sınırsız yiyecek tüketebiliyor. Bu durum turizmciler arasında tartışma yarattı. Turizm merkezlerinin esnafı, tatil köyünde ya da otelde hiçbir ekstra ücret ödemeyen turistin dışarı çıkmadığını vurgulayarak, satış yapamadıklarından şik yetçi oldu. Her şey dahil uygulamasına devam edilmeli mi Görüşler şöyle 
     
     Ahmet Barut Akdeniz Otelciler Birliği Başkanı 
Arz talep meselesi      Her şey dahil HD uygulaması Türkiye turizminin gerçeklerinden biri. Eleştirenler, "Bunu uygulayan tesisler yapmasak acaba bu kadar turist gelir mi " ya da "Bu turistin kaçta kaçı gelir " sorusunu sormalı. Tek taraflı düşünmemek lazım. Bazı esnaflar bundan yakınıyor. Ama bu tesislerdeki temizlik, mutfak, mobilya malzemeleri de esnaftan alınmıyor mu Esnaf sadece deri satan, altın satan mı Bu otellerin malzemelerinin alındığı yerlere sorun bir de... Esnaf şik yetçi mi, değil mi Arz talep meselesi. 
     
     Banu Dündar DETUR Operasyon Sor. 
Çocuklu ailelerin tercihi      Satışların yüzde 70’i HD’den yana ve her yıl müşteri sayısı artıyor. Bu tarz yerlerde kişi parayı unutuyor. "Param yetecek mi yetmeyecek mi " düşüncesi olmuyor, strese girmiyor. Ödenen miktar zaten belli. Bu uygulama, bazen birtakım hizmet standartlarını düşürebiliyor. Örneğin garson hizmetinde sorun yaşanabiliyor ya da barlarda plastik bardaklarla servis yapılabiliyor. Tesisle ilgili bir şey. Ancak sık sık olmuyor, çok fazla şik yet gelmiyor. HD’yi özellikle çocuklu aileler tercih ediyor. "Garson ayağıma gelsin" diyen ya da "etrafımda pervane olsun" tercihi olan üst tabaka ise yarım pansiyon bir tesise gidiyor. 
     
     Başaran Ulusoy TÜRSAB Başkanı 
Müşteri otelden çıkmalı      Türkiye’nin muhteşem tarihi, kültürü var. Bunları görsünler istiyorum. Gezen, gören müşteri istiyoruz. Otelden çıkan müşteri istiyoruz. Arkadaşlarımızın haklı olarak uyguladıkları bu sistemi, gelecek yıllarda gözden geçirmelerini tavsiye ederim. Bugün marka olan Antalya, marka olan Türkiye’nin döviz çeşidini çoğaltıp para kazanmamız lazım. Anadolu’nun muhteşem güzelliklerini göstermek, mutfağımızın tadını tattırmak, folkloru, elişi sanatımızı göstermek, hediyelik eşya satmak. Bunlar da eğlence içinde olmak şartıyla işin bir parçası. 
     
     Sinan Babila Otelciler Birliği Bşk. 
Sokaktaki esnaf tedirgin      Türkiye’de tatili seçenlerin çoğunluğu HD’yi tercih ediyor. Bu program esnafı tedirgin ediyor ama buna m ni olmak şu aşamada mümkün değil. Dünya Kupası’ndan elde edilen avantaj, oluşan Türkiye sempatisi var. Türkiye’ye anormal bir talep gelmeye başlarsa, o zaman bizim de bunu her şey dahilden belki yarım, belki tam pansiyona döndürme imk nımız, hiç değilse bazı oteller için mümkün olabilir. Şu anda HD tercih ediliyor ve satılıyor. Sokaktaki manavın, bakkalın, büyük mağazaların bundan şik yeti yoktur. Tatil köylerinden şik yet eden, komisyon vererek doğrudan turiste hediyelik eşya, halı gibi mal satan esnaftır. 
     



 GÜNCEL 























</TEXT>
</DOC>
