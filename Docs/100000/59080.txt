<DOC>
<DOCNO> 59080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sondun08.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya ekonomisinin ilginç rekorları 
</HEADLINE>
<TEXT>

     Birçok farklı alanda ilginç rekorların yeraldığı Guinness Rekorlar Kitabı'nda ekonomi ve iş dünyası açısından da ilginç olaylar yer alıyor. Kitaba göre en fazla kredi kartı sahibi olan kişinin 1397 kredi kartı bulunuyor. 
     Dünyadaki en eski sektör, çakmak taşı kırma endüstrisi iken, 20 bin ortaklı şirket en çok hissedarı olan şirket olarak 
     kayıtlara geçti. 
     Guinness Rekorlar Kitabı'nda ekonomi ve iş dünyası açısından oldukça ilginç olaylar yer alıyor. 
     
     Bir cüzdanda 1397 kredi kartı 
     Bunlardan birisi kredi kartının yaygın olarak kullanılmasına ilişkin. ABD'nin Santa Clara kentinde yaşayan Walter Cavanagh önce birkaç kredi kartı sahibi olarak bu maceraya sürüklenmiş. Ardından 10, 20, 30 derken, bu işi koleksiyona çevirmiş. 1997 sonu itibariyle Cavanagh'ın tam 1397 kredi kartı olmuş. Cavanagh, bu kartları kullanmak için 
     70 metre boyunda, 79 santim uzunluğunda bir cüzdan 
     kullanıyormuş. 
     
     Tarihin en sıfırlı banknotu 
     Türkiye, yıllardır kronik enflayonla uğraşıyor. Ancak Guinness Rekorlar Kitabı'na göre en yüksek enflasyon oranlarından birine 1946 yılında Macaristan'da ulaşıldı. 
     1931'de bir Pengö'lük banknota eşit olan, 1 altın Pengö, 
     1946 yılındaki hiper enflasyon nedeniyle 130 trilyon 
     Pengö'ye ulaştı. O dönemde 21 sıfırlı 8 trilyon banknotlar piyasaya sürüldü. "Egymillard billions" adı verilen banknot, birkaç yıl kullanımda kaldı. 
     
     Vergiyi bilmeyen ülküler de var 
     Vergi açısından dünyanın en şanslı insanları Katar ile Bahreyn'de yaşıyor. Petrol zengini olan bu iki Körfez ülkesindeki vergi oranı neredeyse sıfır düzeyinde. İki ülkenin de vergi geliri hemen hemen yok gibi. Bu iki ülke gibi Büyük Britanya yakınlarındaki Anglo-Normand Adaları'nda da halktan hiç vergi alınmıyor. En şanssız vatandaşlar ise Danimarka'da yaşıyor. Bu ülkedeki vergi oranı yüzde 68'leri buluyor. 
     
     20 bin ortaklı şirket toplantısı var 
     Halka açık şirketlerin genel kurulları şubat-nisan arasındaki dönemde gerçekleşirken, bu toplantılara büyük ortakların yanısıra genelde çok az küçük ortak katılıyor. 
     Ancak 1961 yılının nisan ayında ABD'li telefon ve telgraf firmasa AT T'nin toplantısına tam 20 bin 109 hissedar katıldı. Bir miting havasında geçen bu toplantıdaki hissedar sayısında bir daha hiç ulaşılamadı. 
     
     İşadamları önce çakmaktaşı kırmayı öğrendi 
     Guiness Rekorlar Kitabı'na göre, dünyanın en eski sektörü bundan tam 2.5 milyon yıl önce, bir Afrika ülkesi olan Etiyopya'da yapılamaya başlanmış. Taş kırıcı el aletleri ve baltaların yapımını içeren çakmak taşı kırma endüstrisi, hala bu ülkede devam ediyor. En eski kayıtlı firma ise buz kırıcı veya buz torbası üreten İsveç Falun'daki Staro Kopparbergs Bergslag firması olarak belirlenmiş. Bu firma 11'inci yüzyıldan beri faaliyetine devam ediyor. 
     En çok çalışanlı şirket rekoru ise bir Asya ülkesi olan Hindistan'a ait. Rakamlar, kamu şirketini bir istihdam aracı olarak kullanmanın Hindistan'da biraz abartıldığını ortaya koyuyor. 1994-1995 yılları arasında Hindistan Demiryolları'nda çalışan sayısı 1 milyon 602 bin kişiye ulaşmış. 
     






</TEXT>
</DOC>
