<DOC>
<DOCNO> 58433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/yazar/akyol.html </URL>
<DATE> 2001/12/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İntihal vakası 
</HEADLINE>
<TEXT>

     İNTİHAL, akademik dilde "başkasının kitabından aşırma yapmak" anlamına gelen bir terim... 
     Başkasının yazdığı bir kitabın tamamını veya bir kısmını, kaynak göstermeden 'aşırma'ya intihal deniliyor. 
     Maalesef bizde zaman zaman görülen bir akademik ayıptır, mesleki suçtur... Daha önce Doğramacı hakkında bu yönde yayınlar yapılmıştı. Gazi Üniversitesi'nde de bir profesörün rahmetli Ülgener Hoca'dan intihal yaptığı söyleniyor. 
     Şimdi, "Laparoskopik Cerrahi" adlı kitapta Prof. Kemal Alemdaroğlu'nun, İngilizce "New Development in Laparoscopy" adlı eserden bazı metin ve fotoğrafları 'intihal' ettiği belirtiliyor Cumhuriyet, Bilim ve Teknik, 1 Aralık 2001 
     YÖK Başkanı Kemal Gürüz YÖK toplantısında demiş ki 
     - İncelettim, kitap 'manuel'miş, intihal sayılmaz 
     'Manuel' yani el kitabı Demek YÖK'e göre, "el kitabı" niteliğindeki kitaplardaki 'aşırma'lar intihal sayılmaz 
     
     TABİİ Prof. Alemdaroğlu da intihal olmadığını savunuyor 
     "Bir doçent arkadaş bir kitap hazırlamaya başladı... Bir telif hakkı konusu olmayan fotoğrafların seçiminde benden yardım istedi. Ben de bu konuda yardımcı oldum. O nedenle adımın 'editörler' arasında kullanılmasına evet dedim. Kitabın metin kısmıyla ilgim olmadı..." Oktay Ekşi, Hürriyet, 8 Aralık 2001 
     Bu intihal vakası, kitap bir "el kitabı" olduğu için mi, yoksa Alemdaroğlu sadece başka bir kitaptaki fotoğrafları "bir doçent arkadaş"a tavsiye ettiği için mi intihal değildir 
     Alemdaroğlu, sadece editör olarak adının konulduğunu, "metin kısmıyla ilgisinin olmadığını" söylüyor. Halbuki ikisi kendi adına, biri ortaklaşa, üç bölümde imzası var Alemdaroğlu'nun yazdığı "metin kısımlarında", intihal yapılmış "yer yer bire bir, cümle cümle çeviri ve arada özetlemelerle" hem de... 
     ÜÖÜD Başkanı Prof. Alper Sevgen'in basın açıklamasında da intihal olayı ayrıntılarıyla anlatılmıştır zaten. 
     
     YÖK, bir akademik etik sınavındadır İdeolojik ve hizipsel yandaşlık mı, yoksa akademik değerler mi 
     Her şeyden önce, halkın vergilerini kullanan YÖK'ün Başkanı Sayın Gürüz, "el kitabı"nın ne demek olduğunu, bu tür kitaplarda intihalin serbest olup olmadığını kamuoyuna açıklamalıdır. 
     "Telif hakkı" yüzünden Prof. Bülent Tanör'ü "meslekten ihraç" etmeye kalkan Prof. Alemdaroğlu da intihal ettiği metin ve fotoğrafların "telif hakkı olmadığı" iddiasını ispat etmelidir. 
     Çünkü, ÜÖÜD'nin başvurusu üzerine, İngilizce kitabın yayıncısı USSC, "metnin de, fotoğrafların da telif hakkına dahil olduğunu, Türkiye'de kimseye telif hakkı vermediklerini" bildirmiştir 
     Sayın Alemdaroğlu bir de imzası bulunan bölümleri kendisi değilse kimin yazdığını da açıklamalıdır. 
     Bu akademik ayıp varsa, üstü örtülmemeli yoksa kimse töhmet altında kalmamalı. Bunun için YÖK, ideolojik ve hizipsel aidiyeti olmayan, saygın tıp profesörlerinden oluşan bir komisyon kurarak konuyu incelettirmeli, sonucu kamuoyuna açıklamalıdır. 
     
     







İntihal vakası 


Çek Arjantin 


İlaçta yüzde 10 indirim 


UFO değil CEO'lar... 


Orman kanunu 


Ben herkesin rektörüyüm 


ABD'nin Irak hazırlığı 


Bill Bernbach dedi ki... 


Koç, TÜSİAD’a gitmedi, aile toplantısı yaptı 


Sıra insan haklarında 


Derin devlet görüntüleri 


Arjantin'in bifteği, Burdur'un sütü 


Yüzüklerin Efendisi Bakanlığı, Ankara’ya ilham verebilir 


Sözleşmeyi iki nüsha yapın 


"Erdalbeyin yetimleri" 


Arjantin’den yolsuzluk yiyicilik’ dersi 


Avrupa içeride Arjantin dışarıda kaldı 


</TEXT>
</DOC>
