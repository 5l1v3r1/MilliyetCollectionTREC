<DOC>
<DOCNO> 72371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/soneko18.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası "Bilançodaki performans kriterleri tutturuldu" 
</HEADLINE>
<TEXT>

     Merkez Bankası, Uluslararası Para Fonu'na IMF sunulan Niyet Mektubu'nda yer alan Merkez Bankası bilançosu temel büyüklüklerinden performans kriteri ve gösterge niteliğinde belirlenen hedeflerin tutturulduğunu bildirdi. 
     Merkez Bankası tarafından yapılan açıklamaya göre, 2002 yılı para programında nominal çapa olarak kullanılan Para Tabanı'na yılın ilk 6 ayında dönemler itibarıyla performans kriteri, yılın ikinci döneminde de gösterge niteliğinde olmak üzere üst sınırlar konulduğu hatırlatıldı. 
     Açıklamada, Şubat ayı için belirlenen üst sınırın 8 katrilyon 250 trilyon lira olduğu hatırlatılarak, gerçekleşmenin, Kurban Bayramı nedeniyle geçici olarak artan para talebi etkisini gidermek amacıyla, 11-12 Şubat 2002 ve 11-12 Mart 2002 günlerinin ortalaması alınarak 
     hesaplandığı belirtildi. 
     Buna göre, söz konusu günlerdeki Para Tabanı ortalaması 7 katrilyon 823 trilyon Lirası olarak gerçekleşerek, 8 katrilyon 250 trilyon liralık üst sınırın altında kaldı. 
     
     Net uluslararası rezervler 
     Açıklamada, Niyet Mektubu'nda, Merkez Bankası Net Uluslararası Rezervleri'nden Hazine'nin 2002 yılında Uluslararası Para Fonu'ndan IMF aldığı kredilerle Hazine'nin 1 yıldan kısa vadeli döviz cinsi borçlarının çıkarılması ile elde edilen Net Uluslararası Rezervler'e ilişkin performans kriteri niteliğinde alt sınır konulduğu belirtildi. 
     Banka açıklamasında, şöyle denildi 
     ''28 Şubat 2002 tarihinde, Merkez Bankası Net Uluslararası Rezervleri 5 milyar 580 milyon doları, Hazine'nin IMF'ye borcu 9 milyar 194 milyon doları ve Hazine'nin 1 yıldan kısa vadeli döviz cinsi borcu da 1 milyar 293 milyon doları olarak gerçekleşmiştir. 
     Böylece, Net Uluslararası Rezervler eksi 4 milyar 907 milyon dolar olarak gerçekleşerek, performans kriteri niteliğindeki eksi 6 milyar 500 milyon dolarlık alt sınırın üzerinde kalmıştır.'' 
     
     Net iç varlıklar 
     Niyet Mektubunda, Merkez Bankası Net İç Varlıklarına Hazine'nin 2002 yılında IMF'den aldığı kredilerle Hazine'nin 1 yıldan kısa vadeli 
     döviz cinsi borçlarının Türk Lirası karşılıklarının eklenmesi ile elde edilen Net İç Varlıklara ilişkin gösterge niteliğinde üst sınır konulduğu kaydedilen açıklamada, Şubat ayı için belirlenen üst sınırın 26 katrilyon 100 trilyon Lira olduğu belirtildi. Net iç varlıkların Kurban Bayramı nedeniyle geçici olarak artan para talebi etkisini gidermek amacıyla, 11-12 Şubat 2002 ve 11-12 Mart 2002 günlerinin ortalaması alınarak hesapdığı ifade edilen açıklamada, şu ifadelere yer verildi ''Söz konusu dönemde, Merkez Bankası Net İç Varlıklar ortalaması, 9 katrilyon 242 trilyon lirası, Hazine'nin IMF'ye borcu 13 katrilyon 236 trilyon lirası, Hazine'nin 1 yıldan kısa vadeli döviz cinsi borcu da 1 katrilyon 840 trilyon Lirası olarak gerçekleşmiştir. Böylece, 11-12 Şubat 2002 ve 11-12 Mart 2002 günlerindeki Net İç Varlıklar ortalaması 24 katrilyon 318 trilyon lirası olarak gerçekleşerek, gösterge niteliğindeki 26 katrilyon 100 trilyon Liralık üst sınırın altında kalmıştır.'' 
     
     Mart-Nisan dönemi para programı hedefleri 
     Açıklamada, Niyet Mektubu'nda belirlenen Mart-Nisan dönemi para programı hedeflerine de yer verildi. 
     Para Tabanı için performans kriteri niteliğindeki Nisan ayı sonu üst sınırının 8 katrilyon 900 trilyon lira olduğu kaydedilen açıklamada, hesaplamanın, Nisan ayı son 5 iş günü değerleri ortalaması baz alınarak yapılacağı bildirildi. 
     Net Uluslararası Rezervler için performans kriteri olarak belirlenen Nisan ayı sonu alt sınırının eksi 7 milyar 200 milyon Dolar olduğu ifade edilen açıklamada, Net İç Varlıklar için gösterge niteliğinde belirlenen Nisan ayı üst sınırı 27 katrilyon 700 trilyon lira olduğu belirtildi. 
     Açıklamada, hesaplamanın, Nisan ayı son 5 iş günü değerleri ortalaması baz alınarak yapılacağı kaydedildi. 
     






</TEXT>
</DOC>
