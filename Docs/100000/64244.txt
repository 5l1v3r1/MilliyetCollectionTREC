<DOC>
<DOCNO> 64244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/spor/spo01.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’a çifte uyarı 
</HEADLINE>
<TEXT>

     ORHAN YILDIRIM 

     BEŞİKTAŞ Teknik Direktörü Christoph Daum, Bursaspor karşısında ortaya konan kötü futbolu eleştirdi, futbolcuları uyardı. Alman hoca, takımla yaptığı toplantıda, "Kazanmamıza rağmen Trabzon ve Bursa maçları futbol olarak kötüye gidişi gösterdi. Böyle devam ederseniz geldiğimiz yere döneriz. Ayaklarınız yere bassın, ortada henüz ne kazanılmış bir şampiyonluk ne de kupa var" dedi. 
     KÖTÜ futbol Menajer Sinan Engin’i de kızdırdı. Futbolcuları sert bir şekilde uyaran Engin, "Kendinizi sakın kandırmayın. İki maçtır ortaya koyduğunuz futboldan memnun değiliz. Böyle kötü oynamaya asla hakkınız yok" diye konuştu. Öte yandan Beşiktaş’ın istediği Demetradze, Lokomotiv Moskova’ya transfer oldu. Bayalı Tunus, Mısır’a 1 - 0 yenilerek, grubunda son sıraya demir attı. . 
     
Serdar Bilgili yeniden      BEŞİKTAŞ Başkanı Serdar Bilgili, mart ayındaki kongrede Başkanlığa yeniden aday olacağını resmen açıkladı. Beşiktaş hisselerinin halka açılmasıyla kurumsallaşmada büyük atılım yaptıklarını belirten bilgili, "Türkiye’nin en sağlıklı mali yapısı olan bir kulüp yarattık. Herkese kucak açtık. Beşiktaş’ı milenyumun takımı yapmaya kararlıyım" diye konuştu. 
     



 SPOR 


























</TEXT>
</DOC>
