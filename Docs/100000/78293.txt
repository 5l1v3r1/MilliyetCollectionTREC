<DOC>
<DOCNO> 78293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/yazar/altan.html </URL>
<DATE> 2002/04/14/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Vay benim köse sakalım... 
</HEADLINE>
<TEXT>

     Adamın biri, çapkınlık yapmak ister bir türlü başarıya ulaşamazmış. Tıpkı bizdeki bir türlü iktidara gelemeyen partiler gibi... 
     Arkadaşları akıl öğretmişler kendisine 
     - Hoşlandığın kadına önce kur yap, demişler. 
     - Nasıl kur yani 
     - Ne güzel gözleriniz var, de. Müzik sever misiniz, diye konuşma aç. Okuduğu romanları sor. Elbiselerini beğen, falan filan... 
     Adam 
     - Peki, demiş. 
     Ve bir gün tren kompartımanında genç bir kadına rastlamış. Bir süre kadına baktıktan sonra 
     - Gözleriniz ne güzel, demiş. 
     Kadın gülümseyerek 
     - Mersi, demiş. 
     Adam susmuş, susmuş arkasından 
     - Müzik sever misiniz, demiş. 
     - Çook, özellikle senfonileri... 
     Adam yine susmuş. Sonra 
     - Hangi romanları okuyorsunuz, demiş. 
     - Elime ne geçerse... 
     Ve yine susmuş adam. Derken 
     - Bluzunuzu pek beğendim, demiş. 
     - Sahi mi, çok incesiniz... 
     Adam bir süre daha susmuş. Sonunda 
     - Bu kadar kur yeter hadi soyun da, yat bakalım şuraya, demiş. 
     Bir türlü iktidara gelemeyen partiler de, seçmen yığınlarına, fırsat çıktıkça vaatlerde bulunarak geçirirler zamanı 
     - Ekonomik krize çözümü, ancak biz bulabiliriz. 
     - ... 
     - Biz iktidara geldiğimizde, bir tek yoksul kalmayacak ülkede. 
     - ... 
     - Çağdaşlaşma yolunda tek motor biziz. 
     Ya kazara bir de iktidara gelirlerse, vaktiyle yaptıkları vaatleri hatırlatan seçmenlere ne derler 
     - O kadar kur yeter hadi bakalım soyun da, ya domal, ya yatıver şuraya... 
     
     Önce ayağa kalkın. İki avucunuzu kulaklarınızın üstüne sıkıca bastırın. Ağırlığınızı bir ayağınızın üstüne vererek öteki ayağınızla öne, yana, arkaya doğru adım atar gibi yapıp, sonra tabanınızı hızlıca yere bastırın. 
     Arkasından, tabanını yere bastırdığınız ayağın üstüne ağırlığınızı verin öteki ayağınızla aynı şeyleri yapın. 
     Bir adım öne gidince, tekrarlayın aynı hareketleri. 
     Tamam mı 
     Şimdi soruyoruz 
     - Bu kimin taklididir 
     - Karanlıkta mayın tarlasına düşmüş bir köylünün. 
     - Hayır. 
     - Zeybek oynamaya çalışan bir aceminin. 
     - Hayır. 
     - Peki kimin 
     - Türk ekonomisini krizden kurtarmaya çalışan Devlet Bakanı Kemal Derviş’in... 
     
     Biz, "enseyi karartmayın" dedikçe karşılaştığımız bazı dostlar 
     - Geçim kapıları kapandıkça, diyorlar kararmadık ne ense kalıyor, ne alın, ne de surat her gün biraz daha yitiriyoruz umudumuzu, bilemiyoruz ne yapacağız... 
     Siyasetçiler de, göründükleri kadar umutlu değildirler kendi geleceklerinden. 
     Ancak morallerini yüksek tutmak için, bazı değişik yöntemler kullanırlar. Tıpkı eski zamanlardaki ihtiyar bir kız gibi... 
     O ihtiyar kız, her gece yatmadan önce yatağının altına bakarmış acaba bana aşık biri saklanmış mıdır, diye... 
     Bir süre sonra, bir yatak daha satın almış şansını arttırmak için... 
     
     Ekonominin kilitlendiği konusundaki görüşler de epey yaygın ya... 
     O görüşleri de sanırım en iyi şu tekerleme özetliyor 
     Açıl kilit açıl 
     Açılmaz 
     Anahtarı nerde 
     Suya düştü 
     Su nerde 
     İnek içti 
     İnek nerde 
     Dağa kaçtı 
     Dağ nerde 
     Yandı bitti kül oldu 
     Vay benim köse sakalım .. 
     
     







Vay benim köse sakalım... 


Türban 2002 


Yücelen'den Müdüre destek 


Jenin katliamı, Şaronizm, intihar terörizmi 


Sinemalarım 


Sıra bizim kuşakta 


Avrupa Birliği'ne giriş sürecinde eğitim 


Sahip olduğumuz tek şey yaşadığımız andır 


Mardin'in kayık ve sal tarifesi 


Işıkara'dan Abdülhamid'e deprem jurnalleri 


Bankacıyla gazetecinin köşe yazarı olarak farkı 


Bir yıldızın hayat müfredatı 


Siz "ne"siniz 


Yeni lider adayı hakkında 


Büyümenin önündeki en büyük engel kafalarımızda 


Her soruna bakıyoruz gençleri unutuyoruz 


Türkiye altın takı ülkesi olur mu 


</TEXT>
</DOC>
