<DOC>
<DOCNO> 88204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/siyaset/siy01.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim geleceğimiz Avrupa Birliği’nde ’ 
</HEADLINE>
<TEXT>

Çankaya Köşkü’nde yarın yapılacak zirve öncesinde toplanan 175 sivil toplum örgütü, AB üyeliğinden dönüş olmayacağını vurgulayıp siyasilere çağrı yaptı Hiç zaman geçirmeyelim 
     EYLEM TÜRK Ekonomi Servisi 

     Cumhurbaşkanı Sezer’in liderler zirvesi öncesinde, görüşlerini açıklamasını istediği 175 sivil toplum kuruluşu, dün yayımladıkları bildiride, "Türkiye’nin yeri Avrupa Birliği’dir. Kaybedecek zamanımız yoktur" ifadelerini kullandı. Ceylan Otel’de yapılan ve TOBB, Türk-İş, DİSK, TESEV, TİM, İSO, İTO, TÜSİAD, YASED, TÜRSAB, ATO, KALDER, TİSK, MÜSİAD, İMKB gibi onlarca iş ve sivil toplum örgütünün yayımladığı bildiride ayrıca, "Bugün 40 yılı aşkın süredir devam eden ulusal davanın hayata geçirilmesinde tarihi bir kavşaktayız" denildi. Bildiride şu görüşlere yer verildi 
     
     Hedefe çok yakınız 
     "Türkiye, AB tam üyelik hedefine hiç olmadığı kadar yakın. Tam üyelik mücadelesinin sonuca ulaşması yolunda, siyasi iradenin kararlılığına, her zamankinden daha fazla ihtiyaç duyuyoruz. Tüm siyasetçilerimizden bu tarihi sorumluluğun bilinci ile hareket etmelerini bekliyoruz. Biz, bu bildiride imzası olan sanayici, tüccar, çiftçi, esnaf, serbest meslek mensubu, işçi, akademisyen, öğrenci, medya temsilcileri, toplumun tüm temsilcileri, geleceğimizi AB’de görüyoruz. Bizi temsil etmek ile görevlendirdiğimiz siyasetçileri toplumun sesine kulak vermeye ve projeyi gerçekleştirme taahhüdünü şimdi bugün yerine getirmeye çağırıyoruz. Biz Türk toplumu olarak kararlıyız." 
     
     Genelkurmay’a cevap verdiler 
TÜSİAD Biz olumlu hissiyatı kastettik      TÜSİAD, Genelkurmay Başkanlığı’ndan gelen "Nezaket ziyaretinde görüştüğümüz sivil toplum kuruluşlarıyla idam ve dil gibi hassas konularda tartışıp görüş birliğine varıldığı şeklindeki ifadeler doğru değildir" açıklamasına yanıt verdi. TÜSİAD, açıklamasında şöyle dedi "TV programında yapılan değerlendirme, görüşme ortamının yarattığı olumlu hissiyatın dile getirilmesi biçiminde olmuştur. Yapılacak düzenlemelerin ayrıntılarıyla ilgili olarak, maalesef henüz bir mutabakat sağlanamamıştır. TÜSİAD, Türkiye Nasıl bir gelecek ’ gazete ilanıyla kamuoyunun doğru bir şekilde bilgilendirildiği ve bu bilgilendirmeyle Türkiye’de bir uzlaşma zemininin oluştuğu inancındadır." 
     
     Toplantıya katılanlar ne dedi 

</TEXT>
</DOC>
