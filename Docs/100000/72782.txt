<DOC>
<DOCNO> 72782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/soneko17.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur-Sen "Kamu çalışanları ayrıcalıklı zamma karşı öfkeli" 
</HEADLINE>
<TEXT>

     Memur-Sen Genel Başkanı Fatih Uğurlu, ''eşit işe, eşit ücret'' kararnamesinin sınırlı tutulmasına tepki göstererek, ''Kamu çalışanları bu ayrıcalıklı zamma öfkelidir'' dedi. 
     Uğurlu, yaptığı yazılı açıklamada, hükümetin kamuda maaş adaletsizliğini gidermek amacıyla yaptığı bu düzenlemeyle ''memur ücretleri arasındaki makasın daha da açıldığını'' belirtti. 
     Uğurlu, şu görüşleri dile getirdi 
     ''Kararnameyle, 'eşit işe, eşit ücret' yaklaşımının bir fiyasko olduğu ortaya çıkmıştır. Yapılan bu zamlar 'hükümet, devlet iktidarını yönlendiren üst düzey bürokratların, hükümetin başarısızlığını görmezlikten gelmesini amaçlıyor' varsayımını akla getirmektedir. Kamu çalışanları, 2.5 milyon kamu çalışanından sadece 70 binine yapılan bu ayrıcalıklı zamma öfkelidir. Bu haksızlığa ve ayrımcılığa bir an önce son verilmesini talep ediyoruz.'' 
     






</TEXT>
</DOC>
