<DOC>
<DOCNO> 83022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sondun25.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de ölmeden kendi ölüm ilanını verdi 
</HEADLINE>
<TEXT>

     KKTC'de Sevil Adem Seyman adlı bir kadın, ölmeden gazeteye kendi ölüm ilanını verdi. 
     Kıbrıs gazetesinin dünkü sayısında ''Acı kayıp'' başlığıyla ''Sinem Bacıoğlu'' adına verilen ilanın bizzat Seyman tarafından, gazetenin dünkü sayısında yayımlanması için Pazar günü verildiği anlaşıldı. 
     Tedavi amacıyla Ankara'da bulunduğu belirlenen Sevil Adem Seyman'ın ''ölüm ilanını'' gazetede görünce telaşlanan yakınları, Seyman'ın birçok rahatsızığı olduğunu, tedavi için Ankara'ya gideceğini bildiklerini ve tedavi masrafları için kendisine para verdiklerini açıkladı. 
     Yatalak annesiyle birlikte Girne'nin Karaoğlanoğlu bölgesinde yaşayan Seyman'ın, aile bireylerinden destek alamadığı için böyle bir ilan verdiği sanılıyor. 
     Sevil Adem Seyman'ın ölüm ilanında şöyle deniliyor 
     ''Sevil Adem Seyman, birlikte tedavi gördüğümüz Ankara'da Hakkın rahmetine kavuşmuştur. Kendi vasiyeti üzerine Ankara'da defnedilecektir. Ruhu şad olsun, yattığın yer nur olsun. Seni asla unutmayacağız. Son gün şu satırları yazmıştı Artık dayanamıyorum, tükendim. En acı şeydir bilir misin vicdansızlık, vefasızlık. Ama sen bilemezsin... Ölüme döndü yüzüm Ölürsem mezarıma taş dikmeyin, istemem. Altında yatanı kimse bilmesin... '' 
     





</TEXT>
</DOC>
