<DOC>
<DOCNO> 85107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur02.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüylü battaniye astım yapıyor 
</HEADLINE>
<TEXT>

     Trakya Üniversitesi Tıp Fakültesi Göğüs Hastalıkları Anabilim Dalı Öğretim Üyesi Doç. Dr. Celal Karlıkaya, yastıkların çok tüylü olmasının, özellikle çocuklarda astım riskini artırdığını bildirdi. 
     Doç. Dr. Karlıkaya, astımın çevresel değişikliklerle hassas hale geldiğini, öksürük ve hışırtılı solunum ile ortaya çıktığını belirtti. Yakınmaların saatten saate ve günden güne değiştiğini ifade eden Doç. Dr. Karlıkaya, şunları kaydetti 
     ''Yatarken kullanılan yastıkların çok tüylü olması özellikle çocuklarda astım riskini artırır. Tüy arasına giren tozlar havayla sirkülasyona girerek solunduğunda, özellikle risk grubundaki çocuklar için sakınca doğurur. Çok tozlu eski halıları da kullanmayınız. 
     Evinizi her gün havanlandırınız. Bulunduğunuz ortamda hamam böceği başta olmak üzere haşarata izin vermeyiniz. Evde yemek pişirirken, yemek duman kokularının çocuğunuzun soluduğu hava ile birleşmesini engellemek için de mutlaka aspiratör kullanın. Evlerin havasına karışan kimyasal temizlik maddelerini dikkatli kullanmalıyız.'' Astım atağını başlatan nedenlerin başında, gribal enfeksiyonlar, allerjenler, sigara dumanı, hava kirliliği, kimyasal maddeler, üzüntü ve stresin geldiğini belirten Doç. Dr. Karlıkaya, Türkiye'de nüfusun yüzde 5'inin astım hastası olduğunu söyledi. Doç. Dr. Karlıkaya, astıma yakalanmada çevresel faktörler ile çocukluk çağı enfeksiyonlarının da rolü olduğunu sözlerine ekledi. 
     





</TEXT>
</DOC>
