<DOC>
<DOCNO> 87857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun19.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda Prensi'nden Af Yasası tepkisi. Türkiye ziyaretini erteledi 
</HEADLINE>
<TEXT>

     Hollanda Veliaht Prensi Willem Alexander'ın bu hafta içinde İstanbul'a yapacağı ziyaret, Alanya'da Hollandalı üç turist kadını kaçırmak ve birini öldürmekten mahkum kişinin Af Yasası'ndan yararlanarak serbest bırakılmasına tepki olarak ertelendi. 
     Hükümetin açıklamasında, Hakan Karayavuz adlı kişinin ''yeniden mahkum edilmesi konusunda açıklık bulunmadığı'' ve ziyaretin yapılmamasına karar verildiği belirtildi. 
     Kararın, Dışişleri Bakanı Jozias van Aartsen'ın, Dışişleri Bakanı İsmail Cem ile yaptığı telefon görüşmelerinden sonra verdiği bilgi ışığında alındığı kaydedildi. 
     Hollanda Veliaht Prensi Willem Alexander ve eşi Prens Maxima, yarın akşam İstanbul'a giderek, Perşembe ve Cuma günleri, yeniden onarılan Hollanda Başkonsolosluğu'nun bulunduğu ''Hollanda Sarayı'' adlı tarihi binanın açılış törenine katılmaları öngörülmüştü. 
     Veliaht Prens'in ziyaretine, Dışişleri Bakanı van Aartsen'in de eşlik etmesi planlanmıştı. 
     Antalya'nın Alanya İlçesi'nde, 1995 yılında, 2 arkadaşıyla birlikte, 1'i Rus, 3'ü Hollandalı 4 turist kadına defalarca tecavüz ettikten sonra, Kuşyuvası Mevkii'nde 2 turist kadını 1500 metre derinliğindeki uçuruma atarak öldüren sanıklardan Hakan Karayavuz, Şartla Salıverme Yasası'ndan yararlanarak 23 Mayıs'ta tahliye edilmesi, Hollanda'da büyük tepki çekmişti. 
     Dışişleri Bakanı van Aartsen, geçen hafta yaptığı açıklamada, bu gelişmenin iki ülke ilişkileri açısından olumlu olmayacağını, ilişkelere zarar vermesinden kaygı duyduğunu söylemişti. 
     





</TEXT>
</DOC>
