<DOC>
<DOCNO> 70175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yazar/pulur.html </URL>
<DATE> 2002/03/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tırmık'ın Tırmık'a ettiğini... 
</HEADLINE>
<TEXT>

     Aydın Engin, kitabını "Hasan ağabey, senden fırça yemeden, kendim kendimi tırmıkladım" diye yazıp göndermiş... 
     Estağfurullah, haddimize mi, düşmüş dedik ama "Yoksa yine, rahmetli Ulunay'ı, Haydarpaşa'dan eşeğe bindirip Kartal'daki çiftliğine mi göndermiş " diye de düşünmedik değil. 
     
     KİTABI, bir hızlı okumaya tabi tuttuk, 163. sayfada aradığımızı bulduk, Aydın Engin bizim için şöyle demiş 
     "En çetrefil konuyu yalınkatlaştırmadan, yalınlaştırmayı, en okunmaz haberi, okunur kılmayı Hasan Pulur ağabeyimden öğrendim." 
     
     BUYURUN bakalım, buradan yakın 
     Ne demek istiyor 
     Yalınkatlaştırmadan, yalınlaştırmak... 
     Tekerleme gibi 
     "Çekoslovakyalılaştıramadıklarımızdan mısınız "ı bilir misiniz 
     Açtık sözlüğü 
     "Çetrefil Karışıklığı dolayısıyla anlaşılması güç." 
     "Yalınkatlaştırmak Basit, derinliği olmayan, üstünkörü." 
     "Yalınlaştırmak gösterişsiz, süssüz, sade." 
     Anlaşıldı, biz en karışık konuyu, basite indirmeden, üstünkörü geçmeden gösterişsiz, süssüz ve sade bir anlatımla yazarmışız, Aydın Engin de bunu bizden öğrenmiş 
     Allah razı olsun, kıymetimizi bir bilen çıktı, demek bunca yıl yazdıklarımız bir işe yaramış... 
     
     AYDIN Engin, sadece bizden değil, diğer "ustalardan" da bir şeyler öğrenmiş, onların da hakkını vermiş... 
     Mesela Kemal Bisalman'dan haber yazmayı, Abdi İpekçi'den bir haberi en az iki kere doğrulatmayı, Çetin Altan'dan gizli dil lezzetlerini, Cüneyt Arcayürek'ten haber kaynağı uyumadan yatmamayı, İlhan Selçuk'tan, küfretmeden tepeden tırnağa boyamayı, yağlamadan övmeyi. 
     Mustafa Ekmekçi'den de bu meslekte en büyük rütbenin muhabirlik olduğunu öğrenmiş. 
     Zaten Aydın Engin, bu yazıyı Mustafa Ekmekçi'nin son günlerinde yazmış "Mustafa abi saçmalama " demiş... 
     Yani ölme 
     Ama nafile, insanın kaderi bu, doğacak ve ölecek... 
     Arada kalan süreyi yaşarken de Aydın Engin gibi bir dostun, bir meslektaşın olmuşsa, "Hayatı boşuna çiğnememişim " diyebilmek. 
     Sanırız, Mustafa Ekmekçi de son nefesinde böyle demiştir. 
     
     AYDIN Engin'in "Cumhuriyet"teki köşesinin adı "Tırmık"tır, kitabının adı da "Tırmık'a Tırmık" 
     Gazetedeki "Tırmıkları" kitabında tırmıklıyor, özeleştiri yapıyor 
     "Yazıcılık mesleğine adım atan gençler için... 
     Kötü deneyimlerden, önlenememiş yanlışlardan, istemeden düşülen yalınkatlıklardan süzülmüş notlar." Can Yayınları 
     
     GAZETE yazarlarına hep sorarlar 
     "Günlük yazıları, nasıl, hangi koşullarda yazarsınız " 
     Cevap vermekte hep zorlanırdık, artık zorlanmayacağız... 
     Çünkü Aydın Engin, kitabının "sunuş" bölümünde, bu çetrefil konuyu yalınkatlaştırmadan, o kadar güzel yalınlaştırmış ki, bu kadar olur 
     Soranlara o'nu tavsiye edeceğiz. 
     
     







Soros Türkiye'de 


Çantayla para 


Lıkır ile Mıkır 


Hangisi, dinozorluk yaşta mı, başta mı .. 


"Bücür"ün sesi 


Gençler neyin peşinde 


Geldiğimiz noktadaki riskler 


Esas pazarlık şimdi başlıyor 


Ey vatan, göz yaşların dinsin 


Borsazedeler cephesi 


Şike çetesine Meclis soruşturması 


Tırmık'ın Tırmık'a ettiğini... 


SHP ile yeniden 


Sayın Derviş, İspanyollar sizi bekliyor 


Cup 


Piyasa "kolay" açılmaz 


</TEXT>
</DOC>
