<DOC>
<DOCNO> 89680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo28.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin zaferi, Belçika'nın gözünü korkuttu.. 
</HEADLINE>
<TEXT>

     17. Dünya Kupası finallerinde Türkiye'nin 2. tura yükselmesi, Belçika medyasında endişeli bir bekleyiş başlattı. 
     Belçika radyo ve televizyonlarında yansıtılan yorumlarda, yarın yapılacak maçlardan sonra, 2. turda Belçika-Türkiye karşılaşması olasılığı üzerinde duruluyor. 
     Dünya Kupası'nda Japonya ile 2-2, Tunus ile de 1-1 berabere kalan Belçika'nın kaderi, yarın sabahki Rusya-Belçika maçında belirlenecek. 
     Radyo ve televizyonlarda, 2000 yılında Belçika'da gerçekleşen 11. Avrupa Futbol Şampiyonası finallerinde, Türkiye'nin, ev sahibi Belçika'yı 2-0 yenerek, ilk turda elediği hatırlatılıyor. 
     Belçikalı spor yorumcuları, bu sabahki Türk başarısını ''hakedilmiş bir zafer'' olarak nitelendiriyorlar ve Türk ekibinin gelecek maçlarda da şanslı gözüktüğünü ifade ederek, ''2000'deki, Türk ekibini küçümseyici tavırdan sonra alınan ders'' üzerinde duruyorlar. 
     Öte yandan Türk Milli Takımı'nın zaferinden sonra, Belçika'nın tüm bölgelerindeki Türkler coşkulu sevinç gösterilerinde bulundu. Binlerce Türk, başkent Brüksel'de ve ülkenin diğer bölgelerinde sokaklara dökülerek zaferi kutladı. 
     





</TEXT>
</DOC>
