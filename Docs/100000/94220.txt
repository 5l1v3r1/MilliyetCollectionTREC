<DOC>
<DOCNO> 94220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/spor/spo02.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Silva için geri sayım 
</HEADLINE>
<TEXT>

Fenerbahçe, Brezilyalı futbolcunun kulübü ve menajerinden gelecek yanıtı bekliyor. Sarı-Lacivertliler, kamp öncesinde Sambacı’nın transferini netleştirmek istiyor 
     YUSUF KOBAL 

     Karar aşaması 
     FENERBAHÇE, uzun bir süredir transferini bitirmek için uğraştığı, Brezilyalı Gilberto Silva için, artık kritik 24 saate girdi. Dünya Kupası’nı kazanan Brezilya Milli Takımı’nın, en önemli isimlerinden olan Silva’nın, kulübü ve menajerinin yarına kadar son kararını bildirmesi bekleniyor. Sambacı için son teklifini veren Sarı - Lacivertli yönetim, kamp öncesinde bu işi netleştirme planları içine girdi. 
     
     Fiyatı katlandı 
     GİLBERTO Silva’nın kulübü Atletico Mineiro, Fenerbahçe’ye finaller öncesinde verdiği sözü tutma kararı aldı. İlk etapta Sarı - Lacivertliler’in teklifini değerlendirecek olan Brezilyalı yöneticilerin süre istemesi kafaları karıştırdı. Transferdeki sorunun kaynağının futbolcunun menajerleri olduğu belirtildi. Dünya Kupası zaferinin ardından, Silva’nın menajerleri, İspanyol kulüplerinin kapısını çalmaya başlamıştı. 
     
WASHINGTON nihayet      HÜSEYİN YAVUZ 

     ESKİ kulübüyle sorunlarını bahane ederek Almanya kampına katılmayan Brezilyalı golcü Washington dün İstanbul’a geldi. Dışilişkiler Sorumlusu Turgut Acar, Basın Danışmanı Necmi Gülümser ve tercüman Mustafa Kıran’ın karşıladığı Sambacı Suadiye Oteli’ne yerleşti. Washington, "Gecikmemin nedenini Fenerbahçe ile Ponte Preta arasındaki para sorunu. Sıkıntı çözüldü. Artık kafam rahat. Silva ile temaslar ne boyutta bilmiyorum ama, alınırsa büyük iş yapar" dedi. 
     
Ortega’ya randevu      DÜNYA Kupası’nın ardından, tatil için iki hafta izin alan Fenerbahçe’nin Arjantinli yıldızı Ariel Ortega, takımla ilk kez Almanya’da buluşacak. Ortega, Sarı - Lacivertli kafile ile birlikte aynı saatte Münih havaalanına inecek. Takım arkadaşlarıyla tanışacak olan yıldız futbolcu, ardından yeni sezon hazırlıkları için takımla birlikte Avusturya’nın Going kasabasına geçecek. 
     
Simao’ya indirimBaşkan Yıldırım, Brezilyalının bonservisine açıktan eklenen 500 bin doları sildirdi 
     YALÇIN TÜRK 

     İstanbul’a geldi 
     SİMAO’NUN transferinde yaşanan bonservis krizi çözüldü. Başkan Aziz Yıldırım, önceki gün, Brezilyalı futbolcunun eski kulübü Sao Paulo’nun Başkanı ile İstanbul’da bir araya geldi. Kulüp binasında yapılan görüşmelerde, Başkan Yıldırım, normal fiyatın üzerine 500 bin doların kimler tarafından eklendiği hakkında bilgi aldı. Sao Paulo Başkanı, "Bu parayı menajerler paylaşacakmış" dedi. 
     
     O zaman ödemem’ 
     FENERBAHÇE Başkanı Aziz Yıldırım, bu davranışı centilmenliğe aykırı bulduğunu dile getirip, 1.5 milyon dolar ödemeyeceğini bildirdi. Açıktan eklenen 500 bin doların da indirilmesini talep etti. Sao Paulo Başkanı ise Fenerbahçe’ye karşı yanlış bir tavırlarının olmamasına karşın, bu hata nedeniyle mahçup olduklarını vurguladı. İki taraf, pazarlıklar sonrasında 1 milyon dolarda yeniden anlaştı. 
     
Fener tanıtımı      BU sezon transferde Sambacılar’a yönelen Fenerbahçe’ye, Brezilya’da büyük ilgi var. Simao’nun yanı sıra Washington’u da renklerine katan Sarı - Lacivertliler, Brezilya’nın ünlü televizyon kanallarında tanıtımlarıyla boy gösteriyor. Haberlerde, "Genç yöneticiler Sadettin Saran ve Hakan Bilal Kutlualp ülkemizi ziyaret ettiler. Gilberto Silva’yı da almak isteyen Fenerbahçe, Avrupa’nın büyük kulüplerinin arasına girdi bile" yorumları yapılıyor. 
     
Adım adım takip      FENERBAHÇE’DE futbolcuların yeni sezon öncesindeki fiziksel durumları her gün uygulanan değişik testlerle takip ediliyor. Önceki gün güç ve sıçrama konusunda teste tabi tutulan Sarı - Lacivertliler dün de laktak testinden geçtiler. Futbolcuların vücuttaki kas, yağ ve sıvı miktarlarının incelediği test sonrasında, performanslarının da hangi düzeye geldiği ortaya çıktı. Testler, Ankara Üniversitesi Tıp Fakültesi Spor Hekimliği Ana Bilim Dalı öğretim görevlileri tarafından uygulandı. 
     
Fenerium’da imza şovu      FENERBAHÇELİ futbolculardan Ceyhun Eriş ile Ali Güneş, Fenerium Mağazası’nda taraftarlara imza dağıttı. Fenerbahçe Şükrü Saracoğlu Stadı’nın maraton tribünün altında yer alan mağazaya gelen iki futbolcu, alkışlarla karşılandı. Sarı - Lacivertli taraftarlar, mağazadan satın aldıkları forma ve çeşitli ürünleri yıldızlara imzalattılar. Bu arada, mağazada bulunan Asbaşkan ve Basın Sözcüsü Atilla Kıyat da taraftarların ilgi odağı oldu. 
     
Ümit Özat’tan erken top başı      MİLLİ Takım ile birlikte Dünya Kupası Finalleri’nde mücadele eden Ümit Özat, Teknik Direktör Lorant’ın verdiği tatili yarıda kesti. Bugünden itibaren yeni sezon hazıklıklarına başlayacak olan yıldız futbolcu, iyi bir tempo yakaladığını ve bunu kaybetmek istemediğini söyledi. Yeni sezonda büyük bir forma savaşının yaşanacağını söyleyen Ümit, "Takımda yer bulmanın tek yolu çalışmak" diye konuştu. 
     



 SPOR 


























</TEXT>
</DOC>
