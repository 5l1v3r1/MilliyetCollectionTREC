<DOC>
<DOCNO> 92901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sontur20.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çorba içen gençlerin kavgası cinayetle noktalandı 
</HEADLINE>
<TEXT>

     Bursa'nın Mudanya İlçesi'ndeki bir lokantada çorba içen iki gencin tartışması cinayetle sonuçlandı. 
     Alınan bilgiye göre, Halitpaşa Caddesi'ndeki bir lokantada ayrı masalarda çorba içen ve birbirlerini tanımayan Erkan Ş. 20 ile ''Kaşığı neden sağ el yerine sol elle tutuyorsun'' diye sorduğu Fırat Onuröz 24 arasında tartışma çıktı. 
     Alkollü oldukları öğrenilen ve lokantada tartışmaya başlayan gençlerin tartışması lokantanın önünde de devam etti. Erkan Ş, tartışmanın kavgaya dönüşmesi üzerine, lokantadan aldığı bıçakla saldırdığı Fırat Onuröz'ü, sol bacağından ve sağ göğsünden yaraladı. 
     Mudanya Devlet Hastanesi'ne kaldırılan Onuröz'ün, kan kaybından olay yerinde yaşamını yitirdiği belirlendi. 
     Mudanya Cumhuriyet Başsavcılığı'nın cinayetle ilgili soruşturma başlattığı, katil zanlısı Erkan Ş'nin gözaltına alındığı bildirildi. 
     





</TEXT>
</DOC>
