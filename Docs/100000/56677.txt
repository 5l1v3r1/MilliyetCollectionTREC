<DOC>
<DOCNO> 56677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sontur11.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tedavi olmak için evini sattı, sokakta kaldı 
</HEADLINE>
<TEXT>

     Şanlıurfa'nın Viranşehir İlçesi'nde, hamallık yaparak geçimini sağlayan kalp hastası Ali Topal 31 , tedavi olmak amacıyla evini satınca, ailesiyle sokakta yaşamak zorunda kaldı. 
     Topal, 3 yıldır süren kalp ve şeker hastalığı için Viranşehir, Şanlıurfa ve Diyarbakır'daki hastanelerde yapılan muayenelerinde, kendisine Ankara Numune Hastanesi'nde ameliyat olması gerektiğinin söylendiğini bildirdi. 
     Tedavi olabilmek için 2 milyar 500 milyon liraya sattığı evinin parasının sadece röntgen ve tahlil sonuçlarına yeteceğini anlatan Topal, ameliyat masrafı olarak kendisinden 25 milyar lira istendiğini, ancak bu parayı karşılamasının mümkün olmadığını ifade etti. 
     Topal, eşi ve 3 çocuğuyla birlikte, sattığı evinden çıkarıldığını ve tek odalı derme çatma bir evde yaşamak zorunda kaldığını belirterek, ''Ameliyat parası bulamadığım için bir yıldır yatalak olarak yaşıyorum. Evime ekmek getiremiyorum. Komşuların yardımıyla ağzımızdan birkaç lokma geçiyor. Hayırsever vatandaşlardan yardım bekliyoruz'' dedi. 
     






</TEXT>
</DOC>
