<DOC>
<DOCNO> 79737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/yazar/temelkuran.html </URL>
<DATE> 2002/04/22/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
l 68’lilere ve 78’lilere sorular-2 
</HEADLINE>
<TEXT>
Günlerin o gün’ getirdiği... 
1980’de yedi yaşında olan bu "kız çocuğu" merak ediyor 80 döneminde idam edilenlerin adları neden bilinmiyor Gün Zileli’nin kitabında adları geçenler ne hissediyor 
     "Başka idam bekleyen var mı burada ’ dedim. Tabii var. Havalandırmanın hemen karşı hücresinde iki kişi daha var. Ama onlar siyasi ... Solcu muymuşlar ya da öyle bir şey. Birinin adı Ahmet, öbürünün adı...’" "Anne Kafamda Bit Var"- Tarık Akan - Can Yayınları, sf 111 
     Öbürünün adı neydi Ya Ahmet’in soyadı 80 darbesinden sonra solcu olduğu için kaç kişi asıldı İsimleri neydi Belki de bunu, bugün en büyük suçu başkalarının resimlerini çalmak gibi gösterilen Kenan Evren’e sormak lazım. Deniz Gezmiş, Hüseyin İnan, Yusuf Aslan... 68 kuşağından idam edilen bu üç ismi herkes biliyor değil mi Oysa 80 döneminde asılan 18 sol görüşlü insanın isimleri... Onlar, niye Deniz, Hüseyin ve Yusuf kadar kazınmadı aklımıza 78 kuşağı henüz konuşmadı çünkü. Ya da belki de... 
     
Gülünecek bir şey yok      NTV’de Gani Müjde, Tarık Akan’ın 1981’de Sıkı Yönetim tarafından hapishaneye tıkılmasını anlattığı "Anne Kafamda Bit Var" kitabı ile ilgili bir söyleşi yaptı. Müjde, kitapta gülünecek bir yer arıyordu ısrarla 
     "Anlatsanıza bitlerden nasıl korundunuz Ha ha ha..." 
     Akan ise "Bunda gülünecek ne var " der gibiydi. Gülünecek bir şey yoktu zira. İşkence görmekte, hücreye tıkılmakta gülünecek bir şey yoktu. Oysa Türkiye artık gülemeyeceği şeyleri duymak istemiyordu Belki de bu yüzden "78 kuşağı konuşamadı" demek yerine "Onları kimse dinlemek istemiyordu" demek daha doğru. Bu yüzden hiçbir şey olmamış gibi yapmak zorunda kaldılar. Hiçbir şey olmamış gibi... 
     Dün Milliyet Pazar’da yayımlanan "Geçmiş daha geçmedi" başlıklı yazıda iki yeni kitaptan bahsettik. 68 kuşağından Gün Zileli’nin Aydınlık Hareketi’nin 1972 - 1983 dönemini anlatan "Havariler" İletişim Yayınları ve 78 kuşağından Osman Akınhay’ın 80 dönemini anlattığı "Gün Ağarmasa" Everest Yayınları adlı kitaplarından. "Kuşaklar" konusu böyle açıldı yani... 80 darbesi olduğunda ilkokula yeni başlamış bu "kız çocuğu", dünkü yazıda yarım kalan sorulara devam ediyor şimdi 
     
Kız çocuğunun soruları...      Anlattığına göre, Aydınlık hareketi içindeki "feodal ve faşizan" uygulamalardan en başından beri huzursuz olan Gün Zileli olaylar olurken, onca yıl niye susmuştu Hesap sormak değil bu. Lider karşısında susan insanın susma nedenlerine ilişkin bir kavramsallaştırma, buradan çıkacak bilgiyi insanlık bilgisinin toplamına katma isteği. Kitapta adı sık sık geçen kişiler mesela Nuri Çolakoğlu, Oral Çalışlar, Cengiz Çandar, Gülay Göktürk ve elbette Doğu Perinçek kendilerini nasıl hissettiler Zileli’nin kitabı onlara göre özel hayatlarını ifşa eden bir metin mi, yoksa siyasi hareket içindeki insanların hayatları artık özel hayat mahremiyetinden yararlanamaz mı İdeolojileri "tutunacak" dallar olarak gören insanların o ideolojiyi "bıraktıklarında" aynı sıkılıkta başka bir tavra sarılması, sorunun "tutunma" kavramında olduğunu göstermez mi 78’lilere gelince... İçeri girdiklerinde tek kanallı televizyonun, ciddi tartışmaların ülkesi olan Türkiye’nin, dışarı çıktıklarında bankamatiklerin, hamburgerlerin ve magazinin memleketine dönüşmesi, konuştuklarını anlayacak insanları ancak "Yorgun Demokrat" barlarında bulmaları, kendi hik yelerini anlatmalarını en çok engelleyen şey değil miydi Ya da "artık yaşadıklarını unutmak isteyen" bir ülkenin yarım kulaklı dinleyişi dinlemeyişi onların anlatımlarına bir biçim vermedi mi Öyle ya, dinleyen de sözü dönüştürür, değiştirir. Şimdi konuşma zamanı 
     
     







Tarihe bakmak... 


Sen adam değilsin, yoksun dünyada’ 


SSK hastaneleri ve fiyat ihalesi 


Onları ciddiye almıyoruz 


Banker Kastelli’nin hortumcu mektubu 


Mevduat faizlerine beyan geliyor... 


Sanat ve sanatçı dediğin... 


İki turlu seçim 


Günlerin o gün’ getirdiği... 


Dünya ekonomisinde en büyük risk ABD’de 


Çocuklarımız için çıraklık eğitim merkezleri 


</TEXT>
</DOC>
