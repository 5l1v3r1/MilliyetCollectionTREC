<DOC>
<DOCNO> 94822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yazar/guclu.html </URL>
<DATE> 2002/07/10/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Türkiye nereye gidiyor 
</HEADLINE>
<TEXT>

     Siyasetteki deprem Türkiye’yi altüst etti. İstifalar peş peşe geliyor. Bu arada sapla saman da karışmaya devam ediyor. İstifa edenlere baktığınızda Türkiye için mi yoksa kendi siyasi gelecekleri için mi bu manevrayı yapıyorlar belli değil. 
     Ecevit’in tıkanan siyaseti açması için bugüne kadar beklemesi ve hala direnmesi elbette sorgulanması gereken bir olay. Aynı şekilde Rahşan Hanım’ın da artılarıyla eksileriyle artık masaya yatırılması gerekiyor. Ama sanki son günlerde tek yanlı bir salvo atışı var. Rahşan Hanım kabahatli, diğerleri haklı mı Güldürmesinler. Olayların sıcaklığı geçip taşlar yerli yerine oturduğunda her şey çok daha net ortaya çıkacak... 
     Rahşan Hanım’a şu anda yöneltilen eleştirilerin Dünya Kupası başladığında Şenol Güneş’e yöneltilenlerden farkı yok. Elbette günün birinde o da konuşacak ve gerçekleri öğreneceğiz. Tıpkı Ecevit’in artık bir ıstırap haline dönüşen başbakanlığı ille de niye sürdürdüğünün gerçek nedenlerini öğreneceğimiz gibi... 
     Bu arada istifa eden bakanlar kervanına Milli Eğitim Bakanı Bostancıoğlu da katıldı. Üstelik bunu naklen yayında açıkladı. Kamuoyu gibi bakanlık bürokratları da oradan öğrendi. Aslında bugüne kadar niye bekledi onu da anlamak mümkün değil. Çünkü eğitime bir türlü ısınamamıştı. Eğer kendi iddia ettiği gibi ısındıysa ve özellikle şu günlerde altını çize çize çok önemli dediği mesleki eğitim projesini önemsiyorsa niye ortada bıraktı gitti anlamak mümkün değil. Umarız aldığı bu karar hem kendisi hem de Milli Eğitim için hayırlı olur... 
     
     Ek bütünleme sınavı 
     Milli Eğitim Bakanlığı sınıfta kalan öğrencilere hak tanırken adilane davrandı ve ayrım gözetmeksizin tümüne yeni bir sınav hakkı verdi. Ayrıca sınavdan önce telafi eğitim olanağı sundu. Çok iyi oldu. Aslında biz liseye giderken de aynı uygulama söz konusuydu. Öğrenciler bütünlemeye kaldıkları derslerden yaz aylarında telafi eğitimi alır, eylülde de sınava girerdi. Böylece hem maddi durumu iyi olmadığı için özel ders almayanların mağduriyeti önlenmiş olurdu. Hem de kalanlara af yerine telafi eğitiminin verilmesi başarı düzeyini yükseltirdi... 
     Bana öyle geliyor ki bu yıl yeniden başlayan telafi eğitimi eylülde bütünleme sınavı uygulaması bundan böyle de hep devam edecek. Çünkü aklın yolu bir... 
     
     Bakan kim olur 
     Hükümet hepten gider mi gitmez mi Yerine başka bir hükümet kurulur mu Şimdiden bir şey söylemek güç. Ama bu haliyle devam ederse Milli Eğitim Bakanlığı’na spordan sorumlu Devlet Bakanı Fikret Ünlü atanırsa hiç şaşırmamak gerekir. Ha Ünlü bu koltuğa oturursa ne yapar onu da hep birlikte göreceğiz. Son zamanlarda hemen herkes insanı öylesine şaşırtıyor ki 
     Evet Ankara kaynamaya devam ediyor. Belli ki etmeye de devam edecek. Umarız bu arada eğitim reformları da gümbürtüye gitmez. Böyle bir dönemde İsmail Bircan’ın müsteşarlık koltuğunda oturuyor olması büyük bir şans... 
     
     







Nereye .. 


Kıs kıs gülün, kah kah keh keh... 


Radikal Bakan 


Ecevit Bahçeli dostça yaklaştı 


Bulanık suda balık avlamak 


Cem, Derviş, Özkan... Ve oyun planı 


DSP'den bir çığ kopar 


Türkiye nereye gidiyor 


Kredibilite, çıkış ve umut arayışları 


Köprü, baraj, tiyatro 


Dış politika zorlanıyor 


Bir dünya yarattım, yalnız ikimiz için 


Çözümsüzlüğün "çözümü" 


Seçim, vefa ve nankör... 


Ecevit ve Özkan Caz Vapuru’na giremediler 


BSG Evi’nde neler oluyor 


Hazine borç bulup borç ödemekten perişan 


</TEXT>
</DOC>
