<DOC>
<DOCNO> 79000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/siyaset/siy01.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçmişi unuttular 
</HEADLINE>
<TEXT>
Sol, türbanı keşfetti 
CHP’den sonra SHP de türbanlıların farkına vardı. Deniz Baykal’dan aşağı kalmak istemeyen SHP’li Murat Karayalçın, 26 Nisan’da kuracakları partinin kapılarının türbanlılara açık olduğunu söyledi 
     EZELHAN ÜSTÜNKAYA Ankara 

     CHP Genel Başkanı Deniz Baykal’ın "türbanlılardan oy istiyorum" açıklamasının ardından, soldan bir başka isim daha türbanlılara seslendi. Sosyal Demokrat Halk Partisi’nin SHP kuruluş çalışmalarını yürüten Murat Karayalçın, türbanlılar da dahil herkese kapılarının açık olduğunu söyledi. 
     Kuruluş dilekçesi 26 Nisan’da İçişleri Bakanlığı’na verilecek olan partinin içinde yer alan Karayalçın, "Üye olmak isteyen, sosyal demokrat ilkeleri benimseyen herkese açığız. Önemli olan inanç özgürlüğüne siyasi partilerin nasıl yaklaştığıdır. Yasa ve yönetmeliklerle sınırlı anlayışı ortaya koyamayız" dedi. 
     Partinin ambleminin "elinde zeytin dalı tutan insan" figürü olacağını belirten, Kurucular Kurulu’nun 22 Nisan’da Ankara’da toplanacağını vurgulayan Karayalçın şunları söyledi "İşveren kesiminden de katılım olmasını istiyorum. Sosyal demokrat işadamlarının partide yer almasından mutluluk duyacağım." 
     



 SİYASET 















</TEXT>
</DOC>
