<DOC>
<DOCNO> 96993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/son/soneko06.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda dolar değer kaybetti, altın yükseldi 
</HEADLINE>
<TEXT>

     ABD doları uluslararası borsalarda geçen hafta önemli para birimleri karşısında değer kaybetti. Altın fiyatları ise yükseldi. 
     ABD Doları euro karşısında son 30 ayın en düşük değerini almasına karşın, dolar yine de durumu iyi kurtardı, menkul kıymetlere kıyasla daha fazla değer kaybetmedi. ABD'nin ticaret açığının Mayıs ayında beklenmedik ölçüde genişlemesi doları geriletti. Yabancı yatırımcıların dolar ve dolar cinsinden menkul kıymetlerden kaçınmaları da dolara değer kaybettirdi. 
     Japon hükümetinin yeni zayıflatmak için yakında borsalara müdahale edebileceği beklentisi doları 115 yen civarına geriletti. New York borsasında dolar 116.68 yenden 115.77 yene indi, euro 1.0095 dolardan 1.0137 dolara çıktı. 
     Londra borsasında Pazartesi günü 99.59 sentten işlem gören euro, Cuma günkü kapanışta 1.0140 dolara yükseldi. 
     ABD Doları'nın Avrupa borsalarında bazı önemli para birimleri karşısında Pazartesi günü öğleyin ve Cuma günkü kapanış itibariyle belirlenen değerleri şöyle 
     
     
PARA BİRİMİ PAZARTESİ CUMA Japon yeni 116.08 115.80 İsviçre frangı 1.4746 1.4416 Kanada doları 1.66 1.62 
     Londra borsasında Pazartesi günü öğleyin 1.5563 olardan işlem gören sterlin Cuma günkü kapanışta 1.5774 dolara yükseldi. 
     
     ALTIN FİYATLARI YÜKSELDİ 
     Altının ons fiyatı bazı borsalarda Pazartesi günü öğleyin ve Cuma günkü kapanış itibariyle şöyle oldu 
     
     
BORSA PAZARTESİ CUMA Londra 316.35 317.50 Zürih 316.15 322.25 Hong Kong 317.15 319.55 
     Londra borsasında Pazartesi günü öğleyin 5.06 dolardan işlem gören gümüşün ons fiyatı Cuma günü de aynı değerden kapandı. 
     
     MENKUL KIYMETLER BORSALARI 
     New York menkul kıymetler borsası Wall Street'deki baş aşağı düşüşlerin rahatsız edici bir yol ayrımına ulaşması nedeniyle, eskiden düşüş devresini kıran katalizörler artık işlemiyor. 
     Şirketlerin bazılarının karlılıklarının beklenilenden de güçlü olması ve Amerikan ekonomisindeki iyileşme yatırımcıları cezbetmiyor. 
     Analistlere göre, bu ilgisizlik piyasanın berbat performansının sonucu ve dolayısıyla da düşüşler devam ediyor. 
     Wall Street'de Dow Jones Endeksi geçen hafta 665.27 puan yüzde 7.7 kayıpla 8,019.26 puana indi. Endeks'in geçen 10 işlem gününün 
     yedisindeki puan kaybı üçlü hanelerle kaydedildi. 
     Nasdaq Bileşik Endeksi 54.35 puan yaklaşık yüzde 4 kayıpla 1,319.15 puana indi. Standard and Poor's 500 Endeksi geçen hafta 
     genelinde 73.63 puan yüzde 8 düşüşle 847.76 puana, Russell 2000 Endeksi de 27.08 puan yüzde 6.6 kayıpla 386.20 puana geriledi. Tokyo borsasında Nikkei Endeksi geçen hafta 399.09 puan kayıpla 10,202.36 puana geriledi. Londra borsasında FTSE-100 Endeksi 125.8 puan kayıpla 4,098.3 puana indi. FTSE geçen dokuz haftada sekizinci düşüşünü kaydetti. Frankfurt borsasında DAX Endeksi geçen hafta 238.92 puan kayıpla 3,891.88 puana, Paris borsasında CAC-40 Endeksi geçen hafta 189.30 puan düşüşle 3,324.04 puana geriledi. 
     





</TEXT>
</DOC>
