<DOC>
<DOCNO> 98334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sondun04.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Solana Pakistan'da 
</HEADLINE>
<TEXT>

     AB Ortak Savunma ve Dış Politika Yüksek Temsilcisi Javier Solana, dün başladığı Asya gezisi çerçevesinde Pakistan'ın başkenti İslamabad'a geldi. 
     Resmi kaynaklara göre, Solana, Pakistanlı yetkililerle Hindistan ile Pakistan arasındaki gerginliği azaltmanın yollarını görüşecek. 
     İslamabad'a Hindistan'dan gelen Solana'nın bugün Pakistan Devlet Başkanı Pervez Müşerref ve Dışişleri Bakanı İnamul Hak ile biraraya gelmesi bekleniyor. 
     Solana, Hindistan'daki temaslarının ardından yaptığı açıklamada, Hindistan'ın Cammu Keşmir Eyaleti'ne ayrılıkçı militanların sızmasını engellemek için Pakistan'ın daha fazla çaba gösterebileceğini söylemişti. 
     





</TEXT>
</DOC>
