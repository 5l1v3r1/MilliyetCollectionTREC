<DOC>
<DOCNO> 93266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/yazar/tamer.html </URL>
<DATE> 2002/07/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Şenol Güneş’e naçizane birkaç taktik 
</HEADLINE>
<TEXT>

     Çocukluğumda Fenerbahçeliydim. Maçları sadece radyodan dinlerdik. Sonrasında futbola ilgim giderek yok oldu. Belki göz problemimin de etkisi vardır, zira maçlar radyodan dinlenmiyor TV’den izleniyordu. 
     Galatasaray’ın Avrupa kupalarındaki başarısıyla ısınma turlarına başlamıştım. Bu son Dünya Şampiyonası’yla birlikte ben de sıkı bir futbol seyircisi olup çıktım. Milli Takımımız elemelerde takılsaydı, futbol camiası benden ve sanırım benim gibi binlerce Türk seyircisinden mahrum kalacaktı Artık sadece Türkiye’nin değil, herhangi bir takımın güzel bir maçını keyifle izleyebilirim. Örneğin Brezilya Milli Takımı’nın bundan sonraki maçlarını kaçıracağımı sanmıyorum. 
     Yalnız bir problem var Çiçeği burnunda bir futbol seyircisi olduğum için sinirlerime hakim olamıyorum. Türkiye gol yediğinde acayip üzülüyorum, çarpıntım tutuyor. Futbol izleyicisi olarak deneyimim arttığında bu heyecanlar, üzüntüler de geçecek elbette. Sevinç gözyaşlarına itirazım yok tabii... 
     Bu arada Türkiye’nin maçlarını izlerken, bir baktım ki ben Şenol Güneş’e taktikler veriyorum 
     - Hakan Şükür’ü h l ne tutuyorsun 
     - Emre Belözoğlu’nu neden çıkarttın, defanstan içeri top sızdırmıyordu Meğer gözüm hızlı hareketleri görmediği için Emre’deki bariz yorgunluk belirtilerini fark edememişim. 
     - Hay Allah, gene İlhan Mansız ilk 11’de yok 
     - Biz finali Hakan’da ısrar edildiği için kaybettik 
     - Hasan Şaş oğlum, topu nereye atıyorsun İlk oyunlardaki isabetin nereye gitti Galiba biraz havalara girdin 
     Bu arada dost sohbetlerinde, gazetedeki öğle yemeklerinde, iş toplantılarında falan da futbol muhabbetlerine katılıp ukalalık etmeye başlamış bulunmaktayım. Genel Yayın Yönetmenimiz Mehmet Y. Yılmaz yakında beni maçlara gönderip eleştiri yazısı yazdırırsa şaşmayın 
     Neyse ki bu hastalık bana özgü değilmiş. Futbol seyircisi en acemisi de dahil taktik vermeye bayılırmış. Stadyumlarda seyirciler sanki seslerini duyuracaklarmış gibi, avaz avaz antrenöre akıl öğretirlermiş 
     Son günlerde tutulduğum hastalığın bana özgü olmayıp, futbola tüm ilgi duyanlar arasında önü alınamayan bir salgın olduğunu öğrenince ferahladım. 
     Artık yaşantımda yeni bir eğlence, dostlarla sohbette farklı bir konu daha var, dahası millet futbol konuşurken -ki çok sık oluyor- ayrıkotu gibi tek başına kalmaktan da kurtulacağım. 
     Teşekkürler millilerimiz, bana yeni bir keyif kapısını araladığınız için. "Memleketin onca sorunu dururken futbolla bu kadar ilgilenilir mi " diye soranlara ben de bir soruyla karşılık vermek istiyorum 
     İkisiyle de ilgilenmekte ne sakınca var Hiç değilse siyasilerimizin bozduğu ruh sağlığımızı belki biraz tedavi etmiş oluruz. 
     
Dışarıda yaşayan Türklerin sevinci      Fransa’dan Amerika ve Almanya’ya yurtdışında yaşayan vatandaşlarımız, bugünlerde hayatlarından acayip memnunlar. Çünkü ilk kez Türkiye hakkında kötü değil, iyi bir haber söz konusu. Gazeteleri açtıklarında insan haklarını nasıl ihlal ettiğimiz ya da geçmişte nasıl barbar olduğumuzdan değil, Türk futbolcuların başarısından, neler yiyip içtiklerinden, hatta yanlarında götürdükleri kaşkaval peynirinden söz ediliyor. 
     Markette, apartmanda, gümrükte karşılaştıkları insanlar, onların Türk olduklarını öğrenince hemen futbolcuların isimlerini saymaya başlıyorlar, maçları izlediklerini, Türk takımını beğendiklerini belirtiyorlarmış. 
     Anlayacağınız Milli Takımımız, tüm dünyadaki Türkler için moral aşısı olmuş durumda. 
     
Düzeltme ve özür Ankara Sanayi Odası Başkanı Zafer Çağlayan "Ben kesinlikle Milli Takım oyuncularının heykelleri TBMM’nin bahçesine dikilsin demedim. Tam tersine siyasilerimizin popülist politikalarına karşı çıktım" diyor. E - posta yığınlarını ayırırken herhalde bir karışıklık olmuş. Özür dilerim.      
     
     







Evveliyatı... 


Zirvenin sonuçları 


Umudu gitgide tüketen siyaset oyunu... 


Ayaklarda öpücükle 


Sadece kupa kazanmadık 


Çok az zaman kaldı 


Maç bitti, şimdi gerçekler... 


Ulusal başarı çıtası 


Şenol Güneş’e naçizane birkaç taktik 


Bankaların bonfilesi satılıyor derisi kalıyor 


Siyasetin yeni tarlası 


</TEXT>
</DOC>
