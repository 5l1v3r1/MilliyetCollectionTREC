<DOC>
<DOCNO> 59055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/yazar/asik.html </URL>
<DATE> 2001/12/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Marmaris’e veda 
</HEADLINE>
<TEXT>

     Haber gazetelere tek sütun girdi, girmedi... Marmaris Belediye Meclisi üyeleri 4.5 dakika süren bir görüşme sonucunda aldıkları bir kararla Marmaris’i "turizm alanı" kapsamından çıkardılar. Karara karşı çıkan iki CHP’li Belediye Meclisi üyesinden Etem Sayar diyor ki 
     - Bugün Marmaris zaten imar planına aykırı yüzlerce kaçak yapıyla dolu... Örneğin otellerin yüzde 50’si imar planlarına aykırı yapıldı ve bugünkü belediye yönetimi buna göz yumdu. Şimdi ilçemizi turizm alanı kapsamından çıkararak Turizm Bakanlığı denetiminden kurtarmayı, böylece hem bu kaçak yapılara yasallık kazandırmayı hem de yeni yapılaşmalardan kazanç sağlamayı planlıyorlar. İşin bir diğer acı yönü de bu aklı Turizm Bakanlığı yetkililerinin vermiş olması. "Siz" demişler, "önce turizm kapsamından çıkın, kaçak yapılara yasallık kazandırın, sonra gerekirse yeniden bu kapsama girersiniz". Aynı şey daha önce Kuşadası’nda yapıldı, sonuç ortada. Şimdi tek umut Bakanlar Kurulu’nda... Marmaris Belediyesi’nin kararını Bakanlar Kurulu onaylarsa bizim de geleceğimiz Kuşadası gibi olacaktır... 
     Doğayı ve ülkesini seven herkes Marmaris Belediyesi’nin rant uğruna teşebbüs ettiği cinayete engel olmalıdır... Cennet Marmaris yolcu aksi takdirde... 
     
     Hakikat hiçbir zaman galip gelmez, sadece ona saldıranların soyu tükenir. 
     Max Planck 
     
     
Ürgüp’ten manzara      Ürgüp’te yaklaşık 70 yabancı sürekli yaşıyor... Bu kişilerin kimi otel - motel - lokanta işletiyor. Kimi emekliliğini geçiriyor.. 
     Ürgüp Belediye Başkanı Bekir Ödemiş geçenlerde bu yabancı konukları anlattı bize... 
     Bayram öncesi her bayram olduğu gibi topluca ziyaretine gelip kutlamışlar kendisini... 
     Başkan iki ayda bir yabancılarla özel toplantı yapar, onların dert ve tavsiyelerini dinlermiş. 
     Rus asıllı Avustralyalı Bayan Olga,belediyeye getirdiği her sorunun resmini çizermiş. Geçenlerde sergilenmiş bu resimler. Böyle sıcak bir ilişki sürüp gidiyormuş... Ne hoş... 
     
Özdeyişe güzelleme...      "Özdeyişler, birer kristale benzerler küçüktürler ancak her biri bize arkasından bir evren izlettirir. Ulusların genel düşünüşünün en güzel örneklerini atasözlerinde buluruz. 
     Bunlar kişinin ufkunun karanlıklarını aydınlatan yol gösterici, ışık tutucu, ölümsüz sözlerdir." 
     Epiktetos 
     
Rekorlar...      Reha Muhtar Yetişkin, sağlıklı bir sığırı 4 soruda yere yıkma rekoru. 
     Tansu Çiller Bir cümle içinde en çok pot kırma rekoru. 
     Deniz Baykal Baraj altında en çok kalma rekoru. 
     Fatih Terim İtalya’da bir sene içinde 2 kere tahta geçip 2 kere tahttan indirilen tek imparator olma rekoru. Ayrıca, sadece mimiklerini kullanarak bir maçı başından sonuna anlatabilme rekoru. Uzatma ve penaltılar dahil 
     Vj’ler 10 dakikada 20 kere "evetöle başlayan cümle kurabilme rekoru. 
     Hülya Avşar Bir koltuğa bostan tarlası sığdırma rekoru. 
     Ajda Pekkan Hiçbir vesikalık fotoğrafı birbirine benzemeyen kadın rekoru. 
     Mustafa Topaloğlu Uzaya çıkmamış tek uzaylı rekoru. 
     Orhan Pamuk En çok sattığı halde en az okunan yazar olma rekoru... 
     Erkan Mumcu En hızlı çıkış, en hızlı fırça yeme ve en hızlı özür dileme 
     rekoru. 
     Mustafa Denizli Bir sonraki sezonun Avrupa maçları için bu sezon 6 şampiyonlar ligi maçında takımı saklama rekoru. 
     Süleyman Demirel 40 yıl ülke yönetip hiçbir terslikten sorumlu bulunmadığını ve, ülke için hala umut olduğunu iddia edebilme rekoru. 
     İnternet’ten 
     
     







Fikir suçu 


Marmaris’e veda 


16.2 milyar dolarlık gezi 


11 Eylül rüzgarında Türkiye'nin Avrupa yolu... 


Arjantinleşmemek 


Ulusal buluş yarışması 


Ça ça yerine tango 


"Aşka Davet" hem de bugün 


AB için tam hız... 


Kur bir Vakıf, bak keyfine.. 


Buyurun tartışmaya 


Türk ekonomisi nasıl battı, kim batırdı 


Romantik ve hasbi Fenerbahçelilik... 


Batan bankaların denetçileri kim 


Suyun çocukları Sudan Kalp şiiri 





Vergi iadesi kalkarsa vergi kaçağı daha çok artar 





</TEXT>
</DOC>
