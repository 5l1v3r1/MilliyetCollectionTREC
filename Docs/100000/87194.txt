<DOC>
<DOCNO> 87194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun45.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeavour'un fırlatılışı ertelendi 
</HEADLINE>
<TEXT>

     Amerikan Ulusal Havacılık ve Uzay Dairesi NASA , 7 astronotla Uluslararası Uzay İstasyonu'na UUİ gitmek üzere bugün yola çıkması beklenen Endeavour uzay mekiğinin fırlatılışının elverişsiz hava şartları nedeniyle ertelendiğini açıkladı. 
     Florida'daki Kennedy Uzay İstasyonu Sözcüsü Debbie Rahn, elverişsiz hava koşulları nedeniyle bu gece mekiği fırlatmayı denemeyeceklerini ve mekiğin ne zaman fırlatılacağının bu gece kararlaştırılacağını söyledi. 
     Hava koşulları Endeavaur'un fırlatılmasına dün de izin vermemişti. Endeavour'un UUİ'ye götürdüğü 7 astronot, 4 ay boyunca İstasyon'da kalacak ve 6 aydır UUİ'de kalan astronotları da Dünya'ya getirecek. 
     UUİ'ye parça eklemeyi sürdürecek 7 astronotun bu görev sırasında 3 kez uzaya çıkması bekleniyor. 
     





</TEXT>
</DOC>
