<DOC>
<DOCNO> 63088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/yasam/ayas.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kafayla daha çok Lara ölür 
</HEADLINE>
<TEXT>

Lara Falay’ın intiharı sonrası, çocuklarımızı emanet ettiğimiz yetkililer ’le ilgili iki acı gerçek 
     SİBEL KAHRAMAN, PINAR AKTAŞ 

1- İki Milli Eğitim Müfettişi, jet inceleme ile Lara’nın okulu Üsküdar Amerikan Lisesi’ni acilen temize’ çıkardı.. 
     Üsküdar Özel Amerikan Lisesi öğrencisi Lara Falay’ın 16 Boğaziçi Köprüsü’nden atlayarak intiharının üzerindeki esrar perdesi kaldırılamazken, ilginç bir gelişme yaşandı. Falay’ın ölümünün ardından İstanbul Milli Eğitim Müdürlüğü, iki müfettişini okula gönderdi. Ve müfettişler, bir intiharın perde arkasını birkaç güne sığdıran jet inceleme sonunda, okulda değil, tamamen kişide sorun olduğuna karar verdiler. 
     
     Alman Lisesi de aklanmıştı 
     Aynı sonuç, Ceylan Konuk’un Eylül 2000’deki ihtiharından sonra Alman Lisesi’nde inceleme yapan müfettiş raporlarında da yer almıştı. Ceylan’ın babası Ali Oğuz Konuk da müfettişlerin okul yöneticilerinin anormal davranışlarını araştırmamalarını anlamadığını belirterek, "Biz çocuklarımızı onlara emanet ediyoruz" demişti. Lara’nın annesi Verda Falay’ın da, kızının durumunu iyi görmediği için okul yönetimine başvurduğu, ilgilenmelerini istediği ancak bir sonuç alamadığı iddia edildi. 
     
     Rehberlik servisi ne işe yarar 
     Okullarda özellikle son yıllarda rehberlik çalışmalarına büyük önem verildiği halde Lara’nın intiharı, Okul idaresi, rehberlik servisi öğrencilerin durumlarıyla ilgilenmiyor mu ’ sorusunu akla getirdi. Dikkatli izlendiği takdirde çocuklardaki değişimlerin fark edilebileceğini söyleyen psikologlar da, 5 yıldır aynı okulda olan Lara’daki değişim ve farklı davranışların neden algılanmadığı sorusunu yönelttiler. Gözlerini endişeyle okullara çeviren ailelerse, "Çocuklarımızı neredeyse sabahtan akşama teslim ettiğimiz okullar yeterince hassas davranmıyor mu " endişesini taşıyor. 
     
Kendisini yaralıyordu      Asayiş Şube Müdürlüğü Cinayet Büro Amirliği, inançları gereği bir hafta yasta oldukları için Verda ve Yasef Falay çiftinin ayrıntılı ifadesini henüz alamadı. Polis şu ana kadar, Lara’nın okuldaki arkadaşları ve psikolojik danışmanının sözlü bilgisine başvurdu. Lara’nın sorunsuz biri olduğu, intiharından önce herhangi esrarengiz bir durumla karşılaşılmadığı yanıtı alındı. Ancak ağustos ayından beri bunalımda olan Lara’nın bıçak ya da jiletle sık sık kendini yaraladığı, vücudundaki çizikler nedeniyle sıcak günlerde bile uzun siyah kıyafetlerle dolaştığı iddiaları kafaları bulandırdı. Lara’nın intiharından iki gün önce eve yavru bir kedi aldığı da öğrenildi. Olaydan önce bilgisayarındaki tüm kayıtları ve odasındaki notları imha eden Lara’nın, sadece bilgisayarına "Gerçekler çok acıdır" diye bir not düştüğü bildirildi. 
     
2- Bir eğitimci çocuklara matematik dersini sevdirmek için boş kümelerin intihar ettiği’ örneğini verince, Milli Eğitim Bakanı öfkelendi 
     BURCUM DEVREZ 

     Milli Eğitim Bakanlığı’nın düzenlediği Matematik Öğretmenleri Zümre Toplantısı’nda matematik eğitiminin nasıl verilmesi gerektiği konusunda öneriler getiren Boğaziçi Üniversitesi Eğitim Bilimleri Öğretim Görevlisi Nergiz Nazlıçiçek’in verdiği örnek, salonda soğuk duş etkisi yarattı. 
     Nazlıçiçek’in okumak istediği, bir üniversite öğrencisinin boş kümeyi senaryo haline getirdiği örnek aynen şöyle bir senaryoya dayanıyor 
     
     Bakan sinirlendi 
     Boş küme, intihar etmeye kararlı bir şekilde bir apartmanın çatısına çıkar ve bağırır 
     Boş küme Yaklaşmayın atlarım 
     Polis Ne oldu boş küme Anlat derdini. 
     Boş Küme Yeter artık burama geldi Beni kimse küme yerine bile koymuyor, matematik kitapları bahsedip geçiyor. Hayat çok boş abi ’ 
     İşte bu örnek, sempozyuma katılan Milli Eğitim Bakanı Metin Bostancıoğlu’nu sinirlendirdi ve aynı anda da salondan sesler yükseldi. Nergiz Nazlıçiçek öyküyü, tepkiler üzerine kesmek zorunda kalarak, başka örneklere geçti. 
     
Boş küme’ nasıl kurtuluyor      Toplantı sonrası Milliyet’e konuşan Nergiz Nazlıçiçek, verdiği örneğin yanlışlığını son anda anladığını belirterek, "Ancak bu bir senaryo yöntemi" dedi ve boş kümenin intihar girişiminin’ sonucunu Milliyet için özetle şöyle anlattı 
     Öykünün sonunda evrensel küme de boş kümeyi intihardan vazgeçirmek üzere gelir 
     Evrensel Küme Yine ne delilik yapıyorsun Kümeleri tüm matematik lemine rezil ettin. 
     Boş Küme Abi canıma tak etti artık. Hiçbir şey ifade etmiyorum ki ben bu dünyaya 
     Evrensel Küme Zaten ben de bu hayattan sıkıldım. Her problemde bana başvuruyorlar. İn aşağıya seninle rolleri değişelim. 
     Boş Küme Ne diyorsun, ciddi misin sen abi 
     Evrensel Küme Tabii ciddiyim in aşağıya. 
     Boşe Küme Geliyorum. Artık tutmayın beni. Tüm matematik kitapları benden bahsedecek... 
     
SP Lara’ları inanç kurtarır      ABDULLAH KARAKUŞ Ankara 

     SP Genel Başkan Yardımcısı Lütfü Esengün, 16 yaşındaki öğrenci Lara Falay’ın intiharını irtica’ çalışmalarına bağladı. Esengün, İrtica adı altında milletin inancıyla mücadele edilen bir ortamda gençlerin intihar etmesi doğal. Gençler inançsız yetişiyor ve şeytana tapıyor’ dedi. Devletin, bir an önce intihar olaylarına el atmasını isteyen Esengün, Milli Eğitim Bakanlığı’nı da verdiği eğitimden dolayı eleştirerek, "Gençler inançsız yetişiyor. Doğru yolu bulmaları için inançlı yetişmesi lazım" diye konuştu. 
     Ancak SP’nin, Türk yurttaşı gayrimüslim bir ailenin kızı olan Falay’ın ihtiharını inanç eksikliğine’ bağlaması, dikkat çekici bulundu. 
     



 YAŞAM 


















</TEXT>
</DOC>
