<DOC>
<DOCNO> 86792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/soneko34.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TESK seçimlerini Derviş Günday'ın listesi kazandı 
</HEADLINE>
<TEXT>

     Türkiye Esnaf ve Sanatkarları Konfederasyonu'nun TESK 16. Olağan Genel Kurulu'nun ardından yapılan yönetim kurulu seçimlerini, halen başkanlığını yürüten Derviş Günday tarafından çıkarılan liste kazandı. 
     Büyük Anadolu Oteli'nde yapılan Genel Kurul sonrasında, 8 sandıkta oylama gerçekleştirildi. 
     Oy pusulalarının sayımı sonunda kayıtlı 865 delegeden 852'sinin oy kullandığı görülürken, geçerli oy sayısı 838, geçersiz oy sayısı ise 14 oldu. 
     TESK Başkanı Derviş Günday ile Başkan Vekili ve Yeni Oluşum Grubu'nun Başkanı Suat Yalkın tarafından çıkarılan 2 ayrı liste ile gidilen seçimlerde, Derviş Günday'ın listesi 520 oy alarak yönetime seçildi. 
     Günday'ın listesi şu isimlerden oluşuyor 
     ''Derviş Günday, Bendevi Palandöken, Erol Korkut, Demirhan Elçin, Ahmet Damlar, Arif Tak, Musa Çelikkol, M. Burhan Aksak, Uğur Bektaş, Hikmet Keskin, Hatay Kahraman, Ali Bayram, Dursun Sümer, Doğan Ceylan, Süleyman Köstekli, Cemal Kaya, Orhan Tolunay, Hulusi Akşit, Mehmet Ali Susam, Arif Erdal, Mustafa Vurucu.'' Derviş Günday, geçerli oyların 520'sini alırken, Suat Yalkın'ın ise 300 oy aldığı belirlendi. 
     





</TEXT>
</DOC>
