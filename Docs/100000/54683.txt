<DOC>
<DOCNO> 54683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yazar/pulur.html </URL>
<DATE> 2001/11/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Talkını verir salkımı yutar... 
</HEADLINE>
<TEXT>

     ÖNCE Deniz Som, sonra Melih Aşık "Salkım Hanımın Taneleri" filmini gündeme getirmeselerdi, bizim iki yıl önceki konumuz, bugün bu köşede tekrarlanmazdı. 
     Biz, bu filmin neyi amaçladığını yazdık, anlatmaya çalıştık, yazılarımız, buz üzerine değil, kağıt üzerine, mürekkeple yazıldığı için eriyip, ya da uçup gitmedi. 
     Film, şimdi Devlet Bakanı olan Yılmaz Karakoyunlu'nun, aynı isimli romanından alınmıştı, konu "Varlık Vergisi"ydi. 
     Bize göre Cumhuriyet tarihinin, "6 - 7 Eylül olayları" kadar, bir ayıbı da bu vergidir. 
     Yalnız, romanda, tarihi gerçeklere oldukça sadık kalınırken, senaryo, maksatlı olarak değiştirilmişti. Mesela, Varlık Vergisi, bütün azınlıkları hedef alırken, sadece Ermenilere zulmedildiğini anlatabilmek için senaryoda, romanda Yahudi olan kadınla, kardeşi Ermeni yapılıyordu. 
     Neyse, biz bunları yazdık, bazıları cevap verdi, film Antalya'da ödüllendirildi, sonra da TRT'de gösterildi. 
     Ne seyrettik ne de ilgilendik. 
     
     DERKEN Deniz Som'un yazısı çıktı. X 
     Film, denetimden denetime sokulmuş, her denetim kurulu "yayımlanamaz" raporu vermiş, yönetmeliğe aykırı kurullar kurulmuş yine de "gösterilebilir" raporu alınamamış, lakin film TRT ekranına çıkmış... 
     Peki, bu ısrar niye 
     Herhalde birileri çıkıp "Bunu anlayamayacak ne var, Yılmaz Karakoyunlu TRT'yi tedvire memur devlet bakanıdır" demeyecektir 
     Hiç Karakoyunlu öyle şey yapar mı, o istese bile TRT Genel Müdürü "Yücel Yener, buna razı olur mu 
     O halde film, tamamen duygusal nedenlerle TRT'de gösterilmiştir, hepsi bu kadar 
     
     MELİH Aşık ise bakın ne diyor 
     "Önümüzdeki yıllarda bu film hiç kuşkunuz olmasın, Türkiye'yi tarih önünde mahkum etmeye çalışanlar tarafından - devletçe de kabullenilmiş gerçekler olarak - aleyhimizde bol bol kullanılacaktır." XX 
     
     DOĞRU, biz bu doğruları iki yıl önce söyledik... 
     O gün, küçük bir televizyon kanalında, karşısına, filmin baş failini alan biri, aklınca eleştirenlere hakaret etmeye yelteniyordu. 
     Bugün, bu zat nerede biliyor musunuz 
     TRT ekranında sinema üzerine ahkam kesiyor. 
     
     HANİ insan, bunları okudukça, gördükçe, Ahmet Erçakır'ın "Yücel Yener'in bir çiftliği var TRT" diyen "Koltuk Sevdası" adlı kitapta yazılanlara hak veriyor. 
     ----------- 
     X Cumhuriyet, 18 kasım 2001 
     XX Milliyet, 27 kasım 2001 
     
     
     
     







HADEP .. 


Devlet sattı . 


Irak kaşıması 


Kıbrıs'ta çözümsüzlük ve kriz enayiliktir bu devirde 


Bir Acul Sadi Bey vardı .. 


VETO ve HUKUK MR'ı 


İkizler sürpriz sever 


AKP’nin krizden çıkış yolu Bir parça popülizm 


Irak politikası değişiyor mu 


Aşkale’de Nazi kampı yoktu ama.. 


Herkes haklı, ama ortalık karışık 


"Kapkaççılara, yağmacılara verilen cezayı uygulayın..." 


Talkını verir salkımı yutar... 


İnönü, yeni oluşum CHP 


Yatırım Ofisi ağzıyla kuş tutsa nafile 


Hayat Standardı Vergisi 


Erbakan naylon ödüle mi sığınıyor 


</TEXT>
</DOC>
