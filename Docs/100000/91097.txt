<DOC>
<DOCNO> 91097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/guncel/gun06.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Holding başkanına Sedat Peker sorgusu... 
</HEADLINE>
<TEXT>
Gözdağı verip para istediler’ 
     ALİYE ÇETİNKAYA KONYA DHA 

     İnternette kurduğu siteyle gündeme gelen Sedat Peker ve adamları hakkında İstanbul 1 No’lu DGM’ce açılan dava kapsamında Konya’da ifade veren İslami sermayeli Hamatek Holding’in eski Yönetim Kurulu Başkanı Veli Böge, "Peker’in adamlarınca zorla para tahsil edilme girişiminde bulunulması nedeniyle ifademe başvuruldu. Holding 3 yıl önce de bombalanmıştı" dedi. 
     İstanbul DGM’de "Cürüm işlemek amacıyla çıkar amaçlı suç örgütü oluşturarak, dolandırıcılık ve sahte pasaport düzenledikleri" iddiasıyla Peker ve 23 adamı hakkında açılan dava kapsamında, Konya 1. Ağır Ceza Mahkemesi’nde Peker ve adamlarının para almak için baskı yapıp yapmadıkları sorulan Böge, şunları söyledi "Holding kriz nedeniyle bazı yönetici ve ortaklarına borçlarını ödeyemediği günlerde Önder Ercan, Ahmet Kartçı ve İbrahim Yavuz Acar, Peker’in adamları olduklarını belirterek, Konya’daki merkeze geldi. Gözdağı vererek Hepsini ödeyeceksiniz’ dediler. Ne yapacağımızı şaşırdık. Günlerce bekledikten sonra gittiler." Böge, Peker’in adamları olduğunu söyleyen kişilerin 180 bin mark haraç istediklerini de iddia ederek, şunları söyledi "Biz vermedik ve haklarında dava da açtık, ancak 43 gün cezaevinde yatıp beraat ettiler. Holdingin 3 yıl önce bombalanmasında da yine aynı kişilerin adı ortaya atılmıştı." 
     



 GÜNCEL 
















</TEXT>
</DOC>
