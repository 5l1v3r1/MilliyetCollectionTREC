<DOC>
<DOCNO> 75863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/ekonomi/eko03.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haziranda sürprizler olacak’ 
</HEADLINE>
<TEXT>

Bankaların enflasyon muhasebesi nedeniyle haziranda sürpriz bilançolar açıklayacaklarını söyleyen Fiba Holding Başkanı Özyeğin, Bankacılık sektörünün gerçek k rlılığı şimdi ortaya çıkacak’ dedi 
     SONGÜL HATISARU Bükreş 

     Fiba Holding Yönetim Kurulu Başkanı Hüsnü Özyeğin, bankaların sermaye yeterlilik rasyosunu tutturmak zorunda oldukları haziran ayında, enflasyon muhasebesi uygulaması nedeniyle bambaşka bilançolar açıklayacaklarını söyledi. 
     Özyeğin, "Haziran ayında çok sürprizler olacak. Bankacılık sektörünün gerçek k rlılığı ortaya çıkacak. Enflasyon muhasebesinde k rlar her zaman azalır, sermayeler yüksek çıkar" dedi. 
     
     Şartlar çok ağır’ 
     Finansbank Romania’nın ikinci kuruluş yıldönümünü ve yeni genel müdürlük binasının açılışı dolayısıyla Bükreş’te düzenlenen törende konuşan Özyeğin, bankalara sermaye desteği konusunda rahatsızlık yaratan unsurların da olduğunu belirterek, şunları söyledi "Banka hissesi rayiç değer üzerinden değil bin lira üzerinden satılacak BDDK’ya. Sermaye rasyosu 5’in üzerinde olanların 9’a yükseltilmesinde ise sermaye benzeri kredinin 5 puan farkla verilmesi düşünülüyor. Bu dünya standartlarında da çok yüksek bir oran." Özyeğin, "Bankalar enflasyon muhasebesi yaptıkları zaman aktifleri üzerinden 5 puan kazanamadıklarını göreceğiz" dedi. 
     
     Yurtdışından kopamadık’ 
     Sistemden yeni banka çıkışını beklemediğini kaydeden Özyeğin, BNP Paribas’la ortaklık görüşmeleri sürdürdükleri dönemde Türkiye’nin dip noktada bulundunu söyledi. BNP’nin önce tüm Finansbank’ın yüzde 51’ini almak istediğini hatırlatan Özyeğin, "Yurtdışı iştiraklerimizi almak istemediler. Bizim Finansbank’ı yurtdışından koparmamız mümkün olamazdı" dedi. 
     
     İstanbul Yaklaşımı’na alternatif 
     İstanbul Yaklaşımı ile ilgili soruları da yanıtlayan Özyeğin, banka borçlarının yeniden yapılandırılmasını öngören bu yaklaşımın çok fazla kurumu kapsamayacağına dikkat çekti. "Biz Finansbank yaklaşımı izliyoruz" diyen Özyeğin, şöyle konuştu 
     "Anadoluyu dolaşıyoruz. Müşterilerin kriz hasarını öğreniyoruz. Belli bir teknolojiyle belli bir mal üretip bunu pazarlayabilen kuruluşların üretim ve satışlarının azalmasının en önemli sebebi finansal eksiklikse bunu tamamlıyoruz. Şirket pozitif koşullar içindeyse, bu müşterimizin başka bankalara olan kısa vadeli borçlarını da devralarak vadeli bir kredi veriyoruz." 
     Özyeğin ekonomik büyümeyle ilgili bir soruyu da "Ekonominin maalesef bir anda büyümemesi gerekiyor. Ekonomi büyüdüğü takdirde bu dengeler bu kadar rahat kurulamaz" diye yanıtladı. Özyeğin, büyümenin sonbahardan itibaren başlayacağını kaydetti. Avantage Card’la Galaxy Card’ı birleştirme gibi bir hedeflerinin olup olmadığı sorusunu da yanıtlayan Özyeğin, Cem Boyner’le görüştüklerini ve son kararlarını 15 Nisan’da vereceklerini belirtti. 
     
Koruma ve ailesinin masraflarını üstlendi      Özyeğin, Kozyatağı Finansbank şubesinde gerçekleştilen soygunda, "Kastı aşan adam öldürme" iddiası nedeniyle tutuklanan banka güvenlik görevlisi Engin Bozkurt’un o andaki davranışının anın koşulları içinde değerlendirilmesi gerektiğini söyledi. "Bana göre güvenlik görevlisi işini yapmıştır" diyen Özyeğin, Engin Bozkurt’un bütün mahkeme masraflarını kendilerinin karşıladığını ailesininde geçim masraflarını da üstlendiklerini söyledi. 
     
BDDK’ya iyi bakmalıyız’      Özyeğin, bağımsız kurulların çalışma tarzına herkesin alışması gerektiğini belirterek, şöyle konuştu "Bu kurumlar içinde bütün projektörler BDDK’nın üstünde. Çünkü bu krizden en büyük yarayı bankacılık sektörü aldı. Yara almaktan öte çok da şehit verdi. BDDK’yı eleştirmek çok kolay ama o kurumun daha iyi çalışmasına katkıda bulunmak önemli. BDDK’yı kendi çocuğumuz gibi korumamız lazım. Bu iş dünyası ve siyasilerin de öncelikli arzusu olmalıdır. Bu kurumları büyütmemiz lazım. Bu kurumların yönetimi bütün dünyada siyasetten uzaktır. Dünyada bu tür kurullara dokunulmuyor. Hiçbir şekilde dışarıdan müdahale edilmiyor. Biz de alışacağız." 
     
Romanya’da 70 bin müşterisi var      Fiba Holding bünyesindeki Finansbank Romania S.A.’nın Genel Müdürü Bekir Dildar, halen 12 olan şube sayısını yıl sonunda 14 - 15 şubeye çıkartmayı hedeflediklerini söyledi. Dildar, 2001 yılı net k rının 2 milyon dolar, özkaynak toplamının ise 12 milyon dolar olduğunu ifade etti. Finansbank Romania’nın 8 bin 273 kurumsal, 62 bin 873 bireysel müşterisi bulunuyor. Finansbank Romania S.A, Romanya’daki yabancı bankalar arasında toplam aktif büyüklüğü açısından 10. sırada bulunuyor. Bu arada, Romanya’da bankacılık, sigortacılık, leasing ve perakendecilik alanında toplam 71.5 milyon dolarlık yatırıma sahip olan Fiba Holding, 35 milyon dolara mal olacak elit markaların satılacağı ikinci bir alışveriş merkezine daha imza atmaya hazırlanıyor. 
     



 EKONOMİ 

















</TEXT>
</DOC>
