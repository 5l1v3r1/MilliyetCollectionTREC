<DOC>
<DOCNO> 92230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/soneko32.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de ikinci seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 103.49 puan düşüşle 8,627.42 puandan tamamladı. 
     Endeks, ilk seanstaki 4.00'lük düşüşün ardından ikinci seansta da gerilemeyi sürdürdü. Hisse senetleri de ortalama yüzde 1.19 oranında değer yitirdi. 
     Seansa .21 puan azalışla 8,677.70 puan seviyesinde başlayan endeks, ilk yarıyı 137.50 puan kayıpla 8,593.41 puandan geçti. 2. 
     seansta endeks, en düşük 8,5.92 puana gerilerken, en yüksek olarak da 8,730.91 puana ulaştı. Endeks, günlük bazda 467.35 puan düşerken, hisse senetlerinin günlük bazda ortalama değer kaybı yüzde 5.14 olarak gerçekleşti. Kapanışta mali endeks 191.65 puan düşüşle 10,948.75 puana, sınai endeks 44.85 puan düşüşle 8,234.10 puana, hizmetler endeksi 84.14 puan düşüşle 5,384.98 puana geriledi. Böylece ilk seansa göre mali grup hisseler ortalama yüzde 1,72, sınai grubu hisseler ortalama yüzde 0.54, hizmetler grubu hisseler ortalama yüzde 1.54 oranında değer yitirdi. 2. seansta işlem gören toplam 288 hisse senedinden 199'u değer yitirdi. 32 hisse değer kazanırken, 57 hissenin fiyatında ise değişiklik olmadı. Seansta, 64 trilyon 732 milyar 797 milyon liralık işlem hacmi kaydedilirken, günlük işlem hacmi toplamı da 138 trilyon 748 milyar 449 milyon lira oldu. 2. seansta, Garanti Bankası, Sabancı Holding, Turkcell, Petrol Ofisi ve Koç Holding en yoğun işlem gören hisse senetleri oldular. Kredi derecelendirme reyting kuruluşlarından Standard and Poor's'un Türkiye'nin ekonomik görümünü pozitiften durağana çevirmesi ve yurtdışı borsalarda yaşanan sert düşüşlerin, belirsizlik içinde olan piyasaları da etkilediğini ifade eden uzmanlar, endeksin 8,800 desteğini kırarak, 8,500 desteğine kadar geldiğini, alternatif piyasalardaki yükselişin de tedirginliği artırdığını savunuyorlar. 
     





</TEXT>
</DOC>
