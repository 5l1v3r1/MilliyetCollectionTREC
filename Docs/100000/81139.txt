<DOC>
<DOCNO> 81139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/guncel/gun03.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Damla açlıktan öldü 
</HEADLINE>
<TEXT>

Zonguldak’ta 1.5 yaşındaki Damla, ’yetersiz beslenme’ sonucu hayatını kaybetti. Savcılık, olayla ilgili soruşturma başlattı... 
     AYDIN ARSLANYILMAZ Zonguldak DHA 

     Ekonomik krizden en az etkilenen karaelmas şehri Zonguldak’ta bebekler artık açlıktan ölüyor... Mithatpaşa Mahallesi’nde Alaattin Karademir 32 ile 8 yıldır nik hsız yaşadığı Ümmü Nayman’ın 32 1.5 aylık kızları Damla, önceki gün açlık nedeniyle hayatını kaybetti. Savcılık soruşturma başlattı. 
     Acılı babanın Damla’nın defin işlemleri için Zonguldak Belediyesi’ne yaptığı başvuru, belediye tabibi tarafından şüpheli görüldü ve olay savcılığa iletildi. 
     SSK Zonguldak Bölge Hastanesi morguna kaldırılan ceset üzerinde yapılan ön otopside ölümün açlıktan kaynaklandığı tespiti yapıldı ve düzenlenen raporda "yetersiz beslenme" ifadesi kullanıldı. Soruşturma başlatan Cumhuriyet Savcısı Sabri Beytorun da, Damla’dan alınan parçaların Adli Tıp Kurumu’na gönderildiğini, buradan gelecek raporda da "yetersiz beslenme"ye yer verildiği takdirde, anne ve baba hakkında, "Tedbirsizlik ve ihmal sonucu ölüme sebebiyet vermeköten dava açılacağını söyledi. 
     
     Yeşil Kart verilmedi... 
     10 yıl önce vereme yakalandığını ve uzun süre tedavi gördüğünü belirten işsiz Karademir ise, 4 kez başvurmasına rağmen kendisine Yeşil Kart verilmediğini dile getirerek, şöyle konuştu 
     "Damla hem hastaydı, hem de gerektiği gibi beslenemiyordu. Kızımızı parasızlık yüzünden kaybettik. Zaten paramız olmadığı için doktora da götüremedik. Yeşil Kart başvurumuz reddedildi. Gerekçe olarak da hastalığım için yanıma gelen annemin yaşlılık maaşı alması gösterildi. Artık bu saatten sonra devletin vereceği hiçbir kart, kızımı bana geri getirmez." 
     Gözü yaşlı anne Nayman ise, pazar artıklarıyla karınlarını doyurduklarını söyleyerek, "Komşularımızın yardımıyla geçiniyoruz. Sağlıklı gıdalar yiyemediğim için sütüm de gelmiyordu. Çocuğuma bakamadım, açlıktan öldü" diye konuştu. 
     



 GÜNCEL 





















</TEXT>
</DOC>
