<DOC>
<DOCNO> 77371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/soneko18.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 264.28 puan artışla 1. seansı, 11.720.16 puandan tamamladı. 
     Hisse senetleri, 1. seansta ortalama yüzde 2.31 oranında değer kazandı. 
     İMKB ilk seansa 11,471.19 puan seviyesinde, 15.31 puan artışla başladı. Endeks, seansın ilk yarısını 1.30 puan artışla 11,609.18 puandan geçti. İkinci yarıda da çıkışını sürdüren endeks 11,720.16 puandan seansı tamamladı. 
     Endeks, en düşük 11,449.79 puana gerilerken, en yüksek 11,741.22 puanı gördü. 
     1. seans kapanışında mali endeks 274.43 puan artışla 16,596.14 
     puana, sanayi endeksi 261.24 puan artışla 9,348.40 puana ve hizmetler endeksi de 198.81 puan artışla 7,107.63 puana yükseldi. Böylece mali grup hisseler önceki kapanışa göre ortalama yüzde 1.68, sanayi grubu hisseler ortalama yüzde 2.87 ve hizmetler grubu hisseler de ortalama yüzde 2.88 oranında değer kazandı. 1. seansta işlem gören toplam 290 hisse senedinden 224'ü değer kazandı. 15 hisse senedi değer yitirirken, 51 hissenin fiyatında ise bir değişiklik olmadı. Seansta, 186 trilyon 312 milyar 602 milyon liralık işlem hacmi oluştu. 1. seansta Doğan Holding, Tüpraş, Yapı ve Kredi Bankası, Doğan Yayın Holding ve Koç Holding en yoğun işlem gören hisseler oldular. Dün ikinci seansta sert satışlara maruz kalan endeksin bugün bir miktar daha toparlanma çabası içerisinde olduğu gözlendi. Hızlı açılışın ardından 11,550 puan seviyelerinde dengelenen Endeks, daha sonra da 11,550-11,600 aralığındaki dar bantta bir süre yatay seyretti. Endeks seans sonuna doğru Tüpraş ve Doğan Grubu hisselerinde yoğunlaşan alımların etkisi ile 11,720.16 puandan ilk seansı tamamladı. 
     






</TEXT>
</DOC>
