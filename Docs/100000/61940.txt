<DOC>
<DOCNO> 61940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/son/soneko02.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, bankalara destek yasasından memnun... 
</HEADLINE>
<TEXT>

     Uluslararası Para Fonu'nun IMF Avrupa bölümü direktörü Michael Deppler ile para ve döviz bölümü direktörü Stefan Ingves, Türkiye'de özel bankalara sermaye desteği verilmesini öngören bankacılık yasasının çıkmasını memnuniyetle karşıladıklarını bildirdi. 
     Deppler ve Ingves, yayımladıkları açıklamada, ''IMF, Türk hükümetinin ekonomik programında bankacılık sisteminin sağlam işlemesini garanti edecek tedbirlerin kuvvetle vurgulanmasını memnuniyetle karşılıyor. Sağlam bir bankacılık sektörü, mudilerin güvenini, normal kredi büyümesini ve faiz ve döviz oranlarında baskının azalmasını sağlayacaktır. Sağlıklı ve karlı bankalar bütçeye katkı sağlarken, kamu borçlarının ödenmesinin sürdürülebilirliği, ekonomik iyileşme için ortam hazırlar'' ifadelerini kullandı. 
     Açıklamada, Türk yetkililerinin zaten büyük finansal sektör reformlarını gerçekleştirdiği belirtilirken, büyük kamu bankalarının rehabilite edildiği ve zor durumdaki bankaların, tasarruf mevduat sigorta fonuna devredildiği kaydedildi. 
     






</TEXT>
</DOC>
