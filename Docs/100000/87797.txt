<DOC>
<DOCNO> 87797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/spor/spo05.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş tutuldu 
</HEADLINE>
<TEXT>

Milli Takım Teknik Direktörü, 2-1’lik yenilgi sonrasında adeta yıkıldı "Bu sonucu haketmedik. Bizim dışımızdaki faktörler skoru belirledi" 
     MEHMET DEMİRCAN 

     "Berabere bitmeliydi" 
     BREZİLYA karşısında bitime 3 dakika kala, haksız yere verilen penaltı sonrasında teknik direktör Şenol Güneş adeta dondu kaldı. Tecrübeli teknik adam, "Hedefimiz goller atıp, puanlar alarak sahadan ayrılmaktı. İlk yarıdaki oyun kurgumuz, düşüncemizin aksine kalemizde tehlikeli pozisyonlar yaşamamıza neden oldu. Golü hedeflemiştik, bunu ilk yarının bitimine kısa bir süre kala başardık" dedi. 
     
     Dış etkenlerin farkı 
     GÜNEŞ sözlerini şöyle sürdürdü "İkinci yarının özellikle 10. dakikasından sonra, oyunun kontrolünü tamamen ele alma düşüncesinde olan bir oyun kurgusu yaptık. Ama beklenmedik goller yedik. Daha doğrusu bizim dışımızda gelişen faktörler nedeniyle anlamsız bir gol yedik. Brezilya maçını kaybettik. En azından hakettiğimiz bir puanı almamız gerekirdi. Şimdi önümüzde iki maç daha var. Yani alınabilecek 6 puan demek bu." 
     
Yıldıray yoruldu mu      MAÇIN bitiş düdüğüyle birlikte herkesin konuştuğu tek bir konu vardı "Şenol Güneş sahanın en iyisi olan Yıldıray’ı neden oyundan çıkardı " Milli Takım hocasının 90 dakika sonunda "Yıldıray çok yorulduğu için çıkardım" demesi herkesi şaşkına çevirdi. Tecrübeli hocanın bu sözlerine karşın, Yıldıray’ın oyundan çıkarken oldukça bozulduğu gözlerden kaçmadı. 
     ALPAY’IN direkt olarak kırmızı kartla oyun dışında kalması iki maç ceza almasını da gündeme getirdi. Menajer Can Çobanoğlu, "Kurallar gereği direkt kırmızı kartın faturası iki maç ceza. Eğer böyle bir karar çıkarsa, itiraz edeceğiz. Penaltı bile olmayan bir pozisyon nedeniyle futbolcumuza iki maç ceza verdirmemek için elimizden geleni yapacağız" dedi. 
     
ALPAY hüngür hüngür      BREZİLYA maçının 87. dakikasında Rüştü’nün kısa pası nedeniyle Luizo’yu yere indiren ve penaltıya neden olan Alpay, kırmızı kartla oyun dışı kalırken gözyaşlarını tutamadı. Rivaldo’nun penaltı atışını gözyaşları arasında izleyen yıldız futbolcuyu arkadaşları güçlükle yatıştırdı. Maç sonrasında Alpay, "Herkes pozisyonu gördü. Acemi bir hakemin kurbanı olduk" diye konuştu. 
     
Kurnaz Luizao      BREZİLYA’DA, Alpay’ın düşürdüğü Luizao, penaltı pozisyonunda hakemi etkilemeye çalıştığını itiraf etti. Brezilya TV’sine konuşan Luizao, "Alpay’ın hata yapacağını anladım. Biraz topu sürüp, bana faul yapmasını bekledim. Sonra da kendimi yere bıraktım. Ancak içeride mi, dışarıda mı olduğumu görmedim. Bu yüzden hakemin düdük çaldığını duyar duymaz, bir kurnazlık yaparak, topu alıp penaltı noktasına koydum. Bence bu hareketimle hakemi de etkiledim" diye konuştu. 
     
Rivaldo Numara yaptım      MAÇIN son dakikalarında Hakan Ünsal’ın attığı topu, yüzüne gelmiş bir gösterip, kendini yere fırlatan Rivaldo numara yaptığını söyledi. Tecrübeli futbolcu, "Türk oyuncunun oyundan atılması amacıyla hareketlerimi abarttım. Top yüzüme değil, elime ve ayağıma çarptı. Bu futbolcunun yaptığı türden hareketlerin saha içinde hoş görülmemesi gerekiyor. Kırmızı kartı hak etti" dedi. 
     
Scolari’den Rüştü’ye övgü      BREZİLYA Milli Takım Teknik Direktörü Scolari, Türkiye karşısında ilk yarının son anlarında yedikleri gole karşın morallerini yitirmediklerini söyledi. Scolari, "Yakaladığımız birçok net gol pozisyonunu değerlendiremedik. Gol için elimize çok fırsat geçti. Ancak, Rüştü’yü geçmekte zorlandık" dedi. Brezilyalı hoca, hakemin maç boyunca kötü bir yönetim göstermediğini de iddia etti. 
     



 SPOR 

































</TEXT>
</DOC>
