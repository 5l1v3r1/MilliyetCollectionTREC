<DOC>
<DOCNO> 85406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yazar/bila.html </URL>
<DATE> 2002/05/22/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit çıkabilir 
</HEADLINE>
<TEXT>

     Başbakan Bülent Ecevit bu hafta sonu hastaneden çıkabilir. Uyguladıkları tedaviden olumlu yanıt alan doktorları, bir olağanüstü gelişme olmazsa Başbakan Ecevit’i bu hafta sonu taburcu etmeyi düşünüyorlar. 
     Ecevit’in kaburga kırığından kaynaklanan şikayetinin hemen hemen sona erdiği, sol bacak damarındaki tıkanıklığın ise giderildiğini saptayan doktorlar, genel durumundaki iyileşmeyi de göze alarak Başbakan’ın hastanede kalmasını gerektirecek bir sorunu kalmadığı görüşüne vardılar. Hafta sonuna kadar yapacakları gözlemde bu durumu değiştirecek bir olumsuz gelişme olmazsa Başbakan’ı çıkarma eğilimindeler. Karar hafta sonu yapılacak son kontrolde kesinleştirilecek. 
     Doktorların, Başbakan Ecevit ve eşi Rahşan Ecevit’e bir de tavsiye iletmeye hazırlandıklarını söyleyebiliriz. O da, Ecevit’in nekahet dönemini Oran’daki evinde değil, Başbakanlık Konutu’nda geçirmesi. Başbakan’ın en azından belirli bir süre çalışmak ve dinlenmek için Başbakanlık Konutu’nu kullanmasını istiyorlar. 
     Bu tavsiyenin nedenlerini ise şöyle açıklıyorlar 
     Başbakanlık Konutu’nda koşullar daha uygun. Yürüyüş yapmasına elverişli bir bahçe var ve binada merdiven sorunu yok. Başbakan Konut’ta hem çalışabilir hem dinlenebilir. Başbakan’a Konut olanakları içinde daha iyi hizmet sunulur. 
     Doktorların tavsiyesi böyle. Ancak, kararı Başbakan Bülent Ecevit ve eşi Rahşan Ecevit verecekler. 
     Başbakan Ecevit’in eğilimi ise Oran’daki evinde kalmak. Ecevit, daha önce bu öneri kendisine anımsatıldığında, "insanın evi gibi olmuyor" diyerek tercihinin Oran’dan yana olduğunu söylemişti. 
     Bu kez de taburcu olduktan sonra Oran’daki evine gitmesi ve çalışmalarını normal Başbakanlık binasında yapmak isteğinde olduğu söylenebilir. Oran’daki evin üçüncü katta olması ve binada asansör bulunmaması bir sorun yaratırsa bu kez Başbakan’ın "kütüphane ev" olarak bilinen ve giriş katında olan diğer evini kullanması da olasılık dahiline girebilir. 
     Başbakan’ın hareket etmesi ve yürümesi için Konut’ta kalması önerisine karşılık Oran’daki evinin koridor ve salonunun da yürümek için uygun genişliğe sahip olduğu düşüncesi var. 
     Sonuçta, kararı Başbakan Bülent Ecevit verecek... 
     Nekahet dönemine ihtiyaç duyulmazsa Ecevit’in eğiliminin Oran’daki iki evinden birinde kalmak ve Başbakanlık binasında mesaisini sürdürmek niyetinde olduğunu belirtebiliriz. 
     
     







Türkiye nereye 


"Görüntü" Türkiye'sinden, "gerçek" Türkiye'ye geçilirken enseyi karartmayın 


Vazgeçilmezler 


Ecevit çıkabilir 


Tüm hayatımız magazin oldu 


Trakya kararsız 


Dönme dolap 


Okurlarımızdan çarpıcı tespitler 


Neden kur takıntısı 


Tunceli’ye bakış ve Tunceli’den bakış 


Diğer adaylar ne yapar 


Ecevit için küçük, Türkiye için büyük bir adım 


Küçük hesaplarla büyük oyun 


Türkiye’nin bir cumhuriyet başsavcısına ihtiyacı var 


EMLAK VERGİSİ’NDE SON 10 GÜN 


Aşık Mahsuni "Ben gittikten sonra ararlar beni" 


Fazla kitapları topluma geri döndürmek 


Esrarengiz havalar 


Kira yılını karıştırmayın 


Ankara’ sahnesi Halk’ sahnesi farklı sahneler 


</TEXT>
</DOC>
