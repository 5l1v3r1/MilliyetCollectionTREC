<DOC>
<DOCNO> 70946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sonspo04.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sacramento düşüşte... Hido 11 sayı attı Kings kazanamadı 
</HEADLINE>
<TEXT>

     ABD Profesyonel Basketbol Ligi NBA'de Batı Konferansı Pasifik Grubu'ndaki maçta Sacramento Kings, deplasmanda Portland Trail Blazers'a 107-95 yenilerek üst üste 2. 
     yenilgisini aldı. 34 dakika oyanayan Hidayet Türkoğlu, 11 sayı attı. 
     Lider Kings, aynı grupta 3. sırada bulunan Trail Blazers ile Portland'da karşı karşıya geldi. 
     Maça yedekler arasında sahaya çıkan Hidayet, 7 şuttan 3'ünü değerlendirdi. 3 sayılık 5 atışta 2 kez topu çemberden geçiren Hidayet, hepsi savunmadan 6 ribaund aldı, 5 asist yaptı. Takımda Predrag Stojakoviç 26 sayı, 7 ribaundla en başarılı isim olurken, dünkü maçta 16 şuttan 2'sinde isabet bularak oldukça kötü bir performans sergileyen Chris Webber, bu kez 24 sayı, 8 ribaund gerçekleştirdi. 
     Üst üste 10. galibiyetini alan son 28 maçta 23-5'lik bir seri yakalayan Trail Blazers'da ise Bonzi Wells 20 sayı, Scottie Pippen 19 sayı, 6 ribaund 5 asist üretti. Dale Davis ise 18 sayı, 14 ribaundla maçta ''double-double'' yapan tek oyuncu oldu. 
     Sonuçlar şöyle 
     
     
Philadelphia 76ers-Boston Celtics 94-100 Atlanta Hawks-Memphis Grizzlies 95-76 Utah Jazz-Denver Nuggets 100-82 Portland Trail Blazers-Sacramento Kings 107-95 
     






</TEXT>
</DOC>
