<DOC>
<DOCNO> 67019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/yasam/yas06.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda dehşeti 
</HEADLINE>
<TEXT>

Piknikte otomobil içinde uygunsuz vaziyette buldukları sevgililerden birini yaraladılar, diğerini ise kaçırdılar 
     SABRİ SEVER İstanbul 

     Gaziosmanpaşa’da otomobil içindeki iki sevgili, kimliği belirsiz kişilerin silahlı saldırısına uğradı. Semra Köroğlu’nu yaralayarak yola atan saldırganlar, sevgilisi Necati Bilen’i de kaçırdı. 
     Arnavutköy’e pikniğe giden Bilen 27 ve Köroğlu 21 , dün akşam saatlerinde Tayakadın Köyü mevkiindeki ormanlık arazide, 34 UF 0636 plakalı otomobillerini park etti. Bu sırada kimliği belirsiz üç kişi ellerindeki tüfeklerle genç çiftin yanına geldi. Uygunsuz durumda oldukları öne sürülen sevgilileri otomobilden indiren saldırganlar, Köroğlu’nun kafasına tüfekle vurduktan sonra otomobile ateş açtı. Sevgilileri yeniden otomobile bindirerek olay yerinden uzaklaşan saldırganlar, öldüğünü sandıkları Köroğlu’nu yola attıktan sonra Bilen’i de alarak kaçtı. 
     
Köylüler buldu      Yaralı kız, köylüler tarafından Özel Arnavutköy Hastanesi’ne kaldırılırken, jandarma ve polis, saldırganların yakalanması için çalışmalara başladı. Köroğlu ifadesinde, sevgilisinin saldırganlar tarafından darp edildiğini, hayatından endişe duyduğunu söyledi. 
     



 YAŞAM 















</TEXT>
</DOC>
