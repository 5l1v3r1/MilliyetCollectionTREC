<DOC>
<DOCNO> 92883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sontur02.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Adapazarı'nda 8 gündür kayıp olan çocuğun cesedi bulundu 
</HEADLINE>
<TEXT>

     Sakarya'nın Arifiye beldesinde 8 gündür kayıp olan 4 yaşındaki bir çocuğun çürümüş cesedi bulundu. 
     Büyükdere Mahallesi Şehit Fatih Kara Caddesi Seyhan Sokak'ta, Rasim Bozkurt 42 mısır çapalarken, tarlanın kenarındaki hendeğin içinde küçük bir çocuğa ait ceset görerek polise haber verdi. 
     Polis, çürümüş cesedin 8 gün önce kaybolduğu bildirilen 4 yaşındaki Melih Can Tok'a ait olduğunu belirledi. 
     Adapazarı'nda bir haftadır kayıp oğlunu arayan baba Recep Tok 32 
     çocuğunun cesedinin evlerinin 150 metre ilerisinde bulunduğunu öğrenince, 6 ay önce evlendiği eşi Gönül Tok 26 ile birlikte sinir krizleri geçirdi. 
     Olay yerinde doktorların kullandığı bir çift eldivenin bulunması şüphe uyandırırken, polis olayın cinayet olup olmadığını araştırmaya başladı. 
     Cumhuriyet Savcılığı, küçük çocuğun ölüm nedeninin belirlenmesi için cesedi İstanbul Adli Tıp'a gönderirken, üvey anne Gönül Tok'un ifadesini aldı. 
     





</TEXT>
</DOC>
