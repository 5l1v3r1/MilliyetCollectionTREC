<DOC>
<DOCNO> 77384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sonspo02.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de grup liderleri Pistons ve Mavericks galip... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 8 karşılaşmayla devam edildi. 
     Merkez Grubu lideri Detroit Pistons, Atlanta Hawks engelini 105-99'luk galibiyetle geçti. 
     Pistons'ta Chucky Atkins 20 sayıyla oynarken, Clifford Robinson 19 sayı ve 8 ribaunt, Yugoslav oyuncu Zeljko Rebraca 18 sayı ve 13 ribaunt, Jerry Stackhouse ise 18 sayı ve 12 asistle sahadan ayrıldı. 
     Hawks'ta Jason Terry 24 sayı ve 12 asist yaparken, Şerif Abdürrahim 23 sayı, Nazır Muhammed ise 17 sayı ve 12 ribauntla maçı tamamladı. 
     Ortabatı Grubu'nda San Antonio Spurs ile büyük bir liderlik mücadelesi veren Dallas Mavericks, deplasmanda Utah Jazz'ı 105-96 yendi. 
     Mavericks'te Michael Finley 20 sayı kaydederken, Nick Van Exel 20 sayı ve 8 asist, Kanadalı oyun kurucu Steve Nash ise 17 sayı, 7 ribaunt ve 8 asistle galibeyette önemli rol oynadı. 
     Jazz'da ise ''Postacı'' lakaplı Karl Malone'un 22 sayı, John Stockton'un ise 17 sayılık performansları yenilgiye engel olamadı. 
     Ligde alınan sonuçlar şöyle 
     
     
Orlando Magic-Houston Rockets 83-74 Detroit Pistons-Atlanta Hawks 105-99 Indiana Pacers-Cleveland Cavaliers 99-111 Chicago Bulls-Boston Celtics 105-100 San Antonio Spurs-Portland Trail Blazers 99-87 Utah Jazz-Dallas Mavericks 96-105 Seattle Supersonics-Los Angeles Clippers 102-100 Golden State Warriors-Minnessota Timberwolves 93-100 
     






</TEXT>
</DOC>
