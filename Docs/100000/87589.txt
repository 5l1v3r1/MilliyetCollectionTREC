<DOC>
<DOCNO> 87589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/guncel/gun01.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Profesöre cuma’ dayağı 
</HEADLINE>
<TEXT>

     EZELHAN ÜSTÜNKAYA Ankara 

     Bir süre önce "ülkücü eylemlerle" gündeme gelen Niğde Üniversitesi öğretim üyesi Prof. Ahmet Nuri Yayıntaş, kendisini "yere yatırarak dövdükleri, kafasına saksı ve sehpa attıkları" gerekçesiyle, Doç. Ahmet Savran ve Doç. Aydın Topçu hakkında savcılığa suç duyurusunda bulundu. 
     Yayıntaş, Topçu ve Savran’ın kendisini daha önce cuma namazına çağırdığını, iki öğretim üyesinin "türbanlı" eşlerinin de aynı fakültede görevli eşi Yrd. Doç. Özlem Yayıntaş’ı "cuma okumalarına" davet ettiğini belirtti. Yayıntaş, "dini davetleri" reddetmelerinin ardından, tehdit ve saldırıların başladığını söyledi. Yayıntaş, "Bir dönem Türk Ocağı başkanlığı yapan Topçu ve Savran’ın MHP’de çalıştıklarını" ifade etti. Kadrolaşma nedeniyle 7 profesör ve 2 doçentin görevi bıraktığı belirtildi. 
     



 GÜNCEL 










</TEXT>
</DOC>
