<DOC>
<DOCNO> 99275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/siyaset/siy10.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak sınırında kamp hazırlığı 
</HEADLINE>
<TEXT>

     NACİ SAPAN Diyarbakır DHA 

     ABD’nin Saddam Hüseyin’i devirmek için Irak’a yapmayı planladığı olası operasyon öncesi Türkiye’nin sınır kesiminde mülteci akınına karşı kamp yerleri hazırlıkları hızlandı. Şırnak Valiliği’nce oluşturulan komisyon Silopi ve Uludere’de iki büyük kamp yeri belirleyecek. 
     Operasyonda Irak’ın özellikle Kürdistan Demokrat Partisi ve Kürdistan Yurtseverler Birliği kontrolündeki Kürt bölgesinden mülteci akını olmasından endişe edilirken, mültecilerin barınma sorununu giderecek kamp yerleri için çalışma başlatıldı. Şırnak Valiliği’ne bağlı İl Özel İdare, Tapu Kadastro müdürleri ile Uludere ve Silopi kaymakamlıklarının katılımıyla oluşturulan komisyon, Silopi ve Uludere’de iki büyük kamp yeri belirleyecek. 
     Kuzey Irak sınırında son iki gündür özellikle akşam geç saatlerde savaş uçaklarının yoğunluğu dikkat çekerken, sınır kesiminde güvenlik önlemleri de artırıldı. 
     



 SİYASET 



















</TEXT>
</DOC>
