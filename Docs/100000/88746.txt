<DOC>
<DOCNO> 88746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/dunya/dun02.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitis’in evine silahlı saldırı 
</HEADLINE>
<TEXT>

     YORGO KIRBAKİ Atina 

     Atina’da, Dimitris Aivazidis adlı bir uyuşturucu bağımlısı dün Başbakan Kostas Simitis’in konutunu kurşun yağmuruna tuttu. 
     Aivazidis, dün tedavi gördüğü klinik yetkilileri ile kavga ettikten sonra Atina’da korku saçtı. Kiraladığı bir otomobille yola çıkan Aivazidis, yanındaki çifte ile önce Eksarhia semtindeki karakolun nöbetçisini etkisiz hale getirdi ve tabancasını alarak kaçtı ve yolda rastgele ateş etmeye başladı. Geçmesini engellediği için park etmiş bir otomobili de kundaklayan Aivazidis soluğu Simitis’in kaldığı Kolonaki semtinde aldı. 
     Otomobil ile Simitis’in evinin önünden geçerken birkaç el üst üstüste ateş eden uyuşturucu bağımlısı, Simitis’in korumalarını gafil avladı. Mermilerden biri Simitis’in kaldığı apartmanın giriş kapısına isabet etti. Ardından korumalarla amansız bir takip başladı. Otomobil arızalanınca Aivazidis yakalandı. 
     



 DÜNYA 













</TEXT>
</DOC>
