<DOC>
<DOCNO> 98458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/yasam/yas03.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kına gecesi acı gecesi oldu 
</HEADLINE>
<TEXT>

Cenk’in ablası ile Alp’in ağabeyi evlenecekti. Ancak korkunç bir kaza oldu ve kına gecesine iki delikanlının ölüm haberi geldi 
     NEZİH GÜROL, GÜLAY FIRAT, İSMAİL ERBEN 

     Bakırköy’de sahilde bir balıkçı restoranı. Masanın birinde 12 - 13 kişi var. Neşeli kahkahalarla şakalar yapıp eğlenenlerden biri, dün çocukluk aşkıyla evlenmeye hazırlanan Avukat Murat Özen. Yanındakiler de en yakın dostları... 
     Murat Özen, emekli savcı Nurettin Özen’in oğlu. Nişanlısı Ebru Soysaldı ise aile dostları demir tüccarı Gökyay Soysaldı’nın kızı. Kadınlar da aynı saatlerde, Soysaldı ailesinin Bahçelievler’deki evinde düzenlenen kına gecesinde eğlenceli dakikalar geçiriyorlardı. Murat Özen’in yanındakiler arasında elektronik mühendisi kardeşi Alp 29 ile liseyi yeni bitiren ağabeyinin müstakbel eşi Ebru’nun kardeşi Cenk Fırat Soysaldı 18 da var. 
     
     Yolda bir kaza vardı ’ 
     Saat 22.45’e geldiğinde erkekler grubu Evde buluşuruz’ diyerek ayrıldı. Üç otomobille yola çıkan gruptan Murat Özen, Ebru’nun evine ilk giden oldu. Bir süre sonra bir otomobil daha geldi. Ancak, Alp ve Cenk henüz ortada yoktu... Son gelen araçtaki arkadaşları, Alp bizi sollamıştı. Yolda bir kaza gördük. Yoksa...’ der demez korkuyla fırladılar. Hızla kaza yerine gittiklerinde feci manzarayla karşılaştılar. Görgü tanıklarına göre kaza şöyle gelişmişti 
     Cenk’i alan Alp, Havalimanı Kargo Terminali önünde aşırı hız sonucu kullandığı Honda marka otomobilin direksiyon hakimiyetini kaybetmişti. Karşı yola geçerek takla atmaya başlayan otomobil, THY hostesi Özlem İmren Çetiner’in kullandığı Volkswagen’e çarpmıştı. Çetiner yaralı kurtulurken, itfaiye erlerinin hurdaya dönen otomobilden güçlükle çıkardıkları Alp ve Cenk ise, çoktan can vermişti... 
     
     Düğün iptal edildi 
     Düğünün yapılacağı gün, iki aile de birer evlatlarını son yolculuğuna uğurladı. Murat ile Ebru’nun Yunus Emre Kültür Merkezi’nde 16.00’da yapılacak düğünü iptal edildi. Bazı davetliler korkunç haberi nik h salonunda öğrendi. Acının büyüklüğü karşısında çaresiz kalan aileye gözyaşı dökmekten başka yapacak bir şey kalmamıştı. 
     
Alp, daha önce de denize uçmuştu...      Kazada ölen Alp, İstanbul Teknik Üniversitesi’nden arkadaşı Hülya Erbaş ile 25 Haziran 1996’da sahil yolunda dolaşırken yine aşırı hız sonucu direksiyon hakimiyeti kaybetmişti. Kontrolden çıkan otomobil Tarabya Oteli’nin önünden denize uçmuş, ancak soğukkanlı davranarak emniyet kemerlerini çözen gençler ölümden kurtulmuştu. Hakim kızı olan Erbaş, kazanın lastiğin patlaması sonucu meydana geldiğini savunmuştu. 
     Bilgisayar tutkunu Alp, ağabeyi Murat Özmen’n internetteki sayfasını da hazırlamıştı. 
     
     Kırmızı kalpli sayfa 
     "Ozen Law Homepage" başlıklı sitede ağabeyinin yanı sıra kendisi için "Alp’s Homepage" diye bir sayfa yapan Alp, ziyaretçileri "Alp Özen Web sayfasına Hoş Geldiniz" yazısıyla karşılıyordu. Bu sayfada dikkat çeken tek şey ise kırmızı bir kalpti. Kalbi tıklayanlar etrafı kalplerle süslenmiş ve Hülya ile Alp’in fotoğrafının bulunduğu sayfayı karşılarında buluyordu. 
     



 YAŞAM 














</TEXT>
</DOC>
