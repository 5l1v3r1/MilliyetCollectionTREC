<DOC>
<DOCNO> 51981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/guncel/gun12.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremzedeye polis dayağı 
</HEADLINE>
<TEXT>

     12 Kasım depreminin yıldönümü nedeniyle Düzce Depremzedeler Derneği tarafından düzenlenen yürüyüşe polis müdahale etti. Polisin coplayarak dağıtmak istediği depremzedeler, olay yerine gelen Emniyet Müdürü’nün izniyle yürüyüş yapabildi. 
     Gölcük, Yalova ve Sakarya Depremzedeler Derneği üyelerinin de aralarında bulunduğu yaklaşık 500 kişi, yürüyüş güzerg hı olan Çayburnu caddesi yerine İstanbul Caddesi’ne girmek isteyince polis karşı çıktı. Depremzedelerden güzerg hlarını değiştirmemelerini isteyen polis, direnenleri cop kullanarak dağıttı. Çıkan sert tartışmalar üzerine olay yerine gelen İl Emniyet Müdürü İsmet Uzunoğlu tarafları yatıştırdı. Uzunoğlu’yla konuşan vatandaşlar, Çayburnu Caddesin’den yürüyerek Anıt Park’ta toplandı ve Vali Fikret Güven’i istifaya çağırdı. 
     



 GÜNCEL 


















</TEXT>
</DOC>
