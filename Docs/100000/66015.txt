<DOC>
<DOCNO> 66015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sondun14.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Afrika Kupası maçı sonrasında holingan dehşeti 
</HEADLINE>
<TEXT>

     Demokratik Kongo Cumhuriyeti'nde Afrika Kupası çerçevesinde bu ülkeyle Senegal arasında yapılan futbol maçından sonra başkent Kinşasa'da çocuk taraftarlar taşlı sopalı gösteri yaptı. 
     Yetkililer, dün Mali'deki çeyrek final maçından 2-0 mağlup çıkan Demokratik Kongo Cumhuriyeti taraftarı sokak çocuklarının, Matonge'deki alışveriş merkezine yürüyerek, Batı Afrika ülkeleri vatandaşlarına ait dükkanlara saldırdıklarını bildirdiler. 
     Enformasyon Bakanı Kikaya Bin Karubi, sloganlar atan öfkeli kalabalığı yatıştırması için bölgeye yüzlerce polis gönderildiğini, gösterinin yarım saatte kontrol altına alındığını belirtti, ancak olayla ilgili tutuklanan olup olmadığına ilişkin açıklama yapmadı. 
     Kinşasa'da, bir kısmı daha önce ülkedeki iç savaşta askerlik yapan yaklaşık 10 bin sokak çocuğu bulunuyor. 
     Senegal'in başkenti Dakar'da ise bunun tam tersi bir durum vardı. 
     Kent, tüm gece sevinç gösterilerine sahne oldu. 
     






</TEXT>
</DOC>
