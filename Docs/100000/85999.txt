<DOC>
<DOCNO> 85999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/guncel/gun07.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Acar, DGM’de polisi suçladı 
</HEADLINE>
<TEXT>

     SEMRA PELEK İstanbul 

     Özel hayatıyla magazin basınında sık sık yer alan işadamı Erdal Acar, bu kez "çıkar amaçlı suç örgütüne yardım etmek" suçundan İstanbul DGM’de yargıç karşısına çıktı. Çete lideri Erdal Kara’ya ev kiralayıp silah hediye ettiği öne sürülen Acar, suçlamaları reddetti. İstanbul 3 No’lu DGM’de dün görülmesine başlanan duruşmaya, tutuklu sanık Erdal Kara ile tutuksuz sanıklar Erdal Acar, Hasan Derya Soy, Ataman Sarıdikmen ve Abdurrahman Akbudak katıldı. Duruşmada Erdal Acar, çete suçunu kabul etmediğini belirterek, "Organize Suçlar Şubesi çok acayip bir yerdi. Gözlerim bağlanınca ben de ifadeyi imzaladım" dedi. Mahkeme heyeti Kara’yı tahliye ederken, Acar’ın ise duruşmalara gelmesine gerek kalmadığına karar verdi. 
     



 GÜNCEL 




















</TEXT>
</DOC>
