<DOC>
<DOCNO> 70361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/yasam/yas04.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetkili ağızdan bir sigara itirafı 
</HEADLINE>
<TEXT>

Dünyanın en büyük ikinci sigara üreticisi olan firmanın başkanı "Ben nadiren içiyorum, çocuklarıma da içmemelerini öğütlüyorum" 
     DIŞ HABERLER SERVİSİ 

     İngiltere’nin en büyük sigara üreticisi olan British American Tobacco’nun BAT İcra Kurulu Başkanı Martin Broughton bile sigaranın sağlığa zararlı olduğunu açıkladı. 
     Tütün şirketleri aleyhine tazminat davaları açan tiryakilerin eline verilmiş önemli bir koz’ niteliğindeki açıklamayı yapan Broughton, yemeklerden sonra nadiren bir puro içtiği gibi, çocuklarına da, küçüklüklerinden itibaren sigara içmemeleri yönünde öğütler veriyormuş. 
     İngilizlerin ünlü The Times gazetesi, sigaraları üreten ve dünyanın ikinci büyük tütün firması olan BAT’ın en yetkili ismi Broughton’ın yorumlarını, "Sigara içmenin sağlığa zararlarına ilişkin emsalsiz bir itiraf" ve "Bir tütün şirketi yöneticisinin ağzından alınmış en açık uyarı" ifadeleriyle okurlarına duyurdu. 
     ABD’de tütün şirketlerine karşı, kansere yakalanan sigara tiryakileri tarafından açılan davalarda milyarlarca dolarlık tazminatlar söz konusu olabiliyor. 
     



 YAŞAM 
















</TEXT>
</DOC>
