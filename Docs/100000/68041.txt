<DOC>
<DOCNO> 68041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/ekonomi/eko02.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
2001’de ucuzladık 
</HEADLINE>
<TEXT>

Türk Lirası’ndaki değer kaybı sonucu, Türkiye, 30 OECD ülkesi içinde, Slovakya’dan sonra en ucuz ülke haline geldi 
     ANKARA Anka 

     Türkiye, TL’nin hızla değer yitirmesi sonucu, yabancılar için OECD’nin Slovak Cumhuriyeti’nden sonraki en ucuz ülkesi haline geldi. OECD’nin her ay tüketici fiyatlarını baz alarak hesapladığı karşılaştırmalı fiyat düzeyleri’ne göre, Kasım 2001 itibariyle OECD’de Türkiye’den ucuz ülke olarak yalnızca Slovak Cumhuriyeti kaldı. 
     OECD verilerine göre, Türkiye’nin karşılaştırmalı olarak en ucuz olduğu ülkelerin başında Japonya geliyor. Türkiye’de 100 liraya alınabilecek bir sepet mal ve hizmete Japonya’da 357 liraya denk gelen tutarda yen ödemek gerekiyor. Diğer bir deyişle Japonya’da 100 Yen’e alınabilecek mal ve hizmet için Türkiye’de yalnızca 28 Yen karşılığı TL ödemek yeterli oluyor. 
     
     Doğu Avrupa pahalı 
     Türkiye’de 100 liraya alınabilen mal ve hizmet sepeti için ABD’de 254 lira karşılığı dolar, İngiltere’de 248 lira karşılığı sterlin, Almanya ve Fransa’da 217, Avusturya’da 213 liraya denk gelen tutarda euro ödemek gerekiyor. 
     Türkiye, Slovakya hariç, OECD üyesi bütün eski Doğu Bloku ülkelerinden de daha ucuz durumda. Türkiye’de 100 liraya alınabilen mal ya da hizmet için Kasım 2001 itibariyle Çek Cumhuriyeti’nde 103, Macaristan’da 112, Polonya’da 135 lira karşılığı ödeme gerekiyor. 
     Türkiye’de fiyatlar, özellikle turizm alanında başlıca rakibi olan komşu Yunanistan’a göre de oldukça ucuz kalıyor. Türkiye’de fiyatı 100 lira olan mal ya da hizmete Yunanistan’da 169 liraya denk gelen tutarda euro ödeyerek sahip olunabiliyor. 
     
Türkiye Japonlar için sudan ucuz Ülke Fiyat Japonya 357 İsviçre 296 Norveç 282 Daminarka 256 ABD 254 Finlandiya 253 İngiltere 248 İsveç 241 İrlanda 231 İzlanda 228 Almanya 217 Fransa 217 Belçika 216 Avusturya 213 Hollanda 209 Lüksemburg 208 Kanada 199 Meksika 191 Avustralya 187 İtalya 183 İspanya 178 Yunanistan 169 Kore 159 Portekiz 158 Yeni Zelanda 156 Polonya 135 Macaristan 112 Çek Cum. 103 Slovak Cum. 89      Türkiye'de 100 liraya alınabilen mal ve hizmetler için ödenmesi gereken tutar TL 
     



 EKONOMİ 














</TEXT>
</DOC>
