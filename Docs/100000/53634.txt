<DOC>
<DOCNO> 53634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sontur19.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Manken Didem Taslan'a haciz geldi... 
</HEADLINE>
<TEXT>

     Manken Didem Taslan hakkında, otomobiline ait toplam 792 milyon lira tutarındaki 2 bonoyu ödemediği gerekçesiyle ihtiyati haciz kararı verildi. 
     İstanbul 8. Asliye Ticaret Mahkemesi'ne başvuran İsmail Deniz Ungan'ın avukatı İsmail Hakkı Baykal'ın hazırladığı dava dilekçesinde, Ungan'ın Didem Taslan'a Renault Scenic marka bir otomobil sattığı belirtildi. 
     Taslan'ın bu satıştan kaynaklanan borca ilişkin 1 Ekim 2001 ve 1 Kasım 2001 vade tarihli 396'şar milyon liralık 2 bono imzaladığı kaydedilen dilekçede, vade tarihleri geçen bonoların tüm sözlü uyarılara rağmen ödenmediği bildirildi. 
     Dilekçede, Taslan'ın ''adresini değiştirme ve mal kaçırma girişiminde bulunabileceği'' göz önüne alınarak, ihtiyati haciz kararı verilmesi istendi. 
     İstemi dosya üzerinden inceleyen İstanbul 8. Asliye Ticaret Mahkemesi, Taslan hakkında ihtiyati haciz kararı aldı. 
     






</TEXT>
</DOC>
