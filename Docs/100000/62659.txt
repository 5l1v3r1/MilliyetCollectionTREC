<DOC>
<DOCNO> 62659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/ekonomi/aeko.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi moda Çince 
</HEADLINE>
<TEXT>

Atatürk Havalimanı Dış Hatlar Terminali’ni işleten TAV, Çin’in ekonomik ağırlığının artmasını göz önüne alarak elemanlarına Çince öğretiyor 
     EKONOMİ SERVİSİ 

     İstanbul Atatürk Havalimanı Yeni Dış Hatlar Terminali’ni yap - işlet - devret modeliyle işleten TAV Tepe Akfen Vie Yatırım Yapım ve İşletme AŞ Yönetim Kurulu Murahhas üyesi Sani Şener, Çinliler’in dünya ekonomisi ve turizmindeki varlığının gelecek yıllarda büyük ağırlık kazanacağını bildirdi. 
     TAV’ın bu konuda planlı şekilde hazırlık yaptığını belirten Şener, "Türkiye’de Çince bilen insan sayısı çok az. Biz proje olarak hazırlıklarımıza başladık. Çince öğrenmeye başladık. Elemanlarımıza Çince öğretiyoruz" dedi. 
     2004 yılı Mayıs ayına kadar Dış Hatlar Terminali’ni işletecek olan TAV’ın sözleşmesini uzatmak için Ulaştırma Bakanlığı’na başvurduğunu bildiren Şener, başlattıkları 90 milyon dolarlık yatırım ile Atatürk Havalimanı’nın yolcu kapasitesini 20 milyona çıkaracaklarını söyledi. 
     
     Havaalanı özelleşsin’ 
     10 milyon yolcu sayısı ile Atatürk Havalimanı’nın 3 milyar dolarlık ticaret hacmi bulunduğunu belirten Şener, havalimanının tümden özelleştirilmesinin de mümkün olduğunu belirterek, "Bu THY’nin özelleştirmesinden daha kolay olur" dedi. 
     "Dünyada yap - işlet - devret modeliyle havalimanı yöneten iki şirketten biriyiz. Bu bizim için referans niteliğinde bir özellik oldu" diyen Şener, Moskova havaalanı projesinde de yeterlilik hakkı kazanan ve teklif veren iki şirketten biri olduklarını belirtti. 
     
     Bavul ticareti patladı 
     Atatürk Havalimanı’nı dünyaya tanıtmak için bin kuruluşa CD ve tanıtım kitabı gönderdiklerini bildiren Şener, pazarlamayı da iki ayrı projeyle yaptıklarını söyledi. Özel alış - veriş günleri düzenleyerek İstanbul markası yaratacaklarını bildiren Şener, ayrıca teknik uçuş hizmetlerinde de İstanbul’u merkez haline getirmeyi amaçladıklarını bildirdi. 
     Şener, bu arada 11 Eylül’den sonra Arap ülkelerinden gelen yolcuların sayısında artış olduğunu da belirterek "Libya, Tunus ve Cezayir ülkeleri ile Türkiye arasında bavul ticaretinde patlama yaşanıyor" diye konuştu. 
     
Çalışana dedikodu yapın’ talimatı      Dünya ve Türkiye ekonomisinin yaşadığı krizler sonucunda şirket yönetimlerinde öngörülemeyen unsurlar’ın birinci etkili faktör olduğunu belirten Sadi Şener, "Bilgi aktarımı şirketlerin başarıyla yönetilmesinde çok büyük önem taşıyor. Bu nedenle çalışanlarırımıza Dedikodu yapın, bilgi aktarın’ diyoruz" dedi. 
     TAV’ın cirosunun kriz nedeniyle geçen yıla oranla yüzde 6 küçüldüğünü bildiren Şener, planlanan hedeflere göre ise yüzde 14 gerileme olduğunu kaydetti. Şener, 11 Eylül saldırılarının ardından Atatürk Havalimanı’nda yolcu sayısında yüzde 20 oranında düşüş yaşandığını bildirdi. 
     



 EKONOMİ 














</TEXT>
</DOC>
