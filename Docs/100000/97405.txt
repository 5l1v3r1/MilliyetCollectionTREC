<DOC>
<DOCNO> 97405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/guncel/gun08.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Light ürünler ekolojik mi 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Avrupa Birliği AB için tek zengin ve bakir ülkenin Türkiye olduğunu söyleyen Ekoloji Uzmanı Mustafa Mumcu, doğal olmayan ürünlerin sağlığımızı tehdit ettiğini, ekolojik tarımla total kalitenin yükseltileceğini öne sürdü. Tarımda yüzde 80 suni gübre kullanıldığını, brüler tavukların sağlıklı olmadığını ve hormon içerdiğini söyleyen Mumcu’nun "Light beyaz ekmek olmaz. Bu yalnızca bir pazarlama tekniğidir" yönündeki sözleri ise tartışma yarattı. 
     
Tüketici yönlendiriliyorDr. Hasan Hakan Pamuk Ziraat Mühendisi 
     Light ürünlerdeki espri şu İnsanlara düşük kalorili tüketim ürünleri sunmak. Ekolojik ürünler ise hormonlu, kimyasal ilaç ve gübre kalıntısının olmamasıyla tamamen sağlığa ve çevreye hitap eder. Yediğiniz zaman vücudunuzda herhangi bir kanserojen madde olmaz, aynı zamanda bu ürünün doğaya dönüşümünde zehirli bir toksin bulunmaz. Ama light ürünlerde olay böyle değil. Örneğin, light ekmekte, buğday unu kullanmıyorlar da yulaf ya da mısır unu kullanıyorlar. Ama dayanıklılık süresini daha uzun tutmak için bazı kimyasallar kullanılıyor. Sütün ya da yoğurdun yağını alıp light süt ya da yoğurt diyorlar. Alakası yok. Bir şeyin yağını alırsanız tabii ki kalorisini düşürürsünüz. Bu bir pazarlama tekniğidir. Klasik yoğurt ne demek Doğal olmayan yoğurt mu var Terim kargasaşıyla tüketici yanlış yönlendiriliyor. 
     
Light ürün sağlıklıdırNalan Sünger UNO - AG Md. Yrd. 
     Light ürün, tamamen kaloriyle ilgili bir durum. Light üründe yaptığımız sadece standart ürün kalorisini, yüzde 25’inin altına düşürmektir. Bunun ticari adı da light oluyor. Bizim de asıl çalışma alanımız ekmek grubu. Dolayısıyla bu alanda oldukça güvendiğimiz beyaz ve light ekmeğimiz var. Yaptığımız sadece şu Doğal olarak elde edilen buğday lifi kullanmak. Bu zaten buğdayın kendisinden gelen bir bileşen. Kalorisi düşük, sindirilemeyen bir ürün olduğu için vücudunuz düşük kalori alıyor. Kalori düşürme amaçlı buğday lifinin dışında herhangi bir katkı ve bileşen kullanmıyoruz. Ekolojik üründe kimyasal ürün kullanılmıyor. Ama, light üründeki katkı maddelerinin de limitleri belirlenmiştir ve sağlıklıdır. 
     
Ekolojik tercih edilmeliDr. Birol Yayıkçı Gıda Mühendisi 
     Light ürünleri sadece pazarlama tekniği olarak görmekteki amaç, ekolojik ürünleri ön plana çıkartmak içindir. İnsanlar sağlıklarına önem vermeye başladıkça light imajı oluştu. Yoksa sıfıra indirgenmiş hali yok. "Her ekolojik ürün light" dersek hatalı olur. Ekolojik mamüllerimizde örneğin vişne, kayısı marmelatında kesinlikle şeker ve tatlandırıcı kullanmıyoruz. Kullanılan hammadde bir kere kesinlikle ekolojik. Light ürünlerde ise kalori düşük ama suni tatlandırıcılar kullanılıyor. Raf ömrünü uzatmak için de ürün belli bir sıcaklıkta pastorize ediliyor. Yoğun şeker bulunanların ise pastorize edilmesine gerek yok. Light ürünlerin, ekolojiyle hiçbir alakası yok. Light ürünlerde şeker oranı düşürüldükçe yapay tatlandırıcılar kullanılıyor. 
     
Pazarlama tekniği değilDr. Burcu Dilek Köksal Diyetisyen 
     Bir diyetisyen olarak, "Light ürün yoktur, bu bir pazarlama tekniğidir" görüşüne katılmıyorum. Light ürünlerin kalitesi, her zaman için alıcılar tarafından kontrol edilmeli. Çünkü yağ miktarı azaltılmış denildiği halde, karbonhidrat eklemesi yapılabiliyor. Ayrıca "Light ürünler sağlıksızdır" diye bir şey de yok. Tüketici, diyet ürünlerle light ürünler arasındaki farkı bilmiyor. Diyet hastaları için farklı bir karbonhidrat türü kullanılır, ama kalori miktarı düşük değildir. Light ürünlerde ise kalori miktarı azaltılmıştır. Light ürün doğru şekilde ve doğru firmalar tarafından yapılırsa, insanlar bunları çok rahat kullanabilirler. Ürünü üreten firma çok önemli. 
     



 GÜNCEL 




















</TEXT>
</DOC>
