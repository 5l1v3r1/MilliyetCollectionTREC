<DOC>
<DOCNO> 71565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/dunya/dun01.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege’de diyalog 12 Mart’ta başlıyor 
</HEADLINE>
<TEXT>

     YORGO KIRBAKİ Atina 

     Ege’de Türkiye ve Yunanistan arasında kıta sahanlığı, kara suları ve hava sahası gibi anlaşmazlıklara çözüm bulunması için diyalog 12 Mart salı günü Ankara’da başlıyor. Görüşmelerde Türkiye’yi Dışişleri Bakanlığı Müsteşarı Büyükelçi Uğur Ziyal ile Büyükelçi Deniz Bölükbaşı, Yunanistan’ı ise Dışişleri Bakanlığı Siyasi Koordinatörü Aleksandros Skopelitis ile Atina Üniversitesi Uluslararası İlişkiler Profesörü Argiris Faturos temsil edecekler. 
     
     17 Kasım mağduru 
     Büyükelçi Bölükbaşı Türkiye’nin Atina Büyükelçiliği’nde müsteşar iken 16 Temmuz 1991 tarihinde 17 Kasım terör örgütünün saldırısından ağır yaralı olarak kurtulmuştu. 
     Yunan Dışişleri Bakanlığı Sözcüsü Panos Beglitis, ilk görüşmede heyetlerin Atina’da yapılacak olan bir sonraki görüşmenin tarihini ve görüşmelerin çerçevesini belirlemeye çalışacaklarını söyledi. 
     



 DÜNYA 










</TEXT>
</DOC>
