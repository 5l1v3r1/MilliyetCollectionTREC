<DOC>
<DOCNO> 50571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/soneko05.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
OECD "Türkiye 2003-2006 döneminde yüzde 5.3 büyüyecek" 
</HEADLINE>
<TEXT>

     Ekonomik İşbirliği ve Kalkınma Teşkilatı OECD , 2003-2006 döneminde, Türkiye'nin reel olarak yıllık yüzde 5.3 oranında büyüyeceğini tahmin etti. 
     OECD'ye göre, bu dönemde yıllık reel büyüme oranı en yüksek ülke yüzde 6.8 ile İrlanda olacak. Bu ülkeyi yüzde 5.8 ile Güney Kore izlerken Türkiye yüzde 5.3'lük büyüme ile 3. sırada yer alacak. 
     Aynı dönemde AB üyesi ülkelerin büyüme oranı yüzde 2.5, OECD üyesi ülkeler ise ortalama yüzde 3.1 oranında büyüyecek. 
     
     Enflasyon ve işsizlik oranları 
     OECD'nin tahminlerinde, 2002 yılında Türkiye'de enflasyonun GSYİH deflatörü yüzde 48.9, 2006 yılında ise yüzde 8 olacağı öngörüldü. 
     Türkiye, tahminin gerçekleşmesi durumunda yüzde 8'lik oranla Euro bölgesi ülkeleri ve gelişmiş ülkeler sınıfında en yüksek enflasyon rakamına sahip olacak. 
     İşsizlik oranlarına bakıldığında ise Türkiye'de işsizliğin 2002 yılı için yüzde 6.7, 2006 yılı için ise yüzde 6.2 olacağı hesaplanıyor. 
     2006 yılında işsizlik oranlarının Euro Bölgesinde yüzde 7.7, OECD 
     ülkeleri toplamında ise yüzde 6 olacağı öngörülüyor. 
     
     Cari işlemler dengesi, faizler.. 
     Önümüzdeki yıl Türkiye için gayri safi yurtiçi hasılanın yüzde 0.5'i oranında bir cari işlemler açığı öngören OECD, 2006 yılında bu 
     oranın yüzde 1.9'a çıkacağını hesapladı. 
     Tahminlere göre 2006 yılında OECD ülkeleri toplamı GSYİH'larının yüzde 1.2 oranında açık verecek. 
     Uzun vadeli faizler ise Türkiye'de 2002 yılında yüzde 45.7, 2006 yılında ise yüzde 17 olacak. 
     






</TEXT>
</DOC>
