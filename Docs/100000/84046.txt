<DOC>
<DOCNO> 84046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/spor/spo01.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'dan Nihat atağı 
</HEADLINE>
<TEXT>

Beşiktaş, Real Sociedadlı futbolcudan olumlu yanıt alınca harekete geçti. Demirören, milli futbolcuya "Bu sene bizde oyna, seneye İspanya’ya güçlü olarak gidersin" dedi 
     ORHAN YILDIRIM 

     Üç yıllık sözleşme 
     SİYAH - Beyazlı kulübün Futbol Komitesi Başkanı Yıldırım Demirören, Real Sociedad’da oynayan Nihat’ın yeniden yuvaya döneceğini söyledi. Fenerbahçe’nin de Real Sociedad’a teklif götürdüğü Nihat’la görüşen Demirören’in, "Takımın sana ihtiyacı var. Bu sezon bizde oyna, gelecek yıl daha güçlü olarak İspanya’ya gidersin" dediği öğrenildi. 
     
     "Kulübümle anlaşın" 
     İSPANYA’DA mutlu olduğunu belirten Nihat’ın ise "Ancak Beşiktaş için her türlü fedakarlığı yaparım. Kulübümle anlaşsınlar, gerisine karışmasınlar" yanıtı vermesiyle Demirören’in umutlandığı ifade edildi. Demirören, "Nihat’ın bu özverisi bizi duygulandırdı. Bu iş eninde sonunda olacak, Nihat’ı alacağız" diye konuştu. 
     
LUCESCU Acele yokRumen hoca, Beşiktaş yönetiminden yapılacak transferler için süre istedi 
     BEŞİKTAŞ’IN yeni teknik direktörü Lucescu, transfer konusunda acele edilmemesini istedi. Rumen çalıştırıcı, takımda sözleşmesi bulunan futbolcuları bir kez daha görmek istediğini belirterek, "Bayram’ı bırakmayın, Ümit ve Erman için kesin bir fikrim yok. Ronaldo ise savunmada ağır kalıyor. Eğer isteyen bir takım varsa gönderin" diye konuştu. 
     RUMEN hoca savunmada hızlı bir liberoya ihtiyaç olduğunu da kaydederek, "Sergen’in yanına Bülent Akın’ı alın. Ayrıca sağ kanat, orta saha ve forvete etkili oyuncular almak şart" ifadelerini kullandı. Lucescu’nun Mondragon konusunda fren yaptığı, İtalyan Perugia’nın 33 yaşındaki kalecisi Mazzantini’nin alınması için harekete geçtiği bildirildi. 
     
Yardımcısı Feyyaz      TEKNİK Direktör Mircea Lucescu’nun yardımcılığına Siyah - Beyazlılar’ın eski golcüsü Feyyaz Uçar getirildi. Uçar, geçtiğimiz sezon Göztepe ve Denizlispor’da Rıza Çalımbay’ın da yardımcı antrenörlüğünü yapmıştı. 
     
Kennedy’e takip      MENAJER Sinan Engin, İsveç 1.Ligi’ndeki Hammarby takımı formasını giyen Kennedy Bakırcıoğlu’nu izlemek için Stockholm’e gitti. Engin, "Kaliteli bir futbolcu olduğu izlenimini aldık" dedi. 22 yaşında 1.81 metre boyundaki Bakırcıoğlu, ligdeki 83 maçta, 20 gol attı. 
     
Sergen’den açıklama      BEŞİKTAŞ Kulübü ile son dakikada anlaşan ve boş mukaveleye imza atan Sergen Yalçın bugün bir basın toplantısı düzenleyecek. Yıldız futbolcu, bugün Ceylan Oteli’nde saat 12.00’de düzenleyeceği toplantıda, transferiyle ilgili son gelişmeleri açıklayacak. 
     
Amaral iddiası      İTALYAN spor gazetesi Corriere dello Sport, Beşiktaş’ın, Fiorentina’dan Brezilyalı Amaral’ı transfer etmek istediğini yazdı. 2. lige düşen Fiorentina’dan ayrılmak isteyenler arasında bulunan orta saha oyuncusu Amaral’ın transferinin gerçekleştirilme olasılığı yüksek gösterildi. 28 yaşındaki Amaral için Fiorentina’nın 2 milyon Euro 2.5 trilyon lira istediği ve bunun altına asla düşmeyeceği belirtiliyor. 
     
Divan’da birleşme      BEŞİKTAŞ’IN 18 Mayıs’ta gerçekleşecek Olağan Divan Kurulu kongresi çalışmaları sürüyor. Divan Kurulu başkanlığı için Süleyman Seba’nın, Tali Çalbatur’u desteklemesi, diğer adayları da harekete geçirdi. Buna tepki olarak Necati Toker ile Şeref Nasır’ın birleşerek tek listeyle seçime katılacağı ileri sürüldü. 
     



 SPOR 































</TEXT>
</DOC>
