<DOC>
<DOCNO> 57474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/yazar/pulur.html </URL>
<DATE> 2001/12/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bayramlık... 
</HEADLINE>
<TEXT>

     BAYRAMINIZ kutlu olsun... 
     Başta okurlarımız, herkesin bayramı kutlu ve mutlu olsun. 
     Ramazan Bayramı'na "Şeker Bayramı" da deriz. 
     Niye 
     Şeker, ağzı tatlandırdığı için olmalı... 
     Bektaşi fıkraları da bayramı tatlandırır... 
     
     BİLİRSİNİZ bayramın dilencisi boldur, namazdan çıkar çıkmaz cami kapısını kuşatırlar. 
     Bunlardan biri, Bektaşinin önünü kesmiş 
     "Bir ekmek parası ver, sana dua edeyim " 
     "İstemem senin duan makbul değildir, bir işe yaramaz " 
     Yanındaki sormuş 
     "Niye " 
     "Niyesi var mı Makbul olup bir işe yarasaydı, kendisi dilencilikten kurtulurdu " 
     
     VALİ paşa, her Ramazan şehrin ileri gelenlerine mükemmel bir iftar verirmiş. İftardan sonra da, katılanları namaza davet etmiş... Bektaşi cebinden valinin davetiyesini çıkarmış 
     "Paşa hazretleri davetiyenizde sadece iftar kaydı var, namaz yok " 
     
     Zaptiyeler, Bektaşiyi yakalamış, zaptiye başı "Üstünü arayın " demiş... 
     Aramışlar bir şarap şişesi çıkmış, zaptiye başı memnun 
     "İşte suç aletinle yakalandın " 
     "Ben onun içindekini içmiyorum ki " 
     "Olsun, maksadın belli " 
     Bektaşi itiraz etmiş 
     "Şuç aleti, olması için, suçun onunla işlenmesi lazım..." 
     Zaptiyenin kafası karışmış 
     "Ne demek istiyorsun " 
     "Şunu demek istiyorum, zina, ya da harama uçkur çözmek suç mudur " 
     "Elbette " 
     "O halde bende zina aleti de var, bu ne olacak " 
     
     KAHVEDE memleketin durumu görüşülürken biri "Dünya altüst olacak " diye hayıflanıyormuş... 
     Bektaşi lafa karışmış 
     "Dert etme, belki altı, üstünden iyi çıkar " 
     
     BEKTAŞİ aptalların adını deftere yazarmış... 
     Bunu duyan zenginlerden biri çağırmış, defterine bakmış, kendi adı da yazılı 
     "Niye beni yazdın " 
     "Siz şu adama, şu kadar para verip, git bana şu at'ı al demediniz mi " 
     "Ne yani, at'ı alıp gelmeyecek mi " 
     Bektaşi sakalını sıvazlamış 
     "O zaman sizin adınızı siler, onun adını yazarım " 
     
     BİR soru... 
     "Bayramlık ağız" diye bir deyim vardır 
     "Açtı yine bayramlık ağzını" derler, ya da "Açtırma bana, şimdi bayramlık ağzımı " 
     Aman, şu bayram günlerinde kimse "Bayramlık ağzını" açmasın 
     Biliyoruz o kadar da zor ki 
     
     







Gol gol goool 


Bayram nerede 


Tutsak akıllarla bir yere gidemeyiz 


Dünyayı sarsan 1 gün 


Bayramların kokusu vardı eskiden... 


Mutlu bayramlar 


Suçlu kim 


La donna e mobile 


Bayramlık... 


İslam rönesansı, Mevlana 


Halalar değil, yabancılar 


Hiç bi’ kere hayat bayram olmadı 


Hakkınızı kaybetmeyin 


"Devletin Zirve"sinde 


Bir bayram gününde umutlanmak üzerine 


Şeker Bayramı 


"Parti" kahvesi kaynıyor 


</TEXT>
</DOC>
