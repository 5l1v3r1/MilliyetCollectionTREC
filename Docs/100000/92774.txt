<DOC>
<DOCNO> 92774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/spor/spo06.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan’sız kadro 
</HEADLINE>
<TEXT>

Altın Top yarışmasına aday gösterilen yıldız oyuncu, sakatlığı nedeniyle Güney Kore maçında takımdaki yerini alamayacak 
     İdmana çıkmadı 
     GÜNEY Kore sınavının son hazırlığını maçın oynanacağı Daegu World Cup Stadı’nda yapan Ay - Yıldızlı ekibimizde Hasan Şaş’ın sakatlığının geçmemesi sıkıntı yarattı. 1.5 saatlik antrenmanın basına açık olan 15 dakikalık bölümünde futbolcular hafif bir koşunun ardından toplu ısınma hareketleri yaparken, sağ kasığında çekme bulunan yıldız futbolcu çalışmayı kenardan takip etmekle yetindi. 
     
     İlhan oynayacak 
     TEKNİK Direktör Şenol Güneş, Hasan’ın yerine forvet bölgesinde İlhan Mansız’a görev verecek. Böylece yıldız oyuncu ilk kez on birde forma giyecek. Defansta ise tecrübeli hoca, Bülent’i kenara çekip, bu bölgede Ümit Özat ve Emre Aşık’a yer verecek. Güneş, "Kadroda 23 oyuncu var, hepsi hazır. Maalesef bir çoğunu kullanamadık. Bu hizmet yarışıdır. Çok fazla değişiklik de yapmak istemiyoruz" dedi. 
     



 SPOR 


































</TEXT>
</DOC>
