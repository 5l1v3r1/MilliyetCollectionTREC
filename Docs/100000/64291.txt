<DOC>
<DOCNO> 64291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sondun07.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Margaret Thatcher hafif felç geçirdi... 
</HEADLINE>
<TEXT>

     İngiltere'nin eski başbakanlarından Barones Margaret Thatcher, kendini, hareketlerde koordinasyon bozukluğu ve konuşma güçlüğü ile gösteren hafif bir felç geçirdi. 
     Barones Thatcher'in, eşi Sir Denis ile birlikte evliliklerinin 50. 
     yıldönümünü kutlamak üzere geldiği Madeira'da rahatsızlandığı ve hastaneye kaldırıldığı belirtildi. Barones Thatcher'in rahatsızlığını eşinin fark ettiği ve hemen yardım çağırdığı, hastaneye kaldırılan eski Başbakanın tedavi edildiği kaydedildi. Hastanede 2 gün gözetim altında tutulan 76 yaşındaki Barones Thatcher'ın tümüyle iyileştiğini belirten doktorlar, çok sayıda konferansa katılan ve görüşmeler yapan eski Başbakanın programını değiştirmesine gerek olmadığını söylediler. Barones Thatcher, Mart 1994'de de davetli olarak gittiği Şili'de kürsüde konuşurken kısa süreli bir baygınlık geçirmiş, ancak kendini birkaç dakika içerisinde toplayıp, konuşmasına devam etmişti. 
     






</TEXT>
</DOC>
