<DOC>
<DOCNO> 84988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/spor/spo02.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’e müjde 
</HEADLINE>
<TEXT>

Başkan Aziz Yıldırım, Ortega ve Almeyda’nın transferlerinin bittiğini açıkladı, "İki futbolcu da haftaya Fenerbahçe forması giyecek" dedi 
     Taraftarlarla buluştu 
     KONYA’NIN Beyşehir İlçesi’nde tesis arazisi gezip, taraftarlar derneğini açan Fenerbahçe Başkanı Aziz Yıldırım, kendisini karşılayan yaklaşık 3 bine yakın taraftara, Ortega ve Almeyda’nın transferlerinin bittiğini açıkladı. Başkan Yıldırım, Arjantin Milli Takımı’nın iki yıldız isminin önümüzdeki hafta Fenerbahçeli olacaklarını söyledi ve "Dünya kulübünün temellerini şimdiden attık" dedi. 
     
     Başbakan Yıldırım’ 
     YILDIRIM’IN bu açıklamalarının ardından ortalık adeta karıştı. Taraftarlar müjdeli habere "Başbakan Yıldırım", "Büyük Başkan" tezahüratlarıyla karşılık verdi. Konuşmasına devam eden Fenerbahçe Başkanı, Avrupa’da da başarı sözü verirken, "Transfer çalışmalarımız devam edecek. Erhan Albayrak ve Beşiktaş’ın eski futbolcusu Nihat ile görüşmelerimiz sürüyor" diye konuştu. 
     
     Haluk Ulusoy’a çattı 
     FUTBOL Federasyonu Başkanı Haluk Ulusoy ile ilgili olarak da çarpıcı açıklamalar yapan Aziz Yıldırım, sözlerini şöyle tamamladı "Ben Haluk Ulusoy için Gitsin’ demedim, üzerinden Galatasaray formasını çıkarsın’ dedim. Ulusoy, Galatasaray kongre üyesi mi değil mi Bunu gidin Ulusoy’un kendisine bir sorun. Buraya şampiyon takımın başkanı olarak gelmek isterdim ama bazı nedenlerden olmadı." 
     
Balic’e formül      MEHMET ÇİFTÇİ Barcelona 

     FENERBAHÇE, Galatasaray’ın da almak istediği eski yıldızı Real Madridli Elvir Balic’i kadrosuna katmak için harekete geçti. 2005 yılına kadar kulübüyle sözleşmesi bulunan Boşnak oyuncu, Real’e, "Beni Türkiye’den istiyorlar" deyince İspanyol takımı, tekliflere açık olduğunu iletti. Bunun üzerine Fenerbahçe de yıldız futbolcuyu kiralık alabilmek için girişimlere başladı. 
     
Tatil yasakİsmail Güldüren, "İyileşmem için tek ilacım çalışmak" dedi 
     SAMANDIRA’DA ilk topbaşı yapan isim Fenerbahçe’nin yeni transferi İsmail Güldüren oldu. İsmail dizinden geçirdiği operasyonun ardından, tatil yapmadan yeni sezon hazırlıklarına başladı. Başarılı futbolcu, birçok yıldızla forma savaşı vereceğini vurgulayarak, "Transfer olmadan önce endişeliydim, ama kulübüme çabuk ısındım. En büyük hayalim Fenerbahçe formasıyla Avrupa’da kupa kazanmak" yorumunu yaptı. 
     
R.Sociedad’dan fiyat istediler      İSPANYA’NIN Real Sociedad Kulübü’nde forma giyen Nihat Kahveci için Fenerbahçe Yönetimi’nin girişimleri sürüyor. Sarı - Lacivertliler, Nihat’ın ilk tercihinin Beşiktaş olmasına karşın, İspanyol Kulübü ile bonservis görüşmelerine başladılar. Öte yandan Fenerbahçe, Gaziantepsporlu Mehmet Ali ve yine aynı takımın Denizlispor’da kiralık oynayan genç futbolcusu Alper’i de renklerine katmak için kolları sıvadı. 
     
Rapajc’e yanaşmadı      ALMEYDA’NIN bonservis ücretini düşürmek için Parma’ya takas olarak verilmesi düşünülen Rapajc, bu teklife sıcak bakmadı. Fenerbahçe’den yılda 2 milyon dolar kazanan yıldız futbolcu, Parma’dan da aynı rakamı istedi. Ancak İtalyan Kulübü, Rapacj’e bu kadar yüksek ödeme yapmaya yanaşmıyor. 
     
En iyisi Johnson      GANALI yıldız Johnson 3 yıldır giydiği Fenerbahçe formasını en istikrarlı taşıyan futbolcuların başında geldi. Görev yaptığı 5 teknik adam tarafından da en çok tercih edilen futbolcular arasında yer alan Johnson, 75 lig maçında forma giydi, 14 gol kaydetti. Tecrübeli futbolcu, yeni sezonda da Lorant’ın orta sahadaki en büyük güvenceleri arasında yer alıyor. 
     



 SPOR 

























</TEXT>
</DOC>
