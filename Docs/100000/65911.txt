<DOC>
<DOCNO> 65911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sontur25.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'in Ankara Büyükelçisi Dışişleri Bakanlığı'nda... 
</HEADLINE>
<TEXT>

     - İsveç'in Ankara Büyükelçisi Anne Dismorr, İsveç Enstitüsü tarafından hazırlanan ve İzmir'de dağıtılan ''İsveç ve Türkiye'' isimli broşürden dolayı Dışişleri Bakanlığı'na çağrıldı. 
     Edinilen bilgiye göre, Dışişleri Bakanlığı Müsteşarı Büyükelçi Uğur Ziyal, Dismorr'u kabul ederek, kendisiyle yaklaşık 20 dakika görüştü. 
     Büyükelçi Ziyal, görüşmede, broşürün iki ülke ilişkilerine yardımcı olmadığına dikkati çekti ve dağıtılmasını ''hata'' olarak nitelendirdi. 
     Kamuoyunda İsveç'e karşı oluşan şiddetli tepkilerin ''haklı'' olduğunu belirten Ziyal, bu tepkilerin giderilmesinin de İsveç Büyükelçiliği'ne düştüğünü kaydetti. 
     Büyükelçi Dismorr da konuyla ilgili olarak iyi niyetle hareket ettiklerini savundu ve böyle bir durumun ortaya çıkmasına üzüldüklerini ifade etti. 
     






</TEXT>
</DOC>
