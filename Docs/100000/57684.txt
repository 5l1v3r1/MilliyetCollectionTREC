<DOC>
<DOCNO> 57684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/guncel/agun.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya ve İzmir’e bayram zehir oldu 
</HEADLINE>
<TEXT>

İzmir ve Antalya'da önceki gece etkili olan sağanak yağış sele neden oldu Vatandaşlar gece yarısı sel baskınıyla uyanırken, 3 kişi öldü, 3 kişi kayıp 
     İZMİR, ANTALYA DHA 

     Türkiye'nin pek çok bölgesi soğuk hava ve kar yağışının etkisi altındayken İzmir ve Antalya, bayramı sel sularıyla mücadele ederek geçiriyor. Mersin'in ardından sel felaketiyle karşı karşıya kalan İzmir ve Antalya'da 3 kişi öldü, Manavgat'ta üç kişi kayboldu. Sele gece yarısı yakalanan İzmir'de siren çalıp megafonla anons yaparak vatandaşları uyandırmaya çalışan polis, panzerlerle zorda kalan vatandaşları tek tek kurtardı. 
     
     İtfaiye yetişemedi 
     İtfaiye ekiplerinin tahliye çalışmalarında yetersiz kalması üzerine vatandaşlar kendi imk nlarıyla ev ve işyerlerine dolan suları boşaltmaya çalıştı. Karşıyaka Yalı Caddesi ve Çiğli Anadolu Caddesi’yle birçok sokak ve Atatürk Organize Sanayi Sitesi'ndeki fabrikalar su altında kaldı. Sel suları çok sayıda otomobilin yolda kalmasına neden oldu. Yağışlar Manisa'da da su baskınlarına yol açtı. 
     
     Kriz masası kuruldu 
     Antalya'da ise 1.5 metreye kadar yükselen Manavgat Irmağı’nın çevresindeki 30'a yakın evi su bastı. Sel sularının daha fazla hasar yaratmaması için Karacaören Barajı'nda üretim durduruldu ve kapaklar kapatıldı. Manavgat Kaymakamlığı kriz masası oluştururken, belediye hopörlerinden de vatandaşların sele karşı duyarlı olması için anonslar yapılıyor. Barajda üretimin durdurulması nedeniyle bölgenin büyük bölümü elektriksiz kaldı. 
     
     Otomobille sürüklendiler 
     Manavgat'a bağlı Beşkonak’ta içinde 5 kişi bulunan bir otomobil sel sularına kapıldı. Sel sularının sürüklediği otomobilde bulunan Mustafa Keleş 60 ve Ayşe Can'ın 25 cesetleri bulundu. Mustafa Keleş 1.5 , kızı Gülsüm Keleş 22 ile Metin Can 27 ise aranıyor. Manavgat ile Beşkonak Beldesi arasındaki yolun da heyelan nedeniyle kapalı olması nedeniyle arama ekipleri bölgeye ulaşamıyor. 
     Öte yandan Eskişehir’in Keskin köyünde çobanlık yapan 62 yaşındaki Yamin Demirkoparan, soğuktan donarak öldü. 
     
     Otomobili uğruna hayatından oldu 
     İzmir'de kendi otomobilini sel sularından kurtardıktan sonra babasının minibüsünü de güvenli bir yere çekmek için uğraşan 30 yaşındaki Şebnem Gürçen, bir metreyi bulan suda fenalaşarak sulara gömüldü. Komşularının sudan çıkarıp kaldırıma taşıdığı Gürçen, ambulans sokağa giremediği için hayatını kaybetti. 
     
     İzmir'e bir de deprem şoku... 
     Bayram tatilini sel felaketiyle geçiren İzmir, dün bir de deprem paniği yaşadı. İzmir'de dün 15.08'de 3.8 büyüklüğünde bir deprem meydana geldi. Merkez üssü Menemen ilçesi olan deprem, İzmir ve ilçelerinde hissedildi. Yetkililer, ilk tespitlere göre sarsıntının herhangi bir can ve mal kaybına yol açmadığını açıkladı. 
     
Beyaz işkence      Kar yağışı, Kocaeli, Edirne ve Bolu'da çocuklara çifte bayram yaptırdı ama trafiği de felç etti. Pek çok köy yolu ulaşıma kapanırken elektrik ve telefon direkleri devrildi, ağaçların dalları kırıldı. Yüzlerce maddi hasarlı kaza meydana geldi. Şehirlerarası telefon görüşmeleri de aksamalı olarak yapılabiliyor. 
     Meteoroloji Müdürlüğü, gece en düşük hava sıcaklığının Edirne'de -6, Kırlareli'nde -7, Tekirdağ'da ise -6 derece olduğunu açıkladı. Bölgede kar yağışı aralıksız sürüyor. D-100 karayolu ve TEM'de tipi nedeniyle trafik aksıyor. Bölgedeki kar kalınlığı 1 metreye kadar çıkıyor. 
     
     Zincirsiz çıkmak yok 
     Karayolları ekiplerinin çalışmalarıyla D - 100 Karayolu Bolu Dağı geçişi ulaşıma açık tutuluyor. Trafik ekipleri sürücüleri durdurarak araçlarına zincir takmalarını istiyor. İzmit'te ise yoğun kar yağışı ve şiddetli rüzg r nedeniyle ağaçlar devrildi, telefon ve elektrik direkleri kırıldı. 
     Sakarya’nın Sapanca ilçesinde emekli general Sabri Delikçi’nin korumalığını yapan iki jandarma eri, soğuk nedeniyle kulübede yaktıkları mangal kömüründen zehirlendi. Erlerden Savaş Arık yaşamını yitirdi, hastaneye kaldırılan İbrahim Arslan’ın durumu ise ciddiyetini koruyor. 
     
Hafta sonuna kadar kara devam      Meteorolojiye göre yağışlar bu hafta da etkili olacak, hava sıcaklıkları birkaç derece düşecek 
     ANKARA Milliyet 

     Ramazan Bayramı’nın birinci gününde tüm yurdu etkisi altına alan ve kendini yoğun kar yağışı şeklinde gösteren soğuk ve yağışlı hava, hafta sonuna kadar devam edecek. Meteoroloji Genel Müdürlüğü'nden alınan bilgiye göre, hava sıcaklıkları hissedilir derecede azalarak mevsim normallerinin altına düşecek. Meteorolojiden dün yapılan açıklamada, Orta Akdeniz'den gelen soğuk ve yağışlı sistemin etkisini hafta sonuna kadar sürdüreceği ifade edildi. 
     
     Perşembe doğuya kayacak 
     Buna göre, İç Anadolu, Marmara, İç Ege, Doğu Anadolu ve Batı Karadeniz bölgelerinde halen sürmekte olan yoğun kar yağışı artarak devam edecek. Güneydoğu Anadolu, Akdeniz ve Doğu Karadeniz bölgelerinde ise hava sağanak yağışlı olacak. Meteorolojinin verdiği bilgiye göre, Orta Akdeniz'den gelip yurdu etkisi altına alan soğuk ve yağışlı havanın etkisi çarşamba gününe kadar artarak devam edecek ve perşembe gününden itibaren de doğuya kayarak Türkiye'yi terk edecek. Türkiye cuma gününden itibaren Batı Ege'den gelen yeni bir yağışlı sistemin etkisi altına girecek. 
     



 GÜNCEL 
















</TEXT>
</DOC>
