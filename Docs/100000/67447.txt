<DOC>
<DOCNO> 67447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/soneko13.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de "dalgalanan peso"nun istikrarı hükümete umut verdi 
</HEADLINE>
<TEXT>

     Arjantin'de, ABD Doları ile 10 yılı aşkındır süren bire bir eşitliği kaldırılarak Pazartesi gününden itibaren dalgalanmaya bırakılan ulusal para pesonun değeri, ilk iki gün için istikrarlı bir seyir izledi. 
     Dalgalanmaya bırakıldığı ilk gün 1 ABD Doları 2.00 alış -2.03 satış pesodan işlem görürken, dün bu oran 1.95 alış -1.98 satış 
     düzeyine geriledi. 
     Kötümserlerin, dalgalanmaya bırakmakla hızla başaşağı gitmesini bekledikleri pesonun ilk iki günde istikrarlı bir seyir izlemesinin ise Arjantin hükümetine moral verdiği bildiriliyor. 
     
     IMF ile görüşmeler 
     Bu arada Ekonomi Bakanı Jorge Remes Lenicov başkanlığında Washington'a giden üst düzey bir Arjantin heyeti, Uluslararası Para Fonu IMF nezidnde temaslarda bulunuyor. 
     Arjantinli yetkililerin, IMF ve ABD Hazine Bakanlığı yöneticilerini, Aralık ayındaki mali çöküşe rağmen ülkenin uluslararası yardımı hakettiğine dair ikna etmeye çalıştıkları kaydediliyor. 
     Arjantin yetkilileri, Washingon'daki temslarının ''olumlu'' geçtiğini ve IMF ile resmi müzakerelerin yeniden başlayabileceğini ifade ediyor. 
     






</TEXT>
</DOC>
