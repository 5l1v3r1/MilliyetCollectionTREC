<DOC>
<DOCNO> 53302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/guncel/gun03.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
F-16’ı kararı oylanarak alınmış 
</HEADLINE>
<TEXT>

Emekli Orgeneral Necip Torumtay, uçak alım kararının tartışmalı geçen bir toplantıdan sonra alındığını söyledi 
     UTKU ÇAKIRÖZER Ankara 

     Hava Kuvvetleri Komutanlığı’na F - 16 alımında, dönemin Genelkurmay İkinci Başkanı olarak Uçak Seçim Komisyonu’nun başkanlığını yapan emekli Orgeneral Necip Torumtay, kararın oylamayla alındığını açıkladı. 
     Emekli Büyükelçi Yalım Eralp’in, savaş uçağı alımında, "ABD’nin, adını vermeden tarif ettiği Şahinkaya’nın rüşvet karşılığı F - 18 aldırmak istediği" iddialarına, eski Washington Büyükelçisi Şükrü Elekdağ, "Şahinkaya kesinlikle tarif edilmedi, ama iddiaları Evren’e ulaştırmamızın ardından Hava Kuvvetleri’ndeki çalışma grubu feshedilip uçak alım kararı Torumtay başkanlığındaki komisyona bırakıldı" karşılığını verdi. 
     Torumtay ise, soğuk savaş koşulları ve Yunanistan’la gerginlik nedeniyle 1980’lerin başında Hava Kuvvetleri uçaklarının yenilenmesi projesine hız verildiğini dile getirerek, Milliyet’e şunları söyledi 
     "Genelkurmay İkinci Başkanı olarak benim başkanlığımda Hava Kuvvetleri, ilgili bakanlıklar ve TUSAŞ temsilcilerinden oluşan bir çalışma grubu oluşturuldu. Cumhurbaşkanı Kenan Evren başkanlığında, Genelkurmay’daki Ş ra Salonu’nda saatler süren ve tartışmalı geçen son toplantı yapıldı. Genelkurmay’ın stratejik kararı çerçevesinde, Hava Kuvvetleri’nin alacağı görevler yönünden uçakların teknik nitelikleri değerlendirildi ve sonuçta F - 16 çoğunluğun oylarıyla uygun bulundu." 
     



 GÜNCEL 





























</TEXT>
</DOC>
