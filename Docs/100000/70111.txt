<DOC>
<DOCNO> 70111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/guncel/gun03.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Talibanlar pişman 
</HEADLINE>
<TEXT>

İran sınırından gizlice Türkiye’ye girerken yakalanan 3 Taliban, "Afganistan’da bir arkadaşımız çatışmada öldü, ikisi de yaralandı" şeklinde ifade verdi 
     AHMET KAYA GAZİANTEP 

     Afganistan’da Taliban saflarında savaştıktan sonra geçen hafta İran sınırından gizlice Türkiye’ye girerken Hakk ri’de yakalanan Gaziantepli 3 kişi, kente getirilerek sorguya alındı. 
     Aşırı dinci Selefi örgütü üyesi olan Coşkun Ayyıldız, Mehmet Polat ve Ahmet Kaya sorgularında, 20 kişilik grupla geçen yıl Afganistan’a gittiklerini ve Kandahar yakınlarındaki El Kaide kamplarında Kalaşnikof ve roketatar eğitimi aldıklarını söyledi. Amerikalı askerlere karşı da Taliban saflarında savaştıklarını belirten militanlar, bu çatışmalarda Malatya’nın Yeşilyurt ilçesine bağlı Gözene köyünden olan Bülent Gül’ün öldüğünü, Mahmut Korkmaz’ın ayaklarını kaybettiğini, Mahmut Kaplan’ın vücuduna ise şarapnel isabet ettiğini anlattı. 
     Afganistan’a giden 20 Türk Taliban’dan 18’inin Gaziantep’ten, 2’sinin de Malatya’dan gruba katıldığını açıklayan Ayyıldız, Polat ve Kaya, ifadelerinde Afganistan’da Taliban’ın yenilmesinden sonra örgütten Türkiye’ye dönme talimatı aldıklarını, İran’dan sınırı geçmeye çalışırken yakalandıklarını belirtti. 
     
     Liderleri Afganistan’da 
     Türk Talibanlar, Türkiye’de mensubu oldukları Selefi’ örgütünün lideri Mehmet Yılmaz’ın da Afganistan’da kaldığını vurguladı. 1’i tuhafiyeci, 1’i özel fabrikada işçi, 1’i de yağlıboya ustası olan 3 Türk Taliban, Afganistan macerasına atıldıkları için pişman olduklarını söyledi. 
     



 GÜNCEL 















</TEXT>
</DOC>
