<DOC>
<DOCNO> 66744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/yasam/yas01.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayeti gerçek baba’ işledi 
</HEADLINE>
<TEXT>

Türk anne ile iki küçük kızı Fransa’da bir ormanda ölü bulundu... Polis, Türk mafyasından şüphelenirken katil, ailenin babası çıktı 
     MİNE G. KIRIKKANAT-Paris 

     Her şey, Fransa’da Türklerin en yoğun kentlerden biri olan Strasbourg’da geçen salı günü başladı. ki bir cinayetle başladı. 28 yaşındaki Sivaslı Şevket Savaş, yüzü ve elleri yanık, baygın bir halde bulundu. Bir mobilya fabrikasında çalıştığı öğrenilen Savaş ifadesinde, eşi ve 2 kızının da bulunduğu otomobiline başka bir aracın hızla çarptığını, araçtan inen 3 kişinin yüzüne gaz püskürterek yaktığını ve kendisini zorla dışarı attıklarını anlattı ailesinin kaçırıldığını iddia etti. 
     
Sonunda itiraf etti      Bu ifade üzerine araştırma başlatan polis, iki gün sonra Neuhof Ormanı yakınında yakılıp terk edilen bir otomobilde Türk anne ile iki küçük kızının cesedini buldu. Birer kurşunla başlarından vurulmuş ve yakılmış olan cesetler, 28 yaşındaki Nursel Savaş ve kızları Tuğba 5 ile Kübra’ya 7 aitti. 
     Savaş’ın geçen yıl Strasbourg’daki mafya ile başının derde girdiğini öğrenen polis, ilk önce Türk mafyasından şüphelendi. Ancak Şevket Savaş’ın ifadeleri çelişkiliydi. Hastanede gözaltına alınan Savaş, pencereden atlayarak intihar girişiminde bulundu. Bu girişimden bacağında kırıklarla kurtulan Şevket Savaş, sonunda eşini ve iki çocuğunu vurduktan sonra yaktığını itiraf etti. 
     



 YAŞAM 
















</TEXT>
</DOC>
