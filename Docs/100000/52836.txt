<DOC>
<DOCNO> 52836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sontur16.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu "Millete hizmet etmeden büyük devlet adamı olunmaz" 
</HEADLINE>
<TEXT>

     ANAP Genel Başkan Yardımcısı Erkan Mumcu, karamsarlık yaratma peşinde olmadıklarını söyledi. 
     Mumcu, Samsun Kurumahmutoğlu Büyük Samsun Oteli Toplantı Salonu'nda, 9 ilden gelen bölge milletvekili, il başkanlık ile ilçe başkanlık divanı üyeleri, belediye başkanları, il genel meclisi üyeleri, kadın ve gençlik kolları başkanlarına, ''Çözüm için yeniden yapılanma'' programını anlattı. Mumcu, ANAP'ın, bu programa çok önem verdiğini belirterek, ''Her türlü eleştiriye, her türlü katkıya açığız. Ve bunlar da Türkiye'nin sorunları üzerine teşhislerdir. 
     Millete hizmet etmeden büyük devlet adamı olunmaz.'' ''Biz karamsarlık yaratma peşinde değiliz'' diyen Mumcu, konuşmasını şöyle sürdürdü 
     ''Türkiye 10 yıldır kronik krizler yaşıyor. Bu krizlerin bedelini topluma ödetiyoruz. İşsizlik olarak, yoksulluk olarak, yoksulluk sınırında yaşamak olarak ödetiyoruz. Bir taraftan da çağdaşlıktan, modern Türkiye'nin üyesi olmaktan söz ediyoruz. Bu nasıl modernlik. 
     Neredeyse bir tane modern kenti yok. Kentleri gecekondularla kuşatılmış. Vatandaşına hiçbir zaman tatminkar sağlık hizmetleri sunamayan, tatminkar sosyal güvence atmosferi sağlayamayan, üreticinin, ihracatçısının, köylüsünün, vatandaşının önünde engel. 
     Nasıl modern bir ülkedir Bu durumdan memnun muyuz Böyle bir şey yok. 
     Avrupa ile bütünleşmekten söz ediyoruz, ama bu kriterlerin yerine getirilmesi konusunda ayak sürüyoruz. Böylelikle bir yere varamayız. 
     Devleti bu hantal yapıdan kurtarmalıyız.'' Mumcu, ANAP'ın Türkiye'ye hizmet etmeye devam edeceğini de kaydederek, ''Biz Türkiye için çözümler üretmeye devam edelim. Bundan yılmayalım. Krizi yaratan bu sistemdir. Türkiye'nin önünü açalım. 
     Siyaseti, hizmet rekabeti haline getirelim'' dedi. 
     






</TEXT>
</DOC>
