<DOC>
<DOCNO> 80612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sontur08.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayar geceyi prefabrikte geçirdi, sabah mezar ziyaret etti 
</HEADLINE>
<TEXT>

     Türkiye'nin Washington Büyükelçiliği Müsteşarlığı görevinden istifa ederek, Demokrat Türkiye Partisi'nden DTP siyasete katılan Mehmet Ali Bayar, memleketi Adapazarı'na geldi. 
     Ankara'dan, beraberinde DTP Sakarya İl Başkanı Ali Bahar ile yola çıkarak dün akşam saatlerinde Adapazarı'na gelen Mehmet Ali Bayar, geceyi halası Bilgen Şengör'e ait prefabrik konutta geçirdi. 
     Beraberindeki partililer ve akrabalarıyla sabah, Emirdağ'daki aile mezarlığına giden Bayar, 3 dönem milletvekilliği yapan babası Nuri Bayar ile dedesi Nazmi Bayar ve babaannesi Hatice Bayar'ın mezarlarını ziyaret ederek dua okudu. 
     Mezarlık ziyaretinin özel olduğunu belirterek görüntülenmesini istemeyen Bayar, çıkışta yaptığı açıklamada, ''Ben Sakaryalıyım, çünkü burada babamın, dedemin ve atalarımın mezarı var'' dedi. 
     Bayar, mezarlık ziyaretinin ardından Aykan Otel'de bir basın toplantısı yapacak ve cuma namazının ardından da kentte esnafı ziyaret edecek. 
     





</TEXT>
</DOC>
