<DOC>
<DOCNO> 74413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/guncel/gun06.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Reuters’ten ilginç iddia 
</HEADLINE>
<TEXT>

İngiliz haber ajansı Reuters, Kuzey Irak’ta Nevruz kutlaması yapan 25 PKK’lı teröristin Türkiye’den gelen dört F-16 tarafından bombalandığını ileri sürdü 
     DIŞ HABERLER SERVİSİ 

     Türkiye’den havalanan dört F - 16 savaş uçağının, Kuzey Irak’taki PKK kamplarını bombaladığı, operasyon sırasında yaktıkları ateş çevresinde Nevruz’u kutlayan 25 PKK’lı teröristin öldürüldüğü öne sürüldü. Reuters’in haberine göre, ajansın Tunceli’deki muhabirini arayan Celal Talabani liderliğindeki Kürdistan Yurtseverler Birliği KYB yetkilileri, "Türkiye yönünden" gelen dört F - 16’nın Kandil Dağı’nda PKK’nın üstlendiği dört noktayı bombaladığını belirtti. 
     
     Reuters TSK doğrulamadı 
     PKK teröristlerinin Nevruz’u kutlamak için yaktıkları ateş çevresinde toplanarak açık hedef haline geldiğini ifade eden kaynaklar, uçakların bu ateşleri hedef alarak ağır kayıplara neden olduğunu ileri sürdü. Uydu aracılığıyla Avrupa’dan yayın yapan PKK yayın organı Mezopotamya TV de, bombardımanda 25 PKK militanının öldüğünü açıkladı. Reuters, Tunceli’deki Türk askeri yetkililerinin, böyle bir operasyonun gerçekleştiğine dair açıklama yapmadığını da duyurdu. 
     



 GÜNCEL 













</TEXT>
</DOC>
