<DOC>
<DOCNO> 58833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/guncel/gun14.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabit telefonlar da numara gösterecek 
</HEADLINE>
<TEXT>

Sapıklara kötü haber 
     ANKARA Milliyet 

     Türk Telekom, sabit telefon abonelerini arayan yurtiçi, yurtdışı ve cep telefonu numaralarının görünmesini sağlayan sistemi CLIP , 2002 yılının ilk yarısından itibaren Türkiye genelinde tüm abonelerine sunmayı planlıyor. 
     Türk Telekom’dan yapılan yazılı açıklamada, şimdilik Ankara, İstanbul ve İzmir’de bu özelliğin bulunduğu santral abonelerine verilebilen "arayan numaranın görünmesi" özelliği için ücret alınmayacağı belirtildi. Açıklamada, "CLIP" özelliğinin bulunduğu santral abonelerinin, telefonlarına kolayca bağlayabilecekleri Türk Telekom onaylı "Caller ID" cihazlarını piyasadan temin edip, bağlı bulundukları Telekom müdürlüklerine bizzat başvurarak veya Türk Telekom’un 444 1 444 numaralı müşteri hizmetleri servisini arayarak, bu özellikten yararlanma başvurusunda bulunabilecekleri kaydedildi. 
     Bu hizmetten yararlanmak isteyenler, numaralarının kayıtlı bulunduğu santralde sistemin olup olmadığını Türk Telekom’un müşteri hizmetlerinden veya www. telekom. gov. tr internet adresinden öğrenebilecek. 
     



 GÜNCEL 


























</TEXT>
</DOC>
