<DOC>
<DOCNO> 77599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sonspo03.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Sözkesen "Galatasaray bana sahip çıkacaktır" 
</HEADLINE>
<TEXT>

     Galatasaray'ın, sakatlığı nedeniyle sezonu kapatan futbolcularından Murat Sözkesen, durumunun iyiye gittiğini söyledi. 
     Avrupa Şampiyonlar Ligi'nde deplasmanda FC Liverpool karşısında mücadele ettiği maçta çapraz bağlarından ağır bir sakatlık geçirmesini şanssızlık olarak değerlendiren Murat, "Tahmin edilenden daha çabuk iyileşiyorum. Takımın Amerika kampında yer alırım" dedi. 
     Sezon sonuna dek Bursaspor'dan kiralık olarak alınan futbolcu, yeni sezon için durumunun netleşmediğini de belirterek, "Benim kendimi kanıtlamaya ihtiyacım yok. Benim zaten bir ismim vardı. Sonuçta ben Galatasaray forması altında bir Avrupa Şampiyonlar Ligi mücadelesinde sakatlandım. Bu büyük camia bana sahip çıkacaktır" diye konuştu. 
     






</TEXT>
</DOC>
