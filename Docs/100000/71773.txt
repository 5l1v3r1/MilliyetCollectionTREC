<DOC>
<DOCNO> 71773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/yasam/yas05.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Akıl Oyunları’ akıl karıştırdı 
</HEADLINE>
<TEXT>

John Nash’ın Yahudi karşıtı olduğunun filmde saklanması Hollywood’u sarstı... 
     DIŞ HABERLER SERVİSİ 

     24 Mart’taki Oscar ödülleri töreni öncesinde Hollywood, başrolünü Russell Crowe’un oynadığı Akıl Oyunları’ A Beautiful Mind filmi hakkında ortaya atılan iddialarla çalkalanıyor. 
     Sylvia Nassar’ın aynı adlı kitabından sinemaya uyarlanan ve 8 dalda Oscar’a aday gösterilen filmde, dahi matematikçi John Nash’in Yahudi karşıtı antisemit olduğundan bahsedilmiyor. İddiaları doğrulayan kitabın yazarı Nassar da, John Nash’ın kendini sol görüşlü bir Filistinli mülteci sandığını ve Filistin Kurtuluş Örgütü’ne bağlı olduğunu belirtti. 
     
     Atlanan ayrıntılar 
     Film, dahi matematikçi Nash’in gayrimeşru bir çocuk sahibi olduğuna ve 1954’te tuvalette bir erkekle cinsel ilişkide yakalanmasına da değinmiyor. "Akıl Oyunları" filminin yapımcı firması Universal Pictures’ın kendisi de bir Yahudi olan başkanı Stacey Snider ise iddiaların, yaklaşan Oscar öncesi rakipleri tarafından gündeme getirildiğini söylüyor. 
     



 YAŞAM 






















</TEXT>
</DOC>
