<DOC>
<DOCNO> 55732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur27.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sekreter hacker çıktı, kendi şirketinin sitesini çökertti 
</HEADLINE>
<TEXT>

     Bursa'da, çalıştığı işyerinin internet sitesini çökerten sekreter, siteyi eski haline getirmek için patronundan şantajla para istedi. 
     Mudanya Yolu üzerinde bulunan Bilkat İnşaat Şirketi'nin sahibi Cafer Tayyar Kankat, bilgisayar kullanmasını bilen bir sekreter bulmak için 15 gün önce yerel gazeteye ilan verdi. 
     Gazetede çıkan ilanın ardından iş başvurusunda bulunan Emine K'yı 22 işe alan Kankat, 4 gün yanında çalıştıktan sonra bir daha işyerine gelmeyen sekreterinden dün telefon aldı. Sekreter kız, patronundan, şirketin internet sitesine girmesini istedi. 
     Telefondan sonra siteye girmeye çalışan, ancak sitenin çökertilmiş olduğunu fark eden işadamı, kısa süre sonra yine Emine K. tarafından telefonla arandı. Emine K, bankadaki hesabına para yatırılmasını, aksi taktirde sitenin bir daha açılamayacağı şantajında bulundu. 
     Cafer Tayyar Kankat'ın polise bilgi vermesinin ardından, Emine K'nın arandığı bildirildi. 
     






</TEXT>
</DOC>
