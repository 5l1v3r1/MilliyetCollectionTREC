<DOC>
<DOCNO> 80768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sontur18.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de trafik faciası.. Üçü öğrenci dört kişi öldü... 
</HEADLINE>
<TEXT>

     E-5 Karayolu'nun Göztepe kesiminde bir otomobilin önce yolcu almak için duran minibüse, ardından bir yayaya çarpması sonucu, otomobildeki 3 üniversite öğrencisi ile 1 yaya öldü. 
     Harem'den Gebze yönüne gitmekte olan İskender Çalı idaresindeki 34 M 5655 plakalı yolcu minibüsü, saat 14.00 sıralarında E-5 karayolu Göztepe kesiminde durarak yolcu almak istedi. 
     Bu sırada, aynı yöne seyir halinde olan Bahçeşehir Üniversitesi öğrencisi Alparslan Armağan'ın 19 kullandığı 34 ALA 09 plakalı otomobil, önce duran minibüse arkadan çarptı. Kontrolden çıkarak daha sonra İlyas Vardar 52 adlı yayaya çarpan otomobil, savrularak yaya üst geçidinin merdivenlerinin altına girdi. 
     Merdivenler altına sıkışan otomobilden, vatandaşlar ve olay yerine gelen itfaiye ekiplerinin yardımıyla çıkarılan Alparslan Armağan, aynı üniversitede öğrenci olan arkadaşları Levent Çelik Demir 18 ve Murat Bahtiyar 19 ile yaya İlyas Vardar, yakındaki en yakın hastane olan SSK Göztepe Hastanesi'ne yetiştirilmek istendi. 
     Ancak hastaneye ulaşıldığında 3 üniversite öğrencisi ile Vardar'ın hayatlarını kaybettikleri anlaşıldı. 
     Bu arada, Alparslan Armağan'ın, Pet-Line Petrol Dağıtım A.Ş'nin sahibi Ali Armağan'ın oğlu olduğu ve kullandığı Mini Cooper marka otomobili, henüz bu sabah teslim aldığı öğrenildi. 
     





</TEXT>
</DOC>
