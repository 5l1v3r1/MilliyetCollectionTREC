<DOC>
<DOCNO> 50142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/yasam/yas02.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Nilüfer, o dayağı yoksullar için yedi 
</HEADLINE>
<TEXT>

50 milyon liralık yardım için müdürün 'Bay Bülent' adını verdiği sopayla feci biçimde dövdüğü minik Nilüfer Polat, adaleti yoksul arkadaşları için istemiş... 
     SARIKAMIŞ DHA 

     Kars'ın Sarıkamış ilçesinde, Dünya Bankası yardımı 50 milyon liranın ihtiyaç sahibi öğrencilere dağıtımı sırasında, adaletli dağıtım isteyen Nilüfer Polat'ı odunla döverek hastanelik eden okul müdürü açığa alındı. Sarıkamış Kaymakamı Şemsettin Erkaya, "Paraları köyün zenginlerine veriyorsunuz" dediği için Eşmeçayır İlköğretim Okulu 5. sınıf öğrencisi Nilüfer'i döven müdür Münir Keskin hakkında açılan idari soruşturmanın yanı sıra küçük kızın ailesinin de savcılığa suç duyurusunda bulunduğunu belirtti. 
     
     Arkadaşları için’ 
     Bu arada 12 yaşındaki Nilüfer Polat'ın, ailesinin maddi durumunun iyi olmasına rağmen bazı yoksul arkadaşları para yardımı alamadığı için okul müdürüne itiraz ettiği öğrenildi. Maddi durumlarının iyi olduğunu ve yardım için başvurmadıklarını belirten amcası Hayrettin Polat, yeğeninin itirazının yoksul arkadaşlarının para alamamasına olduğunu dile getirdi. Kaymakam Erkaya'nın kendisine 'Geçmiş olsun'a gittiği Nilüfer Polat vücudundaki morlukları göstererek olayı şöyle anlattı 
     
     'Bay Bülent'i getirin’ 
     "Bizim paraya ihtiyacımız yok. Öyle arkadaşlarım var ki yakacağı, yiyeceği, giyeceği yok. Kendimden çok onların hakkını savunmak için müdür beye itiraz ettim, dağıtımın adaletli olmadığını söyledim. Bana tokat atıp odasına götürdü. 'Bay Bülent' adını taktığı sopayla her tarafıma vurmaya başladı. Ağlayarak eve geldim. Durumu amcama anlatınca hastaneye, oradan da savcılığa gittik. Vücudumda h l morluklar var. Ben Münir öğretmeni h l çok seviyorum. Ama yine dayak yiyeceğimi bilsem, yine aynı itirazı yaparım." 
     



 YAŞAM 


















</TEXT>
</DOC>
