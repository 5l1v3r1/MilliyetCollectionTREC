<DOC>
<DOCNO> 86850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/astro/index.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay boşlukta 
</HEADLINE>
<TEXT>

Bugün Ay 16.35’e kadar boşlukta kalıyor. Bu saate kadar önemli girişimlerden uzak kalmak iyi olacak. Akşam grup çalışmaları için uygun. Koç’lar işlerini aceleye getirmemeli ve sürekli değişikliklere hazır olmalı. Elde olmayan nedenlerle beklemeler mümkün. Öğleden sonra daha iyi geçebilir. Boğa’lar kararsız kalarak harekete geçmeye pek eğilimli değiller. Kafalarında pek çok düşünce olmakla birlikte bunu uygulama fırsatı olmayabilir. İnatçılık iyi sonuç vermeyecek. İkizler ortaklaşa işlerde rahat olmayabilir. Esnek olmak ve olayları akışına bırakmak iyi olacak. Akşam çok daha güzel. Yengeç’ler huzurlu sayılmazlar. Duygusal konularda karmaşa ve kararsızlık mümkün. Bazı bekleme ve gecikmeler söz konusu olabilir. Aslan’lar iş ortamında çatışan görüşleri bir araya getirmek ve düzenli olmak zorundalar. Duygusal konularda rahat edemeyebilirler. Sakin olmaya çalışmalılar. Başak’lar rahat bir gündeler. En azından engellerle boğuşmadan işlerini halledebilirler. Akşam duygusal konularda hassas davranabilirler. Terazi’ler son birkaç günün yorucu etkisi ardından bugün rahat edecekler. Özellikle akşam hayatın zevkleri, sosyal yaşam öne çıkıyor. Akrep’ler sözlerine özen göstermeliler. Bu konuda yeteri kadar net olamamaktan ötürü bazı sıkıntılar çekebilirler. Kısa yolculuklarda beklenmedik sorunlar mümkün. Yay’lar parasal konularda pişman olabilecekleri alışverişler yapabilirler. Akşam daha huzurlu ve girişken olabilecekleri fırsatlar olacak. Oğlak’lar yerinde duramıyorlar. Aile ya da güvenliğe ilişkin konular önde kalmaya devam ediyor. Bu arada parasal konularda cimri davranmamalılar. Kova’ların kararsızlığı devam etmekle birlikte akşam ani düşüncelerle harekete geçebilirler. Sevgi ilişkilerinde aşırı hayal ve hassaslık söz konusu. Balık’lar esnek oldukları sürece rahat edecekler. Duygusal konularda kendilerini yalnız hissetmeden hareket edebilirler. Dostlardan destek var. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
