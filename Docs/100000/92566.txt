<DOC>
<DOCNO> 92566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/spor/spo01.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu ipleri sıktı 
</HEADLINE>
<TEXT>

Beşiktaş Teknik Direktörü, Siyah-Beyazlılar’ın gündüz tesislerden çıkmasını yasakladı. Lucescu, "Bunlar daha iyi günleriniz" dedi 
     ORHAN YILDIRIM 

     BEŞİKTAŞ’TA Mircea Lucescu fırtınası, hergün daha şiddetli esiyor. Çalışmalara iki gün önce başlayan Siyah-Beyazlı takımda, dün de yoğun bir çalışma temposu vardı. Çalışma öncesinde futbolcularıyla toplantı yapan Lucescu, "Bunlar daha iyi günleriniz. Esas idmanlar İsviçre kampında başlayacak. Kulüp içinde gizli hiçbir şey istemiyorum. Şikayetlerinizi önce bana söyleyeceksiniz. Ancak sorunlar böyle çözüme kavuşur" dedi. 
     TEKNİK Direktör Lucescu, futbolcularının gündüz Ümraniye Tesisleri’nden ayrılmasını da yasakladı. Dünkü çalışmada Cordoba ayak bileğine bandaj yaptırırken, Serdar da kısa süreli tedavi gördü. Siyah-Beyazlılar ardından saunaya girip masaj yaptırdı. Ümraniye’de adeta 24 saatlik mesai başladı. 
     
Nouma nihayet      BEŞİKTAŞ’IN aylarca peşinden koştuğu ve sonradan temaslarını kopardığı Fransız golcü Pascal Nouma, dün sürpriz bir gelişmeyle, sağlık raporlarını kulübe yolladı. Fransız doktor Galiot’un imzasını taşıyan raporda, "Futbolcunun kemoterapi tedavisi tamamlanmıştır. Kendisinin şu an hiçbir sağlık sorunu bulunmamaktadır" ifadeleri kullanıldı. Beşiktaş Yönetimi’nin, Nouma konusunda nasıl bir tavır takınacağı merak ediliyor. 
     



 SPOR 
































</TEXT>
</DOC>
