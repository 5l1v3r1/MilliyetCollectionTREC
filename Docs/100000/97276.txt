<DOC>
<DOCNO> 97276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun15.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cruise, bilimkurgu klasiği ''Dünyalar Savaşı''nı sinemaya aktaracak 
</HEADLINE>
<TEXT>

     Hollywood'un ünlü oyuncusu Tom Cruise'un ortağı olduğu yapım şirketi, H.G. Wells'in bilimkurgu dalında ilklere imza atan öyküsü ''Dünyalar Savaşı''nı beyazperdeye aktarabilmek için Paramount Pictures ile işbirliği yapacak. 
     ''Hollywood Byline'' adlı internet sitesinin haberine göre, Paramount Pictures ile Cruise ve Paula Wagner'in sahip oldukları Cruise Wagner Productions, Wells'in ilk kez 1898 yılında basılan, büyük yankı uyandıran ''Marslıların İşgali'' konulu öyküsünü 2003 yılında filme çekmek için kolları sıvadılar. 
     Paramount film grubu başkanı Sherry Lansing, açıklamasında, Cruise Wagner ile daha önce ''Görevimiz Tehlike'', ''Vanilla Sky'' gibi büyük gişe başarısı getiren filmlere imza attıklarını hatırlatarak, yeni projenin de benzer başarı getireceğine inandığını kaydetti. 
     Haberde, çekimlere 2003 yılında başlamasının neredeyse kesinleştiği belirtilirken, Cruise'ün, ''Dünyalar Savaşı''nda yapımcılığın yanı sıra başrolü de üstlenip üstlenmeyeceği belirtilmiyor. 
     -İNSANLARI SOKAĞA DÖKEN ÖYKÜ- Wells'in bir yüzyılı çoktan geride bırakmış ''Dünyalar Savaşı'', ''uzaylılar tarafından işgal edilen dünya'' temasının ilk işlendiği bilimkurgu eserlerinden biri. 
     Kendisinden sonra gelen birçok film ve romana ilham kaynağı olan öykü, aynı zamanda 1938 ve 19 yıllarında iki kez Amarikan halkının panik içinde sokaklara dökülmesine de neden oldu. 
     Ünlü sinema yönetmeni ve oyuncusu Orson Welles, 1938 yılında cadılar bayramından bir gece önce Mercury Tiyatro'da sahnelenen oyunu radyodan yayınlayınca, oyunu gerçek sanan dinleyiciler, ''Marslılıarın dünyayı işgal ettiklerini düşünerek'' evlerini büyük panik içinde terk ettiler. 
     Beyazperdeye daha önce 19 yılında aktarılan öykünün 1940 yılında yayınlanan bir başka radyo versiyonu da spikerin ''Şimdi Marslılıar dünyayı işgal ediyor'' şeklindeki sunumu nedeniyle ABD'de ikinci kez insanların sokaklara dökülmesine neden olmuştu. 
     





</TEXT>
</DOC>
