<DOC>
<DOCNO> 86443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/ekonomi/eko03.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
2 ayda 1.5 katrilyon topladı 
</HEADLINE>
<TEXT>

Enerji Bakanı Çakan’ın elektrikte kayıp - kaçağa karşı başlattığı harek t sayesinde son iki ayda 1.5 katrilyon liraya yakın tahsilat gerçekleştirildi 
     SERPİL ÇEVİKCAN Ankara 

     Bundan dört ay önce "Elektrikte kayıp - kaçak 1.9 katrilyona dayandı. Bazı iller var. Bu illerin tüm personelini çekeyim, bedava elektrik vereyim, k ra geçerim" diye isyan ederek kolları sıvayan Enerji Bakanı Zeki Çakan teşkilatı değiştirdi, kendisi dahil aralık ayına kadar bütün izinleri kaldırdı, herkesin yakasına yapıştı. 30 yıllık tabloyu çökertti. 
     Sonuç Normal koşullarda 600 trilyon k r. Güneydoğu’da yüzde 20’ye varan başarı. Başarılı olan Aksaray ve Kahramanmaraş il müdürleri ile yardımcılarına iki maaş ikramiye verildi. Burdur, Adıyaman, Tunceli, ve Konya il müdürleri de ödül olarak yurt dışına teknik geziye gönderildi. 
     Konuya ilişkin Milliyet’in sorularını yanıtlayan Çakan, yapılan mücadele sonucunda nisanda 675 trilyon olarak hedeflenen "tahsilat" miktarının 709 trilyon olarak gerçekleştiğini söyledi. Mayıs hedefinin 735 trilyon 900 milyar olduğunu kaydeden Çakan bu hedefin de aşılacağını kaydetti. Mücadele başlamadan önce kayıp - kaçak oranı yüzde 24.6’ydı. Bu oran sadece dört aylık sıkı denetimle yüzde 21.4’e düştü. 
     
     Bir puanda 200 trilyon k r 
     Yetkililer 2002 hedefinin kayıp - kaçağı yüzde 18.4’e düşürmek olduğunu belirtirken, her bir puanlık düşüşün 200 trilyon k r getirdiğini kaydetti. Dört aylık mücadele sonucu, kayıp - kaçakta ilk sıralarda yer alan illerden Mardin’de bu oran yüzde 72.7’den 59.3’e, Diyarbakır’da yüzde 68.3’den 62.7’ye, Hakkari’de yüzde 67.9’dan 62.5’e Van’da yüzde 65.6’dan yüzde 58.4’e düştü. 
     
Zamsız da oluyor      Elektriğe 2001’in ilk beş ayında yüzde 53 oranında yapılan zamda olağanüstü bir gerileme yaşandı. Bu yılın ocak ayında yüzde 3 zam yapıldı. Şubat ve martta zamma gerek görülmezken nisan ve mayısta da sadece yüzde 1 zam yapıldı. Böylece beş ayın toplam zam oranı yüzde 5’i ancak buldu. 
     



 EKONOMİ 

















</TEXT>
</DOC>
