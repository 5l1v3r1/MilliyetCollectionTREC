<DOC>
<DOCNO> 75362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sontur11.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'in villasını Ecevit yanıtlayacak 
</HEADLINE>
<TEXT>

     SP Konya Milletvekili Lütfi Yalman'ın Cumhurbaşkanı Ahmet Necdet Sezer'in Gölbaşı'nda edindiği villayla ilgili verdiği soru önergesi TBMM Başkanlığı tarafından işleme konuldu. 
     Önerge 22 Mart Cuma günü Cumhurbaşkanlığı makamına yönelik olarak verilmişti. Ancak Meclis Başkanlığı yetkilileri Yalman'ı arayarak, bir milletvekilinin Cumhurbaşkanına soru soramayacağını, önergeyi kabul edemeyeceklerini bildirdiler. Yalman da önergesini değiştirerek, sorularını Başbakan Ecevit'in yanıtlamasını istedi. Önerge İzgi'nin de onayıyla resmi olarak işleme alındı. 
     Önergenin işleme alınmasıyla Cumhurbaşkanı Ahmet Necdet Sezer'in kapsamlı açıklama yapmasına karşın, top Başbakanlığa geçmiş oldu. Şimdi Başbakan Bülent Ecevit ya bizzat Cumhurbaşkanı Sezer'den açıklama isteyecek ya da görevlendireceği bir devlet bakanından önergedeki soruları yanıtlamasını talep edecek. Başbakan Ecevit'in önergeyi ve soruları eleştirip geri gönderme yöntemini benimsemesi de alternatifler arasında bulunuyor. 
     






</TEXT>
</DOC>
