<DOC>
<DOCNO> 85533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sontur16.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeklik hormonu seviyesi düştükçe sadakat artıyor 
</HEADLINE>
<TEXT>

     Erkeklerde sadakatin testosteron hormonunun seviyesiyle bağlantılı olduğu bildirildi. 
     Harvard Üniversitesi bilim adamları, ailesiyle vakit geçiren evli erkeklerde testosteron seviyesinin bekarlara oranla daha düşük olduğunu ortaya çıkardı. 
     Antropolog Peter Gray ve meslektaşlarının, 58 erkekle yaptıkları araştırmada, hormon seviyesinin sabahları doğal olarak düştüğü, ancak bu azalmanın evli erkeklerde daha fazla olduğu gözlendi. 
     Gray, New Scientist dergisinde yayınlanan araştırmalarıyla ilgili makalede, çocuk sahibi erkeklerde ise hormon seviyesinin daha da düşük olduğunu belirtti. 
     Bilim adamı, hormon seviyesinin düşük olmasının erkekleri daha ''evcil'' yapmasının yanı sıra, bunun tersinin de düşünülebileceğini, yani erkeklerin aileleriyle vakit geçirmesinin hormon seviyesini düşürdüğünü ifade etti. 
     





</TEXT>
</DOC>
