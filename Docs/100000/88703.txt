<DOC>
<DOCNO> 88703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/soneko02.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayıs ayında 10 bin otomobil satıldı... 
</HEADLINE>
<TEXT>

     Türkiye otomobil pazarında Mayıs ayında 4 bin 257 adet yerli, 5 bin 297 adet de ithal olmak üzere toplam 9 bin 554 adet otomobil satıldı. 
     Otomotiv Distribütörleri Derneği verilerine göre, geçen ay otomobil satışlarında ilk üç sıra yine değişmedi. 
     Fiat 1557'si yerli, 34'ü ithal olmak üzere toplam 1591 adet satış ile birinci olurken, Renault 1311'i yerli, 109'u ithal toplam toplam 1420 adet ile ikinci, Toyota ise 825'i yerli, 289'u ithal toplam 1114 adet ile üçüncü oldu. 
     Diğer yerli otomobil satışları da Honda 297 adet, Hyundai 262 adet, Opel 5 adet olarak gerçekleşti. 
     Bu yıl satılan toplam 3 adet Ferrari'nin de ikisi geçtiğimiz ay sahibini buldu. Alfa Romeo 47, BMW 185, Jaguar 19, Maserati 2, Mercedes 203, Porsche 3 adet satıldı. 
     Mayıs ayında hafif ticari araç pazarında 3 bin 985 adet yerli, 2 bin 462 adet de ithal olmak üzere toplam 6 bin 447 adet araç satışı gerçekleşti. 
     Nisan ayında ise 3 bin 188 adedi yerli, 4 bin 406 adedi ithal olmak üzere toplam 7 bin 594 adet otomobil, 2 bin 314'ü yerli, 2 bin 451'i ithal olmak üzere toplam 4 bin 765 adet hafif ticari araç satılmıştı. 
     





</TEXT>
</DOC>
