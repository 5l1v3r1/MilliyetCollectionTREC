<DOC>
<DOCNO> 61361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yazar/gureli.html </URL>
<DATE> 2002/01/09/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
10 Ocak 40. yıl 
</HEADLINE>
<TEXT>

     Türkiye Gazeteciler Sendikası, "10 Ocak"ın 40. yıldönümünü birtakım etkinliklerle anıyor. Biz de o zamanki adıyla İstanbul Gazeteciler Sendikası'nın yönetim kurulu üyesi kimliğimizle içinde yaşadığımız günleri yad ederek, biraz nostaljik takılalım. 
     27 Mayıs 1960 döneminin askeri yönetimi Milli Birlik Komit esi, son icraatı olarak basınla ilgili iki yasa çıkarmıştı. Bunlardan biri resmi ilanların dağıtımını düzenleyecek Basın İlan Kurumu'nun kuruluş yasasıydı. Öteki ise, basında çalışanlarla ilgili 5953 sayılı yasayı değiştirip gazetecilerin bazı sosyal haklarını güvenceye alan 212 sayılı yasaydı. 
     İstanbul'da çıkan Akşam, Cumhuriyet, Dünya, Hürriyet, Milliyet, Tercüman, Vatan, Yeni İstanbul, Yeni Sabah gazetelerinin sahipleri o zamanki sahipler bugünküler değil bu yasaları protesto için, 11 Ocak 1961 günü yayımladıkları ortak bildiriyle gazetelerini 3 gün süreyle çıkarmayacaklarını açıkladılar. Buna karşılık sendika 3 gün boyunca gazetecilerin imecesiyle "Basın" adlı gazeteyi yayımladı. Gazete günde ortalama 100 bin satış yaptı. Sendika bu olayları "10 Ocak ve Ötesi" adlı kitapta toplayarak basın tarihine geçirdi. Bu kitaptan bir bölüm aktaralım 
     "Sendikalı ve sendikasız yazı işleri müdürlerinin bir kısmı, işverenlerin bildirisinin yayınlandığı o sayıya imzalarını koymayı kabul etmemişlerdi. Dünya gazetesinin sorumlu yazı işleri müdürlerinden Hikmet Çağlayan ve Sami Kara"ren imzalarını koymayınca o gün sorumlu yazı işleri müdürü olarak Yekta Ragıp Önen'in adı yayınlanmıştı. Milliyet gazetesinde Hasan Yılmaer sendika başkanı adını koymamış ve onun yerinde Ercüment Karacan'ın gazetenin sahibi adı çıkmıştı. Vatan gazetesinde de Mesut Özdemir ve Gökşin Sipahioğlu adlarını koymayı kabul etmeyince, 10 Ocak tarihli Vatan'da yalnızca sahip olarak Ahmet Emin Yalman'ın adı yer almıştı." 
     Boykot yapan 9 gazetenin yazı işleri müdürlerinden sekizi, aynı gün, gazete sahiplerinin boykot hareketini "tasvip etmediklerini" açıklayan ve ilk imzası Milliyet Yazı İşleri Müdürü Abdi İpekçi'ye ait olan bir bildiri yayımladı. Bildiriye imza koymayan Hürriyet yazı işleri müdürü sendikadan ihraç edildi. 
     Bir bildiri de Kurucu Meclis'te üye olan gazeteciler yayımlayarak, boykot hareketini "yersiz" bulduklarını açıkladılar. İmza sahipleri arasında Bülent Ecevit de vardı. 
     Geçmiş zaman olur ki, hayali cihan değer. 
     Ey kari, bugün "medya"yı eleştirirken bunları bilerek laf et daha iyi laf olur. 
     
Bir şiir      Aşkın ve aşk şiirlerinin ustası Cemal Süreya 12 yıl önce bugün, 59 yaşındayken aramızdan ayrılmıştı. Özgün dizeleriyle, sevgiyle anıyoruz 
     "Ayışığında oturuyorduk Bileğinden öptüm seni Sonra ayakta öptüm Dudağından öptüm seni Kapı aralığında öptüm Soluğundan öptüm seni Bahçede çocuklar vardı Çocuğundan öptüm seni Evime götürdüm yatağımda Kasığından öptüm seni." 
     
     







Yine İÜ 


Amaç hangisi 


Paşa’dan sitem 


Ecevit’teki Saddam Hüseyin ve Irak değişimi... 


IMF’ye donmak’ sözü 


Bir rüya gördü hapisten kaçtı 


8 yıllık eğitim ne oldu 


Daha önce uyarmıştık 


10 Ocak 40. yıl 


Bir el sıkma ile biter mi 


İndirim kimseyi tatmin etmiyor 


Airbuslar geliyor 


Banka batırmanın dayanılmaz hafifliği 


"O"nun devamı 


Lüzumsuz havaalanlarındaki kara delikler 


Katalan kertenkelesi 


Para ile imanın kimde olduğu bilinmez 


</TEXT>
</DOC>
