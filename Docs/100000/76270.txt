<DOC>
<DOCNO> 76270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/ekonomi/eko04.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beklentiler fazla yükseldi’ 
</HEADLINE>
<TEXT>

Türkiye Bankalar Birliği Başkan Vekili Akbaygil, İstanbul Yaklaşımı’yla ilgili beklentilerin mesnetsiz yükseltilmesinin kimseye yararı olmadığını söyledi 
     EKONOMİ SERVİSİ 

     Türkiye Bankalar Birliği Başkan Vekili Akın Akbaygil, İstanbul Yaklaşımı konusunda beklentilerin mesnetsiz bir şekilde yükselmesinin kimseye yararı olmayacağını söyledi ve "Bu tamamen bankaların kendi bilançolarındaki krediler için yapacakları bir uygulama. Bunu en iyi şekilde yapmaya çalışacaklardır" dedi. 
     Dünya Bankası yetkilileriyle dün gerçekleştirdikleri toplantıya ilişkin olarak gazetecilerin sorularını yanıtlayan Akbaygil, Dünya Bankası’nı bu defa çok daha yapıcı bulduğunu belirtti. Akbaygil, "Belirli noktalarda programa katkıda bulunmaya hazırlanıyorlar" dedi. Görüşmede karşılıklar kararnamesi konusunda esneklik istediklerini belirten Akbaygil, "Bu talebi dikkate alacaklarını umuyorum" diye konuştu. 
     Kriz nedeniyle likidite sorunu yaşayan firmalara destek olunması çerçevesinde oluşturulan İstanbul Yaklaşımı’nın ayrıntılarını görüşmek üzere Türkiye’ye gelen Dünya Bankası heyeti sabah da TÜSİAD’ı ziyaret etti. Heyet başkanı Ira Lieberman, İstanbul Yaklaşımı ile ilgili olarak şu an için hiçbir problemin bulunmadığını söyledi. Lieberman, ’Sorunları çözebilecek misiniz ’’ sorusu üzerine, "Eminim çözebiliriz. Şu an için hiçbir problem yok" dedi. 
     



 EKONOMİ 


















</TEXT>
</DOC>
