<DOC>
<DOCNO> 76976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sondun17.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell'ın Arafat'la görüşmesi gündemde... 
</HEADLINE>
<TEXT>

     ABD Dışişleri Bakanı Colin Powell, ''koşulların elvermesi halinde'' Filistin lideri Yaser Arafat'la görüşeceğini söyledi. 
     Ortadoğu ziyareti için ülkesinden ayrılmadan önce NBC televizyonuna demeç veren Powell, ''İsrail-Filistin krizinin yatışmasını amaçlayan görevi için, ne kadar zaman ve çaba gerekiyorsa harcayacağını'' söyledi. 
     Bununla birlikte, Ortadoğu'dan, bir barış anlaşmasını sağlayarak dönmeyi beklemediğini ifade eden Powell, İsrail Başbakanı Ariel Şaron'la en erken Perşembe günü biraraya geleceğini bildirdi. Powell, ''koşulların elvermesi halinde'' Arafat'la da görüşeceğini söyledi. 
     Powell, Fox News televizyonuna yaptığı açıklamada da, İsrail yönetiminin ABD Başkanı George Bush'un geri çekilme taleplerine olumlu yanıtını memnuniyetle karşıladığını söyledi. 
     Şaron'un saldırılarını durduracağını duymaktan memnuniyet duyduğunu bildiren Powell, ABD'nin İsrail'in derhal çekilmesi yönündeki talebinin ''şu anda önem taşıdığını'' kaydetti. 
     ABD Dışişleri Bakanı Colin Powell'ın Ortadoğu misyonu için bugün Washington'dan ayrılması bekleniyor. 
     






</TEXT>
</DOC>
