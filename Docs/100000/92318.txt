<DOC>
<DOCNO> 92318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/magazin/mag00.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün alışverişinden gergin döndü 
</HEADLINE>
<TEXT>

Bazı arkadaşlarının "evlendi" iddialarını yalanlayan İffet Erkuvan, Amerika’dan dönüşünde yine sinirliydi "Sadece düğün için alışveriş yaptım" dedi 
     SERDAR BENLİ-SİNAN TOROS 

     Sovmen Mehmet Ali Erbil’in, eşi Sedef’le evliliğinin çatırdamasında baş sorumlu olarak gördüğü kayınvalidesi İffet Erkuvan, dün Amerika’da yaşayan petrolcü sevgilisi Kayhan Som’un yanından döndü. İstanbul’a çok sayıda valizle gelen kayınvalidenin Amerika dönüşünde bazı yakınlarına evlendiğini söyleyip, bazılarına "Tarihi belirledik, düğün için biraz alışveriş yaptım" demesi kafaları karıştırdı. 
     
     Annem evine kapandı’ 
     Basın mensuplarının görüntü almasını engellemek için son derece acele hareket eden ve gidişindeki gibi gergin olduğu gözlenen medyatik kayınvalide Erkuvan, sevgilisinin iş ortağı tarafından havaalanında karşılandı. 
     Erkuvan’ın kızı Sedef Erbil ise annesinin henüz evlenmediğini belirterek, şunları söyledi "Annem çıkan söylentilerden kaçmak, kafasını dinlemek için ABD’ye gitmişti. Döner dönmez konuştuk. Henüz evlenmemiş ama evlilik planları yapıyor. Sessiz sedasız İstanbul’a gelmek istiyordu ama maalesef medyadan kaçamadı. Şimdi Etiler’deki evine kapandı." 
     
     



 MAGAZİN 












</TEXT>
</DOC>
