<DOC>
<DOCNO> 89575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/yasam/yas02.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacının ünlü kurbanları 
</HEADLINE>
<TEXT>

Sanatçıların bankacısı Yasemin Boztarla’nın, Erkan Yolaç’ın eşinden başka Zerrin Özer’in de parasını kullandığı ortaya çıktı 
     GÜLAY FIRAT İstanbul 

     Sunucu Erkan Yolaç’ın eşi Asuman Yolaç’ı dolandıran Finansbank Etiler Şube Müdiresi Yasemin Erdağ Boztarla’nın kurbanları arasında, ünlü sanatçı Zerrin Özer’in de olduğu ortaya çıktı. 
     Şiddetli baş ağrısı şik yetiyle yatırıldığı International Hospital’da tedavi gören Yolaç, bankaya 2 yıl önce 60 milyar lira yatırdı. Boztarla’yı yaklaşık 15 yıldır tanıdığını belirten Yolaç şunları söyledi 
     "Beni 2 yıl önce 2 kez aradı. Ağlayarak çok paraya sıkıştığını, benden kredi almak istediğini söyledi. İlkinde 11, ikincisinde 15 milyar lira borç istedi. Ben de alabileceğini söyledim. 2 ay sonra bankaya gittiğimde, Boztarla’nın suistimalden uzaklaştırıldığını, benden habersiz bir kaç kez daha para çektiğini öğrendim. Onun çektiği 58 milyar lirayı kendi hesabımdan ödedim." 
     Evine gittiğinde kendisiyle küfürlü konuşan Boztarla’nın borcunu ödeyeceğini söylediğini kaydeden Yolaç, "Şimdi Bodrum civarında yaşıyor. Şu an 200 milyar zararım var. Sadece beni değil, Zerrin Özer’i, banka çalışanlarını ve birkaç esnafı daha dolandırmış. Bankadan yardım istedik. Ancak bir kaç ay önce dava açıldı" dedi. 
     
     Repodaki paramı kullanmış 
     Zerrin Özer de, sanatçıların banka işlerini yaptığı için birçok ünlü tarafından bilinen Boztarla’nın 2000’de repoya yatırdığı 40 milyarı kendisinden habersiz kullandığını söyledi. Özer, "Duyunca çok sinirlendim. Bankaya Paramı vermezseniz, patronunuzla görüşürüm,’ dedim, banka kendi hesabından iki ayda taksitle paramı ödedi" dedi. 
     



 YAŞAM 


















</TEXT>
</DOC>
