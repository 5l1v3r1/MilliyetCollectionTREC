<DOC>
<DOCNO> 52809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sonspo06.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Ahmet Dursun sevinci... 
</HEADLINE>
<TEXT>

     Beşiktaş, Malatyaspor ile yapacağı lig maçının hazırlıklarına bugün başlarken, Ahmet Dursun uzun süren bir sakatlık döneminin ardından, takımla birlikte ilk kez idmana katılıp, çift kale maçta yer aldı. 
     Ligin ilk haftasında yapılan Trabzonspor maçının ardından sakatlık geçiren golcü futbolcu, yaklaşık 4 aylık bir aradan sonra oynadığı çift kale maçta, attığı gol ve gösterdiği performansla hazır olduğunun sinyallerini verdi. 
     Kulüp doktoru Yalçın Yavuzer, Ahmet Dursun'un tıbbi herhangi bir sorununun kalmadığını vurgulayarak, teknik direktör Christoph Daum'un istemesi durumunda bu futbolcunun Malatyaspor maçı kadrosuna alınabileceğini bildirdi. 
     Takımda Ahmet Dursun'un iyileşmesi, İlhan Mansız'ın cezasının bitmesi, Stavrum ve Sertan'ın ise Antalyaspor maçındaki iyi performansları, teknik direktör Christoph Daum'u Malatyaspor maçı öncesi sıkıntıya soktu. 
     Alman teknik adamın forvette alternatiflerin artması üzerine, Malatyaspor karşısında ileri ikilide kimi oynatacağı, şimdiden merak konusu oldu. 
     






</TEXT>
</DOC>
