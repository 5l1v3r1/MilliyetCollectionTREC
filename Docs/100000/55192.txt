<DOC>
<DOCNO> 55192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sondun18.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hugh Grant "babalık" konusunda çark etti 
</HEADLINE>
<TEXT>

     Ünlü aktör Hugh Grant, model Liz Hurley ile evlenip, çocuğuna ''cici babalık'' yapacağı iddialarını reddetti. 
     Internetteki ''peoplenews'' sitesinin haberine göre, Grant, eski nişanlısı Hurley'yi kelimenin tam anlamıyla yarı yolda bıraktı. 
     Çocuğunun babası Steven Bing'in bebeği reddettiğini, ancak Grant'in kendisiyle evlenerek çocuğa babalık yapmayı kabul ettiğini geçen hafta basına duyuran Hurley'yi aktörün sürpriz açıklaması ''yalancı'' durumuna düşürdü. 
     Leicester Square'de düzenlenen Oscar Moore Senaryo Yazarları ödül törenine katılan Grant, bu konunun doğru olup olmadığını soran gazetecilere, ''Kesinlikle hayır. Bence, bana bir lütuf gösteriliyor gibi davranılmış'' dedi. Hurley'yi kısa bir süre önce Los Angeles'ta gördüğünü belirten Grant, ''Son derece iyi görünüyordu, hatta çok keyifliydi'' yorumunda bulundu. 
     Model Liz Hurley'nin şimdiden ''dedikoduların odağı'' olan bebeği, Nisan ayında dünyaya gelecek. 
     






</TEXT>
</DOC>
