<DOC>
<DOCNO> 61258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur19.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da kar yağışı yarın öğleye kadar devam edecek 
</HEADLINE>
<TEXT>

     Karadeniz üzerinden gelen soğuk ve yağışlı hava, bugün Ankara'da etkili olmaya başladı. 
     Devlet Meteoroloji İşleri Genel Müdürlüğü'nden alınan bilgiye göre, sabah saatlerinde başlayan ve aralıklı olarak devam eden kar yağışının, gece de etkili olması ve yarın öğle saatlerine kadar sürmesi bekleniyor. 
     Başkent'te yarın öğleden sonra ise çok bulutlu ve kar serpintili bir havanın hakim olacağı tahmin ediliyor. 
     Ankara'da, 10-11 Ocak Perşembe ve Cuma günleri kar yağışı beklenmiyor. Ancak, her iki günde de sabah saatlerinde sis görülecek. 
     Sis, Cuma günü yoğun olacak. 
     Başkent'te bugün en yüksek hava sıcaklığı sıfırın altında 3 derece olacak. Ankara'da yarın en düşük ve en yüksek hava sıcaklığının -10 -6, Perşembe günü -13 -5, Cuma günü ise -15 -7 derece olması bekleniyor. 
     Meteoroloji uzmanları, Ankara'da hava sıcaklığının Cuma günü sıfırın altında 15 dereceye kadar düşeceğine, ancak bunun uzun yıllar Ocak ayı verileri arasında ekstrem bir değer olmadığına işaret ettiler. 
     Uzmanlar, Başkent'te tespit edilen en düşük hava sıcaklığının, 5 Ocak 1942'de sıfırın altında 24.9 ile yaşadığını bildirdiler. 
     Meteoroloji uzmanları, kar yağışı ve soğuk havanın yol açacağı kuvvetli don olayı ve buzlanma nedeniyle vatandaşların ve ilgililerin tedbirli olmalarını istediler. 
     






</TEXT>
</DOC>
