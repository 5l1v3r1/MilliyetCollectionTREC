<DOC>
<DOCNO> 78639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sondun21.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Az da olsa ilerleme kaydettik" 
</HEADLINE>
<TEXT>

     ABD Dışişleri Bakanı Colin Powell, İsrail ve Filistin taraflarıyla görüşmelerinde ''çok az da olsa ilerleme'' kaydettiklerini söyledi. 
     Powell, bu sabah Kudüs'te Filistinlilerle toplantıya girmeden önce yaptığı açıklamada, 24 saat içinde ateşkes yolunda uzlaşma sağlanmasından ümitli olduğunu belirtti. 
     Amerikalı yetkililer, ''tarafların şiddete başvurmadan barış yönünde çalışma taahhütlerinin yer alacağı bir metin'' üzerinde çalışıldığını söylediler. 
     Filistin kaynakları ise ''Filistin devletinin kurulmasını destekleyen ve terörizmi kınayan'' ortak bir bildiri üzerinde çalışıldığını ifade ettiler. 
     Görüşmede Filistin heyetine Bakan Saib Erekat başkanlık ediyor. 
     Bu arada, İsrail basını, Powell'ın bölgedeki ziyaretinin bir gün uzadığını yazdı. 
     





</TEXT>
</DOC>
