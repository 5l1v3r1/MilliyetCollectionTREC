<DOC>
<DOCNO> 64573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sondun10.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşi çıplak fotoğraf çektiren polisi işinden kovdular 
</HEADLINE>
<TEXT>

     Amerikalı bir polis, eşinin çıplak fotoğraflarının internetteki erotik bir sitede yer aldığının anlaşılması üzerine işinden oldu. 
     Jeff Smith adlı polisin eşi Megan'ın da Chandler kenti belediyesinde hareket memuru olarak görev yaptığı işyerini terk etmek zorunda kaldığı bildiriliyor. 
     Polis Jeff Smith, yaptığı açıklamada,''karısının çıplak resimlerinin yer aldığı sitenin parayla girilebilen bir site olduğunu, ancak pornografik bir site olmadığını'' savundu. 
     Sitede, Megan Smith'in yanı sıra Amerikan ordusunda görevli yedek bir subayın eşinin çıplak fotoğraflarının da bulunduğu bildiriliyor. 
     Öte yandan, ''Özgür İfade'' adlı kuruluşa mensup avukatlar, Chandler belediyesinin, karı-koca Smith'lerin görevlerine son verdiği için ciddi hukuki problemlerle karşılaşabileceğini öne sürüyor. 
     ABD'de ifade özgürlüğünün sınırlarıyla ilgili başlayan tartışmanın sonuçları merakla bekleniyor. 
     






</TEXT>
</DOC>
