<DOC>
<DOCNO> 95305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sondun34.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Afrika'daki Susam Sokağı'nda AIDS'li kukla 
</HEADLINE>
<TEXT>

     Güney Afrika'da yayınlanan çocuk programı ''Susam Sokağı''na, AIDS hastası olan bir kukla dahil edildi. 
     ''Susam Sokağı'' programının yapımcılarından Joel Schneider, AIDS hastası kuklayla, küçük çocuklara bu hastalığı taşıyan insanların da toplumun birer bireyi olduğu mesajını vermek istediklerini söyledi. 
     Bu projeyle çocukların AIDS'li insanlara dokunabileceklerini ve onlarla nasıl ilişki kuracaklarını öğreneceklerini belirten Schneider, AIDS virüsü HIV'in cinsel yolla bulaştığına ise değinilmeyeceğini kaydetti. 
     AIDS hastası kukla, 30 Eylül'den itibaren, bu hastalığın çok sık görüldüğü Güney Afrika'da yayınlanan ''Susam Sokağı'' programında yer alacak. 
     





</TEXT>
</DOC>
