<DOC>
<DOCNO> 90844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/ekonomi/eko09a.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Yakında erken seçim yok 
</HEADLINE>
<TEXT>

     ANKARA Milliyet 

     Devlet Bakanı Kemal Derviş, Sevilla’da yarın başlayacak AB zirvesi öncesinde AB üyesi ve adayı ülkelerin büyükelçilerine, "Türkiye’nin çabalarına pozitif karşılıklar verin" talebinde bulundu. AB üyesi ve aday ülkelerin büyükelçileriyle yemek yiyen Derviş, bankacılık alanındaki çalışmaların tamamlandığını belirterek, "Artık yabancı yatırımların artmasını bekliyoruz" dedi. Derviş, bir erken seçimin istikrarı etkileyip etkilemeyeceği yönündeki soruya ise "Kısa vadede erken seçim görülmüyor. Ancak seçimlerin zamanında, gerçekleşeceğini de sanmam. 2004’ten önce ufukta seçim gözüküyor" dediği bildirildi. Derviş, Başbakan Ecevit’in hastalığı konusunda da "daha dün görüştüm. Sağlığı iyiye gidiyor" değerlendirmesini yaptı. 
     



 EKONOMİ 























</TEXT>
</DOC>
