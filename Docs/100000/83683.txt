<DOC>
<DOCNO> 83683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun01.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron, Filistin Devleti'ni hiçbir zaman kabul etmeme kararı aldı 
</HEADLINE>
<TEXT>

     İsrail'de Başbakan Ariel Şaron'un lideri olduğu Likud Partisi, bağımsız bir Filistin devletinin kurulmasını hiçbir zaman kabul etmeyeceği yönünde bir karar aldı. 
     Partinin merkez komitesinde yapılan oylamada, bağımsız bir Filistin devletinin kurulması fikri reddedilirken, karar, eski başbakan Binyamin Netanyahu'un şimdiki başbakan Şaron karşısında aldığı bir zafer olarak görülüyor. 
     Şaron, partisinin bir toplantısında yaptığı açıklamada, bağımsız bir Filistin devleti kurulması konusunda herhangi bir görüşme yapılmasından önce, Filistinlilerin askeri eyleme son vermesi ve siyasi reforma gitmesi gerektiğini söylemişti. 
     Buna karşın parti yetkilileri bugünkü oylamada, eski başbakan Netanyahu'nun sunduğu, bağımsız bir Filistin devletinin kurulmasının hiçbir zaman kabul edilemeyeceği yönündeki önergenin lehine oy kullanarak, Şaron'un tutumunu reddetti. 
     





</TEXT>
</DOC>
