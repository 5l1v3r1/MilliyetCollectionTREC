<DOC>
<DOCNO> 93418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yasam/yas01.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Olan çocuklara oldu 
</HEADLINE>
<TEXT>

Rus ve Alman uçaklarının gökyüzünde çarpışmasıyla meydana gelen kazanın bir trajik yönü daha vardı ölen 71 kişiden 52’si İspanya’ya tatile giden çocuklardı... 
     DIŞ HABERLER SERVİSİ 

     Onlar yani çocuklar, tatil için Rusya’nın Başkurt Özerk Cumhuriyeti’nden İspanya’nın Barcelona kentine gidiyorlardı... Ancak son yılların en trajik uçak kazalarından birinde can verdiler... 12 bin metre yükseklikte uçarken Alman Boeing 757 kargo uçağıyla havada çarpışan Tupolev - 154 tipi yolcu uçağı, tam 52 çocuk yolcu taşıyordu... 
     İnanılmaz kazada havada birer alev topuna dönen uçaklar, Sigmariegen kenti yakınlarında yere çakıldı. Tupolev’deki 16 yaşından küçük 52 çocuk, 5 yetişkin, pilot ve 11 kişilik mürettebat hayatlarını kaybederken, İtalya’nın Bergamo kentinden Belçika’nın başkenti Brüksel’e giden Boeing’in 2 pilotunun da öldüğü açıklandı. 
     
     Geç uçmaları ölüme götürdü 
     Kazada ölen 52 çocuğun kaderini, uçuş programındaki değişiklik belirledi. Başkırt Havayolu temsilcisi Sergey Rubanov, 52 çocukla birlikte 5 yetişkinin, cumartesi günü Moskova’nın Seretmeyevo Havaalanı’na geldiğini ve İspanya’ya hareket edecek uçağa yetişememeleri üzerine, yeni bir uçak talebinde bulunduklarını söyledi. 
     Kazada hayatını kaybeden Bulat Biglov’un 11 annesi de, Rusya’nın NTV televizyonuna yaptığı açıklamada, "Eğer daha önceden programlandığı gibi uçabilselerdi hiçbir şey olmayacaktı" dedi. 
     
     Karakutular bulundu 
     Alman polisi, ilk aramalarda 12 kişinin cesedine ulaştığını açıkladı. Polis kaynakları, İsviçre sınırındaki Konstanz Gölü civarında en az 12 kişinin cesedinin bulunduğunu bildirdi. 
     Alman polisi, ayrıca Tupolev 154 tipi uçağın 2 karakutusunun da bulunduğunu kaydetti. Alman federal soruşturma bürosu ekiplerinin ses kayıtların ve uçuş detaylarının bulunduğu karakutuları incelenmesinden sonra kazanın nedeni ortaya çıkarılacak. Kaza sonrasında Başkurt Özerk Cumhuriyeti yas ilan etti. 
     
Time’ uyarmıştı      İSTANBUL Milliyet 

     Time dergisi, Avrupa’daki uçuş trafiğinin yaz aylarında inanılmaz boyutlarda artarak, kontrol edilemez bir hal alabileceği konusunda yetkilileri uyarmış, düzenleme yapılmazsa kazaların yaşanabileceğini işaret eden bir kapak yapmıştı. 
     Geçen yıl 16 Temmuz’da Trafikte sıkışmak’ başlığıyla yayınlanan yazıda, Avrupa’da sadece 73 hava trafik merkezinin bin ayrı sektörde 38 ülkeyi kontrol etmesi eleştirilerek, "Karmaşa ve risk giderek artıyor. Ancak, hiçbir Avrupalı ülke, gereken teknolojik ve personel yatırımı yapmıyor" denildi. Time’e göre, zaman zaman aynı yöne giden uçaklar, farklı kuleler hatta ayrı ülkeler tarafından bile kontrol edilebiliyor. 
     



 YAŞAM 
















</TEXT>
</DOC>
