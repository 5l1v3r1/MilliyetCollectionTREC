<DOC>
<DOCNO> 60802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/siyaset/siy03.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı Türk’ün F Tipi inadı sürüyor 
</HEADLINE>
<TEXT>

Baroların son çözüm önerisini "yasal engelli" olarak yorumladı 
     ANKARA Milliyet 

     Adalet Bakanı Hikmet Sami Türk, dört baro başkanı tarafından F Tipi cezaevlerindeki açlık grevlerine ve ölüm oruçlarına son verilmesi için dile getirilen, "üç odanın bulunduğu koridorlarda gündüz saatlerinde kapıların kilidinin açık bırakılması" önerisinin karşısında yasal engel bulunduğunu söyledi. 
     CNN Türk’te Yavuz Baydar’ın Soru - Cevap Programı’na katılan Türk, baro başkanlarının bu düzenleme için yasal değişiklik gerekmediği yolundaki görüşünün yanlış olduğunu belirtti. Türk, "Terörle Mücadele Kanunu’nun 16’ıncı maddesi F Tipi cezaevlerinde kalanların sadece sosyal alanlarda bir araya gelmesine izin veriyor" diye konuştu. 
     Baro başkanlarının önerisinin dokuz kişiyi bir araya getirmeyi amaçladığını ifade eden Türk, "Oysa sosyal amaçlı alanlarda dokuzdan fazla insan bir araya gelebiliyor" dedi. 
     Yasada kabul edilenin "ortak yararlı etkinlikler için bir araya gelmek" olduğunu belirten Türk, "Koridorlar ortak yaşam alanı değil. Koridorların amacı ulaşımı sağlamaktır. Oralar hükümlü ve tutukluların biraraya geleceği yerler değildir" diye konuştu. 
     



 SİYASET 













</TEXT>
</DOC>
