<DOC>
<DOCNO> 67566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/yasam/yas04.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsan kitaba baskın 
</HEADLINE>
<TEXT>

Meşhur kitapları korsan olarak basan bir matbaa ortaya çıkarıldı. Matbaanın ilahiyat mezunu sahibi gözaltına alındı 
     NEŞET KARADAĞ Adana DHA 

     Bazı yayınevleri tarafından bastırılan romanları Adana’da korsan olarak basan bir matbaa ortaya çıkarılırken, matbaanın ilahiyat mezunu sahibi de gözaltına alındı. 
     Orhan Pamuk’un son romanı "Kar"ın korsan basıldığı ihbarını alan İletişim Yayınevi, avukatı Mustafa Cinkılıç aracılığıyla, polise ihbarda bulundu. Polis memurları ve Cinkılıç, Yeniyurt Mahallesi 62. Sokak 15 numaradaki matbaaya baskın yaptı. Matbaada "Kar"ın yanı sıra, Yılmaz Erdoğan’ın şiir kitabıyla, Doğan Kitap tarafından yayımlanan "Aşkın Ömrü Üç Yıldır"ın da korsan basıldığı saptandı. Polis, matbaanın sahibi Hasan Buldu’yu 33 gözaltına aldı. Buldu, çıkarıldığı mahkemede tutuksuz yargılanmak üzere serbest bırakıldı. 
     



 YAŞAM 


















</TEXT>
</DOC>
