<DOC>
<DOCNO> 65048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sontur10.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Urfa'da Çinli bir kadın otel odasında öldürüldü 
</HEADLINE>
<TEXT>

     Şanlıurfa'da, otel odasında ölü bulunan ve Çin vatandaşı olduğu belirlenen kadının cinayete kurban gittiği anlaşıldı. 
     Haşimiye Mahallesi'ndeki Park Oteli'n görevlileri, güvenlik güçlerine, otellerinde kalan yabancı uyruklu kişiyi, odasında ölü bulduklarını bildirmişti. 
     Olay yerine gelen emniyet güçleri ve Cumhuriyet Savcısı, yaptıkları incelemeden sonra, cesedi otopsi için Devlet Hastanesi morguna kaldırtmıştı. 
     Yabancı uyruklu kişinin Çin vatandaşı Chen Yıng 27 adlı kadın olduğu belirlenirken, yetkililer kadının ayaklarının bağlı, boynunun kırık olduğunu, alın bölgesinde çökme bulunduğunu tespit ettiklerini bildirdiler. 
     Chen Yıng'ın cesedinin Adana Adli Tıp Kurumu'na gönderildiği, olayla ilgili soruşturmanın sürdürüldüğü bildirildi. 
     






</TEXT>
</DOC>
