<DOC>
<DOCNO> 51803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/siyaset/siy01.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika halden anlamalı 
</HEADLINE>
<TEXT>

Başbakan Ecevit "Afganistan'a asker göndermenin karşılığında yardım istemedik. Bunu müttefiklerimizin düşünmesi lazım" dedi 
     BBC 1 televizyonunda pazar sabahları yayınlanan David Frost'un kahvaltı programına konuk olan Başbakan Ecevit, Taliban'ın Orta Asya, Kafkasya ve hatta Türkiye için bir tehdit oluşturduğunu belirterek "Türk halkı, savaş istemese bile verilen mücadelenin terörizme karşı olduğunu biliyor ve destekliyor" dedi. 
     
     'Afganistan böyle değildi' 
     Yayında Afganistan Kralı Emanullah Han'ın 1928'de Türkiye'de Atatürk'le çekilmiş fotoğrafını da gösteren Ecevit, Emanullah Han'ın çağdaş giysilerine dikkat çekti. Başbakan, Afganistan'ın geleceğiyle ilgili olarak şunları söyledi "Taliban'ın içinde çağdaş unsurlar olup olmadığını bilmiyorum ama, biz şuna inanıyoruz içinde bütün etnik grupların temsil edildiği bir hükümet oluşturulmalı. Savaş bitmeden önce bu hükümetin kurulmasına çalışmalıyız." 
     
     'Somut bir gelişme yok' 
     Ecevit, NTV'nin Ankara Stüdyosu'nda gerçekleştirilen programın çıkışında "Ek kaynak konusunda somut bir gelişme var mı " sorusuna da "Henüz gelişme yok. Biz Afganistan'a kuvvet gönderişimiz karşılığında bize yardım yapılmalı iddiasında değiliz. Bunu müttefiklerimizin düşünmesini umuyoruz" yanıtını verdi. 
     
     
     



 SİYASET 












</TEXT>
</DOC>
