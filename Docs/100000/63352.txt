<DOC>
<DOCNO> 63352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/spor/bbas.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER AYAĞA KALKTI 79-65 
</HEADLINE>
<TEXT>

Basketbol Birinci Ligi’nin zayıf ekiplerinden Büyük Kolej önünde galibiyete kolay ulaşan Sarı-Lacivertliler’in yüzü güldü. Ankara takımı ise yabancısız kadrosuyla direnmeye çalıştı 
     FENERBAHÇE, ligin en mücadeleci ekiplerinden B.Kolej karşısında zaman zaman zor anlar yaşamasına rağmen Mrsiç’in sayıları ile 79 - 65 galibiyete uzandı. Özellikle dış şutlarda başarısız kalan ev sahibi, savunmada da düşündüğü oyun kurgusunu ortaya koyamadı. Mrsiç’in skorer oyunu ile ayakta kalan Fenerbahçe ise pota altında Whisby ile sayı üretti. 
     
     Maçın karnesi 
     HAKEMLER Mustafa Can, Serkan Emlek 
     BÜYÜK KOLEJ Özgür 4, Gazi 4, Tunç 9, Erkan 2, Adem 12, Arda Güngördü , Murat 21, Arda Urcu 13 
     FENERBAHÇE Cömert 7, Erdal 5, Nedim 4, Mrsiç 26, Whisby 20, Zaza 4, Weaks 13, Altan 
     1.PERİYOT 17-23 F.Bahçe , 2.PERİYOT 33-47 F.Bahçe , 3.PERİYOD 50-62 F.Bahçe , MAÇ SKORU 65-79 F.Bahçe 
     BEŞ FAUL Gazi 29.08 
     
Potada çifte şok      A MİLLİ Basketbol Takımı’nın yıldız forveti Mirsad Türkcan ile sayı makinası İbrahim Kutluay, Hollanda ve Litvanya maçlarının kadrosundan çıkarıldı. Mirsad, Rusya Ligi’nde Ural Great ile oynadığı son karşılaşmada daha önce sakatlanan dizine darbe aldığı için kampa gelemeyeceğini bildirdi. İshal ve yüksek ateşi devam eden, ayrıca elinden de sakat olan İbrahim Kutluay’ın da her iki maça yetişmesinin mümkün olmadığı açıklandı. 
     
Erdemir sürprizi      BAYANLAR Basketbol Ligi’nde lider Fenerbahçe, Erdemir deplasmanından 70 - 67 mağlup döndü. Sarı - Lacivertli ekip böylece yenilmezlik unvanını yitirdi. Galatasaray, deplasmanda Et Balık’ı 67 - 61 yenerken, Beşiktaş sahasında Botaş’a 71 - 63 ile vize verdi. 
     



 SPOR 























</TEXT>
</DOC>
