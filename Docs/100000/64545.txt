<DOC>
<DOCNO> 64545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/yasam/yas01.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu mevzuata da aşı lazım 
</HEADLINE>
<TEXT>

Yunanistan’ın gönderdiği 7 bin doz Hepatit B aşısının 5 bin dozu, mevzuat gereği bir laboratuvarda test ettirilemeyince beklediği depoda heba oldu... 
     LÜTFÜ KARAKAŞ ÜMİT ÖZEL Edirne DHA 

     Avrupa Birliği’nin AB İnterreg-2 Projesi kapsamında TürkiyeYunanistan sınır bölgesinde bulaşıcı hastalıkların önlenmesi için Yunanistan tarafından Trakya Üniversitesi’ne verilen 7 bin doz HepatitB aşısının 5 bin dozu, süresi dolduğu için kullanılamaz hale geldi. 
     Yunanistan’ın Dedeağaç kentinde bulunan Trakya Üniversitesi, AB İnterreg-2 programından sağladığı destekle Türk sınırına yakın bölgelerde yaşayanları bulaşıcı hastalıklara karşı aşılama çalışması başlattı. 
     
     Ne törenler yapılmıştı 
     Sınırın Türk tarafındaki bölgede de bu çalışmanın yürütülmesi için Trakya Üniversitesi’ne teklif yapıldı. Edirne Valisi Fahri Yücel, Trakya Üniversitesi Rektörü Prof. Dr. Osman İnci’yle Evros Valisi Danios Georgios ve Trakya Üniversitesi Rektörü Prof. Dr. Simopone Kostantinos, önceki yıl İpsala Gümrük Kapısı’nda bir araya geldi. Türk ve Yunan valiler iki ülkenin sağlık ekiplerine kan vererek ilk testi yaptırdılar 
     
     Bakanlıktan tahlil koşulu 
     Komşu ülkenin Trakya Üniversitesi, bu girişimin sonucunda 7 bin doz HepatitB aşısını Trakya Üniversitesi’ne teslim etti. Sağlık Bakanlığı’nın kullanmadan önce tahlil yapılmasını istemesi üzerine üniversite, bunun maliyetini karşılayamadı ve depolarda 15 ay bekleyen aşıların 3’te ikisi bozuldu. Geri kalanı ise bozulmadan önce Yunanistan’a geri gönderilecek. 
     
Elde kalanlar geri verilecek      Trakya Üniversitesi Rektörü Prof. Dr. Osman İnci, Yunanistan tarafından kendilerine teslim edilen 7 bin doz aşının kullanımıyla ilgili olarak Sağlık Bakanlığı’ndan izin istediklerini belirterek şunları söyledi "Bakanlık aşıların kullanımından önce bir laboratuvarda test edilmesini istedi. Bu laboratuvar da yurt dışında bulunuyordu. Aşıların kullanımdan önceki kontrolunu burada yaptırmanın maliyeti vardı. Bunu yaptıramadık, bu arada bir bölümünün kullanma süresi doldu. Bunun üzerine durumu valiliğe bildirdik. Şimdi kullanma süresinin bitimine üç ay kalan 2 bin aşıyı Yunanistan’a iade edeceğiz." 
     



 YAŞAM 


















</TEXT>
</DOC>
