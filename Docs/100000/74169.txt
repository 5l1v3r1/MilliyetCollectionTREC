<DOC>
<DOCNO> 74169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yazar/toker.html </URL>
<DATE> 2002/03/23/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Seveceklerine, korksunlar 
</HEADLINE>
<TEXT>

     Amerikan Cumhurbaşkanı Yardımcısı Cheney Türkiye yerine Almanya'ya, Fransa'ya, hatta Yunanistan'a gitseydi "İlla, sizin Genelkurmay Başkanınızı göreceğim" diye tutturabilir miydi Almanya, Fransa, hatta Yunanistan buna zor, "evet" derlerdi. 
     Güzel sual. 
     Türkiye'nin bağımsızlığını kaybettiğini, ABD AB IMF önünde şamar oğlanına döndürüldüğünü iddia edenler son olayı örnek diye gösteriyorlar. Bu haysiyetsiz durumdan ancak "Kuvayı Milliye ruhu"na sarılarak kurtulabilineceğini söylüyorlar. Emperyalizme karşı yeniden şahlanmamızı, kükrememizi salık veriyorlar. Dediklerine göre bu kabildir de Türkiye'nin önünde başka alternatifler bulunmaktadır. 
     Sual güzeldir de, aynı derecede güzel başka bir sual vardır Cheney Türkiye yerine Almanya'ya, Fransa'ya, hatta Yunanistan'a gitseydi "İlla, sizin Genelkurmay Başkanınızı göreceğim" diye tutturur muydu Nitekim, kendisini son durağında Türkiye'ye getiren gezisine İngiltere'den başlamıştır orada böyle bir arzuyu dile getirmemiştir. 
     Ne diye dile getirecekti ki Oralarda Askerin özel bir statüsü olduğu, "işlerin yürütülmesi"nde "herkesten büyük ağırlık"ı bulunduğu hiç işitilmiş midir Oralarda Genelkurmay Başkanları hükümetlerin itaatli bir hizmetkarıdırlar. 
     Evet, tabii, bizde de öyledirler, bizde de nihai kararları hükümetler verirler ve Irak konusu dahil, her şeyde Asker sadece sorulursa fikrini söyler, bunu Kıvrıkoğlu Paşa da muhatabına belirtmiştir, üst tarafına geçilince emirlere mutlak itaat eder de.. ne olsa, konumu, Almanya'dakinden, Fransa'dakinden, hatta Yunanistan'dakinden gene de farklıdır. 
     Siz, Cheney'inki gibi bir misyonla İran'a gitseniz Cumhurbaşkanı Hatemi'yi görmekle yetinir, "illa dini lider Ayatullah Hameney'i göreceğim" diye tutturmaz mıydınız "İşlerin yürütülmesi"nde kimin ne ağırlığı bulunduğunu bildiğiniz halde 
     Türkiye'de Askerin konumunun, MGK'nın "özellik"i olduğunu siz AB'ye kabul ettirmeye çalışırken ve AB de bir ölçüde anlayış gösterirken Cheney'in Genelkurmay Başkanını görmekte ısrarının pek mi şaşılacak bir tarafı vardır 
     
Gerçekten "zor" mu      Gelelim, "Kuvayı Milliye ruhu" özlemlilerinin "güzel sual"inin ikinci bölümüne. ABD Başkan Yardımcısı, Genelkurmay Başkanını görmek değil ama - oralarda bunun bir lüzumu yoktur -, o derece "alışılmamış bir istek"le Alman, Fransız, hele Yunan hükümetlerinin karşısına çıksa, sahiden, o hükemetler bunu hemen red mi ederlerdi Edebilirlerdi 
     Yoksa, şapkalarını önlerine koyup düşünürler ve "zevahiri kurtaracak" bir formül mü ararlardı "Zor 'evet' derlerdi" diye bizim göstermediğimiz bir "kahramanlık"ı onlara peşinen maletmek, Amerika'da 11 Eylülden itibaren kuvvetle esen bir havayı hiç bilmemek demektir. 
     Daha doğru cevap "Zor reddederlerdi"dir. Amerika'da esen hava "Bizi seveceklerine, bizden korksunlar "dır ve "Dablyu Bush" ile etrafındaki şahinler daha ziyade o eğilimde görünmektedirler. Bir zamanların meşhur kitabı "Çirkin Amerikalı" henüz unutulmamıştır. 2. Dünya Harbinden sonra Amerikalılar başka milletlerin yardımına sevecenlikle koşmuşken - kendi hatalarından dolayı da olsa - sevgiden, hele şükran duygularından çok düşmanlıkla karşılaşmışlardır ve kendilerine layık görülen "Çirkin Amerikalı" deyiminden hiç hazzetmemişlerdir. Onu hiç de unutmamışlardır. Şimdi ABD, SSCB'nin yıkılışından sonra "tek kovboy" olarak kalmıştır ve yüreklerde sevgi uyandırmaktan ziyade yüreklere korku salmayı tercih etmektedir. 
     Doğru veya yanlış ABD bir uygulamaya geçmek için artık kendisini hiç kimsenin onayını almaya mecbur hissetmemektedir. Herkesin onu, "metazori", takip edeceğinden, hatta Amerikanın istediğini vereceğinden, yapacağından emindir. Korku belasıyda olsa bile.. Saddam yönetimini Bağdat'tan silme için - kendi seçeceği zamanda ve usullerle - harekete geçtiğinde, Saddam'ın yanında yer almak ne kelime, hiç kimsenin karşı dahi çıkmayacağından tamamile emindir. 
     
     Yarın "Türk Mehmet nöbete " 







Milliyetçilik ve liberalizm 


Huzurlu Nevruz 


Org. Asparuk'un tepkisi 


Hızlı üretim, doyumsuz tüketim 


Slogan değil, inandırıcı liderlik ve reçete 


Kongre rüzgarı 


"Türk övül, alış, gücen " 


İki haftada ot bile yetişmez ama... 


Gene mi terör 


60’ımda olsaydım da beni bir görseydiniz 


Enerjide kara mizah’ 


Hap yutarak Avrupalı olunmaz 


Nevruz, Sezen, HADEP 


Bayındır Sigorta Fon bankasından kredi kullanmış 


Adile en yakını arsa payı 


Seveceklerine, korksunlar 


Warte Mal Hey, bekle 


</TEXT>
</DOC>
