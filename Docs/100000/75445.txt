<DOC>
<DOCNO> 75445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/spor/spo15.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Erdemir’e UEFA’dan görev      FIFA kokartlı hakemlerimizden Orhan Erdemir, 17 Nisan’da oynanacak Makedonya -Finlandiya milli maçını yönetecek. Önceki gün Futbol Federasyonu kanalıyla görevi tebliğ edilen Erdemir’e, MHK’nin belirleyeceği iki yardımcı hakem eşlik edecek. 
     
Doping skandalı      GSGM Merkez Danışma Kurulu’nun 22 Mart’ta Manisa’da yaptığı toplantıda, doping yaptıkları gerekçesiyle uluslararası müsabakalardan ömür boyu men cezası alan sporcu, antrenör ve atların bir defaya mahsus olmak üzere genel müdürlüğün izni ile uluslararası müsabakalara katılması kararlaştırıldı. Genel Müdür Kemal Mutlu’nun MDK’da yetkisini kullanarak böyle bir öneri getirdiği, kurulun da öneriyi kabul ettiği ortaya çıktı. 
     
Boksta yeni organizasyon      ULUSLARARASI Amatör Boks Federasyonları Birliği AIBA tarafından boksta ilk kez Dünya Kupası organizasyonu düzenlenecek. Kazakistan’ın başkenti Astana’da, 3-8 Haziran tarihleri arasında yapılacak müsabakalara, 5 kıtadan toplam 12 ülke katılacak. Kıtaların en başarılı ülkelerinin çağrıldığı turnuvada, Türkiye de yer alacak. 
     
Kıbrıs’a güreş merkezi      TÜRKİYE’NİN uluslararası federasyonlarda görevli spor adamları ile birlikte KKTC’yi ziyaret eden Gençlik ve Spor Genel Müdürü Kemal Mutlu, Kıbrıs’ta bir Güreş Eğitim Merkezi açılmasına çalışıldığını söyledi. Mutlu, güreş adamı Ahmet Ayık’ın da burada gönüllü eğitimcilik yapmasının planlandığını duyurdu. 
     
Wanchope müjdesi      DÜNYA Kupası’ndaki rakiplerimizden Kosta Rika’nın ünlü golcüsü Paulo Wanchope, sakatlığı nedeniyle sezonu kapadı. İngiltere’nin Manchester City takımında forma giyen ve yaklaşık bir ay sonra yeniden sahalara dönen Wanchope’nin, takımıyla çıktığı ilk idmanda dizindeki sakatlığının nüksettiği bildirildi. 26 yaşındaki golcü futbolcunun finallere yetişmesinin zor olduğu bildirildi. 
     
TV’de bugün      CNN TÜRK 15.10 Spor Olay 
     CNN TÜRK 22.05 Süper Lig Cumartesi 
     Konuk Aykut Kocaman 
     TRT 1 12.00 Ankaraspor - İzmirspor Canlı 
     TRT 1 23.35 R.Sociedad - Deportivo Bant 
     TRT 1 01.00 Birinci Lig Özetleri 
     TRT 2 17.00 D.Şafaka - Galatasaray Canlı 
     TRT 3 22.00 Bastia - Sedan 
     Fransa Kupası Yarı Final - Bant 
     STAR 2 14.00 Leeds Utd - Manchester Utd 
     STAR 2 16.00 Milan - Parma 
     STAR 5 16.00 Fiorentina - Inter 
     STAR 4 17.00 Liverpool - Charlton 
     STAR 2 18.00 Kaiserslautern - B.Leverkusen 
     STAR 2 21.30 Juventus - Lazio 
     NTV 14.10 Avrupa’dan Futbol Özetleri 
     NTV 16.10 Futbol Aktüel 
     Konuk Serdar Bilgili - Canlı 
     NTV 17.55 Brezilya Grand Prix’i Sıralama Turları - Canlı 
     



 SPOR 






























</TEXT>
</DOC>
