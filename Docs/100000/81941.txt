<DOC>
<DOCNO> 81941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sontur22.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz otobüslerinde öğretmen ve öğrenciye yüzde 40 indirim 
</HEADLINE>
<TEXT>

     İstanbul Deniz Otobüsleri İDO , 5 Mayıs-15 Haziran tarihleri arasında öğretmen ve öğrencilere iç hatlar ve Boğaz Hattı'nda yüzde 40 indirim uygulayacak. 
     Öğrenci ve öğretmenlerin bütçelerine önemli katkı sağlayacak, yüzde 40 oranındaki indirim uygulamasının deniz otobüsünü kullananlara metro, tramvay ve tünelin de ücretsiz olmasıyla daha da cazip hale geleceği belirtildi. 
     Açıklamada, yalnız AKBİL kullanan yolcuların yararlanabileceği indirim uygulamasında Boğaz Hattı'nın 500 bin lira, diğer şehiriçi hatların ise 1 milyon lira olacağı kaydedildi. 
     İndirimden öğrenci ve öğretmenlerin yanı sıra Sarı Basın Kartı sahipleri, Emniyet mensupları, yaşlılar, bedensel engelliler, PTT posta dağıtıcıları, gaziler, şehit ve gazilerin dul ve yetimlerinin de faydalanabileceği bildirildi 
     





</TEXT>
</DOC>
