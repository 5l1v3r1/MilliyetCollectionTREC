<DOC>
<DOCNO> 86096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun32.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan Putin'in Rusya'ya davetini kabul etti 
</HEADLINE>
<TEXT>

     Pakistan, Rusya Devlet Başkanı Vladimir Putin'in, iki ülke arasındaki gerginliğin son bulması için Hindistan ve Pakistan devlet başkanlarını Moskova'ya davet etmesini memnuniyetle karşıladı. 
     Pakistan Dışişleri Bakanlığı sözcüsü Aziz Ahmet Han, resmi Pakistan ajansına yaptığı açıklamada, ülkesinin Hindistan ile sorunların çözümü için uzun süredir bu ülkeyle diyalog kurmak istediğini belirterek, ''Hindistan'ı görüşme masasına oturtarak, bölgedeki gerilimin azaltılmasına yol açacak herhangi bir adımı memnuniyetle karşılarız'' dedi. 
     Rusya Devlet Başkanı Vladimir Putin, Pakistan Devlet Başkanı Pervez Müşerref ile Hindistan Başbakanı Atal Behari Vajpayii'yi, Haziran ayının ilk günlerinde Moskova'ya davet edeceğini açıklamıştı. 
     





</TEXT>
</DOC>
