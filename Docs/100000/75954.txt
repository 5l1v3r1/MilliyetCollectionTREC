<DOC>
<DOCNO> 75954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun10.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyonumda 1360 kilo bomba var diyerek Bush'u tehdit etti 
</HEADLINE>
<TEXT>

     ABD'de Başkan George Bush'u, kamyonunda bulunduğunu iddia ettiği 1360 kiloluk bombayla tehdit eden bir kişi, aracının lastikleri patlatılarak yakalandı. 
     Monty Branch adlı 29 yaşındaki kişi, Tennessee eyaletinde 75 no'lu karayolundaki bir benzin istasyonunda Bradley County hareket memurunu telefonla arayarak, kullandığı araçta 1360 kiloluk bomba bulunduğunu bildirdi. Branch'ın bu bombayla Bush'u tehdit eden sözler sarfetmesi üzerine, durum başkanı korumakla görevli gizli servise haber verildi. 
     Branch'ı, telefon ettiği benzin istasyonuna geldiklerinde göremeyen polisler, kamyonu şehirler arası yolda saptadı. Ardından başlayan kovalamacada, polisler kamyonun lastiklerini tüfekle patlatarak kamyonu durdurabildi, ancak yapılan aramada bombaya rastlanmadı. 
     Yakalandıktan sonra da Bush'u tehdit etmeye devam eden ve ''din özgürlüğüyle ilgili sözleri nedeniyle onu havaya uçuracağını'' söyleyen Branch, Chattanooga kenti savcılığına teslim edildi ve hakkında ''Başkanı tehdit etmek ve trafik suçu işlemek'' suçlamasıyla soruşturma açıldı. 
     






</TEXT>
</DOC>
