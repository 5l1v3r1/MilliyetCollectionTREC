<DOC>
<DOCNO> 69964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/yazar/sazak.html </URL>
<DATE> 2002/02/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Türbülans 
</HEADLINE>
<TEXT>

     Toplumca "gelgit"lerle yaşamaya alışkın olduğumuz için ülke yönetimlerinin "türbülans"a girdiği durumların çoğu zaman farkına varmayız. 
     Türkiye bu anlayışın ağır faturasını 21 Şubat 2001 krizinde ödedi. Kasım ayında birinci dalga gelmeden negatif elektrik yüklü bulutlar toplanmaya, sarsıntı hissedilmeye başlanmıştı. Birkaç aylık görmezlikten gelme döneminin ardından türbülansa girildiğinde sarsıntının şiddetiyle ekonomide müthiş bir "irtifa kaybı" yaşandı. Neyse ki yere çakılmadan "yolcuların içi dışına çıkması pahasına" denge sağlandı ve IMF destekli dalgalı kur politikasıyla yol alınmaya çalışılıyor. Buna karşılık Türkiye ekonomisinin İkinci Dünya Savaşı'ndan bu yana gözlenen rekor küçülmeyi yaşadığı, bir milyon insanın işini kaybettiği, enflasyon ve durgunluğun henüz aşılamadığı biliniyor. 
     2002 tam bir kader yılı. 
     AB üyelik müzakerelerinde Türkiye Brüksel'den takvim bekliyor 19 Mart'ta Ulusal Programın kısa vadeli hedefleriyle ilgili süre dolacak ve geriye sayım sürerken, "tartışmalı" konularda ilerleme sağlanacağı umulurken yeniden türbülansa girildiği hissediliyor. 
     Örneğin MGK toplantısına beş kala idam cezasıyla ilgili olası düzenleme demokrasi paketinden çıkarılıyor 
     Karen Fogg olayı, Apo tartışması, PKK'nın siyasallaşması derken 2002 Şubat'ında "değişen gündem" Türkiye'yi AB yörüngesinden hızla uzaklaştırıyor. 
     Dikkat çekici olan MGK'nın 5.5 saat süren dünkü MGK toplantısı ardından, idam başta güncel gelişmelere açıklık getirecek tek cümlenin bile sonuç bildirgesine yansımayışıdır. 
     MGK Genel Sekreterliği'nin açıklamasında Türkiye'nin güvenliğini ilgilendiren "dış politika" gelişmelerinin gözden geçirildiğine yer verilmekle birlikte bunların neler olduğu belirtilmiyor. Sadece Afganistan'daki uluslararası gücün komutasının ele alındığı bildiriliyor. 
     11 Eylül'den sonra Türkiye'nin askeri anlamda artan öneminin Afganistan ya da Irak bağlamında yeni roller yüklemesinin yanısıra 21'inci yüzyıl kavşağında ulusal çıkarlar ve ülkenin geleceği açısından çok daha yaşamsal bir hedef AB üyeliği önümüzde dururken, Ankara'nın hala bu yörüngede gidip gitmediğini netleştirmek gerekmiyor mu 
     AB gerçekten "ulusal hedef" mi, değil mi 
     Ölüm cezasının kaldırılması konusunda Ecevit ve Yılmaz taraftar, Bahçeli ayrı telden çalarken, Meclis'in kısa vadede atamayacağı bir adımı, "orta vade"de gerçekleştirmesi olası mıdır 
     Ordu, "idam kalsın" görüşünde ısrarlıysa bugünkü siyasi iktidar ya da seçimle işbaşına gelecek yönetimlerin AB'nin "olmazsa olmaz" koşullarını yerine getirmesi nasıl mümkün olacak 
     Türkiye yine türbülansa giriyor. 
     Koalisyon sarsıntıda ekonomide ve siyasette kriz bulutları yeniden toplanıyor, çözümsüzlük ve "boşluk"tan kaynaklanan arayışlara ihtiyaç artıyor. 
     2002 bir seçim yılı olmayacaksa bile AB için "referandum"a gidilmeli, nihai tercih halka sorulmalıdır. 
     
     







Evet, Kuvayı Milliye 


Yaşşa G.Saray 


İdam masaya yatırıldı 


Kuru bir yazı Karen Fogg olayı... 


Karakollar azalacak ama 


En zayıf halka mı 


"O gece" 


Krizi tahmin edebilir miydik 


Yeni bir barış süreci mi 


Federasyon şikeye gerçekten karşı mı 


Özelleştirme me politikamız 


İşte kutlanacak takım 


Ali Kemal ya da "Artin Kemal" 


Türbülans 


İspanya Türkiye için neden önemli 


Üç dış güç aldı bizi götürüyor 


Akdeniz’de Türkiye’yi unutun 


</TEXT>
</DOC>
