<DOC>
<DOCNO> 98032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sontur34.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem "Kemal Derviş bize katılacak" 
</HEADLINE>
<TEXT>

     Yeni Türkiye Partisi Genel Başkanı İsmail Cem, Avrupa Birliği AB konusunda kimsenin ''şahitliğine ihtiyaçları olmadığını'' dile getirerek, sadece öğrenim ve yayın konularında istismarın önlenmesini önerdiklerini söyledi. Cem, ''Bu bir koşul değildir, biz zaten destekleyeceğiz'' dedi. 
     Cem, gazetecilerin, Devlet Bakanı Kemal Derviş'in YTP'ye katılımı konusunda çelişkili haberler bulunduğunu ifade ederek görüşlerini sormaları üzerine, ''Bu konularda fazla konuşmaktan yana değilim. Öyle değildir. Nitekim Sayın Derviş'in de açıklamaları vardır. Kendisiyle konuşabilirsiniz'' dedi Cem, TBMM'de gazetecilerin sorularını yanıtlarken, ANAP Genel Başkanı Mesut Yılmaz ile önceki gün yaptıkları görüşmeden sonra basında yer alan ''bazı konulara karşı çıktıkları'' şeklindeki haberlerin ''gerçeği yansıtmadığını bildirdi. 
     ''Çıkan haberleri üzüntüyle karşılıyorum. Bir ayıp olarak görüyorum'' diyen Cem, şöyle devam etti 
     ''Bizim yolumuz açıktır. Daha önce açıkladığımız gibi AB konusundaki öneriler kimden gelirse gelsin, sadece destek değil öncüyüz. Bunları çok açık ve net olarak Sayın Yılmaz'a da anlatmıştım. 
     Biz bunları destekliyoruz, olmasını istiyoruz. Bunların olması için hangi yaklaşımların daha sonuç alıcı olduğunu da söylüyoruz. Fakat bunlar koşul değildir, bunu da çok iyi anlattım. Biz destekleriz, o konuda bir şeyimiz yok.'' 
     
     İSTİSMARI ÖNLEMEK- 
     İsmail Cem, AB konusunda Yeni Türkiye Partisi'ni ANAP'ın yaklaşımından farklı kılan bir unsur bulunduğunu belirterek, şunları kaydetti 
     ''Dışişleri Bakanlığım döneminde de tekrarladığım bir yaklaşım vardı Özellikle iki konuda biz özgürlükleri genişletirken, bunların istismarını sınırlayacak ve önleyecek önlemleri de getirelim. Bu benim öteden beri savunduğumu bir düşünce. Bu düşünceye partimiz sahip çıktı. 
     Biz diyoruz ki, özellikle öğrenim ve yayın konularında bunun istismarını zorlaştıracak, bölücülük açısından istismarını kısmen engelleyecek hukuki mevzuatı da birlikte getirelim. Getirmezsek biz vaz mı geçeceğiz Hayır, onu da ANAP'lı muhataplarıma açık bir şekilde anlattım. Ve dedim ki, Bu bir koşul değil, biz zaten destekleyeceğiz. Ama biz diyeceğiz ki, Bunların daha iyi yapılması için bizim düşüncemiz şu önlemlerin de alınması. Siz bunları istemiyorsanız, biz yine desteğiz. Bizim mesajımız çok açık. 
     Beni üzen şu olmuştur Böyle bir görüşmeyi adeta bir siyasi istismar konusu gibi sanki biz varız AB konusunda başka kimse yok gibi, basını biraz da şaşırtarak bunların basına yansıtılması bizi üzmüştür. Bu bizim tavrımızı değiştirmez.'' 
     
     ''BAŞARILARA İMZA ATMIŞ KİŞİYİM'' 
     İsmail Cem, AB'nin Helsinki Zirvesinde Türkiye konusunda karar alınırken kendisinin Dışişleri Bakanı olduğunu belirterek, şöyle konuştu 
     ''Ben AB konusunda Türkiye'nin en büyük başarılarına imza atmış kişiyim. Hem kişi olarak hem Yeni Türkiye olarak AB konusunda öncülüğümüz açısından kimsenin şahitliğine ihtiyacımız yoktur. Halkımız bizim çalışmalarımızı da bilir. Helsinki'de en büyük başarıdır. 30 yılda yapılamayanı biz 1999'da gerçekleştirdik. Ben Helsinki'nin gerçekleşmesinde, arkadaşlarımla birlikte ama en büyük çabayı gösterdim ve başarılı oldum. Dolayısıyla kimsenin tanıklığına ihtiyacımız yoktur. Biz doğru bildiğimiz yolda devam edeceğiz.'' 
     





</TEXT>
</DOC>
