<DOC>
<DOCNO> 89642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/soneko18.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 259.00 puan artışla 1. seansı, 9,963.09 puandan tamamladı. 
     Hisse senetleri, 1. seansta ortalama yüzde 2.67 oranında değer kazandı. 
     Endeks, ilk seansa 9,689.93 puan seviyesinde, 14.16 puan kayıpla başladı. BDDK'nın bankalarla ilgili açıklamasının ardından yükselişe geçen endeks, 10 bin puanın üzerine çıkarak ilk yarıyı 10,010.17 puandan geçti. 
     Borsa'da özellikle banka hisselerinde önemli hareketlilik yaşandı. Türk milli takımının Dünya Kupası'nda 2. tura çıkmasının da moralleri artırdığı piyasada endeks, en düşük 9,673.81, en yüksek de 10,084.77 puanı gördü. 
     Seans kapanışında mali endeks 438.64 puan artışla 13,480.83 puana, sanayi endeksi 144.67 puan artışla 8,706.80 puana, hizmetler endeksi de 156.56 puan artışla 6,139.82 puana yükseldi. 
     Böylece mali grup hisseler önceki kapanışa göre ortalama yüzde 3.36, sanayi grubu hisseler ortalama yüzde 1.69, hizmetler grubu hisseler de ortalama yüzde 2.62 değer kazandı. 
     1. seansta işlem gören toplam 281 hisse senedinden 236'sı değer kazandı, 12 hisse senedi değer kaybetti. 33 hissenin fiyatında değişiklik olmadı. 
     Seansta, 137 trilyon 913 milyar 302 milyon liralık işlem hacmi oluştu. 
     1. seansta Yapı Kredi Bankası, Doğan Holding, İş Bankası C, Garanti Bankası ve Vestel en yoğun işlem gören hisse senetleri oldular. 
     





</TEXT>
</DOC>
