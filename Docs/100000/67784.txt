<DOC>
<DOCNO> 67784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/yazar/sazak.html </URL>
<DATE> 2002/02/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Fogg'u bırak AB'ye bak 
</HEADLINE>
<TEXT>

     Türkiye'nin 2000 yılı sonuna kadar AB ile tam üyelik müzakelerini başlatma niyeti Dışişleri Bakanı İsmail Cem tarafından dün bir kez daha açıklandı. 
     Avrupa Birliği'nin genişlemeden sorumlu temsilcisi Günter Verheugen'i kabul eden Cem, 2002 hedefi için "Bu iyimser bir alternatif, ancak olabileceğine inanıyorum" derken umutlu konuştu. 
     Verheugen ise daha gerçekçiydi 
     "Türkiye'deki süreci izleyeceğiz. Müzakere tarihi kesinlikle ülke içinde kaydedilecek gelişmelere bağlı. Bunların başarılması halinde ben kendi açımızdan tarih konusunda bir erteleme olmayacağı sözünü verebilirim. Ancak sonuçta bu tarih de ülkenizdeki gelişmelere bağlı." 
     AB temsilcisi Kopenhag ölçütlerine göre bundan sonra atılması gereken adımları da şöyle sıralamış 
     "İdam cezası ve eğitim Kürtçe hakkı." 
     Kıbrıs'taki diyalog sürecinin ise bu aşamada Brüksel tarafından olumlu karşılandığı anlaşılıyor. 
     Verheugen'in Ankara'daki temaslarından sonra verdiği mesajlar gerçekçi olmanın ötesinde 'iyimser' yorumlanabilir. 
     Çünkü "kum saati" akıyor. 19 Mart'ta kısa vadeli hedeflerle ilgili takvim tamamlanacak ve daha önemli beklentilere geçilecek. 
     Ölüm cezası, Kürtçe televizyon, yerel dilde eğitim gibi konulara sıra gelecek. Türkiye, müzakelere başlayabilmek için gerekli en sert viraja giriyor. Nitekim TCK'nın 312 ve 159'uncu madde değişikliği sırasında MHP'nin tutumu, AB temsilcisi Büyükelçi Karen Fogg'un internet üzerinden yaptığı diplomatik yazışmaların İP tarafından deşifresi, "anti - AB lobisi"nin çalışmaya başladığını gösteriyor. 
     Neyse ki Dışişleri Bakanı İsmail Cem, Fogg skandalını "çirkin bir suç" olarak niteleyerek hem kişi hakları hem de diplomatik dokunulmazlık açısından yaşanan "çifte ihlal"in üzerine gitti. Ankara Cumhuriyet Başsavcılığı'nın inceleme başlatması da isabetlidir. 
     İçeriği ne olursa olsun Karen Fogg'un internet kanalıyla yaptığı haberleşmenin "deşifresi" Mehmet Yılmaz'ın nitelemesiyle tam bir "alaturkalık"tır AB yolunda ilerleyen Türkiye'ye yakışmıyor. 
     Dışişleri'nin ve Cumhuriyet Savcılığı'nın girişimleri olmasa Fogg olayı Brüksel ile Ankara arasında daha ciddi bir krize yol açabilirdi. 
     Verheugen'ın Türkiye'ye gelişinde yaptığı açıklamayla skandal kriz boyutundan "elçiliğe karşı işlenmiş suç" niteliğine dönüştürüldü. 
     Dolayısıyla bir "yabancı"nın - hele Karen Fogg gibi düşünceleri aykırı diye neredeyse istenmeyen kişi noktasına getirilmiş kişinin başına gelen elektronik mektupların açılması, aynı telefon dinlenmesi skandalındaki gibi her Türk vatandaşını ilgilendiren "derin devlet" ayıbıdır. 
     Türkiye'yi AB yolunda engellemek isteyenlerin "provokasyonu" ile karşı karşıyayız. Ne diyelim 
     Fogg'u bırak, AB'ye bak 
     Türkiye 21'inci yüzyılda "doğru lig"de oynayacaksa yeri AB'dir 
     
     







Chomsky, Aleviler, Türban vs... 


Madam Fogg 


İşte Türkiye'nin katma değeri 


Tayyip Erdoğan'da tehlikeli eğilimler 


Yolsuzluk MR'ı 


Cumhuriyetin mimarı Ankara Üniversitesi 1 


Krizden önce hangi çanlar çalmıştı 


İmkansız değil, ama... 


Mavi ışıklı trafik magandaları 


Utanmazdan nasıl spor adamı olur 


Mülkiyeli zeytinci 


Fogg'u bırak AB'ye bak 


Telefonla günlük tutma hizmeti verilir 


Muhalifin ecnebisi iyidir 


Aflatoksin’ ihracatımızı engelleyecek 


</TEXT>
</DOC>
