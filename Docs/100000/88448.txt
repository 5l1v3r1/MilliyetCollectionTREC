<DOC>
<DOCNO> 88448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/spor/spo22.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Tirol küme düşürüldü      FENERBAHÇE’NİN eski hocası Löw’ün şampiyon yaptığı Avusturya’nın Tirol Kulübü ekonomik yolsuzluklar nedeniyle küme düşürüldü. 16 milyon euro borcu bulunan Tirol’da tüm başkanlar hakkında soruşturma başlatılırken, kulüp menajeri de tutuklandı. Menajer Hochstaffl’ın kasadan 4,5 milyon euroyu hesabına geçirdiği, 300 bin euroluk da sahte çek yazdığı belirtildi. Kulüp, federasyonun talep ettiği 4,5 milyon euroluk teminatı da ödeyemeyince küme düşürüldü. 
     
Gaziantepspor’un hedefi Multescu      YENi sezon öncesinde teknik direktör arayışlarını sürdüren Gaziantepspor, uzun bir süre Türkiye’de görev yapan Rumen hoca Multescu’nun peşine düştü. Yönetici Asım Atmaz, "Michel, Stumpf ve Multescu arasında tercih yapacağız. Ancak Multescu Türkiye’yi tanıması nedeniyle biraz daha ağır basıyor. Teklif yaptık, cevap bekliyoruz" dedi., 
     
Adana’nın ilk tercihi Diallo      ADANASPOR, Senegal Milli Takımı’nın yedek kalecisi Ömer Diallo’yu gündemine aldı. Dünya Kupası maçlarını izlemeye giden Başkan Çağdaş Ergin’in genç kaleci ile bir araya geleceği bildirildi. Öte yandan Turuncu-Beyazlılar’ın Slovakya’da yaptığı araştırmalardan sonuç çıkmadı. Bu gelişme üzerine teknik direktör Bahri Kaya yurt içinde arayışlara başladı. 
     



 SPOR 































</TEXT>
</DOC>
