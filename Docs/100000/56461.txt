<DOC>
<DOCNO> 56461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/soneko08.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin son kozlarını oynuyor...Vergi indirimleri kaldırılıyor 
</HEADLINE>
<TEXT>

     Arjantin hükümetinin, ödemeler krizinden kaçınmak ve Uluslararası Para Fonu'ndan IMF istediği acil krediyi alabilmek için, şirketlere tanıdığı vergi indirimlerini kaldıracağı bildirildi. 
     Arjantin Ekonomi Bakanı Domingo Cavallo, hafta sonunda Washington'da IMF yetkileriyle yaptığı çetin müzakerelerden sonra, ülkenin, IMF kaynaklarından yararlanabilmasi ve ekonomiyi işler durumda tutabilmesi için vergi gelirlerini artırmak zorunda olduğunu söyledi. 
     Cavallo, vergi gelirlerini artırmanın spesifik yollarını henüz belirlemediklerini söylerken, ''programlanmış gelir düzeyini tutturabilmemiz için, vergi indirimlerinde 4 milyar dolarlık bir kesinti yapmak zorundayız'' dedi. 
     Cavallo, şirketlere uygulanan bazı vergi indirimlerini kaldırarak, öngörüldüğü gibi 4 milyar dolarlık ek kaynak yaratılabildiği takdirde, IMF'nin ısrarla istediği denk bütçe hedefinin de tutturulacağını belirtti. 
     






</TEXT>
</DOC>
