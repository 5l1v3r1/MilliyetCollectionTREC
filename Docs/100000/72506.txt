<DOC>
<DOCNO> 72506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/yazar/myilmaz.html </URL>
<DATE> 2002/03/14/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
İstikamet DGM... Uygun adım marş 
</HEADLINE>
<TEXT>

     Dün sabah Hürriyet ve Sabah gazetelerinin birinci sayfalarında "Tak-şak Paşa" ve üç emekli komutanın fotoğraflarını görünce "Hayırdır inşallah" dedim. 
     Meğerse şu meşhur Susurluk Çetesi her ne yaptıysa bu komutanların bilgisi ve onayıyla yapmış 
     Yargıtay tarafından onaylanan DGM kararını bilmesem "Bravo, askeri disiplin dediğin de zaten böyle bir şeydir" diyeceğim, ama diyemiyorum. 
     Çünkü Yargıtay’ca onaylanmış DGM kararı bu beylerin "çıkar amaçlı suç örgütü kurduklarını, amaçlarına ulaşmak için şiddete başvurduklarını, sahte pasaportlar kullandıklarını, uyuşturucu ticaretine ve kara para aklama işlerine bulaştıklarını" söylüyor. 
     Zaten bu nedenle çetenin yargılanabilen üyeleri şu anda hapisteler. Ama kamuoyunda yaratılmaya çalışılan havaya bakarsak, yakında gözleri sulandığı ya da öksürdükleri için cezalarını lüks bir hastane odasında tamamlama olanağı da bulacaklar... 
     
Madalya takarlarsa şaşırmam      DGM, yargılanamayan çete üyeleri ile ilgili olarak, TBMM’ye bu kişilerin dokunulmazlıklarının kaldırılmsını önerdi, ama yakında yargılanmak yerine göğüslerinde birer "üstün hizmet madalyası" ile ortaya çıkarlarsa artık buna da şaşırmayacağım. 
     Çetenin "bir kahraman ve emir kulu" olarak lanse edilen en ünlü üyesi Korkut Eken. 
     İki taraflı ajan Tarık Ümit ile birlikte Kıbrıs’ta kara para aklamak için banka kurmak, Bahçelievler katliamı hükümlüsü Haluk Kırcı’yı polisten kurtarmak, Bahçelievler katliamı planlayıcısı ve uygulayıcısı Abdullah Çatlı’nın da içinde yer aldığı bir uyuşturucu şebekesini yönlendirmek gibi marifetleri var. 
     Emekli Orgeneral Doğan Güreş, emekli Orgeneral Necati Özgen, emekli Korgeneral Hasan Kundakçı, emekli Tümgeneral Cumhur Evcil’in dün yayımlanan ifadelerine bakılırsa bu eylemlerini tam bir asker sorumluluğu içinde ve kahramanca yerine getirmiş... İddialara bakılırsa PKK’nın çökertilmesi de bu sayede mümkün olmuş... 
     Dağ başlarında terörist pusulara kurban giden gerçek kahramanlara yapılmış ne büyük bir haksızlık bu 
     
Dosya yeniden açılmalı      Dört emekli generalin dünkü itirafları Susurluk dosyasının bir kez daha açılmasını gerektiriyor. 
     Bu emekli generallerin kanunen suç olan emirleri vermekten, suç örgütü oluşmasına bilerek göz yummaktan ve son olarak da kanunun suç saydığı eylemleri övmekten yargılanmaları gerekiyor. 
     Böylece Susurluk Çetesi’nin gerçek boyutlarını da görmüş olacağız. 
     Kimler uyuşturucu ticaretine devletin olanaklarını alet etti 
     Kimler bazı kişilerin öldürülmesini emretti, ölüm listelerini hazırladı Bu kararları kimler uyguladı 
     Uyuşturcu işinden kazanılan kara paralar nasıl aklandı 
     Bu paraların bir bölümü kimlerin cebine girdi Kimler devlet memuru maaşıyla ulaşamayacakları olanaklara sahip olup, bunları kendi kişisel çıkarları için kullandılar 
     Ve bu çetenin gerçek ve hala ortaya çıkmayan lideri kim 
     Emekli generallerin açıklamaları, dosyanın kapağının yeniden kaldırılması için iyi bir fırsat... 
     Şimdi top DGM Savcıları’nda... 
     Bir de şunun araştırılması gerekiyor Korkut Eken için bu dört emekli generali organize edip, demeçleri alan ve bir halkla ilişkiler uzmanı titizliğiyle yazılmış aynı haberleri iki gazeteye veren kim O kişi bir milletvekili mi Bu işle neden bu kadar ilgileniyor 
     
     







Sezer'in sözleri 


Genç doktor... 


Kürtçe yayına izin 


Afganistan’a kaybı göze alarak geldik 


Ya tetik düşse, koruma ölseydi 


GS ışığı 


Çetin Altan yazmasa ne olur 


IMF’nin yeni düsturları 1 


Bir no’lu tehlike ne 


İstikamet DGM... Uygun adım marş 


"KOBİBANK gerçeği" 


Korkut Eken’i nasıl bilirdiniz 


Tıp Bayramı ve Fatma Girik... 


Çeteye övgü suçu 


Şişe - Cam üst yönetiminde kadın hakimiyeti 


Satışlar 29 k rlılık 96 azaldı 


Cesur yürek’ operasyonu 


</TEXT>
</DOC>
