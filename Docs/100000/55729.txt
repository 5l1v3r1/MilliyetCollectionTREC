<DOC>
<DOCNO> 55729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur24.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Irak konusunda Türkiye'den talebimiz olmadı" 
</HEADLINE>
<TEXT>

     ABD Dışişleri Bakanı Colin Powell, Irak konusunda Türkiye'den talepleri olmadığını belirterek, bu konuda kendilerinin de henüz karara varmadığını söyledi. 
     Resmi ziyaret için Ankara'da bulunan Powell, Dışişleri Bakanı İsmail Cem ile ortak basın toplantısı düzenledi. 
     Powell, ''Irak konusunda Türkiye'den beklentileriniz nedir '' sorusu üzerine, bu konunun büyük tehlike yarattığını, ancak henüz bu konunun masaya yatırılmadığını kaydetti. Terörizmle mücadele kampanyasındaki bir sonraki aşamanın ne olacağı konusunun da netleşmediğini söyleyen Powell, ''Türkiye'den talebimiz olmadı'' dedi. 
     İsmail Cem de görüşmede Irak'a ilişkin gelişmeleri ele aldıklarını ve Türkiye'nin görüş açısını ilettiklerini belirterek, Irak'ın BM kararlarına uyması gerektiğini kaydetti. Cem, Irak'ın bunu yaparken, komşuları tarafından iyi niyetle desteklenmesi gerektiğini de bildirdi. 
     






</TEXT>
</DOC>
