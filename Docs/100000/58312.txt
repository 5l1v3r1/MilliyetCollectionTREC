<DOC>
<DOCNO> 58312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/soneko24.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Özilhan "Kıbrıs'ta müzakere ortamının devamını istiyoruz" 
</HEADLINE>
<TEXT>

     Türk Sanayici ve İşadamları Derneği TÜSİAD Başkanı Tuncay Özilhan, Kıbrıs'ta müzakere ortamının devamını istediklerini belirterek, ''Biz istiyoruz ki müzakere edelim, tartışalım, konuşalım. Muhakkak karşılıklı konuşunca bir uzlaşma ortamı bulunuyor'' dedi. 
     TÜSİAD Yüksek İstişare Konseyi YİK toplantısının basına kapalı bölümünün ardından Özilhan, toplantıda seçim kanununun tartışılmadığını açıkladı. 
     Hazırladıkları bir seçim kanununu Başbakana sunup sunmayacaklarının sorulması üzerine, ''hayır sunmayacağız'' diyen Özilhan, seçim sistemi ile ilgili yaptıkları bir kamuoyu araştırmasını Başbakan'a sunacaklarını kaydetti. 
     Özilhan, toplantıda Kamu Bankaları Ortak Yönetim Kurulu Başkanı Vural Akışık'ın kamu bankalarıyla ilgili, Devlet Bakanı ve Başbakan Yardımcısı Mesut Yılmaz'ın ise Avrupa Birliği'ne ilişkin 2002 yılında yapılması gerekenleri anlattığını söyledi. 
     ''TÜSİAD'ın mesajlarında bir yumuşama var mı '' şeklindeki soruya da Özilhan, şu karşılığı verdi 
     ''Bu yumuşama değil, o günün şartlarında söylenmesi gerekenlerin söylenmesi. Hükümette müspet yaklaşım görüyoruz. Ekonomide tünel ucunda ışıklar görmeye başlıyoruz ve bu istikrarın devamını diliyoruz. 
     Dolayısıyla bu bir yumuşama değil. Neticede her iki tarafın da ortaya koyduğu mesele yaklaşımı.'' 
     
     Kıbrıs 
     Toplantıda Kıbrıs'ın gündeme gelip gelmediğinin sorulması üzerine ''Gelmedi'' şeklinde cevaplayan Özilhan, şöyle devam etti 
     ''Biz müzakere ortamının devamını istiyoruz. AGSP'de Avrupa Güvenlik ve Savunma Politikası çok önemli bir adım attık ve neticede o inisiyatifi aldık ve bu iş çözüldü. Biz istiyoruz ki müzakere edelim, tartışalım, konuşalım. Muhakkak karşılıklı konuşunca bir uzlaşma ortamı bulunuyor.'' Öğleden sonraki görüşmede ''Başbakandan bir talepleri olup olmayacağı'' şeklinedeki soruyu da Özilhan, görüşme sırasında 2002 yılına ilişkin görüşlerini aktaracaklarını, reformların devamını isteyeceklerini ve AB ile ilgili görüşlerini sunacaklarını belirtti. 
     Öte yandan, toplantının basına kapalı bölümünde Vural Akışık'ın Türk mali sisteminin iyiye doğru ilerlediğini söylediği öğrenildi. 
     Akışık'ın önlerine 6 yıllık bir süre koyduklarını ve bu süre sonunda Yunanistan, Portekiz ve İspanya gibi ülkelerin mali yapısına ulaşılacağını anlattığı kaydedildi. 
     Konuşmasında, Ziraat Bankası'nın kısa vadeli gecelik borçlanma ihtiyacının artık olmayacağını aktaran Akışık'ın, Halk Bankası'nın kısa vadeli fonlama ihtiyacının 2.8 katrilyon lira olduğunu ve kriz dönemindeki kamu bankalarının ihtiyacı olan 14 katrilyon liralık kısa vadeli borçlanma durumuna göre gelinen noktanın iyi bir durum olduğunu vurguladığı öğrenildi. 
     






</TEXT>
</DOC>
