<DOC>
<DOCNO> 85707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/soneko19.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, doğalgaz buldu... 
</HEADLINE>
<TEXT>

     Çin'in, ülkenin kuzeyindeki İç Moğolistan bölgesinde çok büyük bir doğalgaz yatağının bulunduğu bildirildi. 
     Çin Bilim ve Teknoloji Bakanlığı'ndan yapılan açıklamada yeni keşfedilen yatakta 602.5 milyar metreküp doğalgaz bulunduğunun tahmin edildiği bildirildi. 
     İç Moğolistan'ın Erdos bölgesindeki yataktan, yılda 6.5 milyar metreküplük üretim yapılması bekleniyor. 
     Söz konusu yatak, Çin'de şimdiye dek bulunmuş en büyük doğalgaz rezervi oluyor. 
     Çin'in şu anki yıllık dogalgaz tüketimi 1.4 milyar metrekübe ulaşıyor. Bu rakam, Çin'in toplam yıllık enerji gereksinmesinin onda birini karşılıyor. Bu rakamlarla düşünüldüğünde, yeni yatağın Çin'in yıllık enerji gereksinmesinin yirmide birini karşılayacağı ve doğalgaz tüketimini yüzde 50 artırmasına olanak vereceği görülüyor. 
     Hava kirliliğini ciddi bir sorun olarak yaşayan Çin, Olimpiyat Oyunlarına ev sahipliği yapacağı 2008 yılına dek bu sorunu çözme sözü vermişti. 
     Hava kirliliğinin azaltılmasında, doğalgaz tüketimini artırmak kilit rol oynuyor. 
     





</TEXT>
</DOC>
