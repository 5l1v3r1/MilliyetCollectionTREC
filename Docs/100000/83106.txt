<DOC>
<DOCNO> 83106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur10.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaz gelmeden havuzlar ısındı... Bir günün maliyeti 70 milyon... 
</HEADLINE>
<TEXT>

     İstanbul'un 5 yıldızlı otellerinde günlük havuz giriş ücretleri, 25 ile 70 milyon lira arasında değişiyor. 
     Çırağan Palace Hotel Kempinski'de, açık havuza hafta arası günlük giriş ücreti 30 dolar, hafta sonu ise 50 dolar. Bu fiyatlara jakuzi, sauna, Türk hamamı ve fitness de dahil. 
     Bu otelde 1 aylık üyelik bedeli 900, 3 aylık bin 300, 6 aylık bin 900, bir yıllık üyelik ise 2 bin 400 dolar. 
     Swissotel'de, açık havuz hafta içi 20 dolar, hafta sonu öğlen yemeği de dahil 50 dolar. 
     Bu otelde 3 aylık sağlık kulübü üyeliği açık ve kapalı havuzlar, fitness, Türk hamamı, jakuzi, sauna ve tenis kortu dahil 850 dolar. 
     The Marmara Oteli'nde ise açık havuz 20 Mayıs tarihinde açılacak. 
     Hafta içi havuz ücreti 25, hafta sonu 35 milyon lira olarak belirlendi. Bir aylık üyelik ücreti 300 milyon, 20 Mayıs-30 Eylül tarihleri arasında geçerli sezonluk üyelik ücreti de 700 milyon lira. 
     Bu fiyatların dışında olan sauna, hamam ve jakuziden yararlanmak isteyenler ise hafta arası 22, hafta sonu 33 dolar ödeyecekler. Üyeler için yüzde 50 indirim uygulanacak. 
     Polat Renaissance Hoteli'nde, Cuma günü açılacak olan açık havuzun ücretleri henüz belirlenmemekle birlikte kapalı havuz hafta arası 30, hafta sonu 40 milyon lira. 
     Sağlık Kulübü'ndeki havuz, sauna, buhar banyosu, hamam, jakuzi, açık ve kapalı havuz dahil üyelik ücretleri de 1 aylık 250, 3 aylık 600, 6 aylık bin, bir yıllık bin 500 dolar. 
     Conrad Oteli'nde ise açık havuz hafta arası 30, hafta sonu 40 milyon lira İstanbul'un yeni açılan otellerinden olan ve açık havuzu bulunmayan Ritz Carlton'da ise kapalı havuz haftanın her günü 55 milyon lira. Bu otelde yıllık üyelik ücreti ise havuz, fitness, buhar odası, sauna, jakuzi, hamam dahil bin 950, sınırlı üyelik paketi de bin 350 dolar. 
     





</TEXT>
</DOC>
