<DOC>
<DOCNO> 73702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/guncel/gun02.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İsteyince oluyormuş 
</HEADLINE>
<TEXT>

Şehremini Devlet Lisesi, sınıfları, laboratuvarları, kameraları ve velilerin notları izleyebildiği "bankamatik" sistemiyle, diğerlerinden ayrılıyor. 1992’de göreve gelen müdür Ata Özer, eski bir futbolcu. Bir BMW’si, 3 taksisi olan Özer, maaşını sınıf birincilerine ödül olarak veriyor 
     PINAR AKTAŞ İstanbul 

     Bir zamanlar adı, uyuşturucu, fuhuş ve hatta cinayete karışan Fatih Şehremini Lisesi, şimdilerde gerek derslikleri, gerekse diğer uygulamalarıyla örnek bir lise imajı çiziyor. 
     Bu yeni imajın en büyük mimarı ise lisede 1992 yılında göreve başlayan Ata Özer... Eski bir futbolcu Özer. Daha önce Beşiktaş, Trabzonspor gibi birçok takımda futbol oynamış. Özer, kullandığı 70 milyar liralık BMW’si, üç ticari taksisi ve bankadaki 110 bin dolarlık hesabıyla ilginç bir devlet lisesi müdürü portresi çiziyor. 
     
     Notlar karttan izleniyor 
     Özer, okuldaki uygulamalarıyla da adından söz ettiriyor. "Eskiden çok hadiseli, adı uyuşturucu, fuhuş ve cinayete karışmıştı" diye söz ettiği okulun koridor ve bahçe gibi değişik yerlerine 4 - 5 yıl önce 11 kamera yerleştiren Özer, odasındaki televizyondan günün her saati atılan her adımı görebiliyor. 
     Okulda bir de Özer’in "bankamatik uygulaması" adını verdiği bir sistem var. Veli ve öğrencilere birer kart veriliyor. Bu kartlarla veliler, okuldaki makinelerden öğrencilerin not ve devamlılıklarını izleyebiliyor. 
     
     Sıfır verdirtmem’ 
     Milli Eğitim’in temel ilkelerine ters görünse de hiçbir öğretmenin öğrencinin karnesine sıfır veremeyeceğini belirten Özer şöyle diyor "Öğrenciye sıfır verdirtmem. Sporcu çocuk, sabah okula geliyor, öğleden sonra antremana gidiyor, milliyse milli takım kamplarına gidiyor. Sen bu çocuktan ne bekliyorsun Onun oraya gitmesi, okulu temsil etmeleri... İşte sözlü notu sana." 
     
18 yıldır maaşımı alıp cebime koymuyorum      Daha önce Beşiktaş, Trabzonspor gibi birçok takımda futbol oynamış Ata Özer... 1969’da Trabzon’dan 90 bin lira alarak Türkiye’nin en büyük transferini yapan Özer, Beşiktaş ve Edirnespor’dan da 75’er bin lira aldığını belirterek zenginliğinin kaynağını şöyle anlatıyor 
     "O zaman bu büyük para. 28 yıllık idareciyim. Hodri meydan. Bakın BMW kapıda duruyor, üç tane ticari taksim var. Devlet memurunun ticaret yapması yasak. Benim üstüme değil, eşim ve arkadaşımın üstüne. 3.5 milyar aylık gelirim, bir yazlığım, bir kışlığım var. Bir de 110 bin dolar yaklaşık 148 milyar lira ile 35 milyar lira param var. 18 yıldır devletin bana verdiği maaşı alıp cebime koymuyorum. Paralarımın faizini ve maaşımı okula bağışlarım. Maaşımı, sınıf birincilerine veriyorum. Maddi durumum devletin arşivlerinde kayıtlıdır. Onun için çekinmiyorum." 
     



 GÜNCEL 

























</TEXT>
</DOC>
