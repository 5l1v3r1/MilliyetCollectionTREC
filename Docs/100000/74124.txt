<DOC>
<DOCNO> 74124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/siyaset/siy07.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal CHP iktidarına az kaldı 
</HEADLINE>
<TEXT>

     CHP Genel Başkanı Deniz Baykal, CHP’nin TBMM’de bulunmamasının eksikliğinin hissedildiğini belirterek, partisinin, yapılacak ilk seçimde hem Meclis’te hem de iktidardaki yerini alacağını söyledi. Baykal, Adana’nın Tufanbeyli ilçesinde, seçim otobüsü üzerinden halka hitap etti. Köylünün, esnafın, emeklinin, memurun ve çalışan tüm kesimlerin büyük sıkıntılar yaşadığını ifade eden Baykal, "geçmişte kendisini hükümeti yıkmakla suçlayanların, bugün sustuğunu" belirtti. 
     İşsizliğin arttığına, işyerlerinin kapandığına dikkati çeken Baykal, yaşanan tüm sıkıntıların tek çözümünün ise CHP’de olduğunu savundu. Baykal, "Hiç kimse merak etmesin, seçim ve CHP iktidarına az kaldı. Sorunların üstesinden gelecek kadrolara sahibiz" dedi. 
     



 SİYASET 















</TEXT>
</DOC>
