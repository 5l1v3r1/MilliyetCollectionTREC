<DOC>
<DOCNO> 71408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/siyaset/siy01.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerden iki sürpriz 
</HEADLINE>
<TEXT>

1 - Avrupa Birliği’ne alternatif arayalım. 2 - İran ve Rusya’yı gözden kaçırmayalım 
     SERHAT OĞUZ İstanbul 

     Türk Silahlı Kuvvetleri’nin yüksek komuta kademesinden, sürpriz bir açıklama geldi. Milli Güvenlik Kurulu Genel Sekreteri Orgeneral Tuncer Kılınç, Türkiye’nin milli menfaatlerine karşı bir tutum sergilediğini savunduğu AB’ye karşı bir arayış önerirken, Türkiye’nin bugüne kadar stratejik tehdit saydığı Rusya ve İran’ı "alternatif" olarak gündeme getirdi. Sürpriz gelişme, Harp Akademileri Komutanlığı’nca düzenlenen ve izleyecileri arasında 7. Cumhurbaşkanı Kenan Evren, 9. Cumhurbaşkanı Süleyman Demirel ve emekli komutanların da yer aldığı "Türkiye’nin Etrafında Barış Kuşağı Nasıl Oluşturulur " sempozyumunda yaşandı. 
     Sempozyumda konuşan İstanbul Üniversitesi Öğretim Üyesi Prof. Dr. Erol Manisalı ise AB’nin Türkiye’yi hiçbir zaman dışlamayacağını, ancak içine de almayacağını belirterek, "AB, kesinlikle Hıristiyan kulübüdür. Bundan alınmayalım" dedi. AB’nin, "modern sömürgecilik" yaptığını iddia eden Manisalı, bunu da askeri güçlerle değil, ekonomik ve siyasi yönden bağımlı hale getirerek gerçekleştirdiğini kaydetti. Sempozyumun soru - cevap bölümünde dinleyici koltuklarında otururken söz alan MGK Genel Sekreteri Kılınç, "şahsi düşüncelerini" dile getireceğini vurguladıktan sonra, "Manisalı’nın söylediklerinin tümüne katıldığını" söyledi. 
     AB’nin sergilediği yaklaşımları sert ifadelerle eleştiren Kılınç, "Türkiye, AB’den en ufak bir yardım görmemiştir. Bilakis AB, Türkiye’yi ilgilendiren sorunlara menfi bakıyor" diye konuştu. Türkiye’nin, "ABD’nin de rolünü unutmadan yeni bir arayışa yönelmesi gerektiğini" vurgulayan Kılınç, "Türkiye’nin, yalnızlaşmış Rusya Federasyonu ve İran’ı da içine alacak şekilde bir arayış içerisinde olmasında fayda buluyorum" dedi. 
     
Kıvrıkloğlu Avrupa terörü destekliyor      Genelkurmay Başkanı Orgeneral Hüseyin Kıvrıkoğlu, "teröre karşı, sadece ABD’ye yönelik saldırılar esas alınarak uluslararası tedbir geliştirilmesini" eleştirdi. 
     NTVMSNBC’nin haberine göre, Kıvrıkoğlu, Savunma ve Havacılık Dergisi’nin yakında piyasaya çıkacak yeni sayısında terörizmle mücadeleden Afganistan’a ve Avrupa ile ilişkilere kadar birçok konuda önemli açıklamalarda bulundu. 
     11 Eylül saldırısından sonra terörizme bakış açısında önemli değişiklikler olmasına karşın Türkiye’de faaliyet gösteren bir terör örgütünün Avrupa’dan destek aldığına işaret eden Kıvrıkoğlu, şöyle devam etti "Türkiye, teröre karşı yürüttüğü mücadelede uluslararası platformda beklediği desteği görememiştir. Hatta bazı müttefiklerimiz açık şekilde, bazıları da örtülü olarak bu örgütleri desteklemişlerdir. Halen birçok Avrupa ülkesinde de Türkiye’ye yönelik faaliyet gösteren terör örgütleri mensupları himaye, destek ve koruma görmeye devam etmektedirler." n HABER MERKEZİ 
     
     Başbakan Ecevit Org. Kılınç’ın görüşü kişisel 
     ANKARA Milliyet 

     Başbakan Bülent Ecevit, MGK Genel Sekreteri Org. Tuncer Kılınç’ın, "Türkiye’nin Rusya, ABD ve İran’ı içine alacak şekilde yeni arayışa yönelmesi gerektiği"ni belirten sözlerini şahsi olarak yorumlayarak, "Kılınç’ı ben de dinledim. Şu anda Amerika ve AB ile ilişkilerimiz olumluya gidiyor. İleride ciddi sıkıntılar çıkarsa ona göre tedbir alırız. Öyle bir arayış içerisinde değiliz" dedi. Dün CNN Türk’de yayınlanan "Krizin neresindeyiz " programına katılan Ecevit’in sorulara verdiği yanıtlar şöyle Irak’a harek t yapılması halinde Türkiye yoğun etkisi altında kalacaktır ve turizm bitecektir. Üç yıla yakın zamandır iş başında bulunan koalisyon hükümeti çok uyumlu bir çalışma yapıyor. Ücretli kesimlere enflasyonu yaşatmamaya özen göster-dik. Enflasyonda düşüş başladıkça, halkımız da geleceğe güvenle bakıyor. Bu güven duygusuyla-dır ki, Arjantin’dekine benzer tepkiler olmadı. 
     
     Başbakan Yardımcısı Yılmaz Kılınç’ın sözleri k bus senaryosu 
     ANKARA Milliyet 

     Başbakan Yardımcısı Mesut Yılmaz, MGK Genel Sekreteri Org. Tuner Kılınç’ın, "Türkiye, İran ve Rusya’ya yönelmeli" sözlerini, "Bu, bana göre bir vizyon değil, olsa olsa bir k bus senaryosudur" diyerek eleştirdi. 
     Dün, TV 8’de gazeteci Emin Pazarcı’nın sorularını yanıtlayan Yılmaz, Kılınç’ın sözlerini eleştirerek şöyle konuştu "Bu görüşler, bana göre vizyon değil k bus senaryosudur. Çünkü bahsedilen ülkeler dünyada en fazla yalnızlığa itilmiş ülkelerdir. Kişisel olduğu ifade edildiğine göre üzerinde fazla durmaya gerek yok. Tartışmanın genişletilerek yapılmasında fayda görüyorum. AB olayı, Türkiye’nin kaderini ilgilendiren en hayati meselesidir. Yönelmemiz gereken arayış İran, Rusya değildir." Yılmaz Türkiye’nin AB üyeliğiyli ilgili soru üzerine, "AB konusunda herkes görüşlerini açıkça ortaya koymalı, kimse dublör kullanmamalı" dedi. 
     
     9. Cumhurbaşkanı Demirel AB tartışmaları doğru değil 
     9. Cumhurbaşkanı Süleyman Demirel, AB’nin, her gün çeşitli makamlardan yapılan beyanlarla istikamet döndürülemeyecek kadar önemli bir süreç olduğunu söyledi. Harp Akademileri Komutanlığı’nca düzenlenen sempozyumu izleyen Demirel, MGK Genel Sekreteri’nin açıklamaları ile ilgili bir soru üzerine, "Yorum yapamam" dedi. "Türkiye’nin AB karşısında elini güçlendirmek için yeni bir alternatif mi sunuluyor AB’ye karşı Bizim başka alternatifimiz var’ mesajı mı veriliyor " şeklindeki soru üzerine ise Demirel, şöyle dedi "Sanmıyorum. AB, bir süreçtir. Böyle her gün çeşitli makamlardan yapılan beyanlarla istikamet döndürülemeyecek kadar önemli bir süreçtir. AB sorunu, geçen 40 senenin sorunudur. Çok çeşitli kademelerden geçmiştir. Bu çeşit tartışmaların bir şeye yarayacağı kanaatinde değilim. AB dışında bir alternatif var mı’ diye de düşünmeye gerek yok." 
     



 SİYASET 













</TEXT>
</DOC>
