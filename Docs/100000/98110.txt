<DOC>
<DOCNO> 98110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yazar/pulur.html </URL>
<DATE> 2002/07/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Abdülkadir Kemali, Metin Toker, Orhan Kemal... 
</HEADLINE>
<TEXT>

     RAHMETLİ Metin Toker, için çok şey yazıldı ama, bize göre onun hayatındaki en önemli dönemlerden biri olan "hapishaneciliği"ne yeteri kadar değinilmedi. 
     Oysa "hapishane" dönemi, o’nun hayatının "onur anıtı"ydı devrin iktidarı, Menderes’in Demokrat Parti’si, Metin Toker’in yazılarına, eleştirilerine dayanamıyor, dava üstüne dava açtırıyordu maksat İsmet Paşa’nın damadını yıldırmak ve yola getirmekti. 
     Kimler araya girmedi ki, kimler ne teklifler getirmedi ki 
     Hayır, Metin Toker görüşünü ve yazılarını değiştirmedi, tabir caizse "paşa, paşa" yatıp çıktı. 
     Hatta kızının doğumunda, teklif ettikleri "günlük izni" bile kabul etmedi. 
     Oysa kimler af dilemiş, kimler, çıktıktan sonra "mapushane destanları" yazmamıştı ki 
     
     BUNLAR her dönemde olmuştur, olmaktadır ve olacaktır da... 
     Çünkü oyuncular insandır, "döneklik" de insanlar içindir, "yiğitlik" de zaten bu iki kavram, insanların davranışlarının eseri değil midir 
     
     BİR örnek... 
     Cumhuriyet’in ilk yılları, Doğu’da Kürt isyanı çıkar, isyanın elebaşı Şeyh Sait, kendisini ayaklanmaya iten sebeplerden birinin şeriat kitapları, diğerinin de muhalif basın olduğunu söyler, bunları okuyarak, etkisinde kalarak devlete karşı ayaklanmıştır. 
     Bunun üzerine muhalif basının ileri gelenlerinden Eşref Edip, Velid Ebüzziya, Fevzi Lütfü Karaosmanoğlu , Sadri Ethem, Ahmet Emin Yalman , Suphi Nuri, Ahmet Şükrü, İsmail Müştak, Abdülkadir Kemali Diyarbakır’a gönderilir ve tutuklanırlar. 
     
     DR. Hasan Türker "Türk Devrimi ve Basın 1922 - 25" adlı kitabında gazetecilerin tek umudunun Mustafa Kemal Paşa olduğunu anlatır. x 
     Tutuklu gazeteciler Cumhurbaşkanı’na telgraf çekerek, suçsuz olduklarını, Cumhuriyet’e bağlı bulunduklarını, eğer affedilirlerse, bir daha yazı bile yazmayacaklarını bildirirler. 
     
     İÇLERİNDEN biri "Hayır, ben bu telgrafı imzalamam" der. 
     Niçin 
     Ona göre yazılarında suç yoktur, böyle bir telgraf çekerek af istemek, suçu kabul etmek demektir. 
     
     SONUNDA, gazeteciler beraat ederler. 
     Yalnız, af dileyen telgrafı imzalamayan gazeteci, Ankara İstiklal Mahkemesi’ne sevk edilir, dört buçuk ay sonra o da beraat eder bir daha siyasetle uğraşmaması şartıyla... 
     
     PEKİ kimdir bu telgrafı imzalamayan gazeteci 
     "TOK SÖZ" gazetesinin başyazarı Abdülkadir Kemali’dir. 
     Bir soru daha 
     "Abdülkadir Kemali Bey kimdir " 
     Romancı Orhan Kemal’in babasıdır. 
     Orhan Kemal’i tanıyanlar, onun babasına ne kadar benzediğine tanıklık edebilirler. 
     Orhan Kemal’i tanımayanlar da, o’nun yakın arkadaşı Nurer Uğurlu’nun "Orhan Kemal’in İkbal Kahvesi" kitabını okuyarak, babasına ne kadar benzediğini anlarlar. xx 
     Son nefesinde, son satırını "inandığım doğruların adamı oldum, böyle yaşadım" diye yazan, adam gibi adamdır Orhan Kemal... 
     
     x Dokuz Eylül Yayıncılık 
     xx Örgün Yayınevi 
     
     







Türkiye nereye 


Ermenistan’ın dahi gerisine düşülünce... 


Güreş Irak’a gireriz 


Uygarlık yarışında Türkiye’ye nal toplatanlar 


Joker Derviş 


YTP’nin neresi yeni 


Borsa ne zaman yükselecek 


Hiç mi umut yok .. 


Çok şükür sürprizlerle doluyuz 


Mağduriyet yolu kapandı 


Abdülkadir Kemali, Metin Toker, Orhan Kemal... 


AB paketi, Yılmaz, seçim 


Halk Ekmek, İSO 500’e nasıl girdi 


Megafon şovenizmi 2 


Hangi partiden olursa olsun Derviş başbakan olsun’ 


</TEXT>
</DOC>
