<DOC>
<DOCNO> 86950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sondun05.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Pakistan ve Hindistan'daki vatandaşlarını tahliye edecek 
</HEADLINE>
<TEXT>

     ABD'nin, iki nükleer güç Hindistan ile Pakistan arasında artan gerginlik nedeniyle bu ülkelerdeki 64 bin asker ve vatandaşını havayoluyla tahliye etmek için geniş kapsamlı bir plan yaptığı bildirildi. 
     USA Today gazetesi, Amerikan hükümetinin Pakistan'daki 3 üste görev yapan 1100 asker ile her iki ülkede bulunan 63 bin vatandaşının tahliyesiyle ilgili olarak gönderdiği ekibin halen Hindistan'da çalışmalarını sürdürdüğünü yazdı. 
     Gazete, adını vermediği Savunma Bakanlığı kaynaklarına dayanarak, Dışişleri Bakanlığı ve Amerikan ordusu Pasifik Komutanlığı yetkililerinin, kitlesel hava tahliyesini öngören planlar üzerinde çalıştığını belirtti. 
     Bu arada Amerikalı yetkililer, Dışişleri Bakan Yardımcısı Richard Armitage'nin krizin önlenmesi çabaları kapsamında 6-7 Haziran tarihlerinde Hindistan ile Pakistan'ı kapsayan ziyarete çıkacağını söylediler. 
     Yetkililer, iki ülke arasındaki gerginliğin ABD'nin Afganistan'daki terörle mücadele operasyonlarını tehdit ettiğini düşünüyorlür. 
     Amerikan televizyonları ABD ve NBC de Savunma Bakanı Donald Rumsfeld'in bölgeye gönderilebileceğini belirtiyorlar. 
     





</TEXT>
</DOC>
