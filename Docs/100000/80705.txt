<DOC>
<DOCNO> 80705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/yazar/okur.html </URL>
<DATE> 2002/04/27/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kamuyu aydınlatma’ 
</HEADLINE>
<TEXT>

     Sermaye piyasasında mevzuat ve uygulama konusuna özel bir önem vermek gerekiyor. Çünkü başka türlü "borsa kültürü" yaratmak mümkün olmuyor. Bugün sermaye piyasasına baktığımızda mevzuatla ilgili bir sorun var mı, sorusuna yanıtımız belli. Sorun daha çok mevzuatta değil uygulamada. Ancak bir konu var ki çok önemli. Aylardır yazıyoruz ama bir kez daha hatırlatalım. 
     O da "düzenleme riskinin bankacılıkla ilgili bölümü." Türkiye’de halka açık bankalara ait hisse senetleri, Bankalar Kanunu çerçevesinde değerlendiriliyor. Sadece bankalar değil, bankaların iştirakleri de buna göre düzenlemeye tabi. Ayrıca bankaların bağlı bulunduğu gruplara bağlı diğer şirketlerin halka açık olanlarının işlem sıraları da İMKB’de bankalardan gelen açıklamalara bağlı olarak kapatılabiliyor. Bu durumda yatırımcı, riskleri önceden öngöremiyor. 
     
Durum ortada      Tasarruf Mevduatı Sigorta Fonu’na devredilip, tasfiye edilen ya da satılan bazı bankalar. Saymayalım, saymakla bitmiyor. Ortada bu bankalara ortak olmuş ve riski önceden görememiş küçük yatırımcılar kalakalıyor. Bu konuda gerçekten ciddi bir tartışmanın, ciddi bir çalışmanın yapılmasını bekliyoruz. Ama kimse kılını bile kıpırdatmıyor. 
     Burada soluklanalım. Ve 2499 sayılı Sermaye Piyasası Kanunu’nun 16 A maddesini bir kez daha gözden geçirelim. "SPK, küçük pay sahiplerinin korunması, kamunun aydınlatılması amacıyla menkul kıymetlerin değerini etkileyebilecek önemli olay ve gelişmelerde düzenleme yapmakla yükümlüdür." 
     Yani kamu adına sorumluluk... 
     Daha ne diyelim Piyasayı düzenlemekle yükümlü kurum SPK, mevzuata uygun düzenlemeleri kontrol etmekle sorumlu İMKB. Hal böyle iken bize kızanların, tepki gösterenlerin, mevzuat efendim diyenlerin işi ne acaba Doğru oturup doğru konuşalım. Hak, hukuk ve hukukun üstünlüğü ilkesini bir kez daha anımsayalım. Sorunun kilitlendiği kurum ve kuruluşlarla "tıkanıklığa" yol açan nedenleri de şeffaf bir biçimde tartışalım. 
     Amaç, Hazine’ye irad yaratan bir piyasa oluşturmak değil... Kaynak yaratan, reel sektöre destek verenbir piyasa oluşturmak. 
     Sakıp Sabancı’nın dediği gibi "elin George’u, Adam’ı o gün gelecektir." Pazar o gün çeşitlenecektir. Kıssadan hisse 
     
     







Tayyip olayı 


"Kışla - Cami" anlaşmazlığında Washington'un etkisi... 


Yanlış dersler 


Karanlık basınca... 


Yaşam kalitesini ararken 


Kışlayla demokrasi, camiyle irtica... 


Erdoğan ve "jet lag" 


Bunları biliyor muydunuz 


Yüksek Öğretim Şurası acilen toplanmalıdır 


Ufak adımlar politikası 


Aşk romanları olmasa aşk bilinemezdi ’ 


Kamuyu aydınlatma’ 


Meğer okuyan varmış... 


Bayar'la Sakarya'da ilk cuma 


İlacı bırak, dansöze bak 


Madem Ki Öyle, Al Sana Böyle 


Dövizde dar alanda paslaşmalar’ 


</TEXT>
</DOC>
