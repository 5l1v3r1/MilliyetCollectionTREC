<DOC>
<DOCNO> 71490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/soneko06.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'tan Global Menkul Değerlerin ortağına tepki.. 
</HEADLINE>
<TEXT>

     Global Menkul Değerler'in ortaklarından Mehmet Kutman'ın Beşiktaş A.Ş'nin halka arzına yönelik açıklamaları, Beşiktaş Jimnastik Kulübü'nün BJK tepkisine yol açtı. 
     BJK Yönetim Kurulu imzasıyla yapılan yazılı açıklamada, Kutman'ın Beşiktaş şirketinin altyapısını hazırlamadan yanlış şekilde halka arz edildiği ve şirket yapısının hazır olmadığı şeklinde basında çıkan beyanı hatırlatıldı. 
     Herşeyden önce Beşiktaş Futbol Yatırımları Sanayi ve Ticaret A.Ş. modelinin yıllardır hazırlanan, üzerinde çalışılan ve Avrupa'daki halka açık spor kulüplerinin yüzde 80'inin kullandığı en doğru model olduğu savunulan açıklamada, şu görüşler dile getirildi ''Esas itibariyle kendilerinin şirket yöneticilerinin de bizzat ifade ettikleri gibi kolay anlaşılamayan ve hiç kullanılmayan model olan Global'in halka arza aracılık ettiği şirketin modelidir. Sayın Kutman'ın Beşiktaş'ın modelinden haberdar olmaması şaşırtıcıdır. Beşiktaş, bu işe Galatasaray'dan önce başlamıştır. Ayrıca sayın Kutman'ın tabiri ile yarış yapılmasından bahsedilmesi çok talihsiz ve seviyesiz bir benzetme olduğu için üzerinde durmaya gerek duymamaktayız.'' Açıklamada, bugüne kadar güvenirliliğine ve saygınlığına inandıkları Global firmasının ortağı Kutman'ı eleştirilerini ve değerlendirmelerini sermaye piyasası mevzuatına ve etik değerlerine dikkat ederek yapması konusunda uyardıklarını ve bu özeni göstermediği takdirde kulübün ve şirketin yasal haklarını yargıda arayacağı duyuruldu. 
     






</TEXT>
</DOC>
