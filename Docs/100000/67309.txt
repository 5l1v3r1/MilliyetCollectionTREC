<DOC>
<DOCNO> 67309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sontur15.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanı "Şu ande polisin elinde e-mail izleyen sistem yok" 
</HEADLINE>
<TEXT>

     İçişleri Bakanı Rüstü Kazım Yücelen, Emniyet Genel Müdürlüğü'nün elinde, e-mailleri internet üzerinden yürütülen elektronik posta izleyen bir sistem bulunmadığını söyledi. 
     Yücelen, TBMM İçişleri Komisyonu'na gelişinde, elektronik posta haberleşmelerinin üçüncü kişilerce izlenmesi veya aynı yöntemle kişilik haklarına saldırıda bulunmasına karşı alınan tedbirleri soran gazetecileri yanıtladı. 
     Bu konuda hukuki bir düzenleme yapılması gerektiğini kaydeden Yücelen, TBMM'de görüşülen bir kaç tasarıya bu yönde madde eklenmesi girişimi olduğunu, ancak bir sonuç alınamadığını ifade etti. 
     Yücelen, diğer ülkelerde de bu konudaki boşluğu dolduracak bir çalışma bulunmadığını bildirerek, şunları söyledi 
     ''Adalet Bakanlığı'nın bir çalışma yürüttüğünü biliyorum. Yalnız, şu anda Emniyet'in elinde e-mailleri izleyebilen bir sistem yok. Onu bilesiniz... Zaten bir kanun çıkarmadan böyle bir sistem almak ve kurmak mümkün değil. Yine mahkeme kararı ile bu iletilerin izlenmesi imkan dahilinde olabilir. Şu anda hukuki boşluk olduğu için belki servis sağlayıcılar üzerinden belli bir inceleme yapılabilir. 
     Bizim, İçişleri Bakanlığı olarak bu konuda bir çalışmamız yok.'' 
     






</TEXT>
</DOC>
