<DOC>
<DOCNO> 92483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sonspo29.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'de Türkiye maçı öncesi 3 sakat futbolcu var 
</HEADLINE>
<TEXT>

     17. Dünya Kupası'nın 3.lük maçında, 29 Haziran Cumartesi günü Daegu kentinde A Milli Takım ile karşılaşacak olan Güney Kore'de, 3 önemli oyuncunun sakatlığı, teknik heyeti düşündürüyor. 
     Takımda, dizinden sakatlığı bulunan savunma oyuncusu Choi Jin Cheol ve orta alan oyuncusu Kim Nam-Il ile sakatlığı geçmeyen Hawng Sun-Hong, bugünkü antrenmana katılamadı. 
     Özellikle Kim Nam-Il'in sakatlığının ciddi olduğunu ve Türkiye'ye karşı büyük bir olasılıkla oynayamayacağını belirten teknik direktör Guus Hiddink, olmaması durumunda sorun yaşayabilecekleri, kendisi için çok önemli bu oyuncunun son maçta yer alamayacak olmasının üzücü olduğunu bildirdi. 
     Kim Nam-Il, takımının İspanya ile yaptığı çeyrek final maçında İspanyol Enrique Romero ile çarpışmış ve bu nedenle ikinci yarıda oyundan çıkmıştı. Kim Nam-Il, yarı finalde Almanya karşısında sakatlığı nedeniyle yer alamamıştı. 
     





</TEXT>
</DOC>
