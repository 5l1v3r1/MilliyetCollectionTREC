<DOC>
<DOCNO> 59945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/spor/spo03.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TREN KAÇTI 
</HEADLINE>
<TEXT>

Ümit Milli Takımı’ndan Suat, Fatih, Uğur, İbrahim ve Kemal, Cim-Bom’a toplam üç milyon Euro’ya önerilmişti, kabul edilmedi. Aslan şimdi bunların peşinde ama bu kez fiyatları el yakıyor 
     HALİL ÖZER 

     Gereksiz bulundular 
     GALATASARAY’IN aklı başına geç geldi, bunun faturası milyonlarca euroya ulaştı. Sarı - Kırmızılılar, sezon başında kendisine paket halinde önerilen Ümit Milli Takımı’nın 5 oyuncundan oluşan transfer paketini gereksiz bularak geri çevirdi. Ancak aradan geçen 5 ay içinde, teklif edilen futbolcular üst düzey futbol oynayınca, bu kez Cim - Bom bunlara talip oldu. Ancak karşılarına çıkan fiyatlar yönetimi şoka soktu. 
     
     Teknik heyet istemedi 
     ASLAN, Hamburglu Suat, Hollanda’nın Roda takımında oynayan Fatih, yine Almaya’nın St. Pauli takımında top koşturan Uğur İnceman ile Gaziantepspor’dan İbrahim Toroman ile Kemal’in transferini toplam 3 milyon Euro’ya bitirme şansı sahipti. Bu futbolcuların bazılarının sözleşmesi bitmiş, bazılarının ise henüz yıldızları parlamamıştı. Ancak teknik heyet olumsuz rapor verdi, bunların yerine Pinto, Sarr ve Felipe geldi. 
     
     Fatura iyice kabardı 
     TAKIMLARINDA ortaya koydukları performansla müthiş çıkış gösteren gençlerin taliplerinin çoğalması, kulüplerinin de gözünü açtı. Galatasaray’ın istediği futbolcuların faturası iyice kabardı. Suat 4 milyon Euro, Fatih 3 milyon Euro, Uğur İnceman’ın ise yaklaşık 6 milyon Euro’ya kadar çıktı. İbrahim ile Kemal için önerilen paralar toplam 5 milyon Euro’ya ulaştı. Böyle olunca da Cim - Bom bile bile treni kaçırdı. 
     
Baliç’in kredisi düşük      Bekleneni veremedi 
     REAL Madrid’ten bonservisini alıp, Galatasaray’a gelen Elvir Baliç, bir türlü kendinden beklenen patlamayı gerçekleştiremedi. Bir türlü sakatlıktan ve formsuzluktan yakasını kurtaramayan Boşnak futbolcuya sezon sonuna kadar şans tanınacağı belirtildi. Baliç, istenen çıkışı yapabilirse yeniden masaya oturacak. 
     
     Büyük savaş verecek 
     FATİH Terim’in en çok beklenti içinde bulunduğu futbolcular arasında bulunan Sarı - Kırmızılı yıldız, ikinci devrede formasını kapmak için mücadele verecek. Baliç, teknik heyetin şanslarını gerektiği şekilde değerlendiremezse, sezon sonunda yeni sözleşme imzalatılmayacak ve Galatasaray ile yollarını ayıracak. 
     
Christian Flamengo’da      Brezilya’da takım buldu 
     ALMAGUER ve Sarr’ın ardından Galatasaray’ın gönderilecekler listesinde ilk sırayı alan Christian da ülkesinde takım buldu. Noel tatili için Brezilya’ya giden santrfor, Flamengo ile anlaşma sağladı. Brezilyalı futbolcunun Cim - Bom ile ilişkisini kesip, yeni takımıyla çalışmalara başlayacağı öğrenildi. 
     
     Capone da Corinthians’ta 
     ASLAN’IN eski futbolcusu Capone da Corinthians ile bir yıllık anlaştı. Sezon başında teknik direktör Fatih Terim tarafından istenmeyen Sambacı bundan dolayı Kocaelispor’a transfer olmuştu. Ancak Brezilyalı futbolcu, Güvenç Kurtar’ın gelişiyle takımdan uzaklaştırılmış, ülkesine dönmek zorunda kalmıştı. 
     
Latin rüzg rı Arjantinli oyunculara ağırlık verdiklerini söyleyen Özer Saraçoğlu, "Şöhretli olmasalar bile iyi futbolcular transfer edeceğiz" dedi. 
     CÜNEYT KARAKAYA 

     Temaslar yoğunlaştı 
     TRANSFER arayışlarını sürdüren Galatasaray’ın futbol şube sorumlularından Özer Saraçoğlu, temasların yoğun şekilde devam ettiğini belirtti. Sarı - Kırmızılı yönetici, "Mutlaka takıma takviye yapacağız. Herkesin tanıdığı şöhretli oyuncular alamasak da çok kaliteli futbolcuları renklerimize bağlayacağız. Alacağımız oyuncular, ligin ikinci yarısında takıma büyük katkı sağlayacak" diye konuştu. 
     
     Kampa yetişmesi zor 
     5 Ocak’a kadar transfer yapmalarının neredeyse imkansız olduğunu açıklayan Saraçoğlu, "Sürpriz bir gelişme olmazsa, İspanya kampına kadar herhangi bir transferin bitme olasılığı yok" dedi. Hafta içerisinde Lalatovic’le ön protokol yapan yönetimin, ikinci bombayı ise İspanya kampı sırasında patlatması ve en az bir oyuncuya daha imza attırması bekleniyor. 
     



 SPOR 

























</TEXT>
</DOC>
