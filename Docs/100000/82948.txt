<DOC>
<DOCNO> 82948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/spor/aspo.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayağının tozuyla 
</HEADLINE>
<TEXT>

İmparator iki sene sonra Florya’ya geldi, ipleri hemen ele aldı 
Tesisleri gezdi, odasına yerleşti      GALATASARAY’DA Fatih Terim göreve fırtına gibi başladı. Tecrübeli teknik adam, iki yıl aradan sonra dün ilk kez Florya’ya geldi ve sabah 09.30’da işbaşı yaptı. Yardımcıları Müfit Erkasap ve Ahmet Ceyhan ile birlikte tesisleri gezen Fatih Terim, eksiklerin bir an önce giderilmesini istedi. İmparator daha sonra 4 yıl çalıştığı odasına yerleşti. Kaptan Bülent ise başarılı hoca Florya’dayken kurban kestirdi. 
     
Futbolcularıyla ilk kez buluştu      TERİM, İstanbul’da bulunan oyuncularını da Florya’ya çağırdı. Capone, Murat, Victoria, Mondragon, Hasan Şaş, Ayhan, Bülent, Vedat ve Ergün tesislere geldi. Terim, tüm oyuncularıyla ayrı ayrı görüştü. Bu arada Capone’nin çıkışta menajerinin Florya’ya geleceğini söylemesi dikkati çekti. Yeni sezon kampını İsviçre’de yapmayı planlayan başarılı hocanın, Mondragon’a da "Bir yere gidemezsin" dediği öğrenildi. 
     



 SPOR 




























</TEXT>
</DOC>
