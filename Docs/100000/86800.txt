<DOC>
<DOCNO> 86800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sonspo06.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nın en uzun ve en kısa takımları hangileri 
</HEADLINE>
<TEXT>

     Güney Kore ve Japonya'da gerçekleştirilecek 17. Dünya Kupası finallerine katılacak 32 ülke içinde en uzun boy ortalamasına sahip takım Almanya, en kısa boy ortalaması bulunan ekip ise Meksika oldu. 
     Takımların FIFA'ya verdikleri 23'er kişilik oyuncu listelerine göre, Almanya 1.84.82'lik boy ortalaması ile finallerin en uzun boylu takımı unvanını elde etti. Orta Amerika ülkesi Meksika ise 1.77.86'lık boy ortalaması ile 17. Dünya Kupası'nın en kısa takımı olarak dikkat çekiyor. 
     Almanya'nın ardından Hırvatistan 1.83.73 ile ikinci, Polonya ise 1.83.60'lık boy ortalaması ile en uzun üçüncü takım oldu. 
     Genellikle Güney ve Orta Amerika ülke takımlarının kısa boy ortalamaları dikkat çekerken, Meksika'yı 1.77.86'lık boy ortalaması ile Türkiye'nin ilk turdaki rakibi Kosta Rika ve 1.77.91'lik boy ortalaması ile Ekvator izliyor. 
     
     MİLLİ TAKIM 21. SIRADA 
     Finallere 48 yıl aradan sonra katılmayı başaran A Milli Takım, 1.79.52'lik boy ortalaması ile 32 takım içinde uzunluk bakımından 21. sırada yer aldı. 
     Milli takımın ilk gruptaki rakiplerinden Brezilya 1.81.13, Çin 1.82.95, Kosta Rika ise 1.77.86'lık boy ortalamalarına sahip. 
     
     EN UZUNU ÇİNLİ, EN KISASI SUUDİ 
     Finallerin en uzun oyuncusu Türkiye'nin rakiplerinden Çin'den çıkarken, en kısa oyuncu ise bir Suudi Arabistanlı oldu. 
     Çinli kaleci Jin Jiang 1.98'lik boyuyla 736 futbolcu içinde en uzunu olurken, Suudi Arabistan'ın 10 numaralı orta saha oyuncusu Mohammad Al Shlhoub 1.63'lük boyuyla turnuvanın en kısa futbolcusu unvanını aldı. 
     Bu arada Nijeryalı Kanu ve Uruguaylı Richard Morales 1.97'lik, Brezilyalı Juninho 1.65, Uruguaylı Olivera da 1.66'lık boylarıyla en uzun ve en kısa futbolcuları izleyen oyuncular oldu. 
     
     TAKIMLARIN BOY ORTALAMALARI 
     Dünya Kupası'nda mücadele edecek 32 takımın boy ortalamaları şöyle 
     
     
Ülke Ortalama 1-Almanya 1.84.82 2-Hırvatistan 1.83.73 3-Polonya 1.83.60 4-Slovenya 1.83.52 5-İsveç 1.83.39 6-Belçika 1.83.13 7-Fransa 1.83 8-Çin 1.82.95 9-İtalya 1.82.43 10-Rusya 1.82 11-Danimarka 1.81.86 12-İspanya 1.81.60 13-Uruguay 1.81.26 14-Senegal 1.81.19 15-Brezilya 1.81.13 16-İngiltere 1.81 17-Portekiz 1.80.73 18-Nijerya 1.80.72 19-İrlanda C. 1.80.52 20-G.Afrika 1.80 21-TÜRKİYE 1.79.52 22-G.Kore 1.79.47 23-Tunus 1.79.04 24-Kamerun 1.78.85 25-S.Arabistan 1.78.83 26-Paraguay 1.78.78 27-ABD 1.78.65 ..-Japonya 1.78.65 29-Arjantin 1.78.43 30-Ekvator 1.77.91 31-Kosta Rika 1.77.86 32-Meksika 1.76.73 
     





</TEXT>
</DOC>
