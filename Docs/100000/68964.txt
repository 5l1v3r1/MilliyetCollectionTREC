<DOC>
<DOCNO> 68964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/yasam/yas01.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Allah Allah Herkes üzerime geliyor 
</HEADLINE>
<TEXT>

İçkiyi fazla kaçıran sürücü E - 5’te tersten kilometrelerce gitti, sonra da durduran polislere tepkisini göstermeyi ihmal etmedi Benim kim olduğumu biliyor musunuz ’ 
     ŞAKİR AYDIN İstanbul 

     Sarıyer’deki iş yemeğinde içkiyi fazla kaçıran Ersin Yılmazgüç, bir arkadaşıyla birlikte 06 RIS 91 plakalı Opel Vectra marka otomobiliyle evine dönmek için yola çıktığında epey geç olmuştu. Yılmazgüç, saat 03 00 sıralarından Topkapı’ya ulaşmıştı. 
     İşte ne olduysa burada oldu. Alkollü sürücü, otomobiliyle E - 5 Karayolu’na ters yönden girerek Şirinevler istikametine doğru gitmeye başladı. Bakırköy ayrımına gelmişti ki, kendisini farkeden polis ekibi tarafından durduruldu. 
     
Bırakın, fena olur      Ama Yılmazgüç, kolay pes edeceklerden gibi değildi Başbakan Yardımcısı Hüsamettin Özkan’ın eşinin makam şoförü olduğunu iddia ettikten sonra başladı kendisini durduran polislere tehditler savurmaya "Bırakın gideyim, siz benim kim olduğumu bilmiyorsunuz. Ben Özkanların makam şoförüyüm. Bana hiçbirşey yapamazsınız." 
     Tehditler işe yaramadı. Polis ekibiyle uzun süre tartışan Yılmazgüç ve arkadaşı, gözaltına alınarak Bakırköy Merkez Karakolu’na götürüldü. Yapılan alkol muayenesinode Ersin Yılmazgüç, 162 promil alkollü çıktı. E - 5’ta uzun süre ters yönde seyreden ve şanseseri bir kazaya neden olmayan Yılmazgüç, karakolda ifade değiştirdi. Bu kez Halkbankası’nda makam şoförlüğü yaptığını söyleyen Yılmazgüç, "Kötü muamele göreceğimden korktuğum için Özkan’ın eşinin makam şoförü olduğumu söyledim. Olayın bu kadar büyüyeceğini sanmıyordum" dedi. Ersin Yılmazgüç’ün alkollü araç kullanmaktan ehliyetine el konuldu. 
     
Ne biri hepsi, hepsi...      TEMEL Amerika’da otomobiliyle otobanda seyrederken bir yandan da radyo dinliyordu. O anda radyodan anons yapıldı Otobandaki sürücülerin dikkatine Şu anda bir sürücü ters istikamette yol almaktadır... Dikkatli olun...’ Anonsu duyan Temel patladı Ne biri. Hepsi, hepsi...’ 
     



 YAŞAM 





















</TEXT>
</DOC>
