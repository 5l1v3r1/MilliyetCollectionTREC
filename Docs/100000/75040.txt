<DOC>
<DOCNO> 75040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/yasam/ayas.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes ben olsa anarşi çıkar ..’ 
</HEADLINE>
<TEXT>

74 yaşındaki Refik Erduran, eski eşinin kızıyla evlendikten sonra ikiz çocuk sahibi oldu. Erduran’la aşk, sanat ve hayat üzerine konuştuk 
     ELİF KORAP İstanbul 

     Karısının kızıyla evlenen oyun yazarı ve gazeteci Refik Erduran 74 yaşında, ikiz çocuk sahibi oldu. 37 yaşındaki dördüncü eşi Pınar Hanım’ın dünyaya getirdiği ikiz bebeklere Kerem ve İpek adlarını verdi Erduran çifti. İkizleriyle Milliyet’e poz verirken yüzünde güller açan 74’lük baba, insanın yaşadığı sürece aşık olabileceği iddiasında da... 
     
     İkizler sürpriz mi oldu 
     - Eşim oğlumuza kardeş istiyordu. İkiz olması ölçüyü kaçırmak gibi oldu ama ölçüyü ben kaçırmadım, ölçü kaçtı. 
     
     Eşiniz Pınar, eski eşiniz Tülay Hanım’ın kızı. Tülay Hanım bebekleri ziyaret etti mi 
     - Aramızda hiçbir sorun yok. Kendisi şu an Kıbrıs’ta, ama doğumdan sonra telefon üstüne telefon ederek bizi kutladı. 
     
     Pınar Hanım’la evlenmeye nasıl karar verdiniz 
     - Eski eşim Tülay beni çeşitli nedenlerle bırakdığında kızı, ben seviyorum bu adamı, kocam olmasını istiyorum’ dedi. Diyeceksiniz ki, o demiş olabilir, sen niye kabul ediyorsun. Pınar’ı insan olarak o kadar sevmiştim ki, bu bana onur verdi. Kaldı ki Pınar, gözü açılmamış sığırcık yavrusu değil. Birisini ayartmak, iğfal etmekten söz edilemez. Boğaziçi Üniversitesi’ni onur listesinde bitirmiş, 30’unu geçmiş biriydi Pınar. İlk görüşte aşk hayvansı bir dürtüdür. Ben bunun yüceliğini göremiyorum. Önemli olan zamanla oluşan sevgidir. Bizimki de böyle. 
     
     Yaşamınızı sıradışı buluyor musunuz 
     - Çok şükür sıradan bir yaşamım yok. Yine de herkes benim yaptıklarımı yapsa anarşi olur. Her yaptığımı da onaylamıyorum. Bizim durumumuz insanların hoşuna gitmeyebilir, ama bu ahlaksızlıktır dediğiniz zaman saçma oluyor. Ahlaksızlık başkalarına zarar vermektir. Moliere, karısını bırakıp onun kızıyla evlenmiştir. Ama onunki, yaşlı bir kadını bırakıp genç ve güzel bir kadını almak olarak tanımlanabilir. Woody Allen da bu örneklerden. 
     
     N zım’ı kaçıran kişi olarak da tanınıyorsunuz. N zım’ın özel yaşamının konuşulması çok tartışıldı. Ne düşünüyorsunuz 
     - N zım’ın özel hayatının açıklanmasına karşı değilim. Böyle büyük bir ozanın yaşamının her ayrıntısı çok önemlidir, diye düşünüyorum. 
     
     N zım, oğlu Mehmet ve karısı Münevver’i terk etti. Mehmet Bey’le görüşüyor musunuz 
     - N zım’ın Münevver’den olan oğlu Mehmet’i anlayabiliyorum, ama annesini kınamak zorundayım. Mehmet’i N zım’a düşman etti. Bir kadın kendisini ve çocuğunu terk eden adama kızabilir, ama çocuğu ona karşı zehirlemek haksızlıktır. Mehmet şu an Fransa’da yaşıyor. Ben hiç görüşmüyorum. Mehmet "Benim babam Rusya’da ruble için şiir yazıyor", "paragöz" diyecek kadar kışkırtılmış durumda. Bana iyi babalık etmedi, dese haklı ama bunlar çok çirkin. 
     
     Bazı şeyleri yazarken çekinmiyor musunuz Örneğin Yahya Kemal’le ilgili anılarınız çok ilginç... 
     - İnsanlar birini tanırken, onun gerçek kişiliğini de öğrenmeli. Yahya Kemal kızkardeşimi taciz etti. Daha iğrenç şeyler de yapıyordu. N zım’ın annesiyle sevişiyordu. N zım açlık grevinde ölmek üzereyken, annesi imza topluyordu. Yahya Kemal, bunu görüp bir imza vermemek için yolunu değiştirdi. Kedi pisliğini örter gibi örtelim mi her şeyi. 
     
     Devlet Tiyatroları Edebi Kurulu’nda görev yapıyorsunuz. Kuruldaki yazarların kendi oyunlarını seçip oynattıkları iddia ediliyor. Böyle bir şey var mı 
     - Bunlar çok saçma. Zaten Edebi Kurul’un oyun oynatma yetkisi yok. Son yıllarda hep benim istemediğim oyunlarımı sahnelediler. DT’de sürekli bir huzursuzluk var. Kültür Bakanı İstemihan Talay da, çok iyi bir seyirci 
     
     Bazı tiyatrocular Amerika’da temsil izleyip onu Türkiye’de oynayarak Türk tiyatrosuna katkı yaptıklarını zannediyorlar’, demiştiniz. Kimler 
     - "Türkiye Yabancı Oyun İthalatçıları Ödülü" verilse bunu alacak çok kişi var. Örneğin Zuhal Olcay ve Haluk Bilginer çok iyi oyuncular, ama ödleri kopuyor yerli oyun oynayacaklar diye. 
     



 YAŞAM 




















</TEXT>
</DOC>
