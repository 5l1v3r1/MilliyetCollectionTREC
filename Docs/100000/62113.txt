<DOC>
<DOCNO> 62113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/guncel/gun04.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırköy Çocuk Tutukevi’nde isyan... 
</HEADLINE>
<TEXT>
Islahevini ateşe verdiler 
Isınamadıklarını belirten 50 çocuk, barikat kurup 3 koğuşu yaktı 
     BÜLENT ÖZDEMİR, M. AKİF ERDEM 

     Bakırköy Kadın ve Çocuk Tutukevi’nde kalan bir grup çocuk, ısınma problemlerinin çözümlenememesi üzerine, üç koğuşta yangın çıkararak isyan etti. 
     A Blok’taki bir koğuşta kalan tutuklu çocuklar, saat 17.15’te koğuşlarını ateşe vererek, direniş başlattı. Bu gruba iki koğuşun da katılmasıyla sayıları 50’yi bulan eylemci çocuklar, kapıların arkasına da barikatlar kurdu. Yangın, itfaiyenin müdahalesi sonucu saat 18.00’de söndürüldü. 
     Bakırköy Cumhuriyet Başsavcısı Celil Demircioğlu, bir grup çocuğun, yeterli ısınamadıkları ve buna benzer iddialarla A6, A8 ve A9 koğuşlarında isyan çıkardıklarını kaydetti. Demircioğlu, çocukların, koğuşlara barikatlar kurarak, camları ve çerçeveleri kırdıklarını, bu arada A6 koğuşunda da bazı eşyaları yakmak suretiyle yangın çıkardıklarını söyleyerek şöyle konuştu 
     "Cezaevi yönetimi ve jandarma, olaya h kim. Barikatlar kaldırıldı, çocuklar tecrit edilerek, alıkonuldu. İki çocuk, eşyaların yanması sırasında dumandan etkilendi ancak önemli bir durumları yok. Birkaç çocuk da camları kırarken ellerini kesmiş. Tedavileri yapılıyor." 
     



 GÜNCEL 



















</TEXT>
</DOC>
