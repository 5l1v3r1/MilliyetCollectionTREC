<DOC>
<DOCNO> 82474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sontur23.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit bugün evinden çıkmadı, kapısındaki gazeteciler piknik yaptı 
</HEADLINE>
<TEXT>

     Geçirdiği bağırsak enfeksiyonu rahatsızlığı dolayısıyla bir gece kaldığı hastaneden dün taburcu olan Başbakan Bülent Ecevit, bugünü konutunda dinlenerek geçirdi. 
     Ecevit, dün saat 15.00'de, 26 saat kaldığı Başkent Hastanesi'nden taburcu olduktan sonra geldiği Oran Şehri'ndeki konutundan çıkmadı. 
     Günü dinlenerek geçiren Ecevit, ziyaretçi kabul etmedi. Gün içerisinde, Başbakan Ecevit'e, çeşitli basın kuruluşlarından çiçek geldiği görüldü. 
     Başbakan Ecevit'in bugünü dinlenerek geçireceğinin bildirilmesine rağmen, gazeteciler Ecevit'in evinin bulunduğu sokağın girişinde bekleyişlerini sürdürmeye devam ediyorlar. 
     Basın mensupları, öğle yemeklerini hep birlikte yiyerek, piknik yaptılar. 
     





</TEXT>
</DOC>
