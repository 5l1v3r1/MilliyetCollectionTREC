<DOC>
<DOCNO> 64636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sonspo22.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Rapajiç antremanda şık goller attı 
</HEADLINE>
<TEXT>

     Fenerbahçe'de, 1 Şubat Cuma günü Kocaelispor ile kendi sahasında oynanacak maçın hazırlıkları, bugün yapılan antrenmanla sürdürüldü. 
     Özel işleri nedeniyle ülkesinde bulunan ve bu akşam İstanbul'a dönecek olan teknik direktör Werner Lorant'ın katılmadığı idmanda, sarı-lacivertli futbolcular, antrenör Oğuz Çetin yönetiminde çalıştı. Yaklaşık 1,5 saat süren idmanda futbolcular, kondisyon çalışmasının ardından yarı sahada gruplar halinde çift kale maç yaptılar. 
     Çift kale maçta Rapaiç, attığı şık gollerle dikkat çekerken, kaleci Rüştü yenilen gollerden sonra sürekli arkadaşlarını uyardı. 
     Antrenmana, sakatlıkları süren Johnson, Revivo, Mustafa Doğan ile ayağında ağrıları bulunan ve dinlendirilen Uche katılmadı. 
     Fenerbahçe'de Kocaelispor maçının hazırlıkları, yarın sabah yapılacak antrenmanla sürecek. 
     






</TEXT>
</DOC>
