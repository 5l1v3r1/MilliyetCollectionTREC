<DOC>
<DOCNO> 73106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/son/sondun16.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan ve Pakistan askerleri sınırda çatıştı.. 
</HEADLINE>
<TEXT>

     Hindistan ve Pakistan askerlerinin, Keşmir sınırında havan topu ve makineli tüfeklerle çatıştığı bildirildi. 
     Hindistan Sınır Güvenlik Gücü BSF yetkilisi, ''Bu sabah, Pakistan askerlerinin, Samba Sub bölgesindeki Hindistan güçlerine havan topu saldırısı düzenlemesi sonucu bölgede bir aylık sesssizlik bozuldu'' dedi. 
     Hindistan askerlerinin ateşe karşılık vermesiyle çıkan ve yaklaşık 2 saat süren çatışmada, bir Hint askerinin yaralandığı belirtilirken, Pakistan tarafından ölen ya da yaralanan olup olmadığı bilinmiyor. 
     Bu arada, polis, son 24 saatte bölgede çıkan çatışmalarda 9'u militan 13 kişinin öldüğünü bildirdi. 
     Hint askerlerinin, dün gece Pakistan sınırı yakınlarındaki Kupwara bölgesinde bulunan Kremhora'da 4 militanı öldürdüğü belirtildi. 
     Poonch bölgesine bağlı Surankote'de çıkan bir diğer çatışmada da 2 militanın öldüğü kaydedildi. 
     Polis, değişik bölgelerde meydana gelen çatışmalarda, 2 asker, 3 militan ve 2 sivilin yaşamını yitirdiğini bildirdi. 
     






</TEXT>
</DOC>
