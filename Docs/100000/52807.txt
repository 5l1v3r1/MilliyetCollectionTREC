<DOC>
<DOCNO> 52807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sonspo04.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe kendisini Kadıköy'de en son yenen Gençler karşısında 
</HEADLINE>
<TEXT>

     Fenerbahçe ile Gençlerbirliği, Birinci Süper Futbol Ligi'nde yarın 57. kez karşı karşıya gelecek. 
     İki takım arasında bugüne dek ligde yapılan 56 maçtan 21'ini Fenerbahçe, 12'sini Gençlerbirliği kazanırken, taraflar 23 maçta da eşitliği bozamadı. 
     Sarı-lacivertli takımın attığı toplam 91 gole, başkentin kırmızı-siyahlı ekibi 68 golle karşılık verdi. 
     İki takım arasında geçen sezon yapılan lig maçlarında Ankara'da Gençlerbirliği 3-1, İstanbul'da da Fenerbahçe 3-0 galip gelmişti. Taraflar ayrıca, geçen sezon Türkiye Kupası finalinde karşılaşmış ve gülen taraf penaltı atışları sonucu başkent temsilcisi olmuştu. 
     Fenerbahçe, Ankara'da yaptığı maçlarda oldukça zorlandığı Gençlerbirliği karşısında, İstanbul'daki karşılaşmalarda ise genelde başarılı sonuçlar aldı. 
     İstanbul'daki lig maçlarında, sarı-lacivertlilerin galibiyet sayısında 15-3, gol sayısında 57-26 üstünlüğü bulunuyor. İstanbul'daki 10 maç ise berabere sonuçlandı. 
     Bu arada, Gençlerbirliği, Fenerbahçe'yi lig maçlarında İstanbul'da en son yenen takım ünvanını elinde bulunduruyor. Gençler 1999-2000 sezonda Fenerbahçe'yi İstanbul'da 3-1'lik skorla yendi. 
     






</TEXT>
</DOC>
