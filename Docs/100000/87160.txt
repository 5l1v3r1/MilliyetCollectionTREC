<DOC>
<DOCNO> 87160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun11.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin en nefret edilen gazetesi New York Times 
</HEADLINE>
<TEXT>

     ABD'de yapılan bir kamuoyu yoklaması, okuyucuların ''en çok nefret ettikleri gazetenin'' New york Times olduğunu ortaya koydu. 
     New York Times'ı Washington Post gazetesi izliyor. Büyük gazeteler arasında ''en az nefret edilen gazete'' ise Wall Street Journal. 
     ''World Daily Net'' adlı sitede yayınlanan anket sonuçlarına göre, okuyucuların yüzde 52.98'i New York Times'tan nefret ediyor. 
     Washington Post'tan nefret edenlerin oranı ise yüzde 16.5. Nefret edilen gazeteler sıralamasında Los Angeles Times, yüzde 10.08 ile üçüncü sırada yer alırken, diğer gazetelerden nefret edenlerin oranları şöyle 
     149   San Fransisco Chronicle yüzde 4.89 
     149   USA Today yüzde 4.55 
     149   Boston Globe yüzde 3.09 
     149   Washington Times yüzde 0.85 
     149   Wall Street Journal yüzde 0.71 
     149   Chicago Tribune yüzde 0.45 
     149   Diğerleri yüzde 5.9. 
     
     NEDEN NEFRET EDİYORLAR 
     Okuyucuların bazı gazetelerden nefret etmelerine, bu yayın organlarının son Ortadoğu olayları sırasında Filistinlilerden yana tavır almalarının neden olduğu ortaya çıktı. 
     Bu bağlamda internette ''BoycottThePost.org'' adıyla site kuran bir grup, Washington Post gazetesi abonelerinden, 10-17 Haziran arasında aboneliklerini askıya almalarını istedi. 
     Grup üyeleri, gazeteye reklam veren kuruluşlarla da temas kurarak, reklamlarını azaltmalarını ve paralarını tasarruf etmelerini önerdi. 
     Sitenin öncülüğünü yapan Peter Hebert adlı eylemci, ''Washington Post'un, 1993 yılından bu yana Filistin Yönetimi'nin kontrolünde bulunan Gazze ve Batı Şeria'dan 'işgal altındaki topraklar' diye söz etmesini kınadıklarını'' da söyledi. 
     





</TEXT>
</DOC>
