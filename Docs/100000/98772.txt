<DOC>
<DOCNO> 98772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/magazin/mag01.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökhan asker oldu 
</HEADLINE>
<TEXT>

O Şimdi Asker isimli filmde Ünlü’ karakterini canlandıran Athena’nın solisti Gökhan, Tuzla’daki çekimlerde tıraş olup askerliğe başladı 
     BİRSEN ALTUNTAŞ 

     Yeşilçam’a katıldı 
     ATHENA grubunun solisti Gökhan Özoğuz da "oyuncu şarkıcılar" kervanına katıldı. Yapımcılığını Abdullah Oğuz’un, yönetmenliğini ise Mustafa Altıoklar’ın yaptığı "O Şimdi Asker" isimli sinema filminde "Ünlü" karakterini canlandıran Özoğuz, Tuzla’daki çekimlerde tıraşını yaptırıp, "asker" oldu. 
     
     Komik öyküler 
     ÖZOĞUZ, daha önce Teoman ve Davut Güloğlu hakkında düşünülen rol için kamera karşısına geçti. Genç popçunun sevgilisi rolünü ise 18 yaşındaki manken Şebnem Schaefer oynadı. Filmde, bedelli askerlik yapan ve değişik kültürlerden gelen insanların dramatik ve komik öyküleri anlatılıyor. 
     
     Kadrodaki ünlüler 
     FİLMDE yönetmen Altıoklar’ın eski sevgilisi Pelin Batu’nun yanı sıra, yine Batu’nun Harem Suare ve Hayal Kurma Dersleri isimli sinema filmlerindeki rol arkadaşı Mehmet Günsür, Sezen Aksu, Ali Poyrazoğlu, Özcan Deniz, Ercan Saatçi, Özlem Tekin, Seray Sever gibi ünlü isimler de rol alıyor. 
     



 MAGAZİN 














</TEXT>
</DOC>
