<DOC>
<DOCNO> 82714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/guncel/gun12.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzungöl’de kavga var 
</HEADLINE>
<TEXT>

     Trabzon’un turizm cenneti Uzungöl’de Belde Belediye Başkanı Kadir İnan ile jandarma arasındaki gerginlik arttı. İnan’ın, geçen hafta yaptığı, "Jandarma, Uzungöl’deki otellerde içki içen yerli ve yabancı turistlerin masalarından içki bardağı topluyor" şeklindeki açıklaması üzerine sürtüşme başladı. Jandarma da, bu açıklamadan birkaç gün sonra, İnan ve 2 arkadaşını, Uzungöl’de kaçak balık avı yaparken yakaladığını asayiş bülteniyle bildirdi. "Kaçak avcı" ilan edilen İnan, "Bana misilleme yapıldı. İzin aldığım halde bana tuzak kuruldu" derken, jandarma yetkilileri, "Görevimizi yaptık" demekle yetindi. Olaya Trabzon Valiliği’nin el koyduğu öğrenildi. 
     



 GÜNCEL 
















</TEXT>
</DOC>
