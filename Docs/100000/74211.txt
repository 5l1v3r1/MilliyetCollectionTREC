<DOC>
<DOCNO> 74211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sonspo10.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Kongresi'nde oy verme işlemi tamamlandı 
</HEADLINE>
<TEXT>

     Galatasaray Kulübü'nün olağan seçim genel kurulunda oy verme işlemi, saat 15.00 itibariyle sona erdi. 
     Galatasaray Lisesi'nde gerçekleştirilen kongrede, oy verme işleminin tamamlandığı anda, kuyrukta bulunan üyeler oylarını kullanırken, daha sonra gelen üyelere oy kullandırılmadı. 
     Oy kullanamayan bazı üyeler, bitiş saatinin kendilerine bildirilmediğini ifade ederek, duruma tepki gösterdi. 
     
     Rekor katılım 

     Galatasaray'ın 32. başkanını belirleyecek 91. dönem kongreye, rekor sayıda katılım gerçekleşti. 
     1996 yılında Faruk Süren ile Alp Yalman arasında gerçekleşen 
     seçime, 2 bin 150 üye katılırken, bu seçimde 3 bin 500'e yakın üye oy kullandı. 
     
     Notlar 

     149   Oy kullanımı sırasında, bahçede biraraya gelen başkan adayları 
     Mehmet Cansun ve Özhan Canaydın'ın oldukça samimi görüntüleri dikkati çekti. Canaydın, Mehmet Cansun'un elinden sandviç yedi. 
     149   Seçim kongresi için lise bahçesinde bir ambülans bekletilirken, 
     güvenlik güçlerinin de önlemler alması dikkati çekti. 
     149   Genel kurula spor, siyaset ve sanat dünyasının ünlü isimleri de 
     katıldı. 
     149   Kenan Doğulu, Candan Erçetin ve Osman Yağmurdereli ile manken 
     Engin Koç, oyuncu Gökhan Arsoy, Elazığ bağımsız milletvekili Mehmet Ağar, eski bakanlardan Mehmet Ali İrtemçelik ve Güneş Taner, kongrede oy kullandı. 
     
</TEXT>
</DOC>
