<DOC>
<DOCNO> 68604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/yasam/yas05.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi ne görüldü ne duyuldu 
</HEADLINE>
<TEXT>
Kapkaççılar Rambo’ya çattı 
Çantasını kapan kapkaççıların hareket halindeki otomobiline camdan giren Rambo Ramazan’, çantasını vuruşarak geri kaptı... 
     FATMA HATUN ALAGÖZ Bursa DHA 

     Bursa’da hurdacılık yapan 36 yaşındaki Ramazan Şahaplı, önceki akşam bir bankadan hesabına yatan 16 milyar lirayı çektikten sonra yanında getirdiği bond tipi çantaya koydu. 
     Şahaplı, bankadan çıktıktan sonra çantayı otomobilinin yan koltuğuna bıraktı. Ancak, aniden kapı açıldı ve içeri uzanan bir kişi Şahaplı’nın içi para dolu çantasını alarak koşarak kaçmaya başladı. O zaman anladı ki, kapkaççı tek başına değildi, yanında bir de gözcüsü vardı. Olayın şokundan kısa sürede kurtulan Ramazan Şahaplı, koşarak kapkaçcıların peşine düştü. 
     Bir süre sonra kapkaççılar park halinde bıraktıları 03 ES 033 plakalı otomobile bindiler ve hareket ettiler. 
     
     Ne oluyor yahu ’ 
     Eskişehir’den çalındığı anlaşılan otomobil uzaklaşıyordu ki, canını dişine takmış olan Ramazan Şahaplı onlara yetişti. Ve kapkaççıların tüm müdahalelerine rağmen açık bıraktıkları yan camdan içeri girmeyi başardı. Artık içerdeydi ve kavga başlamıştı. 
     
     Giden arabadan atladı 
     Kapkaççılarla yumruk yumruğa vuruşan Rambo Ramazan’ın aklı çantasındaydı. Ne pahasına olursa olsun onu geri almalıydı. Aldı da. Çantayı ele geçirmişti ama bir de otomobilin içinden kurtulmak vardı. artık yapacak bir şey yoktu. Son çareye başvurdu ve hareket halindeki otomobilin kapısını açarak kendini dışarı attı.Bu zorlu mücadeleyi hafif sıyrıklarla atlatan Şahaplı, Nilüfer ilçesine bağlı Emek beldesinde özel bir sağlık polikliniğinde ayakta tedavi edildi. Polis, Şahaplı’nın eşkallerini verdiği ve otomobili bırakıp kaçan iki kapkaçcıyı yakalamaya çalışıyor. 
     



 YAŞAM 




















</TEXT>
</DOC>
