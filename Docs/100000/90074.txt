<DOC>
<DOCNO> 90074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/ekonomi/eko02.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer ve Hatemi’yle alış - verişi konuşacağız’ 
</HEADLINE>
<TEXT>

     AÇIK KOYU SOHBETLER 
EYLEM TÜRK 

     Son 25 yıldır, siyasi gerginliklerin etkisinden bir türlü kurtulamayan İran - Türkiye ticaretinde yeni bir dönem için ikinci büyük adım bugün atılıyor. Dış Ekonomik İlişkiler Kurulu DEİK ve İstanbul Sanayi Odası’ndan İSO toplam 80 kişilik işadamı heyeti İran’a gidiyor. 2000 yılında gündeme geldiğinde o zaman İran’a gitmeyen Cumhurbaşkanı Sezer’in ziyareti ile çakışan bu ekonomik çıkarmada, Türk heyeti, 65 - 70 milyar dolarlık milli hasıla üreten bu komşu ekonomi ile bütün ticari potansiyelin ortaya çıkarılması olanaklarını araştıracak. 
     1996 sonrası yapılan toplam 11 ekonomik anlaşma ile hukuki zemin kazanmış durumda. 69 ülke ile İş Konseyi bulunan Türkiye 70’inci iş konseyini İran ile yedi ay önce kurdu. İlk toplantısını da bu ziyaret sırasında Cumhurbaşkanı Sezer ve İran Cumhurbaşkanı Hatemi’nin katılımıyla gerçekleştirecek.. 
     Her siyasi gerginlikte ithalatı başka ülkelere yönlendiren İran tarafı ile ekonomik ilişkilerin en üst düzeyde ele alınmasının büyük önemi olduğunu belirten Türkiye İran İş Konseyi Başkanı Ali Osman Ulusoy, finans, turizm ve inşaatta işbirliği, Afganistan’da ortak imar projeleri için büyük imk nlar olduğunu belirtiyor. 
     
Geçen yıl kurulan Türk - İran İş Konseyi ile birlikte istikrarsız bir tablo çizen ikili ilişkilerde bir süreklilik sağlanacak mı 
     Son zamanlarda, Türkiye ve İran arasında ekonomik ilişkilerde önemli bir hareketlenme ve yeni imk nlar arayışı var. Bu doğrultuda geçen yıl iki ülke arasında bir iş konseyi kurduk. İran Ticaret, Sanayi ve Madenler Odası ile 6 Kasım 2001’de imzalanan anlaşmayla iki ülke arasındaki ticaret hacminin geliştirilmesi ve istikrarı amaçlandı. Birinci ortak toplantımızı düzenleyeceğimiz üç günlük ziyaret için bu akşam Tahran’a gidiyoruz. Böylece ilişkileri yeni bir aşamaya taşımayı amaçlıyoruz. 
     
Tahran’da ne gibi çalışmalar yapılacak 
     Heyetimiz, pazar akşamı Tahran’da olacak. Pazartesi öğleden sonra ikili görüşmelere başlayacağız. İşadamları bir araya gelerek tekliflerini görüşecekler. Cumhurbaşkanı Ahmet Necdet Sezer’in aynı tarihte İran’a resmi ziyareti var. Bu nedenle salı günü cumhurbaşkanları düzeyinde bir toplantı düzenliyoruz. Toplantıyı Cumhurbaşkanı Sezer’in yanı sıra İran Cumhurbaşkanı Hatemi de katılacak. İki ülke cumhurbaşkanı böyle bir toplantıya ilk kez katılacaklar. Bu toplantının ardından ikili görüşme ve toplantılar devam edecek. Çarşamba akşamı döneceğiz. 
     
Gündeminizde neler var 
     Ana gündem maddesi iki ülke arasındaki ticari ilişkilerin geliştirilmesi konusunda neler yapılabileceği olacak. Neler alınıp, nelerin satılacağı, ikili münasebetlerin nasıl gelişeceği gibi konular gündeme gelecek. 
     
Kaç kişilik bir heyetle gidiyorsunuz 
     80’in üzerinde işadamı katılıyor. Bu heyetin içinde İstanbul Sanayi Odası’ndan 40 kadar üye bulunuyor. DEİK yönetim kurulu üyelerinin yanı sıra doğu illerinden oda başkanları da ziyarette bizimle olacak. 
     
İran’la hangi alanlarda işbirliği yapılabileceğini düşünüyorsunuz 
     İran, Türk özel sektörü için önemli fırsatlara sahip. Öncelikle komşu ülke olma avantajı var. Genç nüfusuyla birlikte tüketim talebi de artıyor. İran ekonomisi büyük ölçüde KOBİ’lere dayanıyor. Bu alanda iki ülke için işbirliği imk nları mevcut. Turizm ilişkileri çok önemli. Bu konuda neler yapılabilir bunu tartışacağız. İran’da devrimden önce turizm iyi bir durumdaydı. Mesela 20 yıl evvel dünyanın en büyük Hilton oteli İran’daydı. Humeyni ile birlikte otellerin ismi de değişmişti. Ama şimdi durum farklı. Son yıllarda önemli gelişmeler var. 
     
Hangi sanayi dalları için yatırım ortamı uygun 
     İran için yabancı yatırımlar büyük önem taşıyor. Olumlu bir yatırım ortamı yaratmaya çalışılıyor. Bizim üzerinde durduğumuz konu deri ve tekstil. Ayrıca otomotiv yan sanayii, gıda ve ambalaj sanayi de önemli. Bu sektörlerin İran’daki durumunu öğrenip nasıl işbirliği yapılabilir onu konuşacağız. Ayrıca inşaat malzemeleri, ekipman işi nasıl gelişir bunu araştıracağız. Taşımacılık alanlarında ortak projler üretmek. Her iki ülkenin mevzuatlarında yaşanan sıkıntıları ele alacağız. 
     
     Türk bankası açılabilir 
Finans alanında işbirliği düşünülebilir mi 
     Evet. Türkiye’nin bankacılık alanında sahip olduğu tecrübenin İran’a aktarılması da iki ülke arasındaki işbirliğin yeni boyutu olabilir. Bu nedenle bir başka gündem maddemiz de İran’da Türk bankalarının kurulması olacak. İran’daki bankacılık sisteminin mevzuatındaki zorlukları masaya yatıracağız. Bu zorluklar aşılırsa İran’da Türk bankası neden açılmasın. 
     



 EKONOMİ 
















</TEXT>
</DOC>
