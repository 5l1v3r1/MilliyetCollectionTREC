<DOC>
<DOCNO> 60073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/dunya/dun03.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mollayı köylüler saklıyor 
</HEADLINE>
<TEXT>

     DIŞ HABERLER SERVİSİ 

     ABD ve Afganistan’da yönetimi ele geçiren güçler, Taliban lideri Molla Ömer’in yakalanması girişimlerine hız verdi. Güneydeki Kandahar kentinin istihbarat şefi Hacı Gullalay, komşu Helmand bölgesindeki köylülerden Taliban lideri Molla Ömer’i teslim etmelerini istediğini söyledi. 
     Gullalay, kendisinin ve aşiret liderlerinin, Molla Ömer’in saklandığına inanılan yere saldırabilecek yaklaşık 2 bin savaşçı topladığını da söyledi. 
     
     Özel güçler devrede 
     Bu arada Amerikan Deniz Piyadeleri ve özel güçlerin, Taliban lideri Molla Muhammed Ömer’in ele geçirilmesi ya da öldürülmesi amacıyla Taliban karşıtı güçlerin bir operasyonuna katıldığı bildirildi. CNN, Deniz Piyadeleri’nin, Kandahar kentindeki üslerinden helikopterlere binerek, Ömer’in saklandığı tahmin edilen, 160 kilometre uzaklıktaki Bagran bölgesine gittiklerinin sanıldığını belirtti. 
     



 DÜNYA 













</TEXT>
</DOC>
