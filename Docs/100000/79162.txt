<DOC>
<DOCNO> 79162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sontur32.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Boş sandığı tüfekle oynarken kardeşini öldürdü... 
</HEADLINE>
<TEXT>

     İzmir'in Karabağlar semtinde, akrabalarının taşınmasına yardımcı olan bir kişi, av tüfeğinin ateş alması sonucu kardeşini vurdu. 
     Alınan bilgiye göre, Zincirlikuyu Mahallesi'nde oturan amcası Kadir Tireli'nin evini taşımasına yardımcı olan Coşkun Tireli 25 , boş sandığı av tüfeğiyle oynarken, ağabeyi Mahmut Tireli'yi 31 
     göğsünden vurdu. 
     Mahmut Tireli, kardeşi tarafından kaldırıldığı Bozyaka SSK Hastanesi'ne yapılan müdahalelere rağmen kurtarılamadı. 
     Coşkun Tireli Asayiş Şube Müdürlüğü Cinayet Bürosu ekipleri tarafından gözaltına alındı. 
     Yeğeninin vurulmasının ardından hastaneye gitmek isteyen Kadir Tireli ise merdivenlerden yuvarlanınca ayağı kırıldı. Kadir Tireli, Bozyaka SSK Hastanesi'nde tedavi altına alındı. 
     





</TEXT>
</DOC>
