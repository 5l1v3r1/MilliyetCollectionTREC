<DOC>
<DOCNO> 57288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/magazin/amag.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzü güzel ama eli uzun 
</HEADLINE>
<TEXT>

Hollywood’un koca gözlü, güzel yüzlü parlak aktristi Winona Ryder, bir mağazadan 7 milyar liralık giysi ve aksesuvar çalarken yakayı ele verdi 
     DIŞ HABERLER SERVİSİ 

     İki kez Oscar’a aday gösterilen Hollywood yıldızı Winona Ryder, Beverly Hills’teki bir mağazadan 5 bin dolarlık yaklaşık 7 milyar lira giysi ve aksesuvar çalarken yakalandı. Saks Fifth Avenue adlı mağazada hırsızlık yaparken mağaza polisi tarafından yakalanan 30 yaşındaki Ryder’ın, eşyaların fiyat etiketlerini sökerken de güvenlik kameraları tarafından tespit edildiği anlaşıldı. 
     Hırsızlığın yanı sıra, çantasında reçetesiz bazı ilaçları bulundurmakla da suçlanan Ryder, bir süre gözaltında tutulduktan sonra 20 bin dolar 28 milyar lira kefaletle serbest bırakıldı. 
     Suçlamaları reddeden Ryder’ın avukatı Mark Gerakos ise, müvekkilinin, mağazada sadece giysileri bir bölümden başka bir bölüme götürmeye çalıştığını ve bunun yanlış anlamaya neden olduğunu iddia etti. Geragos ayrıca, Ryder’ın o sırada yanında olmadığı için reçeteleri polise ibraz edemediğini öne sürdü. 
     
Oscar adaylığı yetmedi      1995’te Küçük Kadınlar’ filmindeki rolüyle En İyi Aktris’ 1994’te de Masumiyet Çağı’ filmiyle en iyi yardımcı kadın oyuncu dalında Oscar’a aday gösterilen Ryder, daha önce depresyon ve aşırı bitkinlik sorunlarıyla gündeme gelmiş ve sıkıntılarını alkolle tedavi etmeye’ çalıştığını açıklamıştı. 
     



 MAGAZİN 












</TEXT>
</DOC>
