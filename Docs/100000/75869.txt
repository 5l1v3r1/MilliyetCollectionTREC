<DOC>
<DOCNO> 75869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/ekonomi/eko08.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat martta yüzde 18.3 arttı 
</HEADLINE>
<TEXT>

     EKONOMİ SERVİSİ 

     Türkiye İhracatçılar Meclisi TİM , mart ayında ihracatın geçen yıla göre yüzde 18.3 artarak 2 milyar 861 milyon dolar olduğunu açıkladı. İhracat ilk çeyrekte ise yüzde 5 artarak 7 milyar 637 milyon dolara yükseldi. 
     TİM’in dün açıkladığı verilere göre, ihracatın lokomotifi sanayi sektörü ihracatı aylık bazda geçen yıl mart ayına göre yüzde 20.8 artışla 2.5 milyar dolara yaklaştı. TİM Başkanı Oğuz Satıcı, ihracatta en yüksek artışların gözlemlendiği elektrik - elektronik - makine, çimento - toprak ürünleri, hazır giyim ve konfeksiyon sektörlerinde iç pazarın önemli ölçüde daralmasının, bu sektörlerin dış pazarlara açılmaları için bir ivme yarattığını vurguladı. 
     
     Zararına satış 
     Satıcı, "2002’de daha da gerileyeceği tahmin edilen ihracat fiyatlarındaki en önemli tehlike, yaşamını idame ettirebilmek için şu anda hiç k rsız ya da zararına yapılan satışlardaki birim fiyatların ileride yapılacak olan ihracatta, ithalatçılar tarafından referans gösterilmesi ve fiyatların artırılması halinde kaybedeceğimiz pazarlardır" diye konuştu. 
     



 EKONOMİ 

















</TEXT>
</DOC>
