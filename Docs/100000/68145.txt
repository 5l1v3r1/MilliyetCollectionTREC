<DOC>
<DOCNO> 68145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/sonspo03.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı taraftarlar maçtan sonra çıldırdı 
</HEADLINE>
<TEXT>

     Galatasaray, Fenerbahçe'ye 1-0 yenilirken, sarı-kırmızılı taraftarlar hakem Ali Aydın'a, ikinci yarıda özellikle Batista ve Hasan'a kırmızı kart göstermesinden sonra büyük tepki gösterdi. 
     Taraftarlar, oturdukları tribünde koltukları kırarak, tel örgülere doğru atarken, güvenlik mensupları taraftarlara müdahale etti. 
     Güvenlik güçleri, taraftarları yatıştırmakta zorlanırken, tribüne gönderilen takviye ekiplerin müdahalesiyle taraftarlar yatıştırıldı. 
     Galatasaraylı taraftarlar, kırmızı kartlardan sonra Fenerbahçe Kulübü Başkanı Aziz Yıldırım, Futbol Federasyonu ve hakemler aleyhine de tezarühatta bulundular. 
     Bu arada, Galatasaray'ın, Fenerbahçe'ye 1-0 yenildiği maç sonrası sarı-kırmızılı taraftarlar, Fenerbahçeli taraftarların stadı boşaltmasından sonra buradan ayrıldı. 
     Galatasaraylı taraftarlar, yüzlerce polisin kordonu altında stattan yürüyerek, Kadıköy'e kadar getirildi. 
     Sarı-kırmızılı taraftarların yürüyüşü sırasında, çevredeki gıda maddesi satan dükkanlar, kapılarını kapattı. 
     Bu arada, Galatasaraylı taraftarlar, bir restoranda Fenerbahçeli taraftarlara taş atınca, arbede çıktı. 
     Taraftarlar, kendilerine müdahale eden güvenlik güçleriyle de tartıştı. Güvenlik güçleri, zor kullanarak taraftarların taş atmasını engellemeye çalıştı. 
     Öte yandan, polis, taş atan bir Galatasaray taraftarını gözlem altına aldı. 
     Taraftarlar, çevredeki binalara Fenerbahçe bayrakları asılmasına da tepki gösterdi. 
     






</TEXT>
</DOC>
