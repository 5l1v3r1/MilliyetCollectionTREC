<DOC>
<DOCNO> 87757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/ekonomi/eko05.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Terapi görüp, iş buldular 
</HEADLINE>
<TEXT>

İşsizlik terapisi gören üst düzey yöneticilerin yüzde 80’i istedikleri işi bulabildi 
     General Electric, Unilever, JP Morgan Chase Bank, Gillette ve Nestle’nin de aralarında bulunduğu çoğunluğu yabancı olan bazı kuruluşlar, işten çıkarmak zorunda kaldığı üst düzey yönetici ve işçilerine yeni bir iş bulmalarında yardımcı olmak üzere ücretini tamamen kendisi karşılayarak, "işsizlik terapisi" hizmeti sağlıyorlar. 
     Danışmanlık şirketi Amerikalı Drake Beam Morin’in DBM Türkiye temsilciliğini yapan E E Group’un Genel Müdürü Kıvanç Ersöz, Türkiye’de işsiz kalanların bir sorununun iş arama yöntemlerini bilmemeleri olduğunu söyledi. Ersöz, 37’si yabancı, 40 şirketten ayrılan 2 bin kişiye danışmanlık hizmeti sunduklarını belirtti. 
     
     Önce moral 
     Ersöz, yöneticilere bir aydan başlayarak işe girene kadar, işçi ve beyaz yakalılara da iki ile beş gün arasında eğitim programları uyguladıklarını belirterek, şöyle dedi 
     "Bu programa giren yöneticilerin yüzde 80’i, krize rağmen 2.5 ay gibi kısa bir sürede arzu ettikleri gibi bir iş buldular. İşten çıkanlara moral veriyoruz. İnsanlar bilinçli olarak iş aradıkları zaman işi bulacaklarına da garanti gözüyle bakıyorlar." 
     



 EKONOMİ 

















</TEXT>
</DOC>
