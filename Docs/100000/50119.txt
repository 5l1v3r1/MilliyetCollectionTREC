<DOC>
<DOCNO> 50119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/siyaset/siy03.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkeyi 15 yıldır hayırsızlar yönetiyor’ 
</HEADLINE>
<TEXT>

     GURBET GÖKÇE Tekirdağ DHA 

     Tekirdağ’ın Saray ilçesinde yeni düzenlenen belediye binasının açılışını yapan CHP Genel Başkanı Deniz Baykal, "Türkiye’yi son 10 - 15 yıldır hayırsız evlatlar yönetiyor" dedi. 
     Ekonomik krizin sorumlusunun Ankara’nın çürümüş politikası olduğunu vurgulayan Baykal, "Borç parayla yaşadılar, borç parayı kendi paraları gibi kullandılar. Mirası tükettiler, artık devlete haciz icra geldi. İcra ne, IMF’dir" diye konuştu. Baykal, artık CHP’nin hükümete gelmesinin zamanının geldiğini bildirdi. Baykal, IMF’nin devlete de hacize geldiğini öne sürdü. Sözleri sık sık "Başbakan Baykal" sloganıyla kesilen Baykal, üç yıl önce Türkiye’nin bu duruma geleceğini sezdikleri için "dur" dediklerini belirterek, şöyle konuştu 
     "O zaman 3 milyar dolar zarar edecektik, bizi dinlemediler ve 21 milyar dolar zarar edip ülkeyi bu hale getirdiler. Bankaların içini boşalttılar. Biz bunları önceden görüp bu hükümet gitsin dedik. Şimdi haklı olduğumuz ortaya çıkıyor." 
     



 SİYASET 











</TEXT>
</DOC>
