<DOC>
<DOCNO> 94468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sonspo20.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus Milli takımında Gazzayev dönemi... 
</HEADLINE>
<TEXT>

     2002 Dünya Kupası'nda iyi bir performans gösteremeyen Rus Milli Takımı'nın teknik direktörü değiştirildi ve Oleg Romantsev'in yerine ÇSKA Moskova'yı çalıştıran Valery Gazzayev getirildi. 
     Mayıs ayında ÇSKA Moskova'ya Rusya Kupası'nı kazandıran Gazzayev, bu takımın başına geçmeden önce geçen yıl ümit milli takımını çalıştırıyordu. 
     Valery Gazzayev, 48 ay süreyle Rus Milli Takımı'nın başında bulunacak. 
     Gazzeyev, göreve gelmesi konusunda Rusya Futbol Federasyonu yetkilileriyle görüşbirliğine vardıklarını belirterek, milli takımın başına geçtiği için gururlu ve mutlu olduğunu söyledi. 
     Romantsev'in yönetimindeki Rus Milli Takımı, Dünya Kupası'na birinci turda en kolay veda eden takımlardan biriydi. 
     





</TEXT>
</DOC>
