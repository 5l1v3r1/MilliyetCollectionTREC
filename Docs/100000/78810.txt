<DOC>
<DOCNO> 78810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/spor/spo02.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü yine yok 
</HEADLINE>
<TEXT>

Bir türlü iyileşemeyen tecrübeli kaleci dün tedavi için Almanya’ya gitti. Trabzonspor maçında kaleyi yine genç Oğuz koruyacak 
     HÜSEYİN YAVUZ 

     İKİ haftadan beri kasığındaki ve belindeki sakatlıklar nedeniyle forma giyemeyen ve Milli takım kadrosundan da çıkartılan Rüştü, dün tedavi olmak için Almanya’ya gitti. Hiçbir zaman görevden kaçmayacağını söyleyen Rüştü, önümüzdeki sezon da kalmak istediğini söyledi ve "Bana teklif yapan Aston Villa ve Deportivo Fenerbahçe’den büyük değiller. Ben kalmak istiyorum" dedi. 
     GAZİANTEP ve Beşiktaş maçlarında kaleyi koruyan ve maçları gol yemeden tamamlayan Oğuz’a hem takım arkadaşlarından hem de camiadan destek geldi. Genç kalecinin sorumluluk almasına rağmen maçları hatasız kapatması da ilerisi için umut oldu. Rüştü’nün yokluğunu aratmayan Oğuz için özel program uygulayan kaleci antrenörü Nurettin Yıldız da Lorant’tan büyük övgü aldı. 
     
Lorant uyardı      TEKNİK Direktör Lorant, dün futbolcularını uyardı. Beşiktaş maçını unutmalarını isteyen Alman hoca, "Herkes kalan maçlara konsantre olsun" dedi. Bu arada Yönetim kurulu Lorant’tan transfer için rapor istedi. Hangi futbolcuların kalacağını, kimlerin gideceğini yönetime bildirecek olan Alman hoca, yeni transferler için de taleplerini iletecek. 
     
Washington bilmecesi      TRANSFERİ yılan hikayesine dönen Washington için Ponte Preta Başkanı Marco Berling gazetelere "Fenerbahçe’ye verdik" açıklamasını yaptı. Brezilya Kulübü, menajerle iş yapmak istememesi nedeniyle Fenerbahçe ile direk temas kurduklarını belirterek, Washington’un 5,5 milyon dolara satıldığını bildirdi. Milli takım kadrosunda da bulunan Washington’un 103 maçta 83 gol attığı da haberlerde yer aldı. 
     



 SPOR 






















</TEXT>
</DOC>
