<DOC>
<DOCNO> 73546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/yasam/yas04.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıpta Türk devrimi 
</HEADLINE>
<TEXT>

Türk doktor, beyin damar hastalıklarının tedavisinde devrim sayılabilecek bir yönteme imza attı... 
     SEMA EMİROĞLU New York 

     Hacettepe Tıp Fakültesi Hastanesi’nde görevli Doçent Doktor Saruhan Çekirge, beyin damar hastalıklarının ameliyatsız endovasküler tedavisinde devrim niteliğinde bir yöntem geliştirdi. Doç. Dr. Çekirge, bu konuda teknoloji geliştiren Amerikan şirketlerinden biri olan Microtherapeutics Inc.’in MTI geliştirdigi sıvı endovasküler tedavi sistemini kullanarak, eskiden tedavisi mümkün olmayan beyin damar hastalıklarını ameliyatsız olarak tedavi edilebilir hale getirdi ve birçok hastayı iyileştirdi. 
     Yeni tedavi yönteminin, ABD ve Avrupa’daki önemli tıp merkezlerinde çalışan doktorlar tarafından kabul gördüğü ve MTI ile Amerikan Gıda ve İlaç İdaresi tarafından düzenlenen çalışmalarda kullanılmaya başlandığı öğrenildi. 
     
     Dünya onu konuşuyor 
     Son bir buçuk yıldır bu yöntemi öğretmek üzere ABD ve Avrupa’da tanınmış 14 tıp merkezi tarafından sürekli davet edilen ve bu hastanelerde seçilmiş hastaların operasyonunu bizzat yapan Dr. Çekirge, yabancı meslektaşlarına yeni tedavi tekniğinin eğitimini de veriyor. Dr. Çekirge, ayrıca davet edildiği pek çok tıp merkezinde konferanslar vererek bu tekniği tanıtıyor. 
     



 YAŞAM 




















</TEXT>
</DOC>
