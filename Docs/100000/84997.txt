<DOC>
<DOCNO> 84997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/spor/spo19.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Hagi umudu      GAZİANTEPSPOR, teknik direktör konusunda Galatasaray’ın eski yıldızından cevap bekliyor. Başkan Celal Doğan, Rumen çalıştırıcı ile bugün yeniden görüşeceğini, Fransız Henry Michel, İstanbulspor’un eski hocası Saffet Susiç ile de temasta olduklarını söyledi. Bu arada üç yıl aradan sonra yuvaya dönen Yozgatlı Preko, üç yıllık mukavele imzaladı. 
     
Zepak - Öztürk zafere ulaştı      SAMSUN’DAKİ 19 Mayıs Yarı Marotonu’nda, erkeklerde Yüksel Zepak, bayanlarda ise Lale Öztürk birinci oldu. Erkeklerde 52, bayanlarda ise 13 sporcunun katıldığı maratonda İstanbul B.Belediyespor’dan Yüksel Zepak 1.05.44, Ankara Yenimahalle Belediyesi’nden de Lale Öztürk 1.15.42 ile mutlu sona ulaştı. 
     
Fransa yenildi      DÜNYA ve Avrupa şampiyonu Fransa, uzun aradan sonra evinde ilk mağlubiyetini 2 - 1’lik skorla Belçika’dan aldı. Üç yıldır sahasında kaybetmeyen Fransa, De Boeck ve Wilmots’un gollerine engel olamadı. Eşi doğum yapan Zidane ve sakat Henry forma giymezken, Fransa’nın tek sayısı Leboeuf’den geldi. 
     



 SPOR 

























</TEXT>
</DOC>
