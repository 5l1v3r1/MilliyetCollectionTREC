<DOC>
<DOCNO> 71936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sondun06.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat 304 srailli küçük k 305 z 305 n mektubuna cevap yazd 305 
</HEADLINE>
<TEXT>

     Filistin Devlet Başkanı Yaser Arafat, İsrailli 5 yaşındaki bir kız çocuğunun kendisine yazdığı mektubu yanıtladı. 
     Kim Teldan adlı kız çocuğu, mektupta, ''Bizimle barış yapın, iyi dost olabiliz'' dedi. 
     Mektubunda, birbirlerine doğru uzanan İsrail ve Filistin bayraklarını çizen Kim, Filistin liderinden mektubunu yanıtlamasını da istedi. 
     Arafat, Batı Şeria'nın Ramallah kentindeki bürosuna ulaştırılan mektuba iki gün sonra verdiği yanıtta, iki halk arasında barışın sağlanması dileğini ifade ederek, ''bunun için yorulmadan çalıştığını'' belirtti. 
     Filistin lideri, el yazısıyla yazdığı mektupta, Kim'e sevgilerini, ailesine de iyi dileklerini sundu. 
     Kim'in annesi Lili, ''çok zeki'' olduğunu söylediği kızının, ''dünyadaki olaylarla çok ilgilendiğini'' belirtti. 
     Lili, sınıf atlayan kızının Filistinlilerle barış sağlandıktan sonraki amacının Suriye ile barış olduğunu söyledi. 
     






</TEXT>
</DOC>
