<DOC>
<DOCNO> 82662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/sontur01.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Genel Başkan Yardımcısı Mumcu "Af yasası yanlıştı" 
</HEADLINE>
<TEXT>

     ANAP Genel Başkan Yardımcısı Erkan Mumcu, "Af Yasası yanlıştı, hata yaptık" dedi. 
     Merkezi Köln'de bulunan Anavatan Derneği'nde üyelerle biraraya gelen Mumcu, Alman vatandaşlığına geçiş ile ilgili sorunlar ve mektupla oy kullanma gibi konularda çeşitli soruları cevaplandırdı. 
     Avrupa'da yayımlanan bir Türk gazetesinde "Alman vatandaşı olduktan sonra tekrar Türk vatandaşlığına geçenlerin Alman makamları tarafından tespit edilmesi durumunda Alman vatandaşlığından çıkartılacakları" konusundaki haberle ilgili olarak Mumcu, "Türkiye'nin kendi vatandaşlarını Alman makamlarına karşı sıkıntıya sokacak bir tutum içinde olacağını zannetmiyorum" dedi. 
     Türkiye'de idam cezasının kaldırılmasına ilişkin bir soruya karşılık da Mumcu, "AB'ye üye ve aday ülkelerden hukuki ve demokratik şartların hayata geçirilmesi istenmektedir. Bu konu açıktır. İç politika malzemesi haline getirilmeden, AB normlarına uygun şekilde yapılmalıdır" diye konuştu. 
     Af Yasası'na da değinen Mumcu, "Af yasası yanlıştı. Hata yaptık. Bireylerin aleyhine yapılan suçlara af olmamalıdır. DSP'nin dayatması üzerine çıkan bir yasadır. Dürüstçe, açıkça özür dilerim. Bundan dolayı üzgünüm. Tüm direnişime rağmen benim de bunda payım var. Affedersiniz" dedi. 
     





</TEXT>
</DOC>
