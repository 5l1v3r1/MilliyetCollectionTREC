<DOC>
<DOCNO> 64120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/yazar/ozkan.html </URL>
<DATE> 2002/01/25/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Türkiye’de memurun memura ettiği... 
</HEADLINE>
<TEXT>

     Devlet memurları arasındaki maaş farklılıklarını ortadan kaldırmak için yapılan çalışmalara polislerin de eklenmesi kesinleşti gibi. Maliye bürokrasisi bu konuda çalışıyor. Ama bu maaşlara ne kadar yansır henüz bilinmiyor. 
     Türk bürokrasisi maaş farklılıklarını aynı zamanda aralarındaki statükonun da bir göstergesi gibi görüyor ve koruyor. Bu da memurlar arası ücret faklılıklarının giderilememesinde bir etken. Ama kamunun ücret sisteminin tel tel döküldüğü de artık ortada. Üstelik bu kararname derde şifa değil pansuman bile olamaz. 
     
     Maliyeciler çok alıyor 
     Bir okurumdan gelen elektronik mektupta Maliye çalışanlarının gizli zam aldıkları yazılıydı. Bu konuda çok tepki geldi. Ben de oturdum araştırdım. Sonuçta gördüm ki gerçekten Maliye çalışanları diğer kamu çalışanlarından daha fazla maaş alıyorlar. Ama bunun nedeni şu 
     Maliye Bakanlığı personeline sözleşmeli personel dahil 213 sayılı Vergi Usul Kanunu’nun ek 13’üncü maddesi uyarınca Gelir idaresini Geliştirme Fonu’ndan en yüksek devlet memuru aylığının 200’üne kadar ek ödeme yapılıyormuş. Fonların kaldırılması nedeniyle anılan madde 4684 sayılı kanunun 15 D maddesi ile değiştirilerek kapsamı genişletilmiş. 
     Yeni düzenleme ile bağlı kuruluşların tüm personeli söz konusu ek ödemeden faydalanır duruma gelmiş. Maliye bakanınca personelin sınıfı, kadro unvanı, derecesi vb. kriterlere göre belirlenen oranlar uyarınca, en az 30 86 milyon , en çok 200 575 milyon lira ek ödeme yapılıyor. 1.1.2002 tarihinden itibaren ödemelerin kurum bütçesinden karşılanması da kararlaştırılmış. 
     Bu durumda diğer kamu çalışanları ile Maliye çalışanları arasında ortaya çıkan ücret farklılığı şöyle oluyor. Aile yardımı hariç 
     
Diğer bakanlık personeli UNVANI DRC MAAŞI Şube müdürü 1 620.680 Şube müdürü 3 441.340 Şef 3 373.950 Şef 5 315.270 VHKİ 3 359.640 VHKİ 7 308.720 VHKİ 11 301.400 Hizmetli 9 281.390      
     
Maliye Bakanlığı personeli 1.000 TL UNVANI DRC MAAŞI EK ÖDEME ORANI FARK Şube Müdürü 1 845.200 78 -224.520 Şube müdürü 3 665.860 78  -224.520 şef 3 517.870 50 -143.920 Şef 5 441.920 44 -126.650 Memur 3 503.560 50 -143.920 Memur 7 435.370 44 -126.650 Memur 11 413.660 39 -112.260 Hizmetli 9 367.740 30 -86.350      
     
Şimdi öğretim üyelerinin, diğer kamu çalışanlarının durumunun düzelmesini bekleyelim mi Bal tutan parmak yalar, memur memurun kurdudur. Siyasetçi istese kaç yazar iyileştirmeyi. Türkiye’de bürokratlar istiyor mu ki memurlar arasındaki ücret adaletsizliğinin giderilmesini... 

Sesleniş’      Uğur Mumcu’nun katledilişinin 9. yılı. Tetikçiler bulundu. Ama emir verenler, onları izleyenler, yol açanlar, işbirlikçiler yoklar. Tam da bu düşüncelerle televizyonlardaki anma toplantılarını izliyordum ki, Uğur Ağabey’in seslenişini duydum. O şiir tadındaki yazısı 
     "Dağ gibi kara yağız birer delikanlıydık. Babamız, 
     sırtında yük taşıyarak getirirdi aşımızı, ekmeğimizi." 
     Diğer televizyondan Uğur Ağabey’in sevdiği türkü yayılıyor kulaklara. Kalabalık hep bir ağızdan söylüyor 
     "Allı turnam bizim ele varırsan 
     şeker söyle, kaymak söyle, bal söyle" 
     Uğur Ağabey yanıt veriyor "Kendimiz gibi yaşayan binlerce yoksulun yüreğini yüreğimizde yaşayarak katıldık o büyük kavgaya. Ecelsiz öldürüldük. Dövüldük, vurulduk, asıldık. Vurulduk ey halkım, unutma bizi..." 
     Halk hep bir ağızdan türküsünü söylüyor, "Gülüm gülüm, kırıldı kolum tutmuyor elim... Ah gülüm gülüm, yar gülüm gülüm, Turnalar hey..." 
     Uğur Ağabey sesleniyor diğer yanda, "Korkmadan öldük ey halkım, unutma bizi... Bir gün mezarlarımızda güller açacak ey halkım, unutma bizi... Bir gün sesimiz, hepinizin kulaklarında yankılanacak ey halkım, unutma bizi. Özgürlüğe adanmış bir top çiçek gibiyiz şimdi, hep birlikteyiz ey halkım, unutma bizi, unutma bizi, unutma bizi..." 
     Halk unutmadım dercesine söylüyor türküyü, "Eğer bizi sual eden olursa boynu bükük benzi soluk yar söyle gülüm gülüm kırıldı kolum tutmuyor elim turnalar hey." 
     
     







Hukukçuların tartışması 


Dünya markası 


Eşit işe eşit ücret 


Sayın Ecevit 312 ile 159 içinize siniyor mu 


Demokraside etek boyu 


Bu sese kulak verin 


Borsanın hakemi, ormanların kralı 


Alakart adalet 


Her yolun başı güven 


Türkiye’de memurun memura ettiği... 


Perakende serbest toptan yasak 


Tayyip Erdoğan’ın ABD turu 


Ben de Alman Liseliyim 


"Yeni ipek Yolu Projesi" Ortaklığı ENRON ve UNOCAL 


Çiftçi, kredi kilidi açılmadan’ üretim yapamaz 


</TEXT>
</DOC>
