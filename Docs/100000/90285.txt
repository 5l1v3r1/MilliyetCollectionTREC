<DOC>
<DOCNO> 90285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/yazar/pulur.html </URL>
<DATE> 2002/06/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Arnavutköy kültürdür... 
</HEADLINE>
<TEXT>

     ELLİ yıl önce, Kabataş'ta rahmetli tarih hocamız Aziz Taner, kolunu kürsünün kenarına dayar, diğer eli pantolonunun cebinde, sessiz sakin, bir kere bile bağırdığı duyulmamış, ama sınıfta sinek uçsa kanadının sesi duyulacak, kendine has şivesiyle "len dinleyin " dedi. 
     "Tarih, Baltacı Mehmet Paşa'nın Katerina'yla aşna fişna ettiği, ya da Ankara Meydan Savaşı'nda Timur'un ordusunda kaç fil bulunduğunu ezberlemek değildir." 
     Ve eklerdi 
     "Hem Baltacı ile Katerina'nın aşna fişnasını kim görmüş, Timur'un fillerini de kim sayıp, zabıt tutmuş " 
     
     PEKİ, neydi tarih 
     Aziz Hoca, sınıfın penceresinde Boğaz'ı gösterir, camiler, minareler, kiliseler, sinagoglar, saraylar, konaklar, ahşap evler, daracık sokaklar, Boğaz'ın her iki yamacındaki renk cümbüşü, çamlar, erguvanlar... 
     "İşte tarih budur " derdi Aziz Hoca 
     "Tarih kültürdür, aradan yüzlerce yıl geçse bile, tarihin mirasçıları tanıklık eder, bu yerde, o insanlar yaşamıştı, der." 
     
     O tarihi yaka, yıka bugünlere geldik, anlaşılan yetmedi, yetmeyecek... 
     Sırada Arnavutköy var. 
     Tutturdular, ille de burayı yıkacaklar, köprü yapacaklar. 
     Arnavutköy, tarihin bize bıraktığı kültürün bir örneği, onu yıkmak, tarihin bize bıraktığı kültürü reddetmektir. 
     O daracık sokaklar, o cumbalı evler, o ahşap yapılar. 
     
     İKİ köprü yetmedi, sırada üçüncüsü. 
     Nedir, niçin 
     Trafik rahatlayacakmış. 
     Trafik için başka çözüm yok mu 
     Var, başta toplu taşımacılık ve tüp geçit... 
     Nedense toplu taşımacılığa hiç yanaşılmaz, tüp geçit için de pahalı denir. 
     Öyle ya, kültür ucuz, yık gitsin. 
     Yapılan araştırmalar Boğaz ve Fatih köprüsünden geçen toplu taşıma araçlarının sayısını, genel geçişe oranla yüzde bir, özel araçların ise yüzde 89, olduğunu saptıyor, trafiği kimin tıkadığı ortada... 
     
     DİYELİM, Kandilli ile Arnavutköy arasına köprüyü astınız, köprüye nerelerden girilecek 
     Göztepe'den ve Zincirlikuyu'dan... 
     Peki buralar, trafik yükünü nasıl kaldıracak 
     Bir uzmanın sesini dinler misiniz 
     "Korulara ve köylere demir yığını hakim olacak. Üçüncü köprünün kültürel ve doğal kimliğe eksi puan yazacağı görüşündeyim." X 
     Kim söylüyor bunu MHP Genel Başkanı, Başbakan Yardımcısı Devlet Bahçeli'nin başdanışmanlarından mimar Prof. Dr. Ahmet Vefik Alp söylüyor. 
     Ama dinleyen kim 
     
     "MİLLİ Kültür"ü ağızlarından düşürmeyenlerin, milli kültürün bir parçasının tahrip edilmesine nasıl destek verdiklerini anlamak güç ama, burası da Türkiye... 
     -------- 
     X Sabah gazetesi 12.06.2002 
     







Metin Toker’e sağlık 


Son çare 


Küreselleşme, Güvenlik ve Ulus Devlet 


Bush’un Geçici Devlet’ Planı 


Ne oldu 


Kim kimden hesap soracak 


K r payları başka bahara 


Arnavutköy kültürdür... 


Schmidt, Esmer, değerler 


lem Uzan’dan razı 


Enflasyon düşerken rahat uyku uyuyamam 


Bir haftada yüzde 9.6 devalüasyon 


</TEXT>
</DOC>
