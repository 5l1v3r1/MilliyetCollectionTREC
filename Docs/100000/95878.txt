<DOC>
<DOCNO> 95878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sontur21.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Piknik faciası... Karı koca birlikte boğuldu... 
</HEADLINE>
<TEXT>

     Balıkesir'in Dursunbey İlçesi'nde, piknikte serinlemek için çaya giren karı koca ile bir akrabaları, akıntıya kapılarak kayboldular. 
     Dursunbey İlçesi Düğüncüler mevkiindeki Aleve Çayı'nda, akıntıya kapılarak kaybolan 2'si kadın 3 kişiyi bulabilmek amacıyla Bursa'dan gelen dalgıçlar, arama çalışmalarına başladılar. 
     Görgü tanıkları, serinlemek için çaya giren bir erkeğin boğulma tehlikesi geçirmesi üzerine, onu kurtarmak için önce eşinin, daha sonra da akrabaları olan başka bir kadının suya girdiğini, üçünün de akıntıya kapılarak kaybolduklarını söylediler. 
     Jandarma yetkilileri, olayla ilgili soruşturma başlatıldığını, kaybolan kişilerin kimlik belirleme çalışmalarının sürdüğünü bildirdiler. 
     





</TEXT>
</DOC>
