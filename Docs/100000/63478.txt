<DOC>
<DOCNO> 63478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/ekonomi/eko04a.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlakta yüksek rayice itiraz edin’ 
</HEADLINE>
<TEXT>

Emlak Vergisi’nde rayiçlerin yüksekliğini araştırdıklarını söyleyen Maliye Bakanı Oral, mükelleflere İtiraz hakkını kullanın’ dedi 
     ANKARA Milliyet 

     Maliye Bakanı Sümer Oral, Emlak Vergisi’ne esas rayiç bedellerin, neden yüksek çıktığını araştırdıklarını bildirdi. Oral, mükelleflerin yüksek değerlere itiraz haklarının bulunduğunu belirterek, "Onun kullanılması gerekir" dedi. 
     İstanbul Sanayi Odası Başkanı Tanıl Küçük ile yönetim kurulu üyeleri ile görüşmesinin ardından gazetecilerin sorularını yanıtlayan Bakan Oral, vergi oranlarının ancak orta vadede gözden geçirilebileceğini söyledi. 
     
     Swissotel’e iki otel 
     Oral, şu anda beş ayrı oranda uygulanan KDV’nin üç - dört ay içerisinde Meclis’e sevkedilecek özel tüketim vergisi kanunu ile ikiye indirileceğini belirtti. Oral bir soru üzerine de Emekli Sandığı’na ait İzmir Büyük Efes ve Bursa Çelik Palas otellerinin işletme hakkı devirleri için Swissotel ile sözleşme imzalandığını söyledi. Swissotel iki otel için 15’er yıl yönetim anlaşması önermişti. 
     
Vergi tahsilatı hedefi geçti      Maliye Bakanı Sümer Oral, 2001 sonu itibariyle 39.8 katrilyon vergi tahsilatı gerçekleştirildiğini bildirdi. Oral, İstanbul Sanayi Odası Yönetim Kurulu üyelerini kabulünde, şöyle dedi 
     "Bütçe ile 37.7 katrilyonluk vergi hedefi öngörülmüştü. Daha sonra bunu 38.8 katrilyona çıkarmıştık. Ama yıl sonu itibariyle 39.8 katrilyon vergi geliri tahsil edildi. Bu da gösteriyor ki 2001 yılında faiz dışı bütçe fazlası öngörülen 11.4 katrilyonun bir hayli üzerinde gerçekleşecektir." 
     



 EKONOMİ 




















</TEXT>
</DOC>
