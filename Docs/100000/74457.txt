<DOC>
<DOCNO> 74457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/yazar/gunes.html </URL>
<DATE> 2002/03/25/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Büyümede belirsizlik var 
</HEADLINE>
<TEXT>

     2002 yılında ödemeler dengesinde sorun beklenmiyor. Malum ihracat pek gelişmese de, ithalat cansız. Talep yetersizliği nedeniyle enflasyon da hızla düşüyor. Kala kala tek önemli sorunumuz olarak büyüme bulunuyor. Büyüme programın en can alıcı noktası. Eğer bu yıl tatminkar bir büyüme ortaya çıkmazsa, toplumsal hasar artabilir. Bu da kaldırılamaz. Borç dinamiği yeniden sorun haline gelir ve program uygulanırlığını yitirir. 
     Geçen yıl sıkı bütçe politikasının yanı sıra göreli bir gevşek para politikası izlendi. Belki de doğrusu oydu. Faizlerin düşmesi ve kamu bankalarının görev zararlarının karşılanması gerekiyordu. Bu yıl ise bütçe politikası daha da sıkıldı. IMF’nin koyduğu faiz - dışı fazla hedefi yükseltildi. Bu doğrultuda gösterilen çaba gerçekten takdire şayan. Çünkü, IMF’den gelen paranın yanında, bu performans geçen yıl iç borcun kolayca çevrilmesini sağladı. 
     Bu yıl ise para politikası daha sıkı uygulanıyor. Çünkü geçen yıl enflasyonla çok fazla ilgilenmeyen Merkez Bankası bu yıl kendisini göstermek istiyor. Henüz resmen enflasyon hedeflemesine geçilmese de, zımnen benzer araçlar uyguluyor. Bu mekanizmaya piyasa alıştırılıyor. Malum enflasyon belli bir orana inmeden ve beklentiler aşağıya dönmeden bu politika zaten alenen uygulanamıyor. Uygulansa bile kredibilite nedeniyle başarı şansı azalıyor. Yaz aylarındaki yazılarımızda bu politikanın temel sakıncasının büyüme olduğunu belirtmiştik. Reel faizler yüksek tutulduğundan bu politika durgunluğa neden olabiliyor. 
     Son zamanlarda büyüme kaygılarının arttığı görülüyor. Yağmur duasına çıkanlar gibi büyüme bekleniyor. Demek ki durum vahim. Ama romatizmalı olanlar yağmurun yağacağını tahmin edebilirler. Büyüme konusunda, hatalı da olsa, elimizde ölçü aletleri var. Biri kapasite kullanım oranı KKO . Diğeri de sanayi üretim endeksi SÜE . KKO anketlerini dolduranların genellikle üretimden sorumlu kişiler olmadığını hatırlatırsak durum anlaşılacaktır. Ancak aynı hata tüm anketlerde olduğundan zaman serileri kullanılabilir. 
     Yukarıdaki tabloda KKO’nun nisan ayında en kötü noktaya geldiği, fakat daha sonra, kasım ayına dek sürekli düzelme gösterdiği görülüyor. Yılın son ayında bu trend bir miktar aşağıya gitse de ocak ayında yeniden toparlanmış. Geçenlerde açıklanan şubat ayı KKO sonucu ise hiç de beklenilen gibi değildi. 4 - 5 ay öncesi düzeye dönülmüş gibi görünüyor. Bu nedenle de mart verisi büyük önem taşıyor. Şubat ayının geçici bir olay mı, kalıcı bir veri mi olduğu o zaman belli olacak. 
     Sanayi üretim endeksi de kapasite kullanım oranları verilerini destekliyor. Aslında bu endeks, krizin geleceğini kasım ayında belli etmiş. Yüksek faizler sektörü şubattan çok önce vurmuş. Ve bu çöküş nisan ayına dek sürmüş. Sonrası toparlanma da kasım ayına dek sürmüş. Ancak bu noktada aksamaya, hatta tekrar inişe geçmiş. 
     Kapasite kullanım oranları daha ayrıntılı olarak incelendiğinde belli sektörlerin toparlanamadığı gözleniyor ulaşım araçları, ana metal sanayii, makine, metal eşya sanayileri ve mobilya sektörü bunun belli başlı örnekleri. 
     Rakamlar küçük işyerlerinin daha fazla darbe yediğini açıkça gösteriyor. İşyeri ağırlıklı anketlerde özellikle 60 işçinin altında kriz öncesi durumdan çok uzakta olunmadığını gösteriyor. 
     Özetle Geçen yıl üretimde genel bir toparlanma gözlense de bu yeterli olmaktan çok uzak. Üstelik son aylarda bazı teklemeler gözleniyor. 
     
Kriz bitti mi      Bir süredir istikrar programını büyümenin gecikmesi nedeniyle eleştiriyoruz. Bu mesleğimizin gerektirdiği bir görev. Eksik görülen uyarılmalı, olumlu gelişmeler konusunda da kamuoyu aydınlatılmalı. 
     Geçenlerde Amerika’da ekonomiden sorumlu Bakan Derviş oradaki bir konuşmasının içinde "kriz bitti" demiş. Bu söz hayli tepki topladı. Genel kanı krizin bitmediği yönde. İş dünyası da Derviş’le çatışmış oldu. 
     Krizin etkileri elbette sürüyor. Hatta bu etkiler 2002 yılında daha fazla hasarla sürebilir. Çünkü geçen yıl durumu rezervleriyle idare eden şirketler, bu yıl daha fazla sıkıntı çekebilirler. Çünkü rezerv de dipsiz kuyu değil. Özellikle emek piyasasındaki daralma sürecek gibi. Bu açılardan bakıldığında işadamlarının feryatları haklı. Ancak... Elbette finans piyasasındaki o en hummalı noktadan çok uzaktayız. Mali krizin reel sektör üzerindeki hasarı henüz tam anlamıyla telafi edilmese de, bu telafi zaman alacaktır. Krizin etkilerinin sürmesi, kriz sürüyor demek değildir. Hastalık bittikten bir süre sonra elbette koşulamaz. Ama ölüm olasılığı azalmıştır. 
     Hepsinden öte Bakan Derviş ABD’de yabancı yatırımcılara "kriz bitmedi, sıkıntılar sürüyor. Türkiye’ye gelmekte acele etmeyin" deseydi daha doğru mu olurdu Sanmıyorum. Üstelik teknik olarak mali krizin etkileri sürse bile Şubat 2001’den veya temmuz ayından çok farklı noktada olduğumuza da kuşku yok. 
     Eleştirilmesi gereken şudur Program daha önce reel faizlerin düşmesiyle büyüme elde edecekti. Şimdi ise "sürdürülebilir büyüme"den bahsediliyor. Bunun için de ekonomi yönetimi, durgunluktan kaynaklanan deflasyona, enflasyonu azdırır endişesiyle müdahaleden kaçınıyor. Yurtdışında sorumlu bir bakanın ülkesini yermesi ise beklenemez. 
     
Borsada oynamak      Borsada yatırım yapana ülkemizde şöyle sorulur "Borsada oynuyor musun " Dikkat ediniz sözcük "yatırım" değil, "oynamakötır. Yani borsa adeta kumar gibi görülür. Buna nedenlerine gelince... 
     20 Mart Çarşamba günü özellikle yabancı yatırımcılarla yoğun işlem yaptığı bilinen bir aracı kurumun günlük ekonomi bülteninde şöyle yazılıyordu 
     "Kısa vade Yatay. 
     Önemli konularda cılız bir haber akışı olmasına rağmen, ciddi gelişmeler öncesinde piyasada yatırımcılar alış yönünde pozisyon almaktan çekiniyorlar. Bu şartlar altında hacimsiz piyasanın bir miktar daha gerilemesi şaşırtıcı olmaz. Fakat bu seviyenin 10 - 15 altında fiyatlar rölatif bazda son derece ucuz hale gelecektir. Buna paralel olarak örneğin İstanbul Yaklaşımı gibi bir konudaki yakın gelecekteki haber akışı piyasada bir toparlanma getirebilir. Bugün yine sıkışık ve dar bantta bir piyasa bekliyoruz." 
     O gün gerçekten borsa çok hacimli olmayan biçimde yüzde 1.2 arttı. Fakat ertesi gün sabah erkenden yabancılar usulca hisse senedi almaya başladılar. İlk önce büyük miktarlarda gelmediler. Hatta zaman zaman satarak, nette hisse aldılar. Perşembe günü İMKB - 100 Endeski yüzde 6.4 artmıştı. Özellikle ucuz buldukları mali sektör hisselerini cuma günü de almaya devam edince, borsa hacimli biçimde yüzde 2.8 daha arttı. Dick Cheney’nin "görülebilir gelecekte Irak’a müdahale etmeme" açıklaması borsaya yükselme bahanesini verdi. Sonrası mı Birlikte göreceğiz. 
     Borsa bir türlü adam olmuyor. Tam bir panayır gibi. Çünkü yatırım yapanın değil, oynayanların egemen olduğu bu mekanda başka ne beklenir ki 
     
     







Atatürkçü bir lim 


Karakolspor 


Cheney'nin dönüşü... 


Büyümede belirsizlik var 


Sudi Özkan ile röportaj 


Vergi gelirleri azalıyor 


Türkiye'ye aşk mektubu yazan İtalyan... 


ATO'nun kriz uyarısı 


Mecburiyetten hafif hava dalgası 


Kriz bitmeden kimler bitecek 


Hedef 2023 


</TEXT>
</DOC>
