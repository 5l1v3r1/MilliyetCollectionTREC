<DOC>
<DOCNO> 98462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/yazar/bila.html </URL>
<DATE> 2002/07/28/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çiller tepkili 
</HEADLINE>
<TEXT>

     Pazartesi Meclis açıldığında önce seçim kararı mı çıkacak, yoksa AB yasaları mı ön alacak Erken seçimin 3 Kasım’da yapılması konusunda partilerin çoğu uzlaşmış görünüyordu. Bu nedenle de pazartesi önce 3 Kasım’da erken seçim kararı alınması beklentisi hakimdi. Bu beklenti hala hakim ama anamuhalefet partisi DYP’nin lideri Tansu Çiller tepkili. Çiller’in tepkisi ANAP lideri Mesut Yılmaz’a... 
     DYP lideri, ANAP liderine neden tepki gösteriyor Çiller, bu soruya şu yanıtı veriyor 
     - Sayın Yılmaz, bana geldiğinde anlaşmaya varmıştık. Önce seçim kararı alınacak sonra AB yasaları çıkacak. Anlaşmamız buydu. Ama şimdi gözlüyorum ki, Sayın Yılmaz, önce AB yasaları çıksın diye önerge verme hazırlığında. Buna şaşırdım. Bana, önce seçim kararı alırız, sonra AB yasalarını çıkarırız, diyerek, bizim önerimizi kabul ettiği mesajı vermişti. Şimdi çıkıp diyor ki Sadece ANAP ve SP, AB yasalarını istiyor’. İşte buna tepki gösteriyorum. 
     - ANAP liderinin bu tutumunu nasıl yorumluyorsunuz 
     - Sayın Yılmaz’ın AB konusunda sadece partisini ve SP’yi samimi bulması bana hem dürüst gelmiyor, hem de gülünç geliyor. AB yasaları konusunda ben kendisine aylar önce Meclis’i kapatmayın, şunları çıkaralım demiştim. Bu konuda DYP’den daha samimi, daha içten parti yoktur. Ben, Sayın Yılmaz’ın bu tutum değişikliğini, ANAP’ın ve SP’nin seçim istemeyişine bağlıyorum. Aslında erken seçimden kaçmak için bahane arıyorlar. Bunun başka bir izahı görünmüyor. 
     Çiller, Yeni Türkiye Partisi lideri İsmail Cem’in, "idam ve Kürtçe" konularının paketin dışında bırakılması önerisini de şöyle değerlendiriyor 
     - İdamın kaldırılması yöntemi konusunda bir uzlaşma yok. Ama anadilde yayın ve öğrenim konusu çözülebilir. Bizim somut önerimiz var. TRT - INT’ten yayın yapılabileceğini savunuyoruz. Bu yayının bütün Türkiye’den izlenmesi için küçük bir yatırım gerekiyormuş. Bu çok kolaylıkla yapılabilir. Uzlaştığımız konuları öne çıkararak AB yasalarını geçirebiliriz. Seçim kararı ve AB yasaları konusunda oluşmaya başlayan uzlaşma havası dağılmazsa, Ankara, önümüzdeki hafta somut adımlar atabilir. 
     
     







Karga karga gak dedi... 


Çiller tepkili 


Picasso, Cem’le Derviş, yaratıcı diyalog 


Çıplak ayak 


Başka hayatlar 


Derviş siyaseti bırakıp üniversiteye mi dönecek 


Komik erkekler sevilir ciddilerle evlenilir 


Şair Eşref’ten... 


AKP’nin yükselişi 


Oyak Renault, k rlılıkta 4 yıldır zirvede 


Horozlu ayna siyasetimiz bizim 


Zorla ortaklık olmaz 


2001 krizi Türkiye’de sanayinin belini kırmış 


Cem hem kendini hem bizi harcadı 


</TEXT>
</DOC>
