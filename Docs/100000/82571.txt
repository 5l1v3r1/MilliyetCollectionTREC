<DOC>
<DOCNO> 82571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/yazar/uras.html </URL>
<DATE> 2002/05/07/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Kazların yüzde 12’si öldü 
</HEADLINE>
<TEXT>

2001’de, kümese giren, yani vergi ödeyen her 100 mükelleften 12’sinin kaydı silindi. Beyanname düzenleyerek vergi ödeyenlerin sayısı 328 bin azalarak 2 milyon 344 bine indi 
     Maliye’ye Gelir Vergisi ve Kurumlar Vergisi beyannamesi veren her vatandaş "kümese girmiş kazdır." 
     Kümese bir defa giren bir daha ancak ve ancak "iflas eder ise, dükkanı kapar ise" açık anlatımıyla "vücudunda yolunacak tüy kalmaz ve de bir daha tüylenemeyecek duruma düşer ise" kümesten çıkar. 
     Önemli olan kümesteki kazların sayısını artırmaktır. Ama bizde Maliye kaçanları kümese tıkmakta başarılı olamadığından, sadece kümese girenlerle uğraşır. Başı sıkıştıkça onların tüyünü biraz daha, biraz daha yolar... Bu bizde böyle gelmiştir. Böyle gider... 
     Amma velakin, haberler kötü... Son bir yılda, kriz sonucu kümesteki her 100 kazın 12’si "sizlere ömür .." 
     Konuyu "sulandırmadan" anlatayım. 2000 yılında beyanname ile Maliye’ye gerçek usulde Gelir Vergisi ödeyen 2 milyon 80 bin vatandaş var iken, 2001 yılında bunların 312 bini yüzde 15’i vergi kaydını sildirmiş. 2000 yılında 581 bin banka veya şirket Kurumlar Vergisi beyannamesi vererek vergi öderken bunların 16 bini yüzde 3’ü bu yıl dükkanı kapatmış. 
     Beyanname düzenleyerek vergi ödeyenlerin kümese giren toplam kazların sayısı 2000 yılında 2 milyon 862 bin iken, 2001 yılında 328 bin azalma ile yüzde 12 azalma 2 milyon 334 bine düşmüş. 
     
Hem ekonomik, hem sosyal kayıp      Kriz nedeniyle üretim yapılamıyor. Üretim yapılamıyor demek, iş yok demek. Olmayan işin vergisi de olmaz... Genel olarak vergi geliri düşer... Ama vergi beyannamesi verenlerin kümese girmiş durumdaki kazların sayılarının azalması çok çok tehlikeli bir gelişmedir. Ülkenin üretken, vergi veren, hesap kitap tutan, kanunlara saygılı insanlarının ve şirketlerinin sayısı azalıyor demektir. 
     Hele hele bir yılda yüzde 12 gibi kayıp, çok büyük bir kayıptır. Olayın kamu gelirleri bakımından önemi büyük ama, ekonomik ve sosyal boyutu daha da önemli. Demek ki, üretim birimlerinde bu kadar azalma var. Demek ki, istihdam olanaklarında bu kadar daralma var. Demek ki, sosyal bakımdan bu boyutta bir sıkıntı var. 
     
Kriz sonucu vergi verenlerin sayısı 328 bin 12 azaldı Vergi döneminde beyanname verip vergi ödeyen mükellef sayısı Gerçek Usul Gelir Vergisi verenler ticari, zirai kazanç ve diğerleri Kurumlar Vergisi verenler şirketler, bankalar, yabancı sermaye Beyanname düzenleyip vergi verenleri toplamı 2000 2.080.877 581.574 2.662.451 2001 1.768.653 565.556 2.334.209 Azalış 312.224 16.018 328.242 Kayıp oranı 15 3 12      
     Kaynak Maliye Bakanlığı Gelirler Gn. Müdürlüğü. 
     
     







Milliyetçilik 


Anabilim gecesi 


Ecevit'i anlamak 


Ecevit'in sağlığı, siyasetin geleceği 


Terör pasaportu 


O adam neden sadece 3 fotoğraf çekti 


Doğaya ne kadar sahip çıkıyoruz 


Denktaş'ın "yeni açılımı" 


Rejim üzerindeki gölge sahiden askerin mi 


Terör ve medya ilişkisi 


Yüzde 80'in gücü 


Hisarcıklıoğlu Derviş yakınlığı 


Kazların yüzde 12’si öldü 


ABD istedi, Türkiye’nin yeri değişti 


</TEXT>
</DOC>
