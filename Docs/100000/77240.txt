<DOC>
<DOCNO> 77240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/guncel/gunz1.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Otomobil iten 3 kişiyi TIR ezdi 
     TEM Otoyolu’nun Gebze Tavşancıl mevkiinde yakıtı biten LPG’li otomobili iten 3 kişi, arkadan gelen bir TIR’ın çarpması sonucu ezilerek öldü. Önceki gece saat 03.00 sıralarında meydana gelen kazada can veren Yüksel Kılçık 35 , Necmettin Kılçık 24 ve Seher Yörük 42 , olay yerinde can verdi. Aracın içinde bulunan 3’ü çocuk 5 kişi ise mucize eseri yara almadan kurtuldu. 
     
     Durmuş’tan kalp krizine müdahale 
     Gürcistan’a yapacağı yolculuk öncesi dün gece Çınar Oteli’nde bir yemeğe katılan Sağlık Bakanı Osman Durmuş, kalp krizi geçiren polis memuru Durmuş Dinç’i hayata döndürdü. Bir anda yere yığılan Dinç’e ilk müdahaleyi Bakan Durmuş yaptı. Ambulansın 12 dakikada gelmesine kızan Durmuş, "Bu süre yeterli değil. İstanbul’da ambulans sayısını artırmayı planlıyoruz" dedi. 
     
     Tiyatrocu Ünal Gürel vefat etti 
     Mahallenin Muhtarları dizisinde "berber" karakterini canlandıran tiyatro sanatçısı Ünal Gürel, kalp yetmezliği nedeniyle tedavi gördüğü İstanbul Tıp Fakültesi Hastanesi’nde vefat etti. Gürel için, Muhsin Ertuğrul Sahnesi’nde, bugün 10.30’da tören düzenlenecek. Gürel’in cenazesi Fatih Camii’nde öğleyin kılınacak namazın ardından Feriköy Mezarlığı’na defnedilecek. 
     
     Cumhurbaşkanı yine affetti 
     Cumhurbaşkanı Ahmet Necdet Sezer, dün ölüm orucu tutan Gülseven Öztürk’ü affetti. Cumhurbaşkanlığı Basın Merkezi’nden yapılan açıklamaya göre, Sezer, Adli Tıp Kurumu’nca saptanan sürekli hastalığı nedeniyle hükümlü Öztürk’ün kalan cezasını kaldırdı. Öztürk, DHKP-C Davası’ndan yargılanmış ve 12 yıl 6 ay hapse mahk m edilmişti. 
     
     250 bin lira için çatıya çıktı 
     Mevlanakapı’da karnını doyurmak için vatandaşlardan 250 bin lira isteyen Fikret Şencan, tepkiyle karşılaşınca dört katlı bir binanın çatısına çıkarak intihara kalkıştı. Sara krizi de geçiren 21 yaşındaki genç, itfaiye ve polis ekipleri tarafından kurtarıldı. Vatandaşların alkışları arasında aşağı indirilen genç, hastaneye kaldırıldı. 
     
     
     Kapkaççıların büyük vurgunu 
     İçel’in Tarsus ilçesindeki Ziraat Bankası Şubesi’nden para çeken Pamukova Sulama Birliği mutemedinin taşıdığı ve içinde birliğe ait 17 milyar lira bulunan çanta, bankada biri çocuk, 2’si kadın, 3 kapkaççı tarafından çalındı. İhbar üzerine olay yerine gelen polis, bond tipi çantayla kaçan kapkaççıların yakalanması için çevrede geniş çaplı operasyon başlattı. 
     
     Pensoy’un villasına işçilerden haciz 
     Patronları Remzi Pensoy’dan alacaklarının peşine düşen Yalova Elyaf Fabrikası işçileri, Pensoy’un İstanbul Boğazı’na nazır villasına 7 trilyon liralık haciz koydurdu. İşçiler dün de 1. Ticaret Mahkemesi’nde görülen duruşmaya müdahil olarak katılmak için 2 otobüsle İstanbul’a geldi. Fabrika, ekonomik krizden kurtulamayarak kapanmıştı. 
     



 GÜNCEL 






























</TEXT>
</DOC>
