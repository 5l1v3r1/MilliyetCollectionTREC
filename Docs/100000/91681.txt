<DOC>
<DOCNO> 91681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/spor/spo05a.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bize dua etsinler" 
</HEADLINE>
<TEXT>

Rivaldo, ilk maçta yaptığı artistik hareketten dolayı Türkiye’nin kendisine kızgın olamayacağını söyledi, "Çünkü sayemizde yarı finale geldiler" dedi 
     İlginç yaklaşım 
     BREZİLYA’NIN yıldız futbolcusu Rivaldo Türkiye’ye iyilik yaptıklarını belirterek, "Bize şükran duymaları gerekir" dedi. Sambacılar’ın süper starı "Türkiye ile oynadığınız ilk maçta gelişen olaylar sonrası Türk Takımı, yaptığın aldatmacadan dolayı sana ve takım arkadaşlarına kızgın olabilir mi " şeklindeki soruya, "Bize kızgın olamazlar. Çünkü onlar, sayemizde yarı finale kadar geldiler" yanıtını verdi. 
     
     Cafu’dan övgü 
     KAPTAN Cafu ise Türkiye’nin yarı finale kadar çıkıp kendilerine rakip olmasını yadırgamadığını söyledi. Tecrübeli oyuncu, "Bu durum benim için asla bir sürpriz değil. Çünkü bizim takım şimdiye kadar oynadığı maçlarda en çok Türkiye karşısında zorlandı. Türkiye diğer takımlardan daha güçlü olduğu için buraya kadar geldi. En çok Hasan Şaş’tan etkilendim. Çok zeki ve çok yetenekli bir oyuncu. Onu izlemek büyük keyif" dedi. 
     
Ronaldinho’ya bir maç ceza      BREZİLYA Milli Takımı’nda, İngiltere karşısında kırmızı kartla oyun dışı kalan yıldız forvet Ronaldinho’ya bir maç ceza verildi. FIFA Disiplin Komitesi, galibiyet golünü attıktan kısa bir süre sonra Mills’in ayağına basan ve kırmızı kart gören Ronaldinho’ya bir maç ceza vermeyi uygun gördü. Ronaldinho, takımı finale kaldığı taktirde final maçında forma giyebilecek. 
     



 SPOR 




































</TEXT>
</DOC>
