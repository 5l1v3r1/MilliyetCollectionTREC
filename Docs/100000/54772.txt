<DOC>
<DOCNO> 54772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sontur06.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'de AİDS en çok eşcinsellerle ilişki kuranlarda görüldü 
</HEADLINE>
<TEXT>

     Dünyada her 5 saniyede bir kişinin HIV ile enfekte olduğunun tahmin edildiği ve etkilenen kişilerin çoğunluğunun, 25 yaş altındaki gençler olduğu bildirildi. 
     Türkiye'de ise 1985'de görülen ilk AIDS vakasından bu yana, AIDS hastası ve taşıyıcılarının sayısı 1246'ya yükseldi. 
     Genellikle metropol ve turistik illerde daha fazla görülen hastalık, Türkiye'de 64 ilde ortaya çıkıyor. 
     Bakanlık verilerine göre, geçen yıl 158 yeni vaka ortaya çıkarken, bu yıl 30 Haziran itibariyle 105 yeni vaka saptandı. 
     Hastalığa yakalananların 368'ini kadınlar, 878'ini ise erkekler oluşturuyor. 
     Türkiye'de en çok heteroseksüellerde görülen hastalığın, bu risk grubundaki taşıyıcı ve hasta sayısı toplam 627 olarak tespit edildi. 
     Hastaların 100'ünü homoseksüel ve biseksüel ilişkiye giren erkekler, 95'ini madde bağımlısı, 5'ini homoseksüel ve madde bağımlısı, 10'unu 
     hemofili hastaları, 15'ini enfekte anne bebeği, 350'sini ise nedeni bilinmeyenler oluşturuyor. Sağlık Bakanlığı verilerine göre, dünyada 36 milyonu aşkın kişi HIV ile enfekte ve bunların yüzde 95'i, gelişmekte olan ülkelerde yaşıyor. İlk olarak eşcinsellerde ortaya çıkan AIDS hastalığı, ayrım yapmaksızın kadın, erkek ve çocukları etkiliyor. AIDS, gerekli önlemlerin etkili ve hızlı bir şekilde uygulanmadığı ülkelerde hızla yayılmaya devam ederken, dünyada her 5 saniyede bir kişinin HIV ile enfekte olduğu tahmin ediliyor. Etkilenen kişilerin çoğunluğu 25 yaş altındaki gençler oluşturuyor. Dünyada, 2000 yılı sonunda, 36 milyonu aşkın kişi HIV ile enfekte ve bunların yüzde 95'i gelişmekte olan ülkelerde yaşıyor. AIDS'le ilgili Birleşmiş Milletler Ortak Programı UNAIDS , geçen yıl 21.8 milyon insanın AIDS'ten öldüğünü, yine aynı yıl 5.3 milyon kişinin daha AIDS'e yakalandığını belirtiyor. UNAIDS, bu yılın sonuna kadar 5.5 milyon yeni vaka ortaya çıkacağını ve 3.5 milyon kişinin hayatını kaybedeceğini tahmin ediyor. 
     






</TEXT>
</DOC>
