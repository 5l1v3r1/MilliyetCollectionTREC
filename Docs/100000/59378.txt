<DOC>
<DOCNO> 59378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/guncel/gun01.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bravo h kimlere 
</HEADLINE>
<TEXT>

İstanbul Adliye Sarayı'na kamyonla Vakko etiketi taşıyan, dev yılbaşı paketleri getiren Star Grubu'nun 'jesti' geri tepti, h kim ve savcılar paketleri iade etti... 
     İSTANBUL Milliyet 

     İstanbul Adliye Sarayı'ndaki hakim ve savcılara yılbaşı hediyesi gönderen Star Grubu, yargı üyeleri hediyeleri kabul etmeyince paketlerini geri almak zorunda kaldı. Grup logosunu taşıyan kapalı kasa bir kamyonet dün İstanbul Adliye Sarayı’nın tam önüne park etti. Üzerlerinde grup avukatları Şebnem Çongar, Fadime Çek ve Şaylan Çığgın'a ait kartvizitlerin bulunduğu Vakko hediye kolileri, kamyonetten inen görevliler tarafından ticaret mahkemelerinin önüne getirildi. 
     
     Önce içeri, sonra dışarı 
     Adliyede görev yapan basın mensupları paket taşıyan görevlilerin çalışmasını adım adım izledi. Mahkeme kapısına bırakılan hediyeler bir süre ortada kaldı. Davalar sürerken gelen hediyeleri ne yapacaklarını şaşıran adli personel, kolileri önce içeri aldı, daha sonra tekrar koridora bıraktı. Yargı mensupları hediyeleri kabul etmeyince ortada kalan hediyelere avukatlar sahip çıktı. Avukat Fadime Çek, kimseyi etkilemeye çalışmadıklarını belirterek, "Bu geleneksel bir olay. Herkes gibi biz de yeni yıllarını kutlamak istedik" dedi. 
     
     Görenler şaştı kaldı 
     İstanbul Adliye Sarayı'nın kapısına dayanan hediye dolu kamyonet, görenleri hayrete düşürdü. Dev paketlerin Star grubu içinh Vakko tarafından hazırlandığı öğrenildi. 
     



 GÜNCEL 


















</TEXT>
</DOC>
