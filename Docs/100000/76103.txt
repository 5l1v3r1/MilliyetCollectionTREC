<DOC>
<DOCNO> 76103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/spor/aspo.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyaca ünlü enerji uzmanı Geller, MİLLİYET’e çarpıcı açıklamalar yaptı 
</HEADLINE>
<TEXT>
IŞIN SIRRI URI’DE 
Uri Geller, 1999’da Milan’ı son iki dakikadaki golleriyle 3 - 2 yenen ve UEFA şampiyonluğu yolunu açan Galatasaray’a kendisinin enerji verdiğini ileri sürdü 
     Özel Röportaj MURAT AĞCA 

     Galatasaray’ın Avrupa’daki başarılarında "sihir" sırrı .. Kiminin futbolcuların cesaretine, kiminin de Fatih Terim’in futbol dehasına bağladığı Cim - Bom’un Avrupa zaferlerine, doğaüstü yeteneklere sahip dünyaca ünlü enerji uzmanı Uri Geller, inanılmaz bir açıklama getirdi 
     
"Galatasaray’a ben enerji verdim"...      Geller, Şampiyonlar Ligi’nde 1999’da oynanan ve Galatasaray’ın son üç dakikada attığı iki golle 3 - 2 kazanıp, UEFA Kupası şampiyonluğuna giden yolu açtığı Milan maçında, Sarı - Kırmızılı takımın galibiyetini doğaüstü güçleriyle kendisinin hazırladığını iddia etti. Bunu ismini açıklamadığı bir yöneticinin isteği üzerine yaptığını belirten Geller, doğaüstü güçlerini daha sonra da kimi zaman Galatasaray için kullandığını ileri sürdü. 
     
     - Ne zamandan beri Galatasaray’a yardım ediyorsunuz 
     "Üç yıl önceki Milan maçıyla başladı. O zaman benimle görüşen bazı üst düzey Galatasaylılar’ın ricasıyla Galatasaray’a enerjimi gönderdim. Onlar da önce son dakikada galibiyete, sonra da UEFA şampiyonluğuna yürüdüler. Londra’daki evimde, Galatasaray posterim ve bayrağım var." 
     
     - Bu gücünüzü Galatasaray’ın başka maçları için de kullandınız mı 
     "Sadece Avrupa kupası maçlarında. Çünkü benden bunun için yardım istemişlerdi. Türkiye’de lig maçları için hiç olmadı. " 
     
     - Fakat şu anda ligde özellikle deplasman maçlarında zorlanıyorlar. 
     "İsterlerse yine yardım ederim. Şimdi takımın forveti kim Önündeki postere bakıyor . Bana gösterir misiniz " 
     
     - Ümit Karan, ama şu aralar şanssız. 
     "Hangisi, bu mu Tamam Elini Ümit’in posterdeki resmi üzerinde hafif, hafif gezdiriyor Şu anda ona pozitif enerjimi gönderiyorum. Mutlaka faydası olacaktır, gelecek maçlarda ona şans getirecek Gülüyor " 
     
     - Enerjiyi nasıl aktarıyorsunuz 
     "Futbolcularla temasım olmadı. Keşke birkaç futbolcuyu getirseydiniz yanıma. Fakat temas şart değil. Ben bunu yüz yüze veya uzaktan yapabiliyorum. 
     
     - Ya diğer takımlar da sizden yardım isterse 
     "Neden olmasın. Yardım isteyen kimseye sırt çevirmem. Bu iş şike değil, bir motivasyon tekniği. Sahip olduğum doğaüstü güçler, az çok her insanda var. Ben sadece var olan bu gücü, nasıl harekete geçirebileceğimi biliyorum hepsi bu." 
     
     - Bu işten para kazanıyor musunuz 
     "Spor benim için diğer konulardan ayrı. Ne Galatasaray’dan, ne başka bir takımdan maddi çıkar veya menfaat sağlamadım. Küçük yaşımdan beri gücümün farkındayım. Kıbrıs’ta büyüdüm. 12 yaşımda Yunan Panathinaikos’u bu güçler sayesinde, ligin dibinden zirveye taşıdım. 
     
     - Doğaüstü güçlerinizi başka spor alanlarında da kullandınız mı 
     "Tabii, birçok kez yaptım bunu. Formula 1, basketbol, boks, buz hokeyi. Ama özellikle futbolda. Ünlü sporcular gelir bana, yardım ister. Ya şansları yaver gitmediği ya da adımı duyup, kitaplarımı okudukları için." 
     
     -Kimlere yardım ettiniz 
     "Yaptığım iş doktorluk gibidir. Nasıl doktorlar hastalarının sağlığı için bazı gizlilik kurallarına uymak zorundaysa, benim için de bu kural geçerli." 
     
     -Peki, en azından birkaç örnek veremez misiniz 
     "Euro 96’yı hatırlarsınız. İskoçya maçında McAllister, İskoçya adına penaltı atacak. Ben de, Wembley Stadı’nın üstünde helikopterdeyim. Tamamen topa odaklandım ve tam McAllister vuracağı sırada, topu yerinden oynattım. Penaltıyı kaçırdı, İngiltere maçı kazandı. Bunu televizyondan da izleyebilirsiniz." 
     
     - Yeni görevleriniz var mı 
     "Dünya Kupası benim için çok önemli. Zaten kupa da evime gelmişti, ondan inanılmaz elektrik almıştım. Bu yıl, Dünya Kupası’nda İngiliz Milli Takımı’na destek olacağım. 1966’dan beri bekliyor İngiltere bu şampiyonluğu." 
     
SON MUCİZESİ      GELLER, sihirli güçlerini futbolda en son Newcastle’a uğur getirmek için kullandı. Londra deplasmanında tam 29 maçtır galibiyet yüzü göremeyen Newcastle, artık teknik ve taktik olarak yapılabilecek birşey kalmadığına, bu şanssızlığı kırmak için doğaüstü güçlere başvurmaları gerektiğine inandı. Ve Uri Geller’i yardıma çağırdı. 
     GELLER, 18 Aralık 2001’de Newcastle’ın, Highbury Stadı’nda Arsenal ile oynayacağı maça geç kalınca, Arsenal 1 - 0 öne geçti. Tam bu sırada stada varan ve çevresinde 11 tur atan Geller’in, stadın duvarına yaptığı sihirli dokunuş sonrası, Arsenal önce 10 kişi kaldı. Ardından Newcastle üç golle galibiyete ulaştı. 
     
Kimdir      İSMİ "Işığım" anlamına gelen ve bir Macar Musevisi olan Uri Geller’in çocukluğu Kıbrıs’ta geçti. Çorba içerken kaşığın eğilmesi sonucu yeteneğini küçük yaşta keşfeden Geller, 40 yılı aşkın süredir güçlerini kullanabiliyor. 20 yıldır İngiltere’de yaşayan Geller’in ünü Dünya’ya yayılmış durumda. 20 kitabı yayınlanan ve Oxford dahil birçok kurumda ders veren 53 yaşındaki Geller, kendini "Enerji uzmanı" olarak tanımlıyor. Hayır kurumları yararına gösteriler de düzenleyen Geller birçok ünlünün danışmanlığını yapıyor. 
     
UZMAN GÖRÜŞÜ      İnsanın enerjisi var 
     Prof. Dr. FEVZİ AKSOY 

     İnsanın kalbi ve beyni bioelektrik ile işliyor. Kalpte EKG, beyinde EEG ile bunlar tespit edilebiliyor. Bu enerji gerçekten var. Fakat bu enerjinin bir insandan diğerine geçip geçemeyeceği tartışma konusu. Bu konuda yazılı eserler de var. Telepatiyle bioenerjinin nakledildiği düşünülüyor. Ama bilim bunu somut olarak kanıtlayamamıştır. Çünkü bu enerjinin çıkışını veya transferini ölçecek herhangi bir aygıt yoktur. Nasıl ki hipnozla bazı insanları uyutmak mümkünse, telkinle de etkilenme mümkün olabilir. Acaba, aynı telkinle bazı aletleri de eğip, bükmek mümkün olabilir mi 
     



 SPOR 




























</TEXT>
</DOC>
