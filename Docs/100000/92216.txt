<DOC>
<DOCNO> 92216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/soneko18.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyonun düşeceğine olan güven azaldı 
</HEADLINE>
<TEXT>

     Merkez Bankası'nın yaptırdığı ankete göre, gelecek 3 aylık dönemde enflasyonun düşeceğine inanların oranı 2.6 puan azalarak, yüzde 59.5'dan yüzde 56.9'a indi. 
     Merkez Bankası tarafından, her ay işadamları arasında düzenlenen İktisadi Yönelim Anketi'nin Mayıs ayı sonuçları belli oldu. 
     463 katılımcının yer aldığı anketin sonuçlarına göre, gelecek 3 
     aylık dönemde enflasyonun düşeceği ile aynı kalacağına inanların oranında azalış yaşanırken, yükseleceğini öngörenlerin sayısında artış oldu. Verilere göre, enflasyonun artacağını öngörenlerin oranı 3.1 puan artarak yüzde 8.3'den yüzde 11.4'e çıkarken, aynı kalacağına inananların oranı 0.5 puan gerileyerek yüzde 31.7'ye indi. Ankete katılanların yüzde 18.2'lik bölümü, toptan eşya fiyatları bazında yıllık enflasyonun yüzde 31-35, yüzde 15.5'lik bölümü yüzde 36-40, yüzde 14.2'lik bölümü yüzde 41-45, yüzde 13.9'luk bölümü yüzde 26-30 ve yüzde 12.4'lük bölümü de yüzde 46-50 diliminde gerçekleşeceğine inanıyor. 
     
     YILSONU TAHMİNİ 
     Katılımcıların yüzde 19.6'sı ise bu yıl sonu itibarıyla enflasyon oranının yüzde 36-40 aralığında gerçekleşeceğini öngörüyor. 
     Yılsonu enflasyon rakamı konusunda ayrıca, ankete katılanların yüzde 18.2'si yüzde 46-50, yüzde 17.8'i yüzde 31-35, yüzde 15.5'i yüzde 41-45, yüzde 9.2'si yüzde 61-70 aralıklarında gerçekleşeceğine inanıyor. 
     
     KREDİ FAİZLERİ DÜŞECEK BEKLENTİSİ 
     Öte yandan faiz cephesine bakıldığında, gelecek 3 aylık dönemde kısa vadeli Türk Lirası kredi faizlerinin düşeceğini öngörenlerin sayısında azalma yaşanırken, aynı kalacağı ve yükseleneceğini düşünenlerin oranında artış oldu. 
     Kredi faizlerinin artacağına inananların oranı geçen ay yüzde 3.2'den yüzde 9.3'e, aynı kalacağına inananların oranı da yüzde 
     31.2'den yüzde 32.7'ye çıkarken, düşeceğini inananların oranı yüzde 
     65.6'dan yüzde 58'e indi. 
     Ankete katılanların yüzde 20'lik bölümü, gelecek 3 ay içinde beklenen kısa vadeli Türk Lirası kredi faiz oranının yüzde 46-50 ve yüzde 56-60 aralığında gerçekleşeceğini öngörürken, yüzde 16.8'lik bölümü yüzde 51-55, yüzde 15.6'lık bölümü yüzde 61-70, yüzde 11.2'lik bölümü ise yüzde 41-45 aralığında gerçekleşeceğini inanıyor. 
     Faiz cephesinde gelecek 12 aylık dönemdeki beklentilere bakıldığında da, katılımcıların yüzde 21.9'u Türk Lirası kredi faizlerinin yüzde 46-50, yüzde 17.7'si yüzde 41-45, yüzde 14.5'u yüzde 36-40, yüzde 12.6'ı yüzde 61-70, yüzde 11.4'ü yüzde 56-60 aralığında 
     gerçekleşeceğini düşünüyor. 
     
     İHRACAT İMKANI 
     Gelecek 3 aylık dönemde ihracat imkanları bakımından bir önceki aya göre kıyasla daha iyimser olanların oranı artarken, daha kötümser ve aynı olanların oranlarında gerileme görüldü. 
     Daha iyimser olanların oranı 4.3 puan artarak yüzde 31.2'den yüzde 35.5'e çıkarken, daha kötümser olanların oranı 1.4 puan azalarak yüzde 
     8.1'e, aynı olanların oranı yüzde 2.9 düşerek yüzde 56.5'a indi. 
     Son bir aylık satış hasılatı ele alındığında, geçen ay bir önceki aya göre daha fazla satış hasılatı elde edildi. 
     Satış hasılatı daha yüksek diyenlerin oranı 2.8 puan artarak yüzde 39.6'den yüzde 42.4'e çıkarken, farksız diyenlerin oranı 5.7 puan 
     azalarak yüzde 38.2'e indi. 
     Aynı dönemde satış hasılatı daha az diyenlerin oranı ise 2.9 puan artarak yüzde 19.4'e çıktı. 
     
     YATIRIM HARCAMASI 
     Sanayi dalında genel gidişat konusunda Mayıs ayında bir önceki aya göre daha iyimser ve aynı olanların oranında artış yaşanırken daha kötümser olanların oranında gerileme görüldü. 
     Mayıs ayında sanayi dalında genel gidişat konusunda bir önceki aya göre daha iyimser olanların oranı 4 puan artarak yüzde 41.4'e aynı olanların oranı 3 puan artarak yüzde 54.8'e çıkarken, daha kötümser olanların oranı 4.4 puan azalarak yüzde 3.7'ye indi. 
     Gelecek 12 ayda, geçen 12 aya oranla daha fazla ve aynı yatırım harcaması yapmayı planlayanların sayısında Mayıs ayında bir önceki aya göre artış olurken, daha az yapmayı öngörenlerin oranında düşüş oldu. 
     Buna göre, Mayıs ayında daha fazla yatırım yapmak isteyenlerin oranı 1.2 puan artarak yüzde 24.2'ye, aynı olanların oranı 4 puan yükselerek 40.6'ya çıkarken, daha az yatırım yapmak isteyenlerin oranı 5.2 puan gerileyerek 35.2'ye düştü. 
     
     BİRİM MALİYET 
     Gelecek 3 ayda, geçen 3 aya oranla sanayide ortalama birim maliyetinin yükseleğini öngörenlerin oranında artış yaşanırken, aynı ve düşeceğini inananların oranında azalış yaşandı. 
     Mayıs ayında yüzde 60.5 olan ortalama birim maliyetinin son 3 aylık trendinin gelecek 3 aylık sürede yüzde 62.7'ye çıkması öngörülüyor. 
     Toplam istihdam miktarının artacağı ile aynı kalacağını inanların oranı, gelecek 3 ayda geçen 3 aya oranla artarken, düşeceğine öngörenlerin oranında azalma oldu. 
     Buna göre, gelecek 3 aylık trentte toplam istihdam miktarının artacağına inanların oranı 3.3 puan yükselerek yüzde 18.8'e, aynı kalacağını öngörenlerin sayısı 1.8 puan artarak yüzde 72.5'e çıkarken, düşeceğini planlayanların miktarı da 5.3 puan gerileyerek yüzde 8.7 oldu. 
     Ankete katılanların yüzde 61.9'u, gelecek 3 aylık sürede ihracat siparişini kısıtlayan faktörlerin başında fiyat rekabetini görüyorlar. 
     Ankete katılanların yüzde 80.4'ü gelecek 3 aylık sürede üretimi kısıtlayan faktörlerin başında sipariş ve satış miktarını görürken, iş gücü maliyeti olduğuna inanların oranı yüzde 1.1 olarak belirlendi. 
     





</TEXT>
</DOC>
