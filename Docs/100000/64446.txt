<DOC>
<DOCNO> 64446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/soneko02.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda Florini yarın tarih oluyor 
</HEADLINE>
<TEXT>

     Avrupa tek para birimi Euro'nun yılbaşında dolaşıma çıkmasının ardından, tedavülden kalkacak ilk para birimi Hollanda Florini oluyor. 
     Parasal Birliğe dahil 12 ülke ulusal paralarından Hollanda Florini, yarından itibaren yasal para olma özelliğini kaybederek tedavülden kalkacak. 
     Bununla birlikte Hollanda Merkez Bankası, 1 Ocak 2032 tarihine kadar para birimi Florini, Euro ile değiştirecek. 
     Belirlenen programa göre yılbaşında Euro'ya geçiş sonrası Hollanda Florini yarın, İrlanda Lirası 9 Şubat 2002, Fransız Frangı 17 Şubat 2002, Alman Markı, Avusturya Şilini, Belçika Frangı, Fin Markkası, 
     İspanyol Pezetası, İtalyan Lireti, Lüksemburg Frangı, Portekiz Esküdosu ve Yunan Drahmisi 28 Şubat 2002 tarihinde yasal para olma özelliğini kaybederek tedavülden kalkacak. 
     Tedavülden kaldırılacak ulusal paraların, ulusal merkez bankaları tarafından kabul edilecek son geçerlilik tarihleri, ülkeden ülkeye farklılık gösteriyor. 
     Bu çerçevede Finlandiya, Fransa, İtalya ve Yunanistan merkez bankaları kendi ulusal paralarının tedavülden kaldırılmasından sonra 10 yıl, Portekiz Merkez Bankası 20 yıl, Hollanda Merkez Bankası 1 Ocak 
     2032 29 yıl 11 ay tarihine kadar, diğer ülkelerin merkez bankaları 
     ise süresiz olarak ulusal paralarını Euro ile değiştirecekler. 
     Kaydi para olarak 1 Ocak 1999 tarihinden bu yana uygulamaya konulan Euro, üç yıllık bir geçiş döneminden sonra 1 Ocak 2002 tarihinden itibaren itibaren 5, 10, 20, 50, 100, 200 ve 500'lük kupürler halinde banknot, Avrupa Birliği'ni AB oluşturan 15 ülkenin 12'sinde tek para birimi olarak tedavüle çıkmıştı. 
     Tek para birimine Almanya, Fransa, Belçika, Hollanda, Lüksemburg, İrlanda, İspanya, Portekiz, İtalya, Yunanistan, Finlandiya, Avusturya dahil bulunuyor. 
     İngiltere, Danimarka ve İsveç'in oluşturduğu diğer üç AB üyesi ülke ise parasal birliğin dışında yer aldılar. 
     






</TEXT>
</DOC>
