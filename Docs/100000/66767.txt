<DOC>
<DOCNO> 66767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/yazar/yilmaz.html </URL>
<DATE> 2002/02/09/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bu da benim gümrük anketim 
</HEADLINE>
<TEXT>

     Bankacısı, ekonomisti, sanayicisi, hukukcusuyla akşam yemeği için oturduk, hoş - beş ediyoruz. Önde gelen bir iş dünyası kuruluşunun başkanı derdini döküyor 
     "Gümrükte yükleme yaptık, malı göndereceğiz. 2 milyar lira ödememiz gereken fazla mesai ücreti için bizden 7 milyar lira istediler. Pazarlık ediyoruz Kanunsuz hareket ediyorsunuz, ödemeyiz’ diyemiyoruz." 
     Sorunu kafama not ettim, zamanı gelince kurcalayacağım. 
     Önceki gün Devlet Bakanı Mehmet Keçeciler ve Gümrük Müsteşarı Nevzat Saygılıoğlu, 8 bin 600 gümrük çalışanı arasında yapılan anketi açıkladı. Sonuç "Rüşvet alıyoruz." 
     Evet, zaman geldi gümrük memurlarının anketine, iş dünyasının sesini de eklemeliyim. 
     Uluslararası Taşımacılık Lojistik Hizmet Üretenler Derneği UTİKAD Başkan Yardımcısı ve Balnak Nakliyat Genel Müdürü Selma Akdoğan’ın gümrüklerdeki rüşvet olaylarından yakındığını biliyorum, kendisini aradım. 
     
     Destekleyecek misiniz 
     "Rüşvet vermeyeyim, Sayın Keçeciler ve Sayın Saygılıoğlu da malımın yükleneceği garantisini veriyor mu" diye soruyor Akdoğan. 
     Akdoğan gümrüklere yılda 100 bin dolar rüşvet ödüyor. Verdiği rüşveti, gider kalemlerinde gösteremediği için de gelir vergisini ödüyor. 
     Yukarıda "başkanın" yakındığı "fazla mesai ücreti üzerinde pazarlık" konusunu, Akdoğan da doğruluyor. 
     Madem Keçeciler ve Saygılıoğlu kendi kurumlarına ayna tutacak kadar açık davranıyorlar, o zaman biz de açık açık sorunu ortaya koyalım. 
     Gümrüklerde rüşveti önlemek için öncelikle siyasi kararlılık gerekiyor. Samimiyetleri yetiyorsa, "Rüşvet zincirinin bir halkası da siyasi partiler" iddiasını ortadan kaldırmalılar. 
     Uluslararası alanda çalışan ve masadan masaya nakliyat yapan hangi kurum, rüşvet vermek ister Kimin işine gelir Gümrüklerde alınan rüşvetin suçlusu özel sektör mü 
     Kim rüşvet vermek ister sorusunun tek bir yanıtı var Yasadışı iş yapanlar, vergi kaçıranlar, kaçak mal yükleyenler... 
     Akdoğan’ın işaret ettiği önemli diğer bir konu daha 
     "İki sene önce çıkan 4458 sayılı Gümrük Kanunu’na göre, bir firmanın gümrükleme hizmeti verebilmesi için ortakları arasına, gümrükleme faturası kesme hakkı olan "A Karneli Gümrükçü" almak zorunda. Yapılan yeni düzenlemeye göre de bu durum korunuyor. Bana ortak alma zorunluluğu getirilemez. Hukuk veya mali müşavirimi ortak yapıyor muyum Bordromda gösterme zorunluluğum olabilir ama ortaklık istenemez." 
     
     Ölene kadar gümrükçü 
     Gümrüklerde yapılan anket sonuçlarına göre "Olumsuzlukların sorumlusu müşavirler" diyenlerin oranına dikkat çekmek isterim Yüzde 70.4. 
     Bu kediye ciğer teslim etmeye benzemiyor mu 
     "A Karneli" demek, gümrüklerden emekli olmuş memurlar anlamına geliyor. Bunlar sınavla A Karneli oluyor. Yalnız sınav değerlendirmesine bakar mısınız Yüzde 30 yazılı, yüzde 70 sözel ağırlıklı. Dolayısıyla sınavlarda da iyi niyet aramak güçleşiyor. Yeni düzenlemeyle bu oran değişiyormuş. 
     AB’ye uyum çerçevesinde hazırlanan yeni Gümrük Kanunu’nu hazırlayan komisyonun başında DSP Milletvekili Masum Türker var. Türker mali konularda uzmandır, ben inanıyorum ki rüşvete yol açan ayrıntılar gözünden kaçmaz. 
     Tüm dünyada yolsuzlukların siyasetçi - bürokrat işbirliği içinde gerçekleştiğini bilmeyen yok. Anket yaparak samimiyetinizi ortaya koyduğunuz gibi, kararlılığınızı da ispatlarsanız mesele kalmaz Sayın Keçeciler 
     
     







Kültür mirası 


Tayland dumanı 


Saddam'dan çifte tavır 


Koalisyon hükümeti 
ağır sorumluluk altında 


Usta - çırak kapışması 


Ölü çocuklar diyarı 


Türkiye nasıl yaratılır 


Kültürlerin dansı... 


Sevgililer Günü hayatımıza nasıl girdi 


Beyaz yakalılar mahkemeleri’ 


Bölükbaşı bir vilayete bedeldi... 


Saddam değişir mi 


Banka yönetim kurulunun ilk gündem maddesi 


Tam bir kaos 


Anılar ve Olaylar 


Cumhuriyet işadamı’ 


Bu da benim gümrük anketim 


</TEXT>
</DOC>
