<DOC>
<DOCNO> 53139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/magazin/mag01.html </URL>
<DATE> 2001/11/20/ </DATE>
<TIME>  </TIME>
<AUTHOR> mag01x.gif  </AUTHOR>
<HEADLINE>
O artık uslu çocuk 
</HEADLINE>
<TEXT>

Rolling Stones’un efsane solisti Mick Jagger, 58 yaşında her türlü kötü alışkanlığı bıraktı.. 
     LONDRA Milliyet 

     Efsanevi İngiliz rock grubu Rolling Stones’un solisti Mick Jagger, 58 yaşında alkol, uyuşturucu ve eğlence hayatını bıraktığını açıkladı. Jagger, The Independent gazetesine verdiği demeçte, emektar rockçuların müzik hayatından çekilmeye henüz hazır olmadığını söyledi. 
     Müzik için yaşam tarzını değiştirdiğini belirten Jagger, eğlence hayatı, uyuşturucu ve alkolü bıraktığını kaydetti. Jagger, Rolling Stones’un müzik yapmaya daha ne kadar devam edeceği sorusuna da, "Sanıyorum, belli bir ciddiyetle işi sürdürebildiği sürece" yanıtını verdi. 
     Ünlü rockçu, "Goddess in the Doorway" adlı son solo albümünün tanıtımı için geçen hafta Los Angeles’taki bir gece kulübünde konser vermişti. 
     



 MAGAZİN 













</TEXT>
</DOC>
