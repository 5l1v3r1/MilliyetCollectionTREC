<DOC>
<DOCNO> 54508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sondun04.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Laura Bush, Afgan kadınlarının haklarını savunuyor 
</HEADLINE>
<TEXT>

     ABD Başkanı George Bush'un eşi Laura Bush, Afgan kadınlarının haklarını savundu. 
     Almanya'nın eski başkenti Bonn'da dün başlayan ve Afganistan'ın geleceğinin masaya yatırıldığı konferans dolayısıyla Beyaz Saray'da bir konuşma yapan Laura Bush, konferansa katılanların ''Afgan hükümetinin herkesi içine alan çeşitli gruplardan oluşan bir hükümet olması için bu anın ne kadar önemli olduğunu bildiklerini'' söyledi. 
     Sürgünde yaşayan 11 Afgan kadının hazır bulunduğu Beyaz Saray'daki konuşmasında Bush, ''Afganistan'ın ve bölgenin istikrarı, yeni kurulacak hükümetin insan haklarını geniş ölçüde hesaba katmasına bağlı. İnsan hakları kuşkusuz kadın ve çocuk haklarını da kapsıyor'' dedi. 
     Afganistan'da yeni hükümetin kurulmasıyla bütün çocukların eğitim olanaklarından yararlanmasının önemine de değinen Laura Bush, ''Yalnızca erkek çocukların değil kız çocukların da eğitim hakkından yararlanması Afganistan'ın istikrarı için bir başka önemli noktadır'' diye konuştu. 
     






</TEXT>
</DOC>
