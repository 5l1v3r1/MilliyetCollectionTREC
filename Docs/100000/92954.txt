<DOC>
<DOCNO> 92954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/spor/ydenizli.html </URL>
<DATE> 2002/06/30/ </DATE>
<TIME>  </TIME>
<AUTHOR> MUSTAFA DENİZLİ  </AUTHOR>
<HEADLINE>
50 YIL ONCE 50 YIL SONRA 
</HEADLINE>
<TEXT>

Güney Kore’den dönüp, madalyası olmayan insanımız yok gibi. 50 yıl sonra da madalya ile dönüyoruz. Savaşın madalyaları, barışın ve sporun madalyaları oldu 
     Başlıkta bahsettiğim 50 yıl önce katıldığımız Dünya Kupası değil. Koreli ile omuz omuza savaşmamızdı. Kore’den dönüp, madalyası olmayan insanımız yok gibi. 50 yıl sonra da madalya ile dönüyoruz. Savaşın madalyaları, barışın ve sporun madalyaları oldu. Ben artık madalyalı bir futbol ülkesi vatandaşıyım. Neler anlatabilirim ki, neler yazabilirim ki... Bunu kağıda - kaleme dökmek her babayiğidin harcı değil. Kore’ye ve Kore insanına sonsuz teşekkürler. Bir kez daha kalbimizde taht kurdular. 
     "Nerelisin" diye sordukları zaman "From Turkey" derdik. Onlar da hemen hindi taklidi yaparlardı. Şimdi yapsınlar bakalım. Artık "Turkey" deyince. akıllarına "hindi" değil, bir futbol ülkesi, bir Dünya Üçüncüsü gelecek. 
     Pasaportumu uzattığım zaman ülkesine giriş yaptığım gümrükçü beni artık gülerek karşılayacak. Takım arkadaşları, lejyonerlerimize bir başka bakacaklar. Bir başka saygı duyacaklar. Bizimkiler burada Batistuta’lar, Totti’ler, Owen’ler, Beckham’lar Raul’ler, Hierro’lar, Figo’lar, Zidane’ler nerede Bunu yaşamak varmış. Hem de tanık olarak... 
     Türkiye’ye daha bir zevkle gelecek insanlar. Sadece turizm, İstanbul için değil. "Bir futbol ülkesine gidiyorum" diyecek. Bunlar kısa notlar... 
     
Omuz omuza çarpışmak      Benim bildiğim futbol maçları bir amaca ulaşmak için iki takımın çarpışmasıydı. Ama öyle bir maç izledik ki, bir çarpışma değil, bu resmen omuz omuza savaşmaydı. Ben kupanın gerçek finalini seyrettim. Ülkemle ve dostumla oynadığım finaldi bu. 
     Tribünler hangi takımı tutuyordu Bileniniz var mı 
     Tribünleri dolduranlar hangi takımın gollerinde daha fazla sevindiler Böyle muhteşem bir maçı Dünya Kupaları bu açıdan bir daha zor görür. 
     Seul sokakları Kızılay’dan, Taksim’den farksızdı. Bir ülke, bir başka ülke insanı tarafından bu kadar mı sevilir Bunları yaşamasam, yazmazdım. 
     
Sadece onlar mı      Bir avuç gencimiz, hocamız, teknik heyetimiz bu tahta oturdular. Ne mutlu ki, ilk katıldığımız Dünya Kupası’ndan yarım asır sonra, bu tabloyu ve mutluluğu yaşayabildik. İçimizden çıkan Haluk Ulusoy, Şenol Güneş, Ünal Karaman, Mehmet Kulaksızoğlu, Can Çobanoğlu, Rüştü, Bülent, Emre’ler, Hakan’lar, Hasan’lar, İlhan’lar, Ümit’ler, velhasıl hepsi bize, ülkemize bu tabloyu yaşattılar, armağan ettiler. Bir ilke yine imza koyduk, en erken golü atarak ve iki ev sahibi takımı birden yenerek. 
     Size minnet duygumuzu, şükran borcumuzu hiç unutmayacağız. 
     Maçın teknik analizini başkalarına bırakıyorum 
     



 SPOR 






























</TEXT>
</DOC>
