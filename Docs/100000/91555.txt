<DOC>
<DOCNO> 91555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/yazar/guclu.html </URL>
<DATE> 2002/06/23/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversiteyi ABD’de okumak ister misiniz 
</HEADLINE>
<TEXT>

     ABD 11 Eylül’den sonra kapılarını tüm dünyaya kapattı. Özellikle de öğrencilere. Müslüman ülkelere uygulanan ambargo kapsamına Türkiye de girer mi, girmez mi kaygıları sürerken YÖK’le ABD YÖK’lerinden biri olan SUNY arasında çok önemli bir anlaşma imzalandı... 
     Anlaşmaya göre gençlerimiz bundan böyle tıpkı Türk üniversitelerine olduğu gibi ABD üniversitelerine de ÖSYM kanalıyla girebilecekler. Adaylar girmek istedikleri Amerikan üniversitelerini 2002 ÖSYM Yerleştirme Kılavuzu’nda işaretleyerek merkezi sistemle yerleştirilecekler. 
     YÖK ile New York eyaleti YÖK’ü SUNY arasında imzalanan anlaşmanın önümüzdeki yıl devreye girecek ikinci aşamasına göre de GAP bölgesindeki Türk üniversiteleri ile New York devlet üniversiteleri arasında öğrenci değişimi başlayacak. 
     
     SUNY Başkanı King 
     Bir haftadır Türkiye’de incelemelerde bulunan The State University of New York SUNY Başkanı Robert King, ülkemizden güzel duygularla ayrılıyor. Şanlıurfa, Ankara, Eskişehir ve İstanbul’daki üniversitelerimizi gezen King, üniversitelerinizle gurur duyabilirsiniz çünkü çok iyiler mesajı verdi. 
     Aralarında ABD’nin en iyi üniversite ve fakültelerinin de bulunduğu SUNY’nin patronluğunu yapan Robert King, anlaşmanın içeriği ve amacı, Türk üniversitelerinin konumu, YÖK ve geleceğin en popüler meslekleri konusunda önemli ipuçları verdi. İşte kahvaltılı sohbetten satırbaşları 

</TEXT>
</DOC>
