<DOC>
<DOCNO> 73199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/yasam/yas03.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Stres uyku düşmanı 
</HEADLINE>
<TEXT>

Dr. Çağlar Çuhadaroğlu, "Kaliteli bir uykunun altın kuralı, iyi bir gündüz geçirmek" diyor ve ekliyor "Stressiz bir ortamda bulunursanız, akşam da iyi uyursunuz" 
     AYŞEGÜL AYDOĞAN İstanbul 

     Yürüyüş gevşetir, uykuya hazırlar 
     HAYATININ bir bölümünde de olsa uyku problemi yaşamamış insan sayısı yok gibidir. İstanbul Tıp Fakültesi Uyku Laboratuvarı Sorumlusu Dr. Çağlar Çuhadaroğlu iyi uykunun sırrının stresten uzak durmak olduğunu söylüyor. Gün içinde yapılacak 25 - 30 dakikalık yürüyüşün gevşeme açısından yararlı olacağını belirten Çuhadaroğlu, "Yatağa girmeden önce yapılacak germe-gevşeme hareketleri de bedensel ve psikolojik gerginliği ortadan kaldırır" diyor. 
     
     İçki ve sigara uyku kaçırır 
     İYİ uykuyla ilgili diğer önerileri ise şöyle Zamanında yatın. Hararetli tartışmalardan ve yoğun sosyal hayattan kaçının. Geç saatlere kadar TV izlemeyin. Hafif yiyecekler yiyin. Son içkinizi yatmadan 6 saat önce için. Yatmadan önce süt için. Süt ürünlerinin içindeki Triptuphan’ maddesi uykuya dalmayı kolaylaştırır. Sigara da uykuya dalmayı güçleştirir. Yatmadan önce sigara içmeyin. Odanızı havalandırın. 
     



 YAŞAM 




















</TEXT>
</DOC>
