<DOC>
<DOCNO> 54037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/son/sondun01.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'de uçak düştü...en az 10 ölü 
</HEADLINE>
<TEXT>

     İsviçre'de, Crossair şirketine ait jumbolino tipi bir yolcu uçağının Zürih Havaalanı yakınında düştüğü bildirildi. Yolcu uçağındaki 32 kişiden en az 10 kişinin öldüğü, 9 kişinin de enkazdan yaralı kurtarıldığı bildirildi. 
     Yerel polis yetkilisi Hans Baltenberger, ormanlık alana düşen yolcu uçağındaki 9 kişinin yaralı kurtarıldığını, en az 10 kişinin de öldüğünün kesinlik kazandığını belirtirken, kurtarma çalışmalarının devam ettiğini kaydetti. 
     Kazanın olduğu sırada yoğun karla karışık yağmur nedeniyle hava şartlarının kötü olduğunu ifade eden yetkililer, kaza sebebinin halen araştırılmakta olduğunu kaydettiler. 
     İsviçre televizyonuna açıklamada bulunan bir havacılık uzmanı, kazanın olduğu sırada uçağın çok alçak mesafede uçtuğunu belirtirken, yetkililer uçağın terörizmle bağlı sebeplerden düştüğüne dair bir işaret bulunmadığına dikkati çekiyorlar. 
     Öte yandan, yetkililerin bölgede yaşayan halka, Zürih Havaalanı'nın 3 kilometre doğusunda bulunan Birchwil bölgesindeki ormanlık alana düşen yolcu uçağından sağ kalanları arama çalışmalarına katılmaları için acil çağrıda bulundukları belirtildi. 
     Berlin'den havalanan jumbolino tipi dört motorlu küçük yolcu uçağı, yerel saatle 22 08'de TSİ 23 08 , Basserdorf kenti yakınındaki Birchwil bölgesinde düşmüştü. 
     






</TEXT>
</DOC>
