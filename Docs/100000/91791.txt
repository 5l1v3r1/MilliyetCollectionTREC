<DOC>
<DOCNO> 91791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sonspo07.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA, seyircileri en çok eğlendiren takıma ödül verecek 
</HEADLINE>
<TEXT>

     Uluslararası Futbol Federasyonları Birliği FIFA , kupada seyircileri en çok ''eğlendiren'' takıma ödül verilmesini kararlaştırdı. 
     FIFA'dan yapılan açıklamada, kupa tarihinde ilk kez verilecek olan bu ödül için kupanın resmi sitesi ''fifaworldcup.com''da yapılacak anketin sonuçları esas alınacak. 
     Açıklamaya göre, bu ödülle birlikte Japonya'nın Yokohama kentinde 30 Haziran Pazar günü yapılacak final maçından sonra verilecek diğer ödüller ise şöyle 
     Altın Ayakkabı Ödülü Kupanın gol kralı olan futbolcuya verilecek. Eğer 2 ya da daha fazla oyuncu aynı sayıda gol atarsa, ödül verilecek oyuncu, yaptığı asist sayısına bakılarak belirlenecek. 
     Altın Top Ödülü Kupanın en fazla göz dolduran, en iyi oyuncusuna verilecek. Bu ödülün kime gideceğine, kupayı izleyen medya mensupları arasında yapılan ankete göre karar verilecek. 
     Fair Play Ödülü Kupada en az sarı ve kırmızı kart gören takıma verilecek. Bu ödülün verilmesinde, takımların genel davranışları da gözönünde bulundurulacak. Şu anda bu ödüle en yakın takım olarak Belçika, İsveç'in biraz önünde bulunuyor. 
     Lev Yashin En İyi Kaleci Ödülü Dünyanın gelmiş geçmiş en iyi kalecilerinden biri olarak gösterilen Rus kaleci Lev Yashin anısına verilecek olan bu ödülü kimin alacağına ise maçlar üzerine ayrıntılı istatistik çalışmaları yapan FIFA Teknik Çalışma Grubu karar verecek. 
     





</TEXT>
</DOC>
