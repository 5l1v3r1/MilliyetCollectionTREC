<DOC>
<DOCNO> 90330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/soneko04.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 4 katrilyonluk itfayı bekliyor 
</HEADLINE>
<TEXT>

     Borsa açısından haftanın en önemli gelişmesi, 4 katrilyon liralık itfa olacak. 
     Şekeryatırım Menkul Değerler A.Ş. Kurumsal Finansman ve Araştırma Bölümü Müdür Yardımcısı Aslı Yüksel, siyaset açısından kamuoyunun orta vadeli siyasi güvenini sağlayacak açıklamaların önem taşıdığını belirtti. 
     Bu yönde açıklamalar gelene kadar, kısa vadeli agresif alım yapılmamamsı gerektiğini aktaran Yüksel, siyasi açıklamaların gecikmesiyle önemli destek seviye olan 9 bin 800-9 bin 600 aralığının da ihlal edildiğine dikkati çekti. Yüksel, şunları kaydetti 
     ''Bulunduğumuz nokta, 2001 şubat devalüasyonu ve Telekom krizleri ile aynı dip noktası. Fiyatların aşırı ucuz olması ve eski kriz görüntüleri satış önermemizi engelliyor. Yeni olumsuz bir açıklama gelmemesi halinde, endekste taban arayışının önümüzdeki hafta boyunca devam edebileceğini düşünüyoruz. Kısa vade pozisyon açılmadan beklenilmeye devam edilmeli. Endeskte taban arayışının devam ettiği bu günlerde hisse satışı önermiyoruz. 
     Bu haftanın en önemli gelişmesi, 4 katrilyon liralık itfa olacak. 
     Bu hafta açılacak ihalelere gelen talep, iç borcun çevrimiyle ilgili tartışmalara da yön vereceği için oldukça önemli.'' 
     





</TEXT>
</DOC>
