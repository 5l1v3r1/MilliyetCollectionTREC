<DOC>
<DOCNO> 61409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/soneko09.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan, yabancı sermaye çekmek istiyor 
</HEADLINE>
<TEXT>

     Afganistan'da geçici hükümet, yabancı sermaye yatırımları çekebilmek amacıyla, bu alanda liberal politika uygulayacak ve işler bir merkez bankacılığı sistemi kurmak gibi önemli adımlar atacak. 
     Afganistan'ın Küçük Sanayilerden Sorumlu Bakanı Muhammed Arif Nurzai, Bengalor'daki uluslararası bir iş toplantısında yaptığı konuşmada, ülkede her türlü yatırımı teşvik edeceklerini, yatırımcılara elden gelen her türlü yardımı yapacaklarını bildirdi. 
     Nurzai, Afganistan ekonomisinin yeniden inşasında sadece dış yardım değil, dorudan yabancı sermaye yatırımları arayışında olduklarını anlattı. 
     Karayolları, enerji santralleri, sanayi bölgeleri inşa etmeye ve ticarette aktif bir sistem kurmaya ihtiyaç duyduklarını belirten Nurzai, bunu sağlamak için dünyanın her tarafından özel sektörün işbirliğinin gerektiğini söyledi. 
     Nurzai, yatırımlar ve ticaret için çerçeve temini için merkez bankacılığı sisteminin yakında işlemeye başlayacağını kaydetti. 
     






</TEXT>
</DOC>
