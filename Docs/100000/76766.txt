<DOC>
<DOCNO> 76766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yazar/altan.html </URL>
<DATE> 2002/04/06/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Yoksulluk ve siyasal hırs epidemisi 
</HEADLINE>
<TEXT>

     Filistin, Afganistan, hatta Türkiye de dahil, 1 milyar 200 milyonluk İslam dünyasının en temel özelliği nedir 
     Hiç kuşkusuz yoksulluk... 
     Yoksul dünyalarda afurlu tafurlu, saygın ve üstün bir hayatı gerçekleştirebilmenin en albenili yolu nedir 
     Siyasal egemenliği ele geçirmek... 
     Siyasal egemenlik nasıl geçirilir ele 
     Ya mevcut egemenlerle çatışıp onların yerlerine tırmanmaya çalışarak ya onlarla ortaklık kurma denklemleri yaratarak ya da henüz sınırlı bayraklı bir ülke sahibi olmayan etnik insan yığınlarını, bağımsız bir ülke kurma sevdasına doğru yönlendirip, onların tepesine geçerek... 
     
     Yoksul dünyalarda afurlu tafurlu, saygın ve üstün bir hayatı gerçekleştirebilmenin en mıknatıslı yöntemidir siyasetçilik... 
     O nedenle de, yoksulluk bataklıklarıyla, o bataklıklar içinde şaha kalkmış dev bir ahtapota benzeyen siyasal ihtiraslar, düz orantılıdır... 
     Yoksulluk ne kadar yoğunsa, siyasal ihtiras epidemisi de o kadar yaygınlaşır. 
     Partiler, klikler, gruplar, silahsız veya silahlı örgütler, sürüsepet liderler salgını, kaplar ortalığı... 
     Böyle bir tabloyu, ne adam başına düşen yıllık ulusal gelir birimi 37 bin dolar olan Norveç’te görebilirsiniz, ne onunla aynı gelir düzeyindeki Kanada’da... 
     
     Balıklar arasında "zenginlik - yoksulluk" var mı 
     Ya kuşlar arasında 
     Ya aslanlar arasında, kaplanlar arasında, kurtlar arasında, tilkiler arasında, tavşanlar arasında 
     Ya böcekler arasında 
     İnsanın dışındaki canlılar arasında, "yoksulluk - zenginlik" diye bir farklılaşma yok... 
     
     Peki, neden insanlar arasında böyle bir farklılaşma var 
     İnsanın, hayatını kolaylaştırmak için, "alet ve enerji kaynakları" kullanması yüzünden... 
     Petrol, elektrik, rüzgar, su, güneş enerjisi gibi Kozmos’a ait enerji kaynaklarının bugünkü volümü ile kullanılış biçimi, henüz tüm insanlığın "yoksulluktan" kurtulmasını sağlamaya yetmiyor... 
     Özellikle yoksul yörelerde siyasal çatışmalar, yerel savaşlar, terör eylemleri bundan sürüp gidiyor. 
     
     21. yüzyılda yeni enerji kaynaklarıyla, modern teknoloji, yeryüzündeki yoksulluğu ne ölçüde azaltabilecek 
     Bu sorunun yanıtını verebilmek için, çağdışı kalmış 170’i aşkın ülkede siyasetçi ihtiraslarıyla iyice fokurtulu "ulus - devlet" modelinin, hangi oranlarda yoksulluklara neden olduğunu incelemek gerekiyor. 
     Bu ülkelerin egemenleri, yılda toplam 500 milyar dolarlık silah satın alıyor, yandaşlarıyla talan ortaklıkları kuruyor ve ülkelerinde gerekli yatırımları yapamıyorlar yönettikleri yığınlar da, yoksulluktan bir türlü kurtulamıyor. 
     
     Kozmos demek, "enerji" demek... 
     İnsan, Kozmos’taki enerjiyi yeterince kullanabilme düzeyine geldiğinde - ki o düzeye hızla geliyor - yani petrol tahtından inmeye başlayıp, yerine "nükleer enerji, soğuk füzyon, güneş enerjisi" gibi yeni ve çok bol enerji kaynakları geçtiğinde zıplayarak azmanlaşan modern teknolojilerin volkanik olarak artırdığı üretimler, yeni bir dünya düzeninin de kurulmasını kamçılayacak. 
     Çünkü yeni enerji kaynaklarıyla modern teknolojilerin, geometrik olarak büyüyen üretimlerini, rahatça emebilmesi için insan yığınlarının da, zenginleşmesi gerekiyor. Oysa "ulus - devlet" modelleri, silah alımları ve çeşitli yolsuzluklarla yönettikleri yığınların yoksulluğunu pekiştiriyor. 
     Öyleyse 21. yüzyılda "ulus - devlet" modeli aşıldıkça aşılacak... "Avrupa Birliği" bunun ilk örneği... Ve "siyasetçilik" eski cazibesini yitirmeye başlayacak... 
     
     Türkiye’nin durumuna gelince... 
     Türkiye’ye yılda en az 20 milyar dolarlık global sermaye gelmedikçe, politik bir lafazanlıkla daha bir süre oyalanır gideriz. "Yaşam kalitesi" açısından Yunanistan’ın bile 57 basamak altına düşmüş olma fiyaskosu değişmez... 
     Yılda en az 20 milyar dolarlık global sermaye, ne zaman başlar gelmeye Türkiye’ye 
     Ancak İstanbul depreminden sonra... 
     Gerçekçi olmak zorundayız. Biliyorsunuz "hamasi bir sanallık" yüzünden ıskaladık 20. yüzyılı da... 
     
     







Kışlada Kürtçe türkü 


Yoksulluk ve siyasal hırs epidemisi 


Borsada merak 


Bush'un verdiği ek süre 


Yeni nesil cesur kadın tipi 


Siyasette değişim ve Tayyip'e alternatif arayışı... 


Diyarbakır - Mardin 


Ecevit'in açıklaması gece neden değişti 


Vatandaşın sesine kim kulak verecek 


Demirel'den saldırıları durdurun çağrısı 


Oysa her şey öyle açık öyle net ki... 


Problemli krediler’ 


Türkçe ödülü Sezer'e verilmeli... 


Dilekçeci 68'ler 


Vurun Sezer’e 


Önce yatırım ve istihdam 


Bireysel terörü Yahudiler yaparken 


Gıdada da kıpırdanma var 


</TEXT>
</DOC>
