<DOC>
<DOCNO> 73326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/ekonomi/eko08a.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak Yasası’na düşük cümle’ vetosu 
</HEADLINE>
<TEXT>

     ANKARA Mİlliyet 

     Cumhurbaşkanı Ahmet Necdet Sezer, "Emlak Vergisi Yasası"nın çerçeve 6. maddesinin B fıkrasının b bendini TBMM’de bir kez daha görüşülmesi için veto etti. Veto gerekçesinde, madde metninin Türkçe’nin cümle yapısına aykırılığına da işaret edildi. 
     
     Veto gerekçesi 
     Söz konusu bentle, Emlak Vergisi Yasası’nın 40. maddesinde geçen "beyan dışı" ibaresinin, "bildirimde bulunulmadığının" şeklinde değiştirilmesi öngörülüyordu. Sezer, veto gerekçesinde şöyle dedi "... yapılan ibare değişikliği, açık bir hatanın ürünü olduğu anlaşılmakla birlikte, uygulamada sakıncalar doğurabilecek niteliktedir. Madde metni, Türkçe’nin tümce yapısına aykırı içeriği nedeniyle anlam bütünlüğünü yitirmiş, hem de emlak vergisinde beyan esasının kaldırılmasına karşın vergi ve cezalarda zamanaşımı süresini bina ve arazinin beyan’ edilmediğinin idarece öğrenildiği tarihi izleyen yıldan başlatan kural yürürlükte bırakılarak hukuksal terminoloji yönünden önemli bir çelişki yaratılmıştır." 
     Sezer, yasayı kısmen veto ederken, "Yasa ile vergi adaletinin ve vergilemede kolaylığın sağlanması amacıyla getirilen olumlu değişiklikler" bulunduğunu da bildirdi. 
     



 EKONOMİ 















</TEXT>
</DOC>
