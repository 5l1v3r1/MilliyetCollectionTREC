<DOC>
<DOCNO> 65842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sondun22.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban gitti ama Afgan kadını burkasını çıkartmadı... 
</HEADLINE>
<TEXT>

     Geçici hükümetin kurulmasıyla siyasi açıdan kapılarını yeni bir döneme açan Afganistan'da, sosyal hayat henüz büyük oranda değişmezken, Afgan kadınının burka çilesi, kısa bir süre içinde biteceğe benzemiyor. 
     Pakistan'da yayınlanan "The News International" gazetesinde yer alan bir haber-yorumda, Taliban sonrasında Afgan kadınlarının çoğunun "güvenliklerinden endişe etmeleri nedeniyle" burkalarını çıkartmadığı belirtildi. 
     Kentteki Mandavi Pazarı'nın sahibi Udut Karizada, burka satışlarındaki patlamayı, keyifli bir şekilde "Satışlar hiç bu kadar iyi olmamıştı" sözleriyle belirtiyor. 
     Bir diğer dükkan sahibi ise "Taliban yönetimi sırasında günde yaklaşık 50 burka satardım. Şimdi bu sayı 120-140'a çıktı. Eskisine göre daha çok burka satıyorum çünkü kadınlar şimdi dışarıya yalnız çıkabiliyor ve böylece kıyafetlerini kendileri seçebiliyorlar" dedi. 
     Mezar-ı Şerif Valisi, Taliban kaçtıktan sonraki ilk emirlerinden birinin kadınların her yerde çalışabilmesi için izin vermek olduğunu belirtirken, bununla birlikte burkanın birçok kadın için hala yaşamsal olduğunu söylüyor. 
     Burka gerçeğinin içyüzünü, 40 yaşındaki Nasrim, "Önce güvenliğimi sağlayın, burkamı sonra çıkarırım" sözleriyle ortaya koyuyor. 
     






</TEXT>
</DOC>
