<DOC>
<DOCNO> 68874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sontur04.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin Emniyet Müdürü'ne İçişleri Bakanlığı'ndan soruşturma.. 
</HEADLINE>
<TEXT>

     İçişleri Bakanı Rüştü Kazım Yücelen, Mersin'de Emniyet Müdürü Turgay Pamuk'un oğluna trafik cezası yazılmasıyla meydana gelen olayları incelemek ve soruşturmak üzere bir mülkiye başmüfettişi görevlendirdi. 
     Yücelen, Mersin'de 16 Şubat Cumartesi gecesi meydana gelen olaya el koydu. 
     Yücelen, bugün olayı soruşturmak ve incelemek üzere bir mülkiye başmüfettişi görevlendirdi. 
     Bu arada, Mersin Emniyet Müdürü Tugay Pamuk tarafından Çarşı Karakolu amirliği görevinden alınarak, Emniyet Müdürlüğü girişinde görevlendirilen Başkomiser Mehmet Özgür de İçişleri Bakanı Yücelen'in emriyle eski görevine döndürüldü. 
     Mersin'de, 16 Şubat gecesi, içinde Mersin Valisi Akif Tığ'ın oğlu Atilla Tığ'ın da bulunduğu otomobiliyle ters yöne giren İçel Emniyet Müdürü Turgay Pamuk'un oğlu Çağatay Pamuk'a polislerce ceza uygulanmış, Emniyet Müdürü Turgay Pamuk müdahale ederek, olayın meydana geldiği bölge karakolu başkomiseri Mehmet Özgür'ü görevinden almış ve Emniyet Müdürlüğü girişinde görevlendirmişti. 
     






</TEXT>
</DOC>
