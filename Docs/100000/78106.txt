<DOC>
<DOCNO> 78106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/guncel/gun08.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol gelirleri amatöre verilir mi 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Galatasaray Kulübü Başkanı Özhan Canaydın, Galatasaray geleneklerine ve UEFA kriterlerine göre hazırlık yaptıklarını belirterek, futbol dışındaki sporlara kaynak aktarımında bulunmayacaklarını söyledi. Canaydın’ın "UEFA gelirlerine sahip kulüpler, başka bir yere para harcayamaz. Bizim basketbolumuz voleybolumuz, atletizmimiz, kürek yelken, su topu ve yüzme gibi sporlarımız var. Demek ki 2004’te futboldan gelen kazancı buralara aktaramayacağız" dedi. Canaydın’ın tartışma yaratan sözleriyle ilgili görüşler şöyle 
     
     Şenez Erzik UEFA As Başkanı 
Devlet yardım etsin      UEFA bir dizi karar aldı. Bunun için de amatör sporlara ayıracağı para falan yok. Ne harcar, ne harcamaz UEFA’yı ilgilendirmez bunlar. 51 federasyon ve proje başkanlarına brifing vereceğiz. 2004 - 2005’den itibaren UEFA müsabakalarında biz "Şu şartları arayacağız, federasyonlarınızın bu bazda size lisans vermesini bekleyeceğiz" diyeceğiz. "Amatör spora kaynak aktarılmaz mı" sorusu polemikten başka bir işe yaramaz. Amatör spora devlet baksın. Galatasaray’ın büyük bir mali yükümlülüğü var. Elbette kulübü sağlam mali yapı üzerine oturtmak isteyecek, futboldan aldığı geliri de futbola harcamak isteyecek. 
     
     Yılmaz Vural Diyarbakırspor 
Kendileri yaşamalı      Amatör sporlar da, kendi artı ve eksilerine göre yaşamalı. Senin bana hiçbir getirin yok, o zaman niye varsın Futbol takımı elde ettiği geliri, neden voleybola versin Futbolun gelirini futbola bırakırsanız onlar da bir şey üretmeye mecbur kalabilirler, diye düşünüyorum. Türkiye’nin şartları göz önüne alınarak UEFA kararları 2004 yılına ertelendi. Bundan sonra bütün kulüpler UEFA’nın kontrolünde olacak. Mali bilgilerimiz, Futbol Federasyonu’na oradan da UEFA’ya gidecek. Yani UEFA düğmeye bastığı zaman Diyarbakırspor’un bilançosunu gözleyebilecek. Ve "Bir dakika bunlar ne yapıyor" diyebilecek. Bu denetleme sırasında da yaptırımları olacak elbette. 
     
     Mehmet Karasu Fenerbahçe Atletizm 
Amatör desteklenir      Kulüp, sadece bir futbol kulubü değil. Adımız, Spor Kulübü Derneği. Yani her spor var. Fenerbahçeliler amatör spora her dönem gereken önemi vermiştir ve verecektir. Sporda, devlet kulüp elele hareket etmeli. Amatör spor sahiplenilmeli ve desteklenmeli. Fenerbahçe Kulübü olarak, "Futboldan gelirse, amatörlere aktarırız, gelmezse aktarmayız" gibi bir beyanatımız olamaz. 
     
     Levent Soylu Galatasaray Voleybol 
Kaynak bulunmalı      Galatasaray’ın imajı, voleybol, basketbol için de para kaynağı bulmayı sağlar. Bu yolla su topu için sponsorluk imkanı sağlandı. Futbol gelirleriyle kulüp artı değer yaratabiliyorsa, amatör şubelere harcayabilir, harcadı da. Ancak kulüpler gelirleriyle giderlerini karşılayamaz hale geldiler. Bu nedenle amatör şubelere şimdi yeni kaynaklar aranıyor. Getiri fazlalaşırsa, amatör spora yatırım yapılabilir. 
     
     Metin Kazancıoğlu Federasyon 
UEFA’nın şartı yok      UEFA, verdiğim parayı şuralara harcayacaksınız’ demiyor. 2004’te yürürlüğe girecek UEFA lisans prosedüründe bir kısıtlama geleceğini zannetmiyorum. UEFA geliri - gideri denk olan, bilançosunu veren futbol kulübü istiyor. Kulüplerin problemi olacak. Sponsorlarla amatör klüplerini güçlendirme yoluna gidecekler. Vermeyin’ talımatı yok. 
     



 GÜNCEL 

















</TEXT>
</DOC>
