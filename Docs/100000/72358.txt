<DOC>
<DOCNO> 72358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/soneko05.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Muz artık ucuz bir meyve... 
</HEADLINE>
<TEXT>

     Bir zamanların en pahalı meyvesi olan muz, 750 bin liraya kadar düşen kilo fiyatı ile birçok meyveden çok daha düşük fiyatla satılmaya başladı. 
     Birkaç yıl öncesine göre sadece yüksek gelir grubundaki kişilerin sofralarını süsleyen muz, yerli üretimin artması sonucu, bir anda ucuz meyveler sınıfına girdi. 
     Anamur'un yanısıra Alanya'daki muz bahçelerinde de artan üretim ve ürün verimliliği muzun kilo fiyatını 750 bin liraya kadar düşürdü. 
     Elma, mandalina, ayva gibi mevsim meyvelerinin 1 milyon lira, kivi, armut gibi meyvelerin 2 milyon lira civarında olduğu bugünlerde, muz, portakaldan sonra en ucuz meyve oldu. 
     Daha önce tezgahlarında ağırlıklı olarak portakal, elma gibi meyvelere yer veren seyyar satıcılar da muz fiyatının düşmesini fırsat bilerek, hemen her köşede bu meyveyi satışa sunuyorlar. 
     Satıcılar, muz fiyatındaki büyük düşüş karşısında adeta talep patlaması ile karşılaştıklarını belirterek, ''Bu fiyatlar sayesinde dargelirli vatandaşlarda evlerine muz götürme fırsatı buldu'' dediler. 
     






</TEXT>
</DOC>
