<DOC>
<DOCNO> 75122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/soneko29.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray AŞ'den 22 trilyonluk satış... 
</HEADLINE>
<TEXT>

     Galatasaray Sportif A.Ş, 28 Şubat'ta biten 9 aylık dönemde, 22 trilyon liralık net satış tutarı elde etti. 
     Galatasaray Sportif A.Ş., söz konusu 9 aylık dönem için SPK mevzuatına uygun olarak hazırlanan mali tablolarını açıkladı. 
     Özel bir medya pazarlama şirketi olarak yapılandırılması nedeniyle düşük giderlere sahip olan Galatasaray Sportif A.Ş.'nin dönemsel faaliyet gideri 4.2 trilyon lira oldu. Bir defaya mahsus ayrılan toplam 3.9 trilyon liralık karşılıklar sonucunda ise şirket 9 ayda 19.6 trilyon lira net kar etti. 
     Şirketin halka arzının ardından imzalanan ve hayata geçirilen 8 adet reklam ve isim hakkı sözleşmesinden, 31 Mayıs 2002 tarihine kadar yaklaşık 1.5 milyon dolar ek gelir bekleniyor. 
     Mevcut sözleşmeli gelirler baz alınarak yapılan tahminlere göre, 31 Mayıs 2002 itibariyle şirket yaklaşık 26 milyon dolar net satış ve 
     21.9 milyon dolar net kar elde etmeyi bekliyor. 
     31 Mayıs 2002'de biten 12 aylık dönemin ardından, şirketin elde 
     ettiği karı yasal olarak mümkün olan en yüksek oranda temettü olarak dağıtmayı amaçladığı da bildirildi. 
     






</TEXT>
</DOC>
