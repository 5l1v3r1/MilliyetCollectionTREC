<DOC>
<DOCNO> 99506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/guncel/gun02.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tramvay müjdesi 
</HEADLINE>
<TEXT>

Brejnev’in oğlu İstanbul’da cadde tramvayı yapacak. Tramvay projelerinin sözleşmeleri dün imzalandı 
     ŞENOL DEMİRCİ İstanbul 

     Eminönü-Kabataş, Vezneciler-Edirnekapı ve Sultançiftliği-Edirnekapı arasına tramvay geliyor. Hyatt Regency’de düzenlenen törenle, Ünüvar Hazinedaroğlu Transstroy ortak girişimi ile İETT Genel Müdürlüğü arasındaki cadde tramvayı projelerinin yapım sözleşmeleri, İstanbul Büyükşehir Belediye Başkanı Ali Müfit Gürtuna, Rusya Federasyonu Ticaret Mümessili Viktor Koptevskiy, İETT Genel Müdürü Rıdvan Aslan ile şirket yetkilileri tarafından imzalandı. Rus şirketi Transstroy’un başkanlığını ise SSCB eski Devlet Başkanı Leonid Brejnev’in oğlu Vladimir Brejnev yapıyor. 
     
     111 milyon dolar 
     İstanbul’un en büyük probleminin ulaşım olduğunu kaydeden Gürtuna, 2003 yatırım planlarında ulaşıma yüzde 56’lık kaynak ayıracaklarını söyledi. Gürtuna, üç cadde tramvay hattının yapımının 111 milyon dolara mal olacağını belirtti. 
     



 GÜNCEL 


















</TEXT>
</DOC>
