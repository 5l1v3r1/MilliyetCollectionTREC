<DOC>
<DOCNO> 94510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sontur39.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kültür Bakanı İstemihan Talay'ın istifa metni... 
</HEADLINE>
<TEXT>

     Kültür Bakanı İstemihan Talay'ın, Başbakan Bülent Ecevit’e hitaben yazdığı istifa dilekçesi şöyle 
     ''Bir süreden beri DSP Genel Merkezi’nden kaynaklanan ve Sayın Hüsamettin Özkan’ı, şahsımı, bakanlarımızı ve milletvekillerimizi hedef alan yıpratıcı bazı açıklamalar yapılmaktaydı. Ben bunları önemli bulmadığım ve bu oyunlara değer vermediğim için bakanlık görevimi büyük bir sorumluluk duygusu ve özveriyle sürdürmeye devam ettim. Çünkü içinde bulunduğumuz siyasal ve ekonomik koşullar, herkesin sorumluluk içinde hareket etmesini gerektiriyordu ve ben böyle davrandım. Ancak 7.7.2002 günü, yaptığınız açıklamalardan sizin DSP Genel Merkezi kaynaklı bu asılsız ve yıpratıcı kampanyadan rahatsızlık duymadığınızı ve hatta benzer görüşleri paylaştığınızı üzüntü ile öğrendim. 
     DSP Genel Merkezi’nin küçük parti hesapları içindeki senaryolarına itibar etmeniz, güven duygularımı hayal kırıklığına dönüştürmüş bulunmaktadır. DSP Genel Merkezi ile birlikte şahsınıza karşı da hissettiğim güvensizlik nedeniyle Demokratik Sol Parti’den ve hükümetteki Kültür Bakanlığı görevimden istifa ettiğimi bilgilerinize arz ederim.'' 
     





</TEXT>
</DOC>
