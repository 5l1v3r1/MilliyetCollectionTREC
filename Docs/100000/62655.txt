<DOC>
<DOCNO> 62655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/dunya/dun02.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO devreye girsin 
</HEADLINE>
<TEXT>

     GÜVEN ÖZALP Brüksel 

     KKTC Cumhurbaşkanı Rauf Denktaş ile Rum Yönetimi lideri Glafkos Klerides arasında doğrudan görüşmeleri başlatacak kadar yoğun bir düzeye ulaşan diyalog ortamının etkisiyle Kıbrıs gündemin ilk maddelerine otururken Brüksel’de önceki gün açıklanan bir raporda ilginç bir görüşe yer verildi Kıbrıs’ta NATO devreye girsin. 
     London School of Economics profesörlerinden Lord William Wallace’ın Robert Schuman Merkezi adına hazırladığı raporda adadaki güvenlik endişelerinin hem Yunanistan’ın hem de Türkiye’nin üye olduğu NATO’ya bağlı askerlerden oluşan bir güç tarafından giderilebileceği belirtiliyor. "Birleşmiş" bir Kıbrıs’ın olası NATO üyeliğini de gündeme getiren Wallace, anlaşma sonrası adada bulunacak Türk gücünün de "sembolik nitelikte" olması gerektiği üzerinde duruyor. Raporda adada bulunacak Türk askeri gücü için öngörülen sayı ise 1000 - 1500 asker olarak belirginleşiyor. 
     



 DÜNYA 













</TEXT>
</DOC>
