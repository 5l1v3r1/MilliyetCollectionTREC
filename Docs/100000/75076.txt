<DOC>
<DOCNO> 75076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sondun10.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika, El Kaide militanları için özel hapishane inşa edecek 
</HEADLINE>
<TEXT>

     ABD, Küba'daki Guantanamo üssünde tutulan El Kaide ve Taliban militanları için yüksek düzeyde korunan bir hapishane inşa edecek. 
     Filipinler medyasında yer alan haberlere göre, ABD, binanın inşası için yüzlerce Filipinli işçi ve mühendis görevlendirdi. ABD Federal Soruşturma Bürosu FBI , yaklaşık 400 Filipinli işçiyi ''titiz ve dikkatli bir elemeden'' geçirdi. 
     Washington yönetiminin, Filipinler Devlet Başkanı Gloria Macapagal Arroyo'ya gönderdiği bir mektupla işçi talebinde bulunması üzerine, merkezi ABD'de bulunan bir işçi kurumu aracılığıyla belirlenen işçiler için, 72 saat içinde Küba'ya uçuş izni alındı. 
     Küba'da 3-6 ay arasında değişen sürelerde çalışacak işçiler, ayda ortalama bin dolar maaş alacak, bedava yiyecek ve tam sağlık hizmetlerinden yararlanacak. 
     






</TEXT>
</DOC>
