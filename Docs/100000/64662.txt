<DOC>
<DOCNO> 64662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/dunya/dun02.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat’tan Ankara’ya SOS 
</HEADLINE>
<TEXT>

     DIŞ HABERLER SERVİSİ 

     Filistin Devlet Başkanı Yaser Arafat’ın Cumhurbaşkanı Ahmet Necdet Sezer ve Başbakan Bülent Ecevit ile Fransa Cumhurbaşkanı Jacques Chirac’a, Filistin kentlerine yönelik "İsrail kuşatmasının" kaldırılması için "acil" mesajlar gönderdiği bildirildi. Filistin WAFA ajansı, Arafat’ın Sezer, Ecevit ve Chirac’tan, Filistin kentlerine yönelik "İsrail kuşatmasının" kaldırılması yönünde mücadalelede bulunmalarını istediğini belirtti. Haberde, Arafat’a Çin Devlet Başkanı Jiang Zemin’den "Filistin halkının haklarına destek mesajı" geldiği de kaydedildi. 
     İsrail ordusu, Filistin eylemcileri tarafından düzenlenen saldırılara karşılık olarak Batı Şeria’daki Filistin kentlerini kuşatmış durumda bulunuyor. 
     



 DÜNYA 












</TEXT>
</DOC>
