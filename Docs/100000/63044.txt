<DOC>
<DOCNO> 63044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/guncel/agun.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın profesör rektör adayı oldu, uğramadığı hakaret kalmadı 
</HEADLINE>
<TEXT>
Suçu aday olmak 
Kırıkkale Üniversitesi Rektörlüğü’ne aday olan Dekan Bedriye Saraçoğlu’nun kadınlığına yönelik iğrenç dedikodular mektup halinde dağıtılmaya başlandı. Çarşafları kanlı’ söylemleri ortalığı kapladı 
     AYDIN HASAN Ankara 

     Kırıkkale Üniversitesi Rektörlüğü için aday olan İktisadi ve İdari Bilimler Fakültesi Dekanı Prof. Bedriye Saraçoğlu 52 , "kadın kimliğini" aşağılayan seviyesiz bir kampanyanın hedefi oldu. Saraçoğlu, "Kadınlığımı aşağılıyorlar, ama yılmayacağım" dedi. Kırıkkale Üniversitesi’nde 28 Ocak’ta yapılacak rektör adaylarını belirleme seçimi, yarışa katılan kadın profesöre saldırı kampanyasına dönüştü. Mevcut rektör Tahsin Nuri Durlu’nun yanı sıra Bedriye Saraçoğlu, Mustafa Özcimder, Akın Yıldız ve Mahmut Özdemir adaylıklarını açıkladı. Rektör Durlu’nun kendisine oy vermeyenleri tespit amacıyla "el yazısı" örnekleri bile topladığı belirtildi. 
     4 aday, Durlu’nun baskı yaptığı gerekçesiyle ittifak oluşturdu. Yarışın tek kadın adayı Saraçoğlu, üniversitede broşür gibi dağıtılan imzasız bir mektupta, kadın kimliğinin hedef alındığını belirterek, şunları söyledi "Rektör Durlu, beni kendisine rakip gördüğü için 1 yıldır korkunç idari baskı uyguladı. Hukuk mücadelesini kazandım. Şimdi de, bu çirkef mektup ortaya çıktı. İmzasız mektupta üniversiteyi ilgilendiren ama açıklanmayan bir kararla ilgili ifadeler var. 
     Bunu da ancak dekan ile rektör bilebilir. Adaylıktan vazgeçmeyeceğim, mücadele vereceğim. Benim onurlu bir hayatım var. Kız kardeşim ve eşi bu mektuptan dolayı çok sinirlendi. Beni, böyle seviyesiz bir biçimde vazgeçirmek istiyorlar." 
     
İşte çirkef mektup...      "Deli Bedriye’nin Kırıkkale maceraları" başlığını taşıyan imzasız mektupta, bek r olan Prof. Saraçoğlu için kullanılan bazı ifadeler şöyle 

</TEXT>
</DOC>
