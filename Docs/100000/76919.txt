<DOC>
<DOCNO> 76919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/spor/aspo.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞAMPİYONLUK BİZİM 
</HEADLINE>
<TEXT>

Lorant, Beşiktaş ve Galatasaray’ın puan kaybedeceklerini, Fenerbahçe’nin ise kalan maçlarını kazanacağını söyledi 
     MEHMET DEMİRCAN 

     Bizi engelleyemezler’ 
     FENERBAHÇE Teknik Direktörü Werner Lorant, kalan maçlarını kazanarak Şampiyon olacaklarından emin olduğunu söyledi. Alman hoca Beşiktaş ve Galatasaray’ın puan kaybedeceklerini iddia ederek, "Biz de bundan faydalanıp, mutlu sona ulaşacağız. Bunu kimse engelleyemez" dedi. Çok iyi bir takım olmadıklarını da belirten Lorant sözlerini şöyle sürdürdü 
     
     Abartıldık’ 
     "BİZİ fazla abartıyorlar. Kadromuz çok iyi ve güçlü, ancak dört dörtlük bir takıma da sahip değiliz. Yani her maç öncesi "Çıkalım ve rakibi yenelim" diyemiyoruz. Fenerbahçe gibi büyük bir takım Gençlerbirliği maçında avantajını korumalıydı. Otobüste oyuncuların tavla oynaması sorun değil. Buna karşı olsaydım, o gün sahada olanları otobüse almamam gerekirdi." 
     
     En iyisi Hasan Şaş’ 
     "SİMAO’YU getirdim diye kötü durumda iken de mi oynatmalıyım. Herkes görecek, son 3 maçta Simao Fenerbahçe’de patlama yapacak. Gelecek sezon takımın yaş ortalamasını aşağıya çekmeyi planlıyorum. Türkiye’nin en iyi futbolcusu Hasan Şaş. Olağanüstü yeteneklere sahip ama çok bireysel oynuyor. Anlamadığım şey, kaleye yaklaşıyor, sonra bir bakıyorsun kaleden kaçıyor. 
     
     Hesap veririm ama’ 
     "BAŞKAN yaptığım her şeyi eleştirebilir. Bunları kendisine izah ederim. Ancak işime kimseyi karıştırmam. Çünkü kötü sonuçlar alındığında sorumluluğu da ben üstleniyorum. Türkiye’de maalesef rakiplere karşı saygı yok. Neden Gençlerbirliği’nin bizden iyi oynadığını bir kenara bırakıp Fenerbahçe’nin kötü oynadığını ön plana çıkarıyoruz " 
     
Umutlu bekleyiş      HAFTAYI üç puanla kapatan Fenerbahçe’de gözler Malatya ve Samsun’a çevrildi. Rakiplerinin bugün oynayacakları maçlarda puan kaybetmelerini bekleyen Sarı - Lacivertli takımda, derbi hazırlıkları da başladı. Johnson ve Mirkoviç antrenmana katılmazken, kadroya giremeyen Rapajic, Lazetic ve Yusuf’un çok hırslı olmaları dikkati çekti. Lorant antrenman öncesinde iyi oyun nedeniyle futbolcularına teşekkür etti. 
     
Rüştü için seferberlik      KASIĞINDAKİ sakatlık nedeniyle Göztepe maçında oynayamayan Rüştü’nün, önümüzdeki haftasonu oynanacak derbiye yetiştirilmesi için çalışmalar sürüyor. Sağlık heyeti milli kalecinin yeniden MR filmlerini çektirirken, bir haftalık tedavi programı ile Beşiktaş maçında oynatmak için çaba harcıyor. 
     
Revivo baştacı      SAKATLIĞININ etkisinden kurtulmaya başlayıp, tekrar eski günlerine dönmeye başlayan Revivo, Fenerbahçeliler’in yine baştacı oldu. Son dört karşılaşmada çok kritik goller atıp, paslar veren İsrailli futbolcunun, takımının maçlarını öne sürerek milli takımı bile reddetmesi üzerine yönetim teşekküre hazırlanıyor. 
     
     Hakeme tam not 
     FENERBAHÇELİLER, Kuddusi Müftüoğlu’nu örnek hakem ilan etti ve diğer hakemleri de onun gibi cesur olmaya davet etti. Asbaşkan Murat Özaydınlı, "Hakemler için Göztepe ile oynadığımız maç fırsattı. Hakemlerin rakiplerimizin maçlarında da aynı dürüstlüğü yansıtacaklarına inanıyoruz" dedi. 
     



 SPOR 

























</TEXT>
</DOC>
