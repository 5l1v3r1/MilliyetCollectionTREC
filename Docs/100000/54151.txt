<DOC>
<DOCNO> 54151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sondun01.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Kraliçesi servetini yönlendirecek yönetici arıyor 
</HEADLINE>
<TEXT>

     İngiltere Kraliçesi, servetini idare edecek yöneticiyi gazete ilanıyla arıyor. 
     The Sun gazetesinin haberine göre, Kraliçe Elizabeth, dünkü Sunday Times gazetesine verdiği ilanda, 1.15 milyar sterlinlik malvarlığının yönetiminden sorumlu olacak müdür aradığını belirtti. İlanda, ''Kraliyetin mali işleriyle zorlu uğraş...'' ifadesi kullanıldı. 
     Sun gazetesi, Kraliçe'nin malvarlığını 10 yıldır idare eden Sir Michael Peat'ın, Ağustos ayından itibaren bu görevinden ayrılarak, Prens Charles'ın özel sekreteri olacağını yazdı. 
     Sir Michael, sarayın masraflarını acımasızca kıstığı için adı ''satırlı adam''a çıkmıştı. 
     İngiltere Kraliçesi, zenginlik bakımından Suudi Kralı Fahd'ın çok gerisinde bulunuyor. Fahd'ın malvarlığı 32 milyar sterlin civarında. 
     






</TEXT>
</DOC>
