<DOC>
<DOCNO> 55289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/yazar/akyol.html </URL>
<DATE> 2001/12/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yahya Kemal'in romanı 
</HEADLINE>
<TEXT>

     BİZDE fazla gelişmeyen bir edebi tür, biyografik romandır. Beşir Ayvazoğlu, yeni çıkan "Bozgunda Fetih Rüyası" adlı eserinde şair Yahya Kemal'in hayatını romanlaştırarak bu türün mükemmel bir örneğini veriyor. 
     İsteme adresi Kabalcı Yayınevi, Himayei Etfal Sok. 8 - 5, Cağaloğlu 34410 İstanbul 
     Ayvazoğlu, Yahya Kemal'in hayat hikayesi etrafında Jön Türklük, imparatorluğun çöküşü, Milli Mücadele gibi olayları, bu dönemlerdeki edebi akımları ve fikir hareketlerini, devirlerin ruhunu da anlatıyor. 
     Önce ihtilalcilik, İttihatçılık ruhu... "Kızıl Sultan'ın zulmü"nden Paris'e kaçış ve Paris'ten tekrar İstanbul'a dönerken Yahya Kemal'i uğurlayan Ali Kemal'in sonra 'Artin Kemal' sözleri 
     - İstanbul'a giden böyle mahzun mu olur .. Keşke ben gitseydim Vallahi derhal İttihat ve Terakki'ye katılır, bir daha sesimi çıkarmazdım " Sf. 7 
     Bütün bir nesli saran Jön Türklük ruhu... 
     
     GEMİYLE Fransa'dan yurda dönerken, "sırtlarında heybeleri, katlanmış yatak ve yorganları" ile Çanakkale'de gemiye binen Türk yolculara hakaretler eden bir Rum'un tavrı, Yahya Kemal'i sarsar adeta kendine getirir... 
     "Balkan şehirlerinde geçen çocukluğunun" kalan "fetih rüyası" canlanır o artık kültür ve bilinç anlamında da "eve dönen adam"dır. Paris'ten yurda dönüş, "mektepten memlekete" geliştir. 
     Felaketli savaş günlerinde, İstanbul'da 'milliyetçi' bir toplantıda Ahmet Ağaoğlu'nun sözleri 
     - İttihatçı olmayan milliyetperver de olamaz 
     Yahya Kemal'in tepkisi 
     - Efendiler. Aranızda hiçbir zaman İttihatçı olmayan biri varsa, o benim Evet İttihatçı değilim, fakat kendi düşünüşüme göre Türkçüyüm. Galiba siz de beni böyle bildiğiniz için davet ettiniz, kalktım geldim. Davet ettiğiniz insanlara emniyet edip etmemek bahsini çıkarmak ne Türk ne insan şiarıdır " Sf. 176 
     İşte Yahya Kemal Politik cereyanların dar çerçevesine kendini hapsetmeyen, daima "hür ufuklar"da dolaşan şair, düşünür ve tarihçi... 
     
     ROMANDA Yahya Kemal'in aşklarını okuyoruz... Edebiyat tarihimizin ünlü isimleriyle tanışıyoruz huylarını, huysuzluklarını öğreniyoruz Halide Edip, Ömer Seyfettin, Süleyman Nazif, Yakup Kadri, Refik Halit, Ahmet Haşim... 
     Ve bütün bir "biz", Nur Baba Bektaşi tekkesindeki derin mistisizmden, Türk Ocağı ve Bilgi Derneği'ndeki tarih tartışmalarına kadar... 
     Ziya Gökalp'le Yahya Kemal arasındaki eski - yeni kavgasından başka, Turancılık mı, Anadolu - Osmanlı Türklüğü mü tartışmaları... Sf. 246 
     "Mustafa Şekip, İsmail Hakkı ve Mehmet Emin gibi Darülfünun'un genç müderrisleri profesörleri pozitivizme ve materyalizme karşı Bergsoncu bir idealizmi savunuyor, Gökalp sosyolojisine de karşı çıkıyorlardı. Ancak Gökalp de Bergson'a büsbütün ilgisiz değildi..." Sf. 288 
     Ve ünlü Ali Kemal... İttihatçılara aşırı düşmanlığından Milli Mücadele'ye düşman kesilen "Artin Kemal" olayı... Sf. 378 vd. 
     Ve Mustafa Kemal, sonra Lozan... 
     Mükemmel bir bir kitap... Su gibi içerek okuyup bitirdiğimde Ayvazoğlu'na gıyabında teşekkür ettim kültürümüze böylesine dolu, böylesine akıcı bir eseri kazandırdığı için... 
     
     







Yahya Kemal'in romanı 


Gizli oylama 


Savaşın yeni cephesi 


Ekonomide esintiler iyimser 


Abdullah Öcalan’ın merak ettikleri 


Kıbrıs "ver kurtul " ve Callaghan... 


Baykal'ın gelecek çağrısı 


Bugün şehir çok kalabalık 


Küçülme rakamları hastalığı belgeliyor 


İstanbul Ticaret Üniversitesi 


</TEXT>
</DOC>
