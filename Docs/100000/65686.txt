<DOC>
<DOCNO> 65686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sondun04.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Singapur Hükümeti'nden cinsel yaşamı geliştirmeye yardım.. 
</HEADLINE>
<TEXT>

     Singapur'da genç ve eğitimli kişiler için çöpçatanlık hizmeti veren hükümet, şimdi de evli çiftlere cinsel yaşamlarını geliştirmede yardımcı oluyor. 
     Sunday Times gazetesi, hafta içinde 250'den fazla kişinin, hükümetin mali desteğiyle düzenlenen bir cinsel eğitim seminerine katıldığını yazdı. 
     Gazete, ''Seksin Keyfi Cinsel Doyumu En Üst Düzeye Çıkarmak'' konulu seminere Amerikalı evlilik uzmanı Dr. Jack Balswick'in başkanlık ettiğini bildirdi. 
     Seminer ücretinin sadece onda biri kadar katılımcılardan alınıyor. 
     Dr. Balswick'in mesajları arasında, ''erkeklerin eşlerini yatakta mutlu etmeleri için yavaş davranmaları gerektiği, iyi iletişimin de bu konuda önem taşıdığı'' yer aldı. 
     Nüfus artışının düşük olmasından yakınan Singapur hükümeti, kadınları evlenmeye ve daha fazla çocuk sahibi olmaya teşvik ediyor. 
     Hükümete bağlı Sosyal Kalkınma Birimi, eğitimli bekarlar için partiler ve diğer etkinlikler düzenleyerek ''resmi bir çöpçatanlık kurumu'' gibi hareket ediyor. 
     






</TEXT>
</DOC>
