<DOC>
<DOCNO> 72965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sonspo06.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçelilerden Haluk Ulusoy'a karşı protesto yürüyüşü 
</HEADLINE>
<TEXT>

     Fenerbahçe Kulübü Başkanı Aziz Yıldırım'ın, Trabzonspor-Galatasaray lig maçının ertelenmesi nedeniyle Futbol Federasyonu Başkanı Haluk Ulusoy'u istifaya davet etmesinin ardından, yarın da taraftarlar protesto yürüyüşü yapacak. 
     Fenerbahçeli taraftarların kurduğu ''www.antu.com'' adlı internet sitesinde yer alan ''Taraftarın sabrı taştı'' başlıklı yazıda, sarı-lacivertli taraftarların yarın saat 14.00'de Kadıköy Eminönü İskelesi'nde toplanıp, Fenerbahçe Şükrü Saracoğlu Stadı'na kadar Ulusoy'u protesto yürüyüşü yapacağı kaydedildi. 
     Yazıda şu görüşlere yer verildi 
     ''Futbol Federasyonu'nun çifte standardına artık taraftarlarımızın da sabrı kalmadı. Protesto yürüyüşünde Haluk Ulusoy ve futbol federasyonunu istifaya davet edecek olan taraftarlarımız yürüyüşü, Fenerbahçelilik terbiyesi içinde gerçekleştirilecek. Taraftarımız yürüyüşten sonra da takımımıza Malatyaspor maçında destek verecek. Tüm Fenerbahçelileri bu protesto yürüyüşüne bekliyoruz.'' Bu arada, forum köşesinde görüşlerini açıklayan taraftarlar, yürüyüşe Beşiktaşlı taraftarları da davet ettiler. 
     






</TEXT>
</DOC>
