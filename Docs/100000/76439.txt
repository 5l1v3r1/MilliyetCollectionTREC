<DOC>
<DOCNO> 76439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sonspo12.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Seba'nın ameliyattan sonraki ilk sözü ''Sigara içebilir miyim'' 
</HEADLINE>
<TEXT>

     Uludağ Üniversitesi Tıp Fakültesi Hastanesi'nde dün prostat operasyonu geçiren Beşiktaş Kulübü'nün eski başkanı Süleyman Seba, Türkiye Kupası finaliyle ilgili, ''Yenilgi olur ama 4-0 ağır bir sonuç'' dedi. 
     Hastanenin üroloji servisinde kapalı prostat ameliyatı olan Süleyman Seba'nin sağlık durumu düzeliyor. Özel odada tedavisi süren Seba, bir yandan gelen ziyaretçilerle ilgilenirken, diğer yandan telefonla ''geçmiş olsun'' dileklerini kabul ediyor. 
     Seba, dün geceki Türkiye Kupası final karşılaşmasını ameliyattan yeni çıktığı için izlemeyediğini, sonucu refakatçisinden öğrendiğini söyledi. Futbolda yenilginin normal olduğunu vurgulayan Seba, ''Ama 4-0 ağır bir sonuç. Üzüldüm'' dedi. 
     Seba, karşılaşmanın . dakikasında ikinci sarı kart sonrası kırmızı kart görerek oyundan atılan İbrahim'e de, ''Bunlar profesyonelliği hala öğrenememişler'' diyerek sitem etti. 
     2 yıldan beri Prof.Dr.Mustafa Özyurt'a ameliyat konusunda söz 
     verdiğini belirten Seba, başarılı ameliyat için Özyurt ve ekibiyle kendisini hastanede yanlız bırakmayan dostlarına teşekkür etti. Operasyonu gerçekleştiren U.Ü.Üroloji Anabilim Dalı Öğretim Üyesi Prof.Dr.Mustafa Özyurt da, Süleyman Seba'nın dün ''kapalı prostat'' operasyonu geçirdiğini hatırlattı. Seba'nın genel durumunun iyi olduğuna işaret eden Prof.Dr.Özyurt, şunları söyledi ''Hastamızın sağlık durumu gayet iyi. Operasyonun üzerinden 1 gün geçmesine rağmen olumsuz hiçbir şey yok. Hatta hasta o kadar iyi ki ameliyatın ardından kendine geldikten sonra ilk sözleri ne zaman sigara içebilirim diye sormak oldu. Biz de tiryaki olduğunu bildiğimiz için istediği zaman ama günde yalnızca 1-2 sigara içebileceğini söyledik.'' Prof.Dr.Özyurt, 6 Nisan Cumartesi günü taburcu etmeyi planladıkları Seba'yı, yalnız yaşadığı ve ameliyat sonrası bir süre özel bakım gerekeceğini dikkate alarak, 8 Nisan Pazartesi gününe kadar hastanede konuk edeceklerini söyledi. 
     






</TEXT>
</DOC>
