<DOC>
<DOCNO> 86927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yasam/yas11.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İki Türk Libya’da asılmayı bekliyor 
</HEADLINE>
<TEXT>

Görgü tanığı ve açık delil olmamasına rağmen cinayetten idama mahk m olan Selim Aslan ve Yunus Özkan, bir stadyumda asılacak.. 
     ŞÜKRAN PAKKAN İstanbul 

     İşçi olarak yıllar önce gittikleri Libya’da tanışıp birbirlerine destek veren Karslı Selim Aslan 42 ve Adanalı Yunus Özkan 36 , şu anda korkunç bir kaderi de paylaşıyor. Aslan ve Özkan, çiftlik sahibi Libyalı işadamı Milad Al - Hadi Al - Devis’i öldürmekten dolayı, yedi yıl önce hüküm giydi. 
     Mahkeme, 21 Haziran 1995’de işlenen cinayeti işlemediklerini söyleyen iki Türk hakkında, 19 Kasım’da idam kararı verdi. Mahkeme kayıtlarına delil olarak, cesedin sarıldığı bir battaniye ve yanında bulunan muz kabuğu geçti. 
     Battaniyenin sahibi olduğu iddia edilen Aslan’ın olay günü bir poşette muz taşıdığı görülünce, Türk işçisi bir numaralı katil zanlısı olarak belirlendi. Özkan ise, odasında siyah bir poşet içinde 9 bin dinar yaklaşık 5 milyar lira bulunup, öldürülen iş adamının eşi, kocasının da parayı siyah poşette taşıdığını ileri sürünce suçlandı. 
     
     Adalet Bakanı Türk devrede 
     Aralarının açılması nedeniyle ayrı hücrelerde tutulan iki Türk’ün aileleri ise, onların cinayeti işleyeceğine ihtimal vermiyor. 
     Bu arada, iki işçimizin konsolosluk aracılığıyla Adalet Bakanlığı’ndan imdat’ istemesi sonucu, Adalet Bakanı Hikmet Sami Türk iki hafta önce Libya Adalet Bakanlığı’na bir mektup yazdı. Ancak Türk’ün talebine, yanıt bile verilmedi. 
     Temyiz Mahkemesi’nce de onaylanan ceza iptal edilmezse, Türkler büyük bir ihtimalle Trablusgarp’taki futbol sahasında asılarak idam edilecek. 
     



 YAŞAM 





















</TEXT>
</DOC>
