<DOC>
<DOCNO> 93805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/siyaset/siy07.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP Ecevit cevabını netleştiremedi 
</HEADLINE>
<TEXT>

     MHP Genel Başkan Yardımcısı Şefkat Çetin, Başbakan Bülent Ecevit’in, "Benden sonra ne olur" sorusunun cevabını netleştiremediğini belirterek, "Sayın Başbakan, ben karar verdikten sonra ne olur’ sorusunun cevabını arıyor. Başbakan, alacağı kararla partisine, hükümete ne olur sorusunu bu süre içinde tartacaktır. Karara kadar da devlet işlerinin sürmesi için çalışacaktır" dedi. 
     Çetin, "DYP’nin tetiklemesi" ile "57. Hükümet dışında başka bir hükümet formülü oluşturulabilir mi" yönünde bir kampanya başlatıldığını öne sürdü. Ecevit’in, "Ben bırakırsam, kaos olur" sözünü anımsatan Çetin, Başbakan’a bu bilgiyi kimin verdiğini sorup, "Eğer bilirsek, bu kanallarla tartışırız" dedi. Başbakan’ın, "Görevi bırakmaya hazırım" dediği anda MHP’nin de ülkeye hizmet vermeye hazır olduğunu ifade eden Çetin, Mesut Yılmaz’ın, "AB’yi, kendi hedef kitlesinin motivasyon aracı olarak kullanma stratejisini" benimsediğini öne sürdü. 
     



 SİYASET 















</TEXT>
</DOC>
