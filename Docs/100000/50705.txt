<DOC>
<DOCNO> 50705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sondun16.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hitler'in "Kavgam" kitabının yayıncısına 3 yıl hapis... 
</HEADLINE>
<TEXT>

     Çek Cumhuriyeti'nde, Nazi Almanyasının lideri Adolf Hitler'in ''Mein Kampf'' Kavgam kitabını Çek dilinde yayınlayan kişiye verilen 3 yıl hapis cezası onandı. 
     Çek CTK ajansının haberinde, başkent Prag'daki istinaf mahkemesinin, yayıncı Michal Zitko'ya 5 yıl tecilli olarak verilen 3 yıl hapis cezasını onadığı belirtildi. 
     ''Kavgam''ı 2000 yazında Çek dilinde yayınladığı için Nazi propagandası yapmakla suçlanan Zitko, 85 milyar lira tutarında para cezasını da ödemeye mahkum edildi. 
     Zitko'nun avukatı, karara itiraz ederek temyize başvurdu. 
     ''Otakar II'' adlı yayınevi sorumlusu Zitko, Hitler'in Alman ırkının üstünlüğünü ve Yahudi düşmanlığını içeren nasyonal sosyalizmin ilkelerini anlattığı kitabını ''tarihsel bir belge'' olarak niteleyerek hakkındaki suçlamalara karşı çıkıyor. 
     Zitko, ''Öyleyse İkinci Dünya Savaşı'nı konu alan film yapan her sinemacı da Nazi propagandası yapmakla suçlanma tehlikesiyle karşı karşıya'' diyerek kendini savunuyor. 
     






</TEXT>
</DOC>
