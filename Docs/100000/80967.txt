<DOC>
<DOCNO> 80967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/magazin/yazdud.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu’nda eğlence sabaha kadar 
</HEADLINE>
<TEXT>

Nefis yemekler, müzik ve dans Anjelique’de, Karafaki’de Vace ve Rita muhteşem, Love, Dulcinea, Kiss ve Sel Cafe, Coco Palace, If Restaurant Bar, yeni in’ yeriniz Pikap’... 
     Geçtiğimiz hafta, üç kez farklı saatlerde Beyoğlu turu yaptım. İnsanlar sokağa dökülmüştü sanki, İstiklal Caddesi’nde zor yürüdüm. Boynuma sarılanlar, imzalı fotoğraf isteyenler oldu, ne kadar keyiflendiğimi tahmin edersiniz. Mekanlar da tıklım tıklımdı ama hafta içi Beyoğlu’ndan aynı tadı almak mümkün değil. Daha 
     önce izlememe rağmen bir arkadaşım merak ettiği için Vakko’nun defilesine götürdüm. Çıktıktan sonra kısa metraj birşeyler yapalım istedik. Arkadaşım, Mahsun Kırmızıgül’ün yeni albümünü merak etmiş. Aslında Türkçe pop sever ama ben öyle övdüm ki yakınımızda bulunan 
     Sel Kitapçılık’a uğrayıp Mahsun’un CD’sini aldık. Baktım, çok şık bir yer. Üstelik üst katı da kafe. Sahibi Dündar Engin ve işletmeci Hasan Engin burayı geçen yıl açmışlar. 
     En çok turist grupları geliyormuş. Müşteri portföyü 25-40 yaş arasında değişiyormuş. Alkollü içki yok, ruhsat alamamışlar. Kafesinde birer aromalı çay içtik, rakamlar komik. Her çeşit omlet var sade, peynirli, jambonlu, karışık. Fiyatlar 1 milyon 300 ile 1 milyon 900 bin arasında. Her çeşit sandöviç 1-1.5 milyon, salata çeşitleri 2 milyon bile değil. Ana yemekler iki çeşit piliç şinitzel 2 milyon 400 bin, ızgara köfte 1 milyon 800 bin lira. Pastalar, kekler, burger çeşitleri ve her türlü içecek. İki 
     kişi 5-6 milyona çıkabilirsiniz. 
     Tabii ana yemek, pasta falan yerseniz 10 milyon lirayı bulur. Arkadaşlarınızla sinema öncesi veya sonrası keyifli vakit geçirebilirsiniz. Cadde üzeri olduğu için, şansınız varsa pencere kenarında yer bulup Beyoğlu’nun hareketliliğini izlersiniz. Karafaki’nin sahibi sevgili arkadaşım Göksel Sunter’e yemek sözümüz olmasa, kalacaktık. Ama geçenlerde asistanım Özgür uğramış, serviste biraz aksama varmış, dikkat Telefon numarası 0212 249 97 31. Beyoğlu’nu gezerken Türkiye’de kimsenin aç da çıplak da kalmayacağına karar verdim. 
     1 milyona şık tişörtler, eşofman altları, 3 milyona gömlek satılıyor mağazalarda. Sonra Beyoğlu’nun en popüler eğlence yeri olan ve sevgili Göksel Sunter tarafından nöbetçi meyhane’ olarak adlandırılan Karafaki’ye gittik. Karafaki’nin anlamını yazmış mıydım Rakı sürahisi. Uzun süredir orada yemek yememiştim. Karafaki’nin halkla ilişkilerine, benim çok sevdiğim, Rumeli Hisarı Konserleri’nin koordinasyonunu başarıyla yürüten sevgili Kartal Gümüş geldi. Ona da "Hayırlı olsun" demek istedim. Hafta arası olmasına rağmen tıklım tıklımdı. Göksel bu yıl mekanı iyice oturttu. Sahneye çıkan Vace ve Rita ikilisi çok sempatik. Vace tam bir şovmen zaten. Göksel, Beyoğlu’nu Geliştirme ve Güzelleştirme Derneği’nin üyesi. Sevgili arkadaşım, Ortaköy’den sonra Beyoğlu’nun eğlence yaşamına da ilk hayat veren isimlerden. Karafaki’de mönü çok zengin. 20 çeşit meze, 3 ara sıcak, ana yemekte et, tavuk, balık var. Üstelik tabaklar boşaldığı an yenisi geliyor, servis mükemmel. Patlıcan salatasından yaprak dolmasına, barbunya pilakiden semizotuna varıncaya değin masayı donattılar. Ama ne ben ne de arkadaşım beyaz peynir, salatalık ve domates dışında birşey yemedik. Ara sıcak olarak yaprak ciğer, paçanga böreği ve Ermeni köftesi geldi. Ben ciğer delisi olduğumdan bir tabak götürdüm. Ana yemekte ise balık tavayı tercih ettik. Finali irmik helvası ile yaptık. Limitsiz yerli içki, yemek ve eğlence Karafaki’de kişi başı 35 milyon. Gruplara özel indirim yapılıyor. Vace ve Rita gerçekten izlenmeye değer. O gece Göksel, yeni bir yerin daha müjdesini verdi. Adı Pikap’mış. Maşallah sevgili arkadaşım dükkan açmaya doymuyor, üstelik hepsi de başarılı. Ortaköy’de Cafe Çaydanlık, Bekri Şarapevi, Tribün Bira ve Beyoğlu’nda yeni hizmete girecek olan Pikap’ ile Göksel eğlence sektöründe holding olacak galiba. Karafaki’nin yanında hizmete girecek olan Pikap’ı herkesin yakından tanıdığı sempatik sunucu ve DJ Okan Karacan işletecek. Karafaki’nin telefon numarası 0212 292 73 90. 
     
Anjelique Restaurant Bar, Coco Palace ve Kiss Cafe      Cuma akşamı Sedef Bozok, eski dost Feyza Kırca, sevgili Uğurkan Erez ve sırdaşım İsmail Akkaya’yı Anjelique’e davet ettim. Sedef, uzun bir sessizlik döneminden sonra iş yaşamına Teşvikiye’de açtığı Tutto’ adlı mağazayla döndü. Grupla buluşmadan önce İsmail ile ben erken 
     saatte Beyoğlu’nu turladık. Sanatçılığının yanı sıra arkadaşım olan Gülben Ergen’in menajerliğini ve basın danışmanlığını yapan sevgili Özgür Aras, Kiss Cafe’yle ilgilenirken bir kez gitmiştim. İsmail ile adresimiz orası oldu. Kiss Cafe, İstiklal Caddesi’nde 
     eski Sabah Kitapçısı’nın binasında hizmet veriyor. Mekan, yemek kuponu sisteminin yaratıcısı Ticket Restaurant’ın Türkiye’deki 
     20 bininci üyesi olmuş. Çok küçük olduğu için yer bulmak şansa kalmış. Mönüde çorba, omlet, salata, sandöviç ve tatlı çeşitleri var. İstiridye soslu ve sebzeli noodle 
     ile servis yapılan Thai tavuk’ harika. Şefin seçtikleri arasında da sarımsak, acı biber, domates sosu 
     ve kekikle sunulan penne arrabbiata’ ile damla sakızlı pasta var. Seçtiğiniz yemeğe göre kişi başı 5-10 milyon veriyorsunuz. Kiss FM nedeniyle günün her saatinde medyatik isimlere de rastlamanız mümkün. Telefon numarası 0212 292 55 54. 21.30’da konuklarımla İstanbul’un eğlence merkezi Beyoğlu’nun yeni gözdesi Anjelique’de buluştuk. Saydım, benim 5’inci gelişim olmuş. Arkadaşlarım ise yeni gördüler. Anjelique Vogue, Da Mario, Havana gece kulübü, George Bistro gibi birçok başarılı işletmeye imza atmış olan İstanbul Doors Restaurant Group zincirinin bir halkası. Yemek için bir hafta önceden rezervasyon yaptırmalısınız. Patronlar sevgili Rıza 
     ve Levent Büyükuğur kardeşler, arkadaşlarım. İşletmenin başında olan şef Erdinç Kurtar da pırlanta gibi bir çocuk. Sağolsunlar, çok güzel 
     bir masa yapmışlar. Yine tıklım tıklımdı. Beyaz, Monik-Ceri Benardete, Hande Ataizi-Tarkan Sualp, Vedat Aloğlu, Yılmaz Erdoğan-Sinem Güven, Emre Kütük o kalabalıkta görebildiğim ünlüler oldu. İnsanlar ne kadar tuhaf Hande Ataizi’ni tanıdığım yılları hatırlıyorum, tabir-i caiz ise aramızdan su sızmazdı. Çok özel sırlarımızı az paylaşmadık. Milliyet’in eki olarak pazar günleri parayla satılan Pasha’nın ilk sayısında bana jest yapmış, özel pozlar vermişti. Kapak fotoğrafları müthiş olmuştu. Ama şimdi nedense aramızda derin uçurumlar var. 
     
     Belki de Hande haklı. Çünkü çok sevdiğim bir ağabeyimin de dediği gibi, gerçekleri de yazsam bazen kalemimden kan damlıyor. Eski bir dost olarak Hande de bana kızıyor. Neyse, iyi olsun da. Hande, o gece çok mutlu ve çok güzeldi. Daha sonra Nupera’ya geçti. Anjelique’de şef Erdinç, aşçıbaşı Murat Aslan’ı masaya getirdi. Çocuk artist kadar yakışıklı. Onun önerisiyle yemek siparişini verdik Avokado ve karides karışımı balsamik soslu salatayla başladık. Ardından elma 
     ve incir soslu, baharatlı ördek karamelize. Derken kalkan ızgara... Sonunda da sıcak kestaneli kek 
     ve hindistan cevizli parfe... 
     Servisi Cengiz Özer yaptı. Burada hafta sonları müthiş bir dans gösterisi yapan Teo’yu, başka yere sözümüz olduğu için izleyemedik. Sohbette ne sırlar çıktı ortaya tahmin edemezsiniz. Bana göre dünya çapında bir koreograf olan Uğurkan Erez ile gerçek sosyetik Feyza Kırca çocukluk aşkıymışlar. Feyza 14, Uğurkan 17 yaşındayken Çiftehavuzlar’daki 18 Mart Sokağı’nda aynı apartmanda oturmuşlar. Uğurkan üst, Feyza alt kattaymış. Feyza, Uğurkan’ın gelişini hep kapı deliğinden gözlermiş. Bir kez sinemada el ele tutuşmuşlar. Uğurkan h l Feyza’nın 
     pembe fırfırlı elbisesinden söz ediyor. Feyza çok zengin ve sosyetik bir ailenin kızı olduğu için Uğurkan cesaret edip de aşkını ona açıklayamamış. 
     O gece İtiraf ediyorum’ gecesiydi anlayacağınız. Anjelique’in telefon numarası 0212 244 59 22. Çıkışta Sedef, Türkçe müzik istediği için yarım saatliğine Karafaki’ye uğradık. Vace yine yıkıp geçti. Bir masada mankenler Duygu Ulaş ile Pınar Tezcan arkadaşlarıyla eğleniyorlardı. Duygu yanımıza gelerek dert yandı. Aslında güzel 
     bir kız ama nedense mankenlikte 
     bir türlü istediği yere gelemedi. O da 
     bu durumdan şikayetçi zaten. "Ben taviz vermiyorum, arkamda kimse yok. Kendi yağımla kavruluyorum. Sansasyon aşklar yaşamıyorum, 
     o nedenle h l aynı yerdeyim" dedi. Vace’den önce Cenk Eren’in meşhur ettiği, ardından da Ebru Gündeş’in satışı 700 bini bulan son albümünde okuduğu Kayahan şarkısı Sabahlar Uzak’ ve Keskin Bıçak’ı dinleyip çıktık. Mehmet Teoman’ın Coco Palace’ına gittik ama saati değilmiş. Buranın müdavimi olan Sedef ile Feyza söylediler daha geç saatlerde atmosfer çok iyi oluyormuş. Biz de Harbiye’de eski Günay’ın yerine açılan ve şık bir yer olan Love Club’a gittik. İşletmecisi sevgili Tunç ve sahibi Yaşar Bulakbasa sayesinde barda yer bulabildik. DJ kabininin olduğu yerde yapılan müthiş dans gösterisini keyifle izledik. Evin yolunu tuttuğumuzda saat 04.30’du. 
     
Farklı mekan Dulcinea, öğle yemeğinde IF      Beyoğlu Meşelik Sokak’ta bulunan Dulcinea’ya bir kez gitmiştim. Yanımda sevgili Göksel Sunter ve ayrıldığı halde çok iyi dost olduğu eski karısı Figen vardı. Bu kez sırdaşım İsmail ile gittim. Hafta arası olmasına rağmen bir tek boş masa yoktu. Farklı bir konsepti var çünkü. Açılalı 4 yıl olmuş. Salon, oda ve mutfak. Gün boyu açık. Cazseverler için ideal. Gündüz mönüsünde hafif salatalar, omlet ve krepler, akşam ise dünya mutfağından örnekler yer alıyor. Barda oturduk. Asya ve Avrupa mutfağı bizim damak tadımızla birleştirilmiş. Özel yemeği, susamlı tavuk. Üzerine 
     tahin-pekmez gezdirilip incir ve kestane püresiyle sunuluyor. Valla sevgili Rıfat Ababay bayılır. Önce köy peynirlerinden meydana gelen bir tabak söyledik. İsmail değişiklik olsun diye patlıcana sarılmış, safranlı pilavla sunulan kuzu axoa’ yedi. Çok farklı lezzetler olduğu için sadece yemek için bile gidilir. Oda bölümünde her çarşamba, perşembe, cuma ve cumartesi günleri müzik programları yapılıyor. Odayı özel partileriniz için de kapatabiliyorsunuz. Fiyatların People, Şamdan, 
     Club 29, Anjelique’den farkı yok, söyleyeyim. Yani pek hesaplı sayılmaz. Servise bayan garsonlar da bakıyor. İçkide, şarap ağırlıkta. Değişik bir akşam, lezzetli bir yemek ve hoş bir müzik için ideal. Bir daha gideceğim. Telefon numarası 0212 245 10 71. Yıllar önce bir dostumu ziyarete gitmiştim Taksim’deki Richmond Otel’e. Müthiş de keyif almıştım. Daha sonra People’ın ortağı sevgili Sabi Totah, sevgilisi Sevcan ile 5’inci ayını burada 
     kutlamıştı. İsmail ile otelin 
     IF Restaurant Barı’na uğradık. Manzara olağanüstü. Kızkulesi’nden Ayasofya’ya, adalardan Levent’teki gökdelenlere kadar harika bir manzara oluyor günbatımında. 
     Tablo gibi. Manzara ve canlı müzik sayesinde içki size şurup gibi geliyor. Öğle yemeği servisine de başlamışlar. Fiyatlar ehven. Bir akşam mutlaka yemeğe gideceğim. Rezervasyon için telefon numarası 0212 252 54 60. Efendim, bu pazar da bu kadar. 
     Kalın sağlıcakla, en kötü gününüz benimkinden iyi olsun. 
     
     



 MAGAZİN 











</TEXT>
</DOC>
