<DOC>
<DOCNO> 63241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/yasam/yas03.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
10 dakikalık hayat öpücüğü 
</HEADLINE>
<TEXT>

Havuzun tahliye deliğine sıkışan Belçikalı çocuk, su altında yapılan 10 dakikalık suni teneffüsle kurtarıldı.. 
     BRÜKSEL Milliyet 

     Belçika’nın Liege kentinde bir çocuk, girdiği havuzun su tahliye deliğine kolunu kaptırmasına rağmen mucize eseri sağ kurtuldu. Adının Renaud olduğu açıklanan 9.5 yaşındaki çocuğun kolu, yüzme dersi aldığı havuzun suyu tahliye deliğine sıkıştı. Durumu gören antrenörleri, 1 metre derinlikte boğulmak üzere olan çocuğun yardımına koştu. Ancak Renaud’un kolu sıkıştığı delikten çıkarılamadı. Hemen itfaiyeye haber verilirken, antrenörler de küçüğe su altında suni teneffüs yapmaya’ başladı. 
     
Durumu ciddiyetini koruyor      Azrail’le girişilen bu mücadele 10 dakika gibi rekor sayılabilecek bir süre sürdü ve sonunda Renaud, yetişen itfaiyenin müdahalesi ile sıkıştığı delikten kurtarılarak su üstüne çıkarıldı. Ancak doktorları, müthiş bir süre nefessiz kalan Renaud’un durumunun hayli ağır olduğunu, küçüğün yaşam mücadelesinin sürdüğünü açıkladı. 
     



 YAŞAM 















</TEXT>
</DOC>
