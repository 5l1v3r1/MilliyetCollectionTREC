<DOC>
<DOCNO> 68707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sontur05.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolestrolü olanlar bayramda haşlama yesin 
</HEADLINE>
<TEXT>

     Kurban Bayramı'nda, özellikle risk grubunda bulunanların eti haşlayarak tüketmeleri önerildi. 
     Gaziantep Üniversitesi Tıp Fakültesi Dekanı Prof. Dr. Yavuz Coşkun, kalp hastaları ve kan yağları yüksek olanların Kurban Bayramı başta olmak üzere, her dönem beslenmelerine çok dikkat etmeleri gerektiğini söyledi. 
     Et ve et ürünlerinin kolestrol içeriğinin yüksek, içerdiği yağın çoğunun doymuş yağlar yönünden zengin olduğunu belirten Prof. Dr. 
     Coşkun, ''Et ve et ürünleri, doğrudan kan yağlarını yükselterek kalp hastalarını olumsuz yönde etkiler'' dedi. 
     Kalp hastalarının Kurban Bayramı'nda et yemekten kaçınması veya çok az yemesi gerektiğini kaydeden Prof. Dr. Coşkun, ''Özellikle yüksek tansiyonu bulunanlar, etten uzak durmalı ve dengeli beslenmeli. 
     Kalorisi yüksek ve ağır bir besin olan et bilinçli tüketilmeli'' diye konuştu. 
     Etin haşlanarak yenilmesinin en sağlıklı tüketim yöntemi olduğunu ifade eden Prof. Dr. Coşkun, kebap kadar lezzetli olmasa da haşlamanın, bilinçli ve sağlıklı tüketimi sağlayacağını bildirdi. 
     Prof. Dr. Coşkun, mikrop üremesine uygun yapıda olan etin, düdüklü tencerede haşlanarak tüketilmesinin doğru bir yöntem olacağını sözlerine ekledi. 
     






</TEXT>
</DOC>
