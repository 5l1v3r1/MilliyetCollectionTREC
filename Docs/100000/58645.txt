<DOC>
<DOCNO> 58645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/astro/index.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Heyecanlı Koç 
</HEADLINE>
<TEXT>

Haftaya yüksek enerjilerle başlıyoruz. Bu burçta yer alan Ay ateş elementinden olan Koç, Aslan ve Yay için heyecanlı, akıcı enerjiler getirmekte. Ay Koç burcundayken enerjimizi uzun vadede korumakta zorlanabiliriz. Öğleden sonra Ay - Uranüs rahat açısı ani düşünceler için elverişli zamanlara işaret ediyor. Koç’lar bugün son derece hareketliler. Kişisel atılımlarında olumlu sonuçlar alabilecekler. Boğa’lar biraz daha soğukkanlı olmalılar. Güvensizlik duygusu yüzünden sıkıntı çekebilirler. İkizler bugün yeni amaçlar peşinde. İleriye yönelik yeni planlar geliştirebilirler ve bu arada arkadaşlarından da fikir alabilirler. Yengeç’ler haftanın ilk günü yoğun bir koşturmacadalar. Duygusal tepkilerine hakim olmalılar. Aslan’lar için olumlu bir gün. Pek çok konuyu hızlı biçimde ilerletebilirler. Yeni kişilerle tanışabilirler. Başak’lar ortaklaşa konularda daha fazla çaba sarf etmek zorundalar. Parasal konularda ılımlı olmalılar. Bugün Mars ve Jüpiter de rahat açı altındalar. Bu açı altında duygusal enerjimizi pozitif yönde kullanabiliriz. Hayalgücümüzün iyi çalışabileceği bir gündeyiz. Terazi’ler için çok rahat bir gün olmayabilir. İlişkilerine özen göstermeli ve ani tepkilerden kaçınmalılar. Akrep’ler ise haftanın ilk gününde daha fazla iş yükü altındalar. Planlı ve organize olmaları gerekiyor. Bu arada sağlıklarına da gereken önemi vermeliler. Yay’lar için son derece yaratıcı bir gündeyiz. Haftaya hevesli bir başlangıç yapan Yay’lar sevgi ilişkilerinde de başarılı olabilecekler. Oğlak’lar ise son derece yoğunlar. Tamamlamaları gereken pek çok konu var. Bu arada aileleri ile de daha fazla ilgilenmek ihtiyacı duyabilirler. Kova’lar yeni düşüncelerini uygulamakla meşguller. Yeni haberler, iletişim ve kısa yolculuklar dikkat çekici olabilir. Balık’lar maddi konularda biraz daha ihtiyatlı olmak durumundalar. Ani para çıkışları bir miktar huzurlarını kaçırabilir. 

            Faks 287 74 37 
      







</TEXT>
</DOC>
