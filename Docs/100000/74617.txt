<DOC>
<DOCNO> 74617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/spor/spo07.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
HEDEF ŞAMPİYONLUK 
</HEADLINE>
<TEXT>

A Milli Takım Teknik Direktörü Şenol Güneş, uzun vadede amaçlarının Dünya Kupası’nın kazanmak olduğunu belirterek, "Ancak ilk hedefimiz gruptan çıkmak" diye konuştu 
     Galibiyet istiyoruz’ 
     A Milli Takım Teknik Direktörü Şenol Güneş dün karşılaşmanın oynanacağı stadda bir basın toplantısı yaparak Dünya Kupası’nda uzun vadede amaçlarının şampiyonluk, ilk hedeflerinin ise gruptan çıkmak olduğunu söyledi. Güneş, "Son hazırlık maçımızda başarılı bir futbol oynadık ancak kaybettik. Güney Kore önünde hem iyi oynamak, hem de galibiyete ulaşmak istiyoruz" ifadesini kullandı. 
     
     Tayfun oynamayacak’ 
     GÜNEŞ, "Güney Kore beşinci kez, biz ise 48 yıl aradan sonra Dünya Kupası’na katılıyoruz. Bu maçta bütün oyuncularıma şans vermek istiyorum. Teknik, taktik ve motivasyon olarak takımın son durumunu göreceğiz" dedi. Tecrübeli hoca, "Tayfun sakatlığı nedeniyle oynamayacak. Okan, Alpay ve Sergen’in düzelmeleri için daha zamana ihtiyaç var. Onların durumunu ileride göreceğiz" diye konuştu. 
     
     Ogün-Ümit unutuldu 
     AY -Yıldızlı ekibimiz dün akşam maçın oynanacağı Ruhr Stadı’nda çalıştı. Sakat olan Tayfun idmana çıkmazken, yorgun olduğunu söyleyen İlhan Mansız düz koşu yaptı. Çalışmayı izlemelerine izin verilmeyen gurbetçiler durumu protesto etti. Güvenlik önlemlerini atlatıp içeri girenler de görevliler tarafından dışarı çıkarıldı. İdman sonrası stadda unutulan Ogün ile Ümit Davala’yı taraftarlar otele getirdi. 
     
NOTLAR      41 yıl sonra 
     AY - Yıldızlı ekibimiz, Güney Kore karşısında 363. maçına çıkacak. Milli Takım, 79 yılda yaptığı 362 maçtan 116’sını kazanırken, 165’ini kaybetti, 81 maçta da eşitliği bozamadı. 41 yıl sonra karşılaşacağımız Güney Kore ile yaptığı iki maçı da kazanan ekibimiz, toplam 8 gol attı, hiç gol yemedi. 1954’te Dünya Kupası finallerinde G.Kore’yi 7 - 0 yenen Milli Takım, tarihinin en farklı galibiyetlerinden birini aldı. 
     
     Hazırlıksız yakalandık 
     SON dönemdeki özel maçlarda Milli Takım başarısız bir tablo ortaya koydu. Türkiye, son 14 özel maçında da galip gelemezken, 10 yenilgi, 4 beraberlik aldı. 14 karşılaşmada yalnızca 4 gol attı, 28 gol yedi. Türkiye, son özel maçta 12 Şubat’ta Breda’da Ekvador’a 1 - 0 yenilirken, son galibiyeti de yaklaşık 5.5 yıl önce elde etti. 
     
     Hiddink iddialı 
     GÜNEY Kore’nin Teknik Direktörü Guus Hiddink, Türk futbolunu yakından tanıdığını ve bu yüzden bugünkü maçtan çekinmediğini söyledi. Daha önce Fenerbahçe’yi çalıştıran Hollandalı Hiddink, "Türkiye çok güçlü bir ekip. Ancak inisiyatifi elimizde bulunduracağız. Galip gelmek istiyoruz" dedi. 
     
     Alpay gün sayıyor 
     AKATLIĞI nedeniyle kadroda yer almayan Alpay, Almanya’da Bayern Münih Doktoru Wofhlfart gözetiminde tedavisini sürdürüyor. 1 Mayıs’a kadar çalışacağını belirten Alpay, "Doktorum altı hafta içinde sahalarda olabileceğimi söyledi. 2 haftası geçti. Yanlarında olamayacağım ama ama kalbim milli takımdaki arkadaşlarımla birlikte" dedi. 
     



 SPOR 




























</TEXT>
</DOC>
