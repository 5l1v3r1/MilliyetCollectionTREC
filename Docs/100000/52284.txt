<DOC>
<DOCNO> 52284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sonspo02.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido'lu Kings 5. galibiyetini aldı... 
</HEADLINE>
<TEXT>

     ABD Profesyonel Basketbol Ligi'ne NBA , bu sahaba karşı yapılan 8 maçla devam edildi. 
     Batı Konferansı Pasifik Grubu'nda 2. sırada yer alan ve Hidayet Türkoğlu'nun da forma giydiği Sacramento Kings, Toronto Raptors'ı 95-86 yenerek, ligdeki 5. galibiyetini elde etti. 
     Sahada 21 dakika kalan Hidayet, 4 sayı atarken, 6 ribaunt ve 3 asiste de imzasını attı. Kings'in skorer ismi Predrag Stajakoviç'in yalnızca 8 sayı bulabildiği karşılaşmada, takımın oyun kurucusu Mike Bibby ve Doug Christie, maçı 20'şer sayıyla tamamladılar. Yugoslav pivot Vlade Divaç ise 14 sayı, 10 ribaunt ve 4 asistle galibiyette önemli rol oynadı. 
     Toronto Raptors'ta ise Vince Carter'ın 23 sayı, 6 ribaunt, Keon Clark'ın da 13 sayı ve 10 ribauntluk performansları, yenilgiyi engelleyemedi. 
     Batı Konferansı Atlantik Grubu'nda lider durumda bulunan New Jersey Nets, Merkez Grubu'nda 2. sırada yer alan Indiana Pacers'ı 91-82 ile geçti. 
     Nets'te Jason Kidd, 20 sayı ve 10 asistle oynarken, Keith Van Horn, sahadan 15 sayı ve 13 ribauntla ayrıldı. Pacers'ta ise Jalen Rose, 21 sayı, 7 ribaunt ve 7 asist, Al Harrington da 16 sayı ve 14 ribaunt üretti. 
     Günün sürpriz sonuçlarından biri Minnesota'da alındı. Batı Konferansı Merkez Grubu'nda son sırada yer alan Cleveland Cavaliers, Doğu Konferansı Orta Batı Grubu lideri Mennesota Timberwolves'u 107-103 yendi. 
     Cavaliers'da Andre Miller, 29 sayı ve 11 asistle oynarken, Lamond Murray, 22 sayı ve 6 ribauntla galibiyette önemli pay sahibi oldu. 
     Timberwolves'ta ise Kevin Garnett'in 28 sayı, 14 ribaunt ve 6 asistlik performansı yenilgiyi engelleyemezken, Wally Szczerbiak, 19 sayı ve 5 asist, Joe Smith de 17 sayı ve 7 ribaunt üretti. 
     Sonuçlar şöyle 
     

New Jersey Nets-Indiana Pacers 91-82 Portlant Trail Blazers-New York Knicks 82-89 Philadelphia 76ers-Miami Heat 82-76 Cleveland Cavaliers-Minnesota Timberwolves 107-103 Toronto Raptors-Sacramento Kings 86-95 Houston Rockets-San Antonio Spurs 86-90 Chicago Bulls-Denver Nuggets 93-101 Phoenix Suns-Seattle Supersonics 92-91      






</TEXT>
</DOC>
