<DOC>
<DOCNO> 94531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/ekonomi/eko08a.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken seçime şartlı destek 
</HEADLINE>
<TEXT>

TÜSİAD Başkanı Özilhan, seçimin Kopenhag kriterleriyle ilgili düzenlemeler ile siyasi partiler ve seçim yasalarındaki değişiklikten sonra yapılmasını istedi 
     TÜSİAD Yönetim Kurulu Başkanı Tuncay Özilhan, Avrupa Birliği’nin, AB Kopenhag kriterleriyle ilgili maddeler geçtiği, siyasi partiler ve seçim sistemiyle ilgili çalışmalar tamamlandığı takdirde, kasım ayı içinde yapılacak bir seçime bir itirazlarının olmayacağını söyledi. 
     Erken seçimin ekonomiye yeni bir yük getireceğine ilişkin bir soru üzerine de Özilhan, siyasi istikrarsızlık böyle devam ettiği müddetçe ekonomiye zaten bir yük geldiğini belirterek, "Son iki ayda neler geldiğini gördük. Yani bunun hesabını yaptığınız zaman, belki bir - iki ay daha bir sıkıntı çekeriz. Ama hiç olmazsa önümüz komple çözülebilecek bir yapıya gelmiş olur" diye konuştu. Özilhan, Devlet Bakanı Kemal Derviş’in ekonomide önemli bir görev üstlendiğini hatırlatarak, "Bu noktaya getirmiştir. Dolayısıyla onların herhangi bir yerde birleşip bir oluşum sağlaması Türkiye’nin önünü açabilecek modellerden bir tanesi olabilir. Ama bunun gibi de birçok başka model ortaya çıkabilir" dedi. 
     TÜSİAD Genel Başkan Yardımcısı Aldo Kaslowski ise erken seçimle ilgili olarak "AB ile ilgili Kopenhag kriterleri gündemdeyken kasımda yapılacak bir erken seçimi istemiyoruz. Aralıktan sonra ne zaman isterlerse seçim yapsınlar" dedi. 
     



 EKONOMİ 


























</TEXT>
</DOC>
