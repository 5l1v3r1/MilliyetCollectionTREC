<DOC>
<DOCNO> 93065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/siyaset/siy07.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürçülisan değil Ecevit’in tehdidi 
</HEADLINE>
<TEXT>

     ANKARA ANKA 

     TBMM Başkanvekili ve MHP İstanbul Milletvekili Murat Sökmenoğlu, Başbakan Bülent Ecevit’in "Ufukta erken seçim göründü" sözlerine ilişkin MHP Grup Başkanvekili İsmail Köse’nin aksine, "Sayın Başbakan sürçülisan değil, koalisyon ortakları ANAP ve MHP’yi tehdit etti" dedi. Ecevit’in bu sözlerinin "demokratik tehdit" olduğunu savunan Sökmenoğlu, "Bu açıklama Uzlaşamazsanız seçime gideriz’ gibi algılanmalı ve buna göre hareket etmeliyiz. Ben Ecevit’in sürçülisan ettiğini sanmıyorum. Başbakanın beyni berrak çalışıyor. Her ne kadar vücudunda hastalıklar mevcutsa da, neyi ne zaman konuşacağını biliyor. Onun için pazartesi bugün yapılacak liderler zirvesi Türkiye’de önemli bir kilometre taşı olacak" dedi. Sökmenoğlu, hükümette bir eşgüdüm olmadığını da söyledi. 



 SİYASET 














</TEXT>
</DOC>
