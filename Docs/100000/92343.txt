<DOC>
<DOCNO> 92343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/spor/spo08.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatsız kavga 
</HEADLINE>
<TEXT>

Yarı final maçını Paris’te izleyen Brezilyalı ve Türk taraftarlar karşılaşma sonrası birbirine girdi. Fransız polisi çıkan olayları güçlükle yatıştırdı 
     PARİS Belediye binası önüne konulan dev ekranda Brezilya - Türkiye Dünya Kupası yarı final maçını izleyen Türk ve Brezilyalı taraftarlar arasında karşılaşma sonrası arbede yaşandı. İki takım taraftarlarının birbirlerine şişe atmaları sonucu hava gerginleşti ve kısa süreli tartışmalar oldu. Brezilya taraftarlar arasında bulunan PSG’li taraftarlar üzüntülü Türkler’i tahrik etmeye başladı. 
     FRANSIZ polisinin çıkan kavga sırasında sadece Türk taraftarlara müdahale etmesi olayları büyüttü. Bunun üzerine hemen takviye güç getirildi. Olay çıkarmak isteyenlerin üzerine göz yaşartıcı bomba atıldı. Büyük uğraşlar sonucu güvenlik güçleri daha sonra iki grup arasına set çekerek, taraftarların tekrar kavga etmesini önledi. Brezilya maçını meydanda yaklaşık üç bin Türk taraftar seyretti. 
     



 SPOR 





































</TEXT>
</DOC>
