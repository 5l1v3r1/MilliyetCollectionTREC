<DOC>
<DOCNO> 91309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/ekonomi/eko07.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiat Auto, Türkiye’de yoğunlaşacak 
</HEADLINE>
<TEXT>

     İtalyan Fiat Grubu’na bağlı olan Fiat Auto’nun CEO’su Giancarlo Boschetti, önümüzdeki yıllarda Türkiye, Çin, Hindistan ve Brezilya üzerine yoğunlaşacaklarını açıkladı. 
     Fiat Oto’nun 2002 yılının ilk üç ayında elde ettiği zarar ve 3 bin işçisini işten çıkarma kararını almasından sonra İtalyan hükümetinde başlayan tartışmalar sonrasında Fiat Auto’nun CEO’su Boschetti, dün Meslis’te parlamenterlere durum konusunda değerlendirme yaptı. Çin pazarına 190 - 200 milyon euro’luk, Brezilya’ya 800 milyon euro’luk yatırım olacağını belirten Boschetti, yatırımlara ümitle baktıklarını söyledi. 
     
     Ferrari borsaya geliyor 
     2005’e kadar 20 yeni model çıkarmayı öngördüklerini kaydeden Boschetti, toplam yatırımın 2.4 milyar euro olduğunu kaydetti. Boschetti, otomobil pazarındaki krizin yıl sonunda daha da kötü olmasının beklendiğini de belirtti. Fiat Grubu’nun Başkanı Paolo Fresco ise, Meclis’teki açıklamasında Fiat’a bağlı olan Ferrari firmasının 2002 sonunda borsaya gireceğini duyurdu. 
     



 EKONOMİ 

























</TEXT>
</DOC>
