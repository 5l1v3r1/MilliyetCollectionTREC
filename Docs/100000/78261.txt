<DOC>
<DOCNO> 78261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/magazin/amag.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Manhattan’da darbuka’ sesi 
</HEADLINE>
<TEXT>

Yer New York.. Sazda Scott, darbukada Uri, klarnette George, pistte dansöz Elizabeth var.. 
     CAN KAMİLOĞLU New York DHA 

     ABD’nin New York şehrinde, özellikle entelektüel Amerikalıların büyük ilgi gösterdiği Manhattan’daki Figaro Cafe, müşterilerini Türk müziğiyle coşturuyor. Öyle ki, mek na gelen müşteriler, bir Türk düğününe ya da bir Türk Derneği’ne yardım için düzenlenmiş özel bir Türk gecesine katıldığını sanıyor. 
     Daha da ilginci, Türk müziğinin kıvrak nağmelerini Manhattan’a kadar taşıyanların tümünün, özbeöz Amerikalı olması. Figaro Cafe’yi her gece dolduran Amerikalılar’a, sazda Scott Wilson, darbukada Uri Weitz ve Raquy Denzinger, klarnette de George Statacos’tan oluşan grup, Türkçe müzik ziyafeti çekiyor. 
     
     Müziğiniz şarap gibi’ 
     Grubun darbukacısı Raquay, insanda şarap gibi alışkanlık yarattığını söyleyecek kadar tutkunu olduğu Türk müziği için, "Ritmin kıvraklığıyla herkes kendinden geçip oynamaya başlıyor. Türk olmanıza, Türkçe bilmenize gerek yok" diyor. 
     Grubun lideri, doğma büyüme New Yorklu Scott Wilson da, tam 16 kez Türkiye’ye gelmiş. "Biz Türkiye’yi tanıtıyoruz" diyen Scott, Türk müziğiyle dansöz annesi sayesinde tanışmış. New York Üniversitesi’nde iki yıldır öğrenmeye çalıştığı Türkçe’yi h l kıvıramayan’ Wilson, Türk müziğine ise, saz ve udu birleştirerek üç değişik çalgıdan özel bir alet yaptıracak kadar h kim. 
     Son sözü ise, Türk müziğinin çalındığı yerde olmazsa olmaz’ olan grubun dansözü Elizabeth söylüyor "Müşterilerimizin tamamına yakınının Amerikalı olması, daha rahat hareket etmelerine neden oluyor. Benim dansımla birlikte piste fırlayıp kendilerinden geçiyorlar..." 
     
     



 MAGAZİN 












</TEXT>
</DOC>
