<DOC>
<DOCNO> 89496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sontur13.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası para aracı kar maskeli kişiler tarafından soyuldu 
</HEADLINE>
<TEXT>

     Şanlıurfa'nın Hilvan İlçesi yakınlarında, İş Bankası'na ait para taşıyan otomobil soyuldu. 
     İş Bankası Siverek Şubesi'nden aldığı belirtilen 10 bin dolar döviz ile 70 milyar lirayı Şanlıurfa'ya getirmek üzere yola çıkan otomobil, Hilvan yakınlarında, motosikletli kar maskeli iki kişi tarafından, uzun namlulu silahlarla ateş edilerek durduruldu. 
     Araçtaki kişileri etkisiz hale getiren saldırganlar, döviz ve paraları alarak motosikletle kaçtılar. 
     Yetkililer, İş Bankası'na ait para taşıyan bir ticari taksinin Siverek-Hilvan karayolunda silahlı iki kişi tarafından durdurulup soyulduğunu belirterek, daha sonra kaçan söz konusu iki kişinin yakalanması için geniş çaplı araştırma başlatıldığını söylediler. 
     





</TEXT>
</DOC>
