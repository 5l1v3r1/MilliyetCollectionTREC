<DOC>
<DOCNO> 71470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sondun14.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs Rum Kesimi'mde kadınlar da askere alınacak 
</HEADLINE>
<TEXT>

     Kıbrıs Rum Yönetimi, kadınları gönüllülük temelinde askere alacak. 
     Rum Yönetimi Savunma Bakanlığı, uzun süreden beri hazırlanan konuyla ilgili bir yasa tasarısını dün meclise sundu. 
     Kadınların gönüllülük temelinde askere alınmasını öngören tasarının gerekçeleri bölümünde, amacın, savunma konularına cinsiyet ayrımı olmadan tüm vatandaşların daha aktif ve kolektif katılımının ileriye götürülmesine yönelik hükümet siyaseti çerçevesinde, kadın vatandaşlara askeri eğitim verilmesi olduğu belirtildi. 
     Yasa tasarısına göre, Rum Bakanlar Kurulu, savunma bakanının önerisiyle, 18 ile 40 yaşları arasındaki kadınların gönüllülük temelinde askere çağrılmasına izin verebilecek. Aynı kararla, verilecek hizmetin şekli ve süresi de belirlenecek. 
     Bazı milliyetçi Rum kadın dernekleri, Rum Savunma Bakanlığı'ndan, kadınların askeri alınması yönünde talepte bulunmuştu. 
     






</TEXT>
</DOC>
