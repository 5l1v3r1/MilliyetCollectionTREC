<DOC>
<DOCNO> 71991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sonspo07.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim ''Ancelotti, Milan'da yetiştiği için şanslı..'' 
</HEADLINE>
<TEXT>

     AC Milan'ın sezon başında 10 hafta görevde kalan teknik direktörü Fatih Terim, Rai televizyonuna verdiği demeçte ''İtalya'ya geride dönebilirim. Avrupa'da başka takıma da gidebilirim. Şu anda sadece ailemleyim. Zamana ve dinlenmeye ihtiyacım var. Rahatım'' şeklinde konuştu. 
     ''Milan'da sizi aldatan kimdi '' şeklinde soruya Terim gülümseyerek, ''Ben bu tip sorulara baştan beri cevap vermedim'' dedi. 
     Herkes gibi kendisinin de zaman zaman hatalı, kötü günlerinin olduğunu söyleyen Türk teknik adam, ''Ben sonuca varan ve gösterişli futbolu seviyorum. Seyirci zevk almalı'' diye konuştu. 
     Terim ayrıca, Ancelotti ile ilgili bir soruyu ''Milan'ın içinden geliyor. Bu, onun için çok büyük bir avantaj'' diye yanıtladı. 
     

     
</TEXT>
</DOC>
