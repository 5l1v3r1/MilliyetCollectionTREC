<DOC>
<DOCNO> 75844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sontur12.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Karımı ve kızımı kadın tüccarları kaçırdı..." 
</HEADLINE>
<TEXT>

     Zonguldak'ın Çaycuma İlçesi'nde emekli işçi Mustafa Gebedek 50 , eşi ve 9 yaşındaki kızının kadın ticareti yapan kişiler tarafından kaçırıldığı iddiasıyla polise başvurdu. 
     Gebedek, eşi Nurcan Gebedek'in 34 , 2,5 ay önce 9 yaşındaki kızı Kadriye'yi okula götürmek üzere evden çıktığını, o günden beri kendilerinden haber alamadığını söyledi. 
     Eşi ile hiçbir sorunlarının olmadığını, mutlu bir hayat yaşadıklarını anlatan Gebedek, bu nedenle bölgede kadın ticareti yaptıklarını duyduğu kişilerden şüphelendiğini ve polise şikayette bulunduğunu belirtti. 
     Mustafa Gebedek, şunları söyledi 
     ''Bölgemiz küçük bir yer olduğundan yaşlı genç herkes birbirini tanır. Burada kadın ticareti yaptığını duyduğumuz kişiler, daha önce eşimi rahatsız etmişti. Ancak ben pek ciddiye almadım. Eşim, çocuğumuzu okula bırakmak için evden çıkarak bir daha dönmeyince buna pişman oldum. Şu anda perişan durumdayım. Ne yapacağımı bilmeden beklemekteyim. Yetkililerden bana yardımcı olmalarını istiyorum.'' Yetkililer, olayla ilgili soruşturmanın sürdürüldüğünü, iddiaların araştırıldığını bildirdiler. 
     






</TEXT>
</DOC>
