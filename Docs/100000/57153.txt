<DOC>
<DOCNO> 57153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yazar/pulur.html </URL>
<DATE> 2001/12/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bush değil, Fisk tuzağa düştü 
</HEADLINE>
<TEXT>

     GENÇLERİN ağzında bir şarkı var "Kader, bize ne yazar " diye söyleyip duruyorlar. 
     İngiliz gazeteci Robert Fisk'in başına gelenleri okuyunca aklımıza bu şarkı geldi "Kaderin Robert Fisk'e yazdığına bakın " dedik. 
     
     THE Independent gazetesi yazarı Fisk, ilk günden beri Afganistan harekatına karşıydı "İkiz Kuleler" faciasından 4 gün sonra yazdığı 16 Eylül 2001 tarihli yazısının başlığı "Bush, tuzağa doğru ilerliyor"du. X 
     Meğer Bush değil, Robert Fisk tuzağa doğru ilerlemiş ve pat diye düşmüş Her fırsatta haklarını, canlarını savunduğu Afgan mülteciler, Robert Fisk'i yakalayıp, bir güzel dövmüşler ağzını burnunu kırmışlar, kan revan içinde bırakmışlar, canını zor kurtarmış... 
     Oysa, dediğimiz gibi Fisk, Taleban ve Usame bin Ladin'e misilleme yapılmasına karşı çıkıyor, diyordu ki 
     "Misilleme bir tuzaktır. Yasaların, intikamdan önce geldiğini ağzımıza almamız gereken bu dünyada, Başkan Bush, Usame bin Ladin'in kendisi için hazırlanmış olduğu büyük felakete doğru ilerliyor." 
     Hatta daha da ilginç bir yorum yapıyor, "İkiz Kuleler"e yapılan saldırının insanlık suçu olduğunu belirttikten sonra şöyle diyordu 
     "Ancak bu suçun, ABD ordusunun şu anda hazırlamakta olduğu kör ve saldırgan darbeye neden olmak için işlenmiş olduğu gün geçtikçe, daha belirgin hale geliyor." 
     Yani, Amerika'nın, Afganistan'a saldırması için, "İkiz Kuleler'e saldırıldı. 
     Yorum bu 
     
     FİSK'in bir başka yorumu da şu... 
     Amerika'nın Ortadoğu'da, İsrail'i tutarak adaletsiz davranması giderek New York faciasını hazırladı. 
     
     ROBERT Fisk'in kalemi kadar dili de keskinmiş... 
     Bütün bunlara, Amerika'nın Ortadoğu, İsrail yanlısı adaletsiz tutumu neden oldu deyince kıyamet kopmuş... 
     BBC yorumcusu O'na "adap yoksunluğu ödülü aldı" derken, bir İrlanda radyosunda da aynı şeyleri söyleyince, bağnaz yalancı, tehlikeli bir adam, gizli Yahudi düşmanı diye suçlanmışlar. 
     
     VE Robert Fisk o yazısını "Yazık ki tuzak kuruldu, Bush o tuzağa doğru ilerliyor. Belki biz de..." diye bitirmiş... 
     Demek Fisk'in "belki" dediği çıktı... 
     Bush tuzağa düşmedi ama, Fisk" düştü, dayak yedi, ağzı burnu kırıldı, kan revan içinde kaldı.... 
     Ama yine de, ilkesinden vazgeçmedi "mülteci olsaydım, ben de bir yabancı gazeteciye saldırırdım " diyor. 
     
     NEYSE meslektaşımıza hem geçmiş olsun, diyelim, hem de uyaralım. 
     Sakın, Kuzey Irak'a ya da oraya yakın yerlere pek gitmesin. 
     Ola ki aynı şey, bir daha başına gelebilir, dayak yer 
     Onun kaderi de bu 
     ---------- 
     X 11 Eylül - Bir Saldırının yankıları Y.K.Y. 
     
     







Cumhurbaşkanı, partiler vs. 


İşte adalet... 


Eşit işe eşit ücret 


Türk insanının Avrupa hülyası... 


Sezer faktörü 


Türban, YÖK ve zencilerin pipisi 


Olumlu gelişmenin altında kamu bankaları da var 


Laeken zirvesinden beklenen... 


Vur, kır, parçala bu maçı kazan 


Cumhurbaşkanım susma, sustukça sıra sana gelecek 


Bush değil, Fisk tuzağa düştü 


Derviş Baykal görüşmesi 


Bankada pişer, süpermarkete de 
düşer 


L L eşkıyalarım... 


Mersin’de sel ürünü de seracıları da sildi süpürdü 


</TEXT>
</DOC>
