<DOC>
<DOCNO> 96880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/ekonomi/eko05.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Citibank Türkiye’de büyümek istiyoruz 
</HEADLINE>
<TEXT>

Bakan Derviş’le görüşen Citibank Başkan Yardımcısı Rhodes, belirsizlik ortamının geçici olduğunu düşündüklerini ve Türkiye’de büyümek istediklerini söyledi 
     SEÇKİN ÜREY Ankara 

     Devlet Bakanı Kemal Derviş, 18 Temmuz’da yapılması gereken Yatırımcı Konseyi toplantısının iptal edilmesine rağmen programını bozmayarak İstanbul’a gelen Citibank Başkan Yardımcısı William Rhodes’la görüştü. 
     Derviş’in, Rhodes’a "Mevcut siyasi belirsizlik ortamında bu zirveyi yapamazdık. Ortam düzelince zirveyi yapacağız" dediği öğrenildi. Rohdes’un ise "Belirsizlik ortamının geçici olduğunu" düşünüyoruz dediği ifade edildi. 
     Derviş, kendisiden randevu isteyen Rhodes’la dün akşam İstanbul’da görüştü. Görüşmede Türkiye’nin genel ekonomik durumunun ele alındığı öğrenildi. Edinilen bilgilere göre Derviş, ekonomik göstergelerin iyiye doğru bir gidiş olduğunu gösterdiğini ve büyüme trendine girildiğini anlattı. Bunun üzerine Rhodes, "Türkiye’ye çok iyimser bakıyoruz. Mevcut belirsizlik ortamının geçici olduğunu düşünüyoruz" dedi. 
     Rhodes’un Derviş’e, Türkiye’de büyümeyi planladıklarını söylediği belirtildi. Edinilen bilgiye göre Rhodes, "Şube sayımızı artırmak istiyoruz" dedi. 
     
Banka isteyen BDDK’ya gitsin      Derviş’in dünyanın en büyük bankalarından birinin tepe yöneticiyle görüşmesi Citibank’ın Türkiye’deki bir bankayla ilgilendiği ve bunu Derviş’e aktardığı yorumlarına neden oldu. Derviş’in yakın çevresine görüşmeyle ilgili yaptığı değerlendirmede, "Kesinlikle böyle bir konu geçmedi. Rhodes bana böyle bir şeyden bahsetmedi" dediği öğrenildi. Derviş’in "Bana böyle bir şey söylenseydi vereceğim cevap, BDDK ile görüşmeleri olurdu" dediği belirtildi. 
     
     



 EKONOMİ 























</TEXT>
</DOC>
