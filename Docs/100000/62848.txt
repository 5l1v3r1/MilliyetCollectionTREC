<DOC>
<DOCNO> 62848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/ekonomi/aeko.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak mı o da ne ’ 
</HEADLINE>
<TEXT>

ABD Başkanı Bush, kendince jest yaparak, Türkiye’yi turizmde riskli ülke’ listesinden çıkardıklarını açıkladı. Ancak, Türkiye’nin zaten bu liste içinde olmadığı anlaşıldı 
     EYLEM TÜRK 

     Başbakan Bülent Ecevit’in gezisi nedeniyle özellikle ekonomi çevrelerinin bütün dikkati Türkiye - ABD ilişkilerine çevrildi. Herkes geziden tekstil kotaları, ticaret anlaşmaları, askeri krediler gibi somut konularda ilerleme beklerken, ABD Başkanı Bush, Türkiye’yi, aslında dahil olmadığı Turizm için riskli’ travel ban kategorisinden çıkardıklarını açıkladı. Bush’un şaşkınlık yaratan açıklamasını değerlendiren Turizm Bakanı Taşar ve turizm sektörü yetkilileri, Türkiye zaten bu kategori içinde değildi. Olmadığı bir listeden nasıl çıkarılıyor ’ dediler. 
     ABD Başkanı George Bush’un "Türkiye’ye yönelik seyahat kısıtlamalarını kaldırıyoruz" ve "Türkiye’yi seyahat için riskli ülkeler listesinden çıkardık" açıklamalarına ilişkin olarak, Turizm Bakanı Mustafa Taşar, "Türkiye şu anda hiçbir ülke tarafından sakıncalı gösterilen ülkeler arasında değil. Yok öyle bir şey. Yanlışlık var" dedi. 
     
     Listede değildik ki’ 
     Türkiye’ye kara ve hava yoluyla gelen ABD’li turistlerde bir sorun yaşanmadığına dikkat çeken ve "Türkiye zaten riskli bölgeler listesinde değildi ki çıkarılsın" diyen Taşar, en son Japonya’da böyle bir problem yaşandığını, bunun da çözüldüğünü anlattı. 
     Taşar, "Bush turizmde size kısıtlama koymadık’ dedi. Arık altından su bağışlamış gibi. Oysa kimse ne olduğunu bilmiyor" dedi. 
     ABD’li turistlerde 11 Eylül’den sonra uçuş korkusunun oluştuğunu söyleyen Taşar, "Bu korkular ne Başbakan Ecevit’in ne de Bush’un söylemesiyle ortadan kalkmaz. Psikolojik bir hadisedir" dedi. Taşar bu korkunun devlet zoruyla ortadan kaldırılamayacağını belirtti. 
     Kruvaziyer turizmi ile gelen turistlerin 11 Eylül’den sonra Yunanistan’dan sonraki bölgelere gelmek istemediklerini ve bunun da yasak değil, kendi tercihleri olduğunu belirten Taşar, konuyla ilgili olarak daha sonra şunları söyledi 
     "ABD Büyükelçisi’ne, Kruvaziyer turizmiyle gelen ABD’li turistlerin Türkiye’ye gelmek istemediklerini aktardık. Türkiye’nin bundan rahatsız olduğunu ileterek hükümet nezdinde bunların Türkiye’ye gelmesi için ricada bulunduk. Onlar bunun için uğraşacaklarını söyleyip konuyu ABD’ye ilettiler. Bu yazı karışıklığa yolaçmış olabilir." 
     
Jest değil pot’      Turizm Yatırımcıları Derneği TYD Başkanı Tavit Köletavitoğlu da Türkiye’nin riskli ülkeler listesinden çıkarıldığı şeklindeki haberleri değerlendirirken, Bush’un konuyu pot kırma boyutunda abarttığını söyledi. Yine de ABD Başkanı Bush’un Türkiye’yi riskli ülkeler listesinden çıkardık’ şeklindeki açıklamasının reklama döndüğünü belirten Köletavitoğlu, "ABD’de Başkan ne derse kural kabul ediliyor. Bu nedenle ABD’li turistte artış olabilir" dedi. 
     



 EKONOMİ 














</TEXT>
</DOC>
