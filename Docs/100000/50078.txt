<DOC>
<DOCNO> 50078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/ekonomi/aeko.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
25 yıl daha buradayız 
</HEADLINE>
<TEXT>

Aria’nın yaş gününde konuşan Yönetim Kurulu Başkanı Ersin Özince Tekel bekleyenler fikirlerini değiştirsin’ dedi. Genel Müdür Farina da 25 yıl daha piyasadayız’ diye konuştu 
     EKONOMİ SERVİSİ 

     Türkiye’nin üçüncü cep telefonu operatörü Aria’nın İtalyan ortağı Telecom Italia Mobile 25 yıl daha buradayız’ mesajını verdi. Aria’nın lisans sözleşmesinin birinci yılı nedeniyle, İş Kuleleri’nde düzenlenen basın toplantısında konuşan İş - Tim Genel Müdürü Giuseppe Farina, basında İtalyan ortağın Türkiye piyasasından çekileceğine ilişkin haberlerin hatırlatılması üzerine şöyle konuştu 
     "Orta ve uzun vadede Türkiye’de sektör gelişecektir. Bizim geleceğe yönelik hedeflerimiz var. Bugün için çalışmıyoruz. Yedi aydır buradayız. 25 yıl bu piyasada bulunmak istiyoruz. Ayrıca kısa vadede kendimizi daha şanslı görüyoruz. Esnek bir şirketiz. Gelecekte konsolide olmamız sözkonusu değil. İnsanları işten çıkarmak zorunda değiliz. Arabayı saatte 200 kilometre hızla sürmüyoruz. Yolun boyutları değişti ama bizim arabamız saatte 200 kilometre yapabiliyor. Ayrıca bir vitesi var ki zor anlarda yokuş çıkılmasını sağlıyor" diye konuştu. 
     
     Gideceğinden medet umanlar yanılır’ 
     İş - TİM Yönetim Kurulu Başkanı Ersin Özince de Aria’nın İtalyan ortağının çekileceğine ilişkin haberleri değerlendirirken, "4 milyar dolara yakın yatırım gerçekleştirmiş olan bir şirketin ortaklarının, bu yoldan öyle kolay kolay döneceklerine, hiç kimsenin ihtimal vermemesi gerekir. Böyle düşünülse bile, İş - TİM yola çıkmıştır. Rekabet başlamıştır. Bunun aksinden medet umanların, Türkiye’de sektörün yeniden monopolitik havaya gireceğini düşünenlerin düşüncelerini değiştirmeleri gerekir" dedi. 
     
     Acabalar boş çıktı’ 
     İş - TİM’in, en büyük başlangıç sermayesiyle kurulmuş Türk anonim şirketi olduğunu hatırlatan Özince daha sonra şunları söyledi 
     "Bir yıllık süreçte şunları hatırlamakta yarar var Acaba lisans sözleşmesi imzalanacak mı ’ denildi, imzalandı. Acaba ödemeler zamanında yapılacak mı ’ Önce birinci taksit sonra ikinci taksit ödendi. Acaba KDV ödenecek mi ’ Ödendi. Acaba sabit ücret kalkacak mı ’ Kalktı. Bu acabalara rağmen Aria yoluna devam ediyor." 
     
Abone sayımız 500 bin oldu’      2.5 milyar dolar lisans ücreti, arkasından da 900 milyon dolarlık yatırım yapan Aria’nın abone sayısı 500 bine ulaştı. Farina, abone sayıları ile ilgili olarak, "Bu söylenildiği gibi ne 80 bin ne de 160 bin. Yarım milyon aboneye ulaştık. Aria olarak bir yıldan kısa bir sürede lisans maddelerine uyduk. Yatırımlarda da üç yıl içinde ulaşılması gereken rakama 
     1 yılda ulaştık" dedi. Aria’da 900 kişi çalışıyor. Krizde işten çıkarma olmadı. Başlangıçta 800 baz istasyonu olan şirketin şimdi iki bin istasyonu var. 71 merkezde hizmet veren Aria Türkiye nüfusunun yarısına ulaşmış durumda. 28 ülkede 44 şirket ile uluslararası roaming anlaşması yaptı. Yıl sonuna kadar 60 ülkeye ulaşmayı hedefliyor. Türkiye’de 360 satış noktasına ulaştı. 
     
Ulusal dolaşım için bir operatörle görüşüyoruz’      Devamlı sorun olan ve bir türlü çözülemeyen Ulusal roaming şebekeler arası serbest dolaşım ile ilgili de konuşan Farina, "Aralık ayına kadar ulusal roaming sayesinde hizmetlerimizi tüm Türkiye’ye sunacağız. Telekomünikasyon Kurumu şartları belirledi ve şirketlere 15 Kasım’a kadar zaman tanıdı. Uluslararası alanda ülkenin inanılırlığı açısından önemli bir adım atıldı. Operatörler anlaşmaya varmak zorundalar. Anlaşamazlarsa kurumun vermiş olduğu bir takım finansal konulara uymak ve ceza ödemek zorunda kalacaklar. Bizim planlarımıza göre kasım ortasında ulusal roaminge çıkıyoruz. Biz hiç bir şeyi bedava istemiyoruz. Hakkımız olanı talep ediyoruz. Dünya ve Avrupa normlarına göre fiyatlar önerdik. Telekomünikasyon Kurumu, uluslararası bir danışmana başvurarak birtakım varsayımlar çıkardı. Öngördüğü fiyat bizimkine eşit değil ancak fedakarlık yapmaya hazırız. Şu an iki operatörden birisi ile serbest dolaşım için görüşüyoruz" dedi. 
     



 EKONOMİ 
























</TEXT>
</DOC>
