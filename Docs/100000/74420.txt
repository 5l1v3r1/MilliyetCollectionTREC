<DOC>
<DOCNO> 74420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/magazin/yazdud.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasemin Kozanoğlu görücüye çıktı 
</HEADLINE>
<TEXT>

Hüseyin Tatlı’dan yeni albüm, Etiler’de Lavash, Gümüşsuyu’nda Pucci lezzeti, L’entrecote Restaurant-Bar, Papirüs’ün farkı, Vakko Le Select, Süreyya’da kahvaltı, Ebru ile Süha Yavuz ayrılığının perde arkası... 
     Siz bu satırları okurken ben görev gereği Erzurum’da olacağım. Aslında soğuğu pek sevmem ama eskiden kar 
     en büyük zevkimdi. Ayıptır söylemesi, iyi kayarım. Her 
     yıl bir haftalığına Uludağ, Kartalkaya ya da İsviçre’ye giderdim. Şimdilerde bel ve boyun fıtığı yüzünden kayamıyorum, hasret kaldım. Erzurum 1. Palandöken Kar Festivali organizasyon komitesinin konuğuyum. Bundan şimdi bahsetmeyeceğim, kısmetse çarşamba günü sizinle Erzurum anılarımda buluşacağız. Efendim, Le Select’in sahibi Kemal Koç restorancılığı çok iyi bilir. 
     22 yıldır tanırım, hep de yazarım, soyadına layık, koç gibi bir adamdır. Uzun süredir Kemal’in restoranlarını ihmal etmiştim. Canım, Beyoğlu’nda şık bir atmosfer içinde güzel bir yemek yemek isteyince yakın bir kız arkadaşımla Beyoğlu-Vakko’daki Le Select’e gittim. Yönetimde Kemal’in kendisi gibi beyefendi, Amerika’da öğrenimini tamamlayıp gelen oğlu Serkan vardı. Fakat Serkan askere gittiği için iş başa düşmüş. Kemal, Levent’teki 
     Le Select ile Beyoğlu arasında gidip geliyor. İçerde Yılmaz Erdoğan ve podyumlarda kalitesini koruyan manken sevgilisi Sinem Güven vardı. Sanırım sinema öncesi yemek yiyorlardı. Bizden önce de Müjde Ar, yeğeni Söz ve kızkardeşi Mehtap buradalarmış. Aslında Vakko Le Select çok hareketli oluyormuş. Şener Şen, gazeteci Ayşe Arman, tiyatrocu Çetin Tekindor, Kayhan Yıldızoğlu, Çağla Şıkel, İlker İnanoğlu ve Güzide Duran buranın müdavimleri arasındaymış. Servis erken başlıyor. 
     Le Select cafe-bar ve restoran olarak çalışıyor. Bir gün sinema öncesi uğramış, mantar, ıspanak, havuç, domates, kabak gibi sebzeler, kekik ve taze kaşarla yapılan, vejetaryenlere özgü sıcak sandöviç ile çay almıştım. Çok lezzetliydi. Mönü zenginleşmiş. Sosisli, hellimli, somon fümeli olanlar dahil edilmiş. Valla, sinema ve tiyatro öncesi Le Select’in sıcak-soğuk sandöviçleri harika. Fiyatlar da çok uygun, bilesiniz. O gece ortaya penne makarna, parmezan peyniri, fesleğen, siyah zeytin ve kırmızı pul biber eşliğinde penne arrabbiata’ söyledik. Ben ana yemek olarak taze biber sosu ve mevsim sebzeleri eşliğinde ızgara tavuk göğsü yedim. Kız arkadaşım ise patates tava eşliğinde 
     Le Select’in özel mönüsü köftesini yedi. Kaymak ve dövülmüş ceviz ile sunulan ekmek kadayıfıyla finali yaptık. Alkol almadık. Çok keyifli bir akşam geçirdik. O gece bize salon şefi Erhan Altun, garsonlar Kemal Akbaba, Süleyman Avcılar baktı. Mutfak şefi Mustafa Erözkan, sağolsun, masaya kadar gelerek bir isteğimizin olup olmadığını sordu. Hesap indirimli geldi. Vakko 
     Le Select’in telefon numarası 0212 251 65 65. İstanbul’a 
     ilk geldiğim zamanki adıyla Taksim Intercontinental, şimdi The Marmara olan otelde kaldığım sırada gittiğim iki mekan vardı Çiçek Bar ve Papirüs. 
     Bir seferinde Orhan Çetin ile ben, Papirüs’de, rahmetli Kemal Sunal’ın çerez tabağından leblebi götürmüştük. Tabii her yer gibi burası da değişmiş. 
     1973 yılından 
     beri hizmet veren Papirüs’e aynı sıcak hava hakim. Cuma ve cumartesi geceleri kanuni Sadık Kavas, udi Tolga ile Esra’dan oluşan muhteşem bir fasıl var. Sahibi değişmiş. Fezal Gülfidan adlı bir hanımefendi almış. İşletmeye ise Çiler Ayral bakıyor. Çiler Hanım 
     12 çeşit serpme meze, 3 ara sıcak, 
     ana yemek, salata, limitsiz yerli içki, meyve dahil, kişi başı hafta içi 
     17.5, hafta sonu ise 20 milyon lira istiyor. Gruplara özel indirim var. Telefon numarası 0212 244 57 35. 
     
Macar ve Fas yemekleri haftası, Süreyya, Ali      Hafta içi eve konuklarım geldi. Aslında iyi yemek yaparım ama biraz iş, biraz tembellik, biraz da bekarlık özgürlüğünden olsa gerek hazıra kondum. İmdadıma İstinye’deki ChampionSa içinde açılan Divan Pastanesi yetişti. Pasta çeşitlerinden lokuma, şekerden böreğe, hatta bisküvi çeşitlerine varıncaya değin pek çok pastane ürünü var. Üstelik siparişi veriyorsunuz, anında servis yapıyorlar. Aynen öyle yaptım, ben de konuklarım da memnun kaldık. İlgilenenler için telefon numarası 0212 277 18 29. Bebek Süreyya kalitesinden asla ödün vermeyen yıllanmış, klasik restoranlardan 
     biri. Süreyya’da bu pazar gününden itibaren eşsiz Boğaz’a nazır açık büfe kahvaltı yapabilirsiniz. Kişi başı 
     20 milyon. Rezervasyon için telefon numarası 0212 277 58 86 Ebru Yorulmaz. Çırağan Palace Hotel Kempinski İstanbul’da Macar Yemekleri Haftası başladı. 31 Mart’a kadar sürecek tanıtımda Macar piyanist eşliğinde keyifli saatler geçirebilirsiniz. Telefon numarası 0212 258 33 77. Ceylan Inter-Continental İstanbul’da ise Fas Yemekleri Haftası devam ediyor. Fas’a bir kez gitmiş ve muhteşem bir hafta geçirmiştim. Yemekleri bizim ağız tadımıza uygun. Fas mutfağının çeşitli baharat karışımları ile hazırlanan otantik yemeklerini, tavuk tanjiniyi, Fas usulü sığır ve sebzeli kuskusu, Marakeş soslu bastilla’yı öneriyorum. Zagat Survey tarafından yapılan bir araştırma sonunda İstanbul’un 
     en iyi restoranları arasında yer alan Safran’da canlı müzik eşliğinde lezzet yolculuğuna çıkabilir, farklı bir akşam geçirebilirsiniz. Telefon numarası 0212 231 21 21. Bu hafta kaşla göz arasında bir de müthiş bir film izledim. Yumruğu ve yüreği ile dünyayı sarsan bir altın adamın, Muhammed Ali’nin öyküsü. Yönetmen Michael Mann’dan bir başyapıt. Ali’ 
     16 dalda Oscar’a aday. Bugün ağır hasta olan boksörün ibret verici yaşamı, 
     senaryo, kurgu, oyuncular, müzik, rejiyle desteklenerek müthiş işlenmiş. Ali’den özellikle gençlerin alacağı çok ders var. Medyavizyon Şirketi tarafından getirtilen film, sinemaseverlere güzel bir armağan. 
     
Gümüşsuyu’da iki farklı lezzet Pucci ve L’entrecote      Rahmetli Cevat Tuksavul işletmeciliğe başladığında uğramıştım Pucci’ye. Uzun süredir de ayağım bir türlü gitmiyordu. Cevat’ı barda, elinde sigarası, önünde pahalı çakmağı, gözünde orijinal gözlüğüyle göreceğimi düşünüyordum. Hunharca 
     bir cinayete kurban giden Cevat’ı hatırlayıp hiçbir şeyden zevk alamayacağıma inanıyordum. Ama şeytanın bacağını kırdım, çünkü şef Ferit, Halkla İlişkiler Müdürü Aylin Kesir ve patron Emrah Hattat sevdiğim isimler. Önce Ulus’daki Salon Veysel’e gittim. Saçımı kestirip manikür, pedikür ve cilt bakımı yaptırttım. Sırası gelmişken söyleyeyim, güzellik uzmanı Gül ile manikür ve pedikür konusunda müthiş yetenekli olan Beyhan o gün beni rahatlattılar. Kenan Doğulu, Emrah, Cenk Eren, İzzet Çapa, Tuncer Öztarhan, Erdal Matraş, Emre Altuğ, Mehmet Aslantuğ, Galatasaraylı futbolculardan Arif, Okan, Serkan, Beyaz, Fatih Terim gibi müşterileri var. Bakımdan sonra Veysel’i, karısı Aynur Şenel’i ve o sırada kuaförde olan sırdaşım İsmail Akkaya’yı da Pucci’ye davet ettim. Çünkü en son Cevat’ın ölümünden bir gece önce yine hep birlikte gitmiş, sohbet edip yemek yemiştik. O gece ortaya deniz mahsulleri risotto istedik. Ben ve İsmail mantar soslu biftek, Veysel terayağı ile galeta ununda kızartılmış dana eti, Aynur zeytinli, mantarlı tortellini yedik. Tatlı olarak Aylin’in önerisi üzerine limon sorbeli panna cotta ve sıcak çikolata soslu dondurmalı profiterol aldık. Ünlü tekstilci ve Fenerbahçe Yönetim Kurulu eski 
     Üyesi Abdullah Kiğılı da oradaydı. Diğer masalarda ise CNN Türk’ün Genel Müdürü Nuri Çolakoğlu ve eşi, Güllü Aybar, Latife İpekçi oturuyordu. Hoş bir akşam geçirdik. Pucci’nin telefon numarası 0212 293 67 32. Daha sonra, 20 yıldır tanıdığım ama 5 yıldır yüzünü göremediğim sevgili Nihal Yüksel Nilayko ’in yeni açtığı L’entrecote adlı restoran-bar’a geçtik. Pucci’nin yanında. Kapıda bizi Gürkan ve Çağatay adlı garsonlar ile çok cici iki hostes kız karşıladı. Müdür Vedat Lafduymaz hemen masaya aldı. Nihal çok heyecanlı. Başladı L’entrecote’u anlatmaya Saat 23.00-02.00 arası Osman Eda ikilisi 20 dilde şarkı söylüyormuş. Yakında akşamüstü barı açılacak, Latin grup çalacakmış. Cafe de Paris soslu antrikot, baharatlı patatesle veriliyor. Seçenek çok rod grill tako, soft tako, polo tropikal, Meksika, Sezar, chicken tako salatası... Telefon numarası 
     0212 245 37 28. 
     
Faruk Tuncel’den kebapçı, Atilla’dan meyhane      Can dostum İzzet Çapa ve sırdaşım İsmail Akkaya ile farklı bir yemek yemeyi düşünüyorduk ki yeni bir yer söylediler. Esprileriyle bizi kırıp geçiren, İzzet’in sağ kolu Aykut Gündüz Etiler’in girişindeki Lavash Ocakbaşı’ndan söz etti. Sevilen türkücü Faruk Tuncel, ortanca kardeşi Turan’a açmış. Gittik. Dekorasyonu otantik. İçerde sevgili Metin Şentürk, İbrahim Tatlıses’in kardeşi Hüseyin Tatlı ve karısı Feryal vardı. 
     Şef Güzel Gündüz, kaptan Bekir Kaya bizi masaya aldılar. Aşçıbaşı Recep Topçu, kebap ustası Mehmet Yabançiçeği yanımıza geldiler. Masayı hemen donattılar. Mönüde ilginç şeyler var. Peynirli pide, içli köfte, kuru patlıcan dolması, hayırlı salata’, patlıcan söğürtme, Lavash kebap, ciğer 
     çöp, küsleme, oruk kebabından birer parça geldi. Ben anında şiştim zaten. Halkla ilişkilerini Nur Göçen adlı başarılı bir 
     genç kız üstlenmiş. Nur, masaları dolaşarak herkesin fikrini alıyor. Daha sonra masaya Hüseyin Tatlı geldi. Oğlu Can’ın resmini gösterdi, çok tatlı, Allah bağışlasın. Şimdi Hüseyin, Yol Müzik ile ortak bir albüm çalışmasına girmiş. Albümün adı Başımın Tatlı Belası’. Albüm Yıldız Tilbe, Selami Şahin, Cengiz İmren, Altay, Hakan Altun 
     ve kendi bestelerinden oluşmuş. Hüseyin iddialı. Allah yardımcısı olsun. Bir çocuğu var, ev geçindiriyor. Hüseyin’e başarılar diliyorum. Lavash Ocakbaşı’nın telefon numarası 0212 325 39 93. Sıraya, manken Atilla Saral’ın Arnavutköy’de yeni açtığı Salash adlı meyhaneyi koyduk. Müşterek bir dostumuzun doğum günü partisi 
     vardı. Ay-Yıldız’ın veliahtı Murat Erdoğan, manken İsmet Özhan, Nurdan Gür, 
     Gökhan Yüzbaşıoğlu konuklar arasındaydı. Telefon numarası 0212 287 41 86. 
     
Ebru turneye çıktı, Yasemin’in görücü heyecanı      Olayı sevgili Yazgülü Aldoğan anlattı. Son günlerin en popüler romanı olan Rüzgar, Kan ve Kelebek’in yazarı Ayşe Akdeniz, Amerika’dan gelmiş. Yazgülü’nün haşarı ama süper zeki oğlu Deniz ile Büyükada’ya gitmişler. Vapurda bir çift dikkatlerini çekmiş. Birbirlerine öylesine sıcak davranıyorlarmış ki Yazgülü ile Ayşe Akdeniz "Ey aşk, nelere kadirsin" diye konuşmuşlar. Yazgülü dikkatli bakınca fark etmiş kız, Yasemin Kozanoğlu. Onu dizine yatırıp saçını okşayarak uyutmaya çalışan delikanlı ise Erol Derviş. Ekonomiden Sorumlu Devlet Bakanı Kemal Derviş’in medyaya karşı hırçın olan DJ oğlu. Derviş Ailesi’nin Büyükadada’da muhteşem bir köşkü varmış, Erol Derviş’in babaannesi orada oturuyormuş. O gün Erol Derviş, Yasemin’i babaannesiyle tanıştırmaya götürüyormuş. Yolculuk boyunca Yasemin 
     Erol’a Panda’, Erol da Yasemin’e Honey’ balım demiş. Anlaşılan bu aşk, gerçekten evlilikle bitecek. Yine bir başka birliktelik, Ebru Gündeş ile Universal Müzik’in Genel Müdür Yardımcısı Süha Yavuz’un aşkı tam gaz giderken gaz kesti. Ebru evleneceklerini ve Süha’dan çocuk doğuracağını söylerken yine Şenay Düdek farkı ortaya çıktı. Bu evliliğin olmayacağını yazmıştım. Ayrılık haberini cuma günü gazetem POSTA’ya verirken inanın üzüldüm. Gerçekleri açıklıyorum Ebru turneye çıktı. Frankfurt, Hamburg, Zürih, Berlin, Stutgard, Londra turnenin birinci ayağıymış. 26 Nisan’dan itibaren Viyana, Paris, Brüksel ve Hollanda konserleri varmış. Ardından da Karadeniz, Ege ve Akdeniz’de imza günleri olacakmış. Yani uzun bir ayrılık olacak. Bu arada şarkıcının annesi, Süha’ya ısınamamış. 
     Son zamanlarda Ebru ile Süha arasında fikir ayrılıkları oluşmuş. Ebru, Süha’nın 
     ilk karısından olan kızına gösterdiği ilgiyi bile kıskanıyormuş. Daha neler, neler var ama yazmak bana yakışmaz. Tabii bu alemde neyin, ne olacağı belli olmaz. 
     Bir bakarsınız, turne dönüşü Süha Yavuz ile Ebru Gündeş barışabilirler. Evet, bu pazar da bu kadar. Kalın sağlıcakla, 
     en kötü gününüz benimkinden iyi olsun. 
     
     



 MAGAZİN 












</TEXT>
</DOC>
