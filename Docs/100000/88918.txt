<DOC>
<DOCNO> 88918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/magazin/mag06.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cindy’ye uzaydan davet var 
</HEADLINE>
<TEXT>

     DIŞ HABERLER SERVİSİ 

     Dünyadan yaklaşık 400 kilometre yükseklikte yapımı süren Uluslararası Uzay İstasyonu’nun UUİ yeni kaptan pilotu Rus kozmonot Valeri Korzun, olası üçüncü uzay turisti’ için tercihini güzel’den yana kullandı. 
     2001 ilkbaharında dünyanın ilk uzay turisti olan Californialı işadamı Dennis Tito ve bu mayıs başında UUİ’ye giden Güney Afrikalı Mark Shuttleworth’un ardından ünlü pop müzik grubu N Sync’in vokalisti Bay Lance Bass’ın 23 üçüncü uzay turisti olmak için sırada beklemesi üzerine espriyle karışık bir açıklama yapan Rus kozmonot Korzun, dün telefon bağlantısı ile konuştuğu gazetecilere, "Boşverin Bass’ı, Cindy Crawford’u gönderin" çağrısında bulundu. 
     Amerikalı top modele hayranlığını böylece ifade eden çapkın Rus kozmonot hemen ardından da, uzay turistlerinin ödediği 20’şer milyon dolardan olmamak için olsa gerek, hemen şu cümleyi eklemeyi ihmal etmedi "Şaka şaka... Her kim gelirse gelsin burada başımızın üstünde yeri var..." 
     



 MAGAZİN 















</TEXT>
</DOC>
