<DOC>
<DOCNO> 53113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sontur22.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalandırma boşluğuna düşen 2 yaşındaki çocuk mucizesi 
</HEADLINE>
<TEXT>

     Bursa'da, 7 metre derinliğindeki havalandırma boşluğuna düşen 2 yaşındaki bir çocuk, itfaiyenin yoğun çabaları sonucu kurtarıldı. 
     Merkez Osmangazi İlçesi'ne bağlı Dikkaldırım Mahallesi Çimen Sokak'ta oturan Çeçe ailesinin 2 yaşındaki kızları Gül, ağabeyi Gürkan ile birlikte besledikleri güvercinlerle ilgilenmek amacıyla evlerinin terasına çıktı. 
     Bir süre iki katlı evin terasında oynayan küçük kız, dengesini kaybetmesi sonucu 7 metre derinliğinde 60 santimetre genişliğindeki tuvalet havalandırma boşluğuna düştü. 
     Kardeşinin çığlıklarıyla olayı farkeden 12 yaşındaki Gürkan'ın durumu bildirmesi üzerine kısa sürede olay yerine gelen itfaiye ekipleri, küçük Gül'ün un havalandırma boşluğunda sıkıştığını ve hareket edemediğini belirledi. Bunun üzerine kesme makinesi kullanarak tuvaletin penceresinin bulunduğu duvarı genişleten ekipler, buradan havalandırma boşluğuna geçti. 
     Ekipler, daha sonra 45 dakika süren bir çalışmanın ardından küçük Gül'ü kurtarmayı başardı. SSK Bursa Hastanesi'ne kaldırılan Gül Çeçe'ye ilk müdaheleyi yapan doktorlar, küçük çocuğun sağlık durumunun iyi olduğunu bildirdiler. 
     






</TEXT>
</DOC>
