<DOC>
<DOCNO> 69555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/yasam/yas05.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarasadan kaçtı uçuruma düştü 
</HEADLINE>
<TEXT>

Falezlerde yarasa sürüsünün saldırısına uğrayan genç, canımı kurtarayım’ derken 40 metreden denize uçtu 
     ALİ KÖSE, İBRAHİM LALELİ Antalya DHA 

     Antalya’nın dünyaca ünlü falezlerinde önceki gün ilginç bir olay meydana geldi. 28 yaşındaki Uğur Mönün, Konyaaltı Caddesi’ndeki Kuğulu Park’ta bir süre gezdikten sonra Antalya’ya özgü falez taşlarının üzerine oturarak manzarayı seyretmeye başladı. 
     Sigara içip 40 metrelik uçurumun kenarında manzara seyreden takım elbiseli, kravatlı, şık giyimli genç, aniden ortaya çıkan yarasaların hücumuna uğradı. Ayağa kalkıp elleriyle yarasaları kendisinden uzaklaştırmak isteyen Uğur Mönün, karanlıkta önünü göremeyince 40 metrelik uçuruma düştü. 
     
     Çığlık attı da kurtuldu 
     Şans eseri kayalara çarpmadan denize düşen Mönün, yüzerek kıyıdaki kayalıklara tutundu. Hayatını ise yarasalardan kurtulmak için bağırması ve düşerken attığı çığlık kurtardı. Olay yerine yaklaşık 100 metre uzaklıkta arkadaşlarıyla sohbet eden Hüseyin Özcan, çığlık üzerine gittiği uçurumun kenarından aşağıda yardım isteyen Mönün’ü fark etti. Derhal cep telefonuyla yardım isteyen Özcan’ın ihbarıyla harekete geçen deniz polisi, bir saatlik bir çabanın ardından Uğur Mönün’ü sudan çıkartmayı başardı. 
     



 YAŞAM 















</TEXT>
</DOC>
