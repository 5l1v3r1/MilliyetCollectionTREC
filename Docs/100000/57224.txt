<DOC>
<DOCNO> 57224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sonspo09.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cuper artık ''Emre ve Okan'' diyor.. 
</HEADLINE>
<TEXT>

     Dünyanın en yüksek tirajlı spor gazetelerinden İtalyan La Gazzetta dello Sport, yıldızlar topluluğu İnter'de teknik direktör Cuper'in oyuncu seçiminde zorlandığını yazdı. 
     ''İnter'de Guly, Emre'yi serbest bırakabilir'' başlığı altında verilen haberde, Arjantinli Guly'nin oynaması halinde ortasahada Emre'nin direkt yer bulabileceği kaydediliyor. 
     Gazetede yapılan yorumda, sahte pasaporttan cezası sona eren Uruguaylı Recoba oynatılırsa Emre'nin yedek kalacağı, Cuper'in sevdiği 4-4-2 sisteminden de vazgeçmek zorunluluğu olacağı ve 3-4-1-2 oynatacağı öne sürüldü. 
     Guly'nin ilk 11'de çıkması halinde ''teknik olarak Farinos'dan çok daha iyi'' denilen Emre'nin forma giyeceği ve Türk futbolcunun ileride Vieri-Ronaldo ikilisini garanti edeceği söyleniyor. 
     Okan için ise ''sağ kanattaki yeri garanti'' deniliyor. 
     Cumartesi akşamı San Siro Stadı'nda oynanacak lig lideri İnter ile ikincisi Chievo arasındaki maç için verilen tahmini 11'lerde, Okan ve Emre de bulunuyor. 
     Bu arada, kar altında olan San Siro Stadı'nda dün akşam yapılması gereken Milan-Lazio kupa maçı ertelenince, cumartesi akşamki maçın da riskte olduğu kaydedildi. 
     






</TEXT>
</DOC>
