<DOC>
<DOCNO> 82956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/spor/spo01.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu Kartal'da 
</HEADLINE>
<TEXT>

Siyah - Beyazlı yönetim, Terim’in gelişinin ardından Galatasaray’dan kopan Rumen hoca ile anlaştı. Yıllık 1 milyon 250 bin dolar karşılığında iki gün içinde sözleşme yapılacak 
     BİLAL MEŞE 

     El sıkıştılar 
     BEŞİKTAŞ Yönetim Kurulu, bir süredir gizlice pazarlık yaptığı Teknik Direktör Mircea Lucescu ile kesin anlaşmaya vardı. İlk görüşmelerde anlaşma sağlanamayan Rumen teknik adam ile dün II. Başkan Hüsnü Güreli yeniden pazarlık masasına oturdu. Yaklaşık iki saat süren görüşmede Lucescu yıllığına 1 milyon 250 bin dolarda taviz vermesinin söz konusu olmadığını yineledi. 
     
     
     Yönetim memnun 
     LUCESCU’NUN şartlarını kabul eden yönetim, tecrübeli çalıştırıcı ile iki gün içinde sözleşme imzalayacak. Teknik direktör konusunu son dakikada Lucescu ile çözen yönetim, ilk etapta yeni hocasından transfer konusunda rapor alacak ve harekete geçecek. Yöneticiler, "Şu aşamada yurt dışından yeni bir yabancı getirmek hata olurdu. İyi bir seçim yaptığımıza inanıyoruz" diye konuştular. 
     
Nihat yuvaya dönüyorBeşiktaşlı yöneticiler, Real Sociedad’ın satış listesine koyduğu genç yıldızla anlaşma sağladı 
     ORHAN YILDIRIM 

     Olumlu yanıt 
     SİYAH - Beyazlı yönetim, Real Sociedad’da gözden düşen eski yıldızı Nihat’ı yeniden yuvaya çağırdı. İstanbul’da bulunan genç oyuncu ile görüşen yönetim, yapılan teklife "evet" cevabı aldı. Yöneticilerin, İspanyol kulübü ile pazarlığa oturmak için San Sebastian’a gideceği öğrenildi. Beşiktaş, Real Sociedad’dan ayrıca İsveçli kaleci Asper’in de bonservisini isteyecek. 
     
     Gözden çıkarıldı 
     TOSHACK’IN gidişiyle yedeğe düşen Nihat, satış listesine konuldu. Real Sociedad, borç batağından kurtulmak için 5 milyon dolara aldığı milli oyuncuyu satışa çıkardı. Tayfun’un ise kalacağı bildirildi. Olabe ile bir türlü yıldızı barışmayan Nihat, önümüzdeki yıl Sociedad’ı çalıştırması beklenen Denoueix’in takımın başına gelmesi halinde kalmayı düşünebileceğini açıkladı. 
     
Moldovan hazır      FENERBAHÇE’NİN eski golcüsü, Beşiktaş’a haber gönderip, "Bonservisim elimde. Türkiye’ye dönmek istiyorum" dedi. Yönetim, Rumen futbolcuya yeni teknik direktörün belli olmasının ardından teklif götürebileceklerini iletti. Moldova’nın, Siyah - Beyazlılar’ın Lucescu ile anlaşma ihtimaline karşılık Rumen hocanın kendisi hakkında olumlu rapor vereceğini düşünerek, haber gönderdiği öğrenildi. 
     
Biletleri kesildi      LİGDE bekleneni veremeyen Norveçli forvet Stavrum ve Tunuslu orta saha oyuncusu Baya ile Beşiktaş yollarını ayırdı. İletişim Komitesi Başkanı Mete Düren, iki futbolcunun sözleşmesini karşılıklı olarak feshettiklerini söyledi. Anlaşma gereği Stavrum ve Baya’ya tazminat ödenmedi. Öte yandan Daum, Mustafa Denizli’nin de isminin gündeme geldiği Dünya Kupası’nda mücadele verecek olan Nijerya Milli Takımı ile anlaşmaya vardı. 
     
Tayfur’da da işlem tamam      BEŞİKTAŞ, iç transferde üçüncü imzasını kaptanı Tayfur’a attırdı. Fulya’da Menajer Sinan Engin’le görüşen ve bir yıllık boş mukaveleye imza atan tecrübeli oyuncu, "Anlaşmam süresiz olarak da uzatılabilir" dedi. Siyah - Beyazlılar, daha önce İbrahim ve Ali Eren’le sözleşme yenilemişti. Öte yandan 500 bin dolarda ısrar eden Kocaelisporlu Serdar’ın transferi rafa kaldırıldı. İstanbulsporlu Murat için takas olarak kaleci Fevzi önerildi. 
     
Sergio beklemede      MENAJER Sinan Engin’in sezon sonunda serbest kalan Bayern Münih’in Brezilyalı orta saha oyuncusu Paolo Sergio ile anlaştığı öğrenildi. 32 yaşındaki tecrübeli oyuncuya 950 bin dolar ödeneceği, ancak anlaşmanın kaç yıl için yapıldığı belirtilmedi. Engin menajerlerle yaptığı görüşmeyi yönetimin onayına sunduktan sonra Paolo Sergio’yu imza için İstanbul’a davet edecek. 
     



 SPOR 




























</TEXT>
</DOC>
