<DOC>
<DOCNO> 87712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sonspo05.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda yarın hangi maçlar var 
</HEADLINE>
<TEXT>

     17. Dünya Kupası finallerine, yarın C , D ve H gruplarında yapılacak toplam 3 maçla devam edilecek. 
     Türkiye'nin de yer aldığı C Grubu'ndaki tek karşılaşmada, Çin ile Kosta Rika karşı karşıya gelecek. Güney Kore'nin Gwangju kentindeki Dünya Kupası Stadı'nda, TSİ 09.30'da başlayacak maçı, Yunanistan'dan Kyros Vassaras, Portekiz'den Carlos Matos ve Hollanda'dan Jap Pool hakem üçlüsü yönetecek. 
     Ev sahibi ülkeler Güney Kore ve Japonya da yarın Dünya Kupası finallerindeki ilk mücadelelerine çıkacak. 
     H Grubu'nda mücadele eden Japonya, gruptaki ilk karşılaşmasında, Belçika karşısına çıkacak. Saitama kentindeki karşılaşma, TSİ 12.00'de start alacak. Mücadelede, Kosta Rika'dan William Mattus düdük çalacak. Mattus'un yardımcıları ise Liberya'dan Haidar Koleit ve Belarus'tan Yuri Dupanov. 
     D Grubu'nda yer alan Güney Kore, gruptaki ilk maçında, Polonya ile karşılaşacak. Busan kentindeki Asya Stadı'nda yapılacak karşılama, TSİ 14.30'da başlayacak. Maçta, Oscar Ruiz Kolombiya , Elise Doriri Vanuatu ve Leif Lindberg İsveç hakem üçlüsü görev alacak. 
     





</TEXT>
</DOC>
