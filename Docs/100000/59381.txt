<DOC>
<DOCNO> 59381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/guncel/gun04.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İrtica sanıklarının porno merakı 
</HEADLINE>
<TEXT>

Fatih’te irtica operasyonunda gözaltına alınan 46 kişiden üçü tutuklandı. Ele geçen 4 kılıç ve silahlara el kondu... 
     İSTANBUL Milliyet 

     Fatih'te radikal dinci gruplara karşı operasyonda, tabanca, kama, kılıç, dinamit lokumunun yanı sıra, porno film CD'leri ele geçirildi. 
     Spor salonu olarak da kullanılan bir şirkete düzenlenen operasyonda gözaltına alınan 46 kişinin sorgusu dün tamamlandı. 
     İşyerinde yapılan aramalarda bir tabanca, 14 fişek, 20 santimetre uzunluğunda dinamit hamuru, fünye, fitil, 23 adet sarık, değişik uzunluklarda dört kama, değişik uzunluklarda dört kılıç, ok atmak için kullanılan yay, dürbün, kamera, aralarında porno filmlerin de bulunduğu 57 kaset ve CD ile üç disketin ele geçirildiği açıklandı. 
     Ayrıca, tavan ve döşeme aralarında, 4 - 5 tipte 2 kişilik uçaklara ait kurşunkalem çizimler, bu uçakların pervane ve motor krokileri ile çift pervaneli 3 uçağın fotoğrafları bulundu. 
     Kılık Kıyafet Kanunu'na aykırı davrandıkları iddiasıyla Fatih Adliyesi'ne sevk edilen 41 kişi, savcılık tarafından serbest bırakıldı. Bu kişilerden 4'ü, çeşitli suçlardan arandıkları için salıverilmedi. 
     Terörle Mücadele Şube Müdürlüğü'nde sorguları tamamlanan 5 zanlıdan 3'ü ise Fatih 1. Sulh Ceza Mahkemesi tarafından tutuklanarak cezaevine gönderildi. 
     



 GÜNCEL 


















</TEXT>
</DOC>
