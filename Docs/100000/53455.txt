<DOC>
<DOCNO> 53455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/sontur20.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali Erbil, espri yüzünden savcılıkta 
</HEADLINE>
<TEXT>

     Şovmen Mehmet Ali Erbil, Çarkıfelek adlı yarışma programındaki ''veteriner'' esprisinin şikayet konusu oluşturması üzerine soruşturma başlatan Şişli Cumhuriyet Savcılığı'nda ifade verdi. 
     Erbil'in, veterinerlerin konuk olduğu 2001 yılının Nisan ayındaki Çarkıfelek yarışma programında söylediği ''Beni Türk veterinerlerine emanet ediniz'' sözünün Atatürk'e hakaret anlamına geldiğini iddia eden Cahit Gölkan adlı vatandaş, Şişli Cumhuriyet Savcılığı'na şikayette bulundu. 
     Şişli Adliyesi'ne bugün gelerek şikayet kapsamında soruşturma yürüten Savcı Turgay Evsen'e ifade veren Erbil, herhangi bir açıklama yapmadan adliyeden ayrıldı. 
     Erbil'in ifadesinde, ''bu espriyi yaparken Atatürk'e hakaret etmek gibi bir amacının olmadığını'' belirttiği öğrenildi. 
     






</TEXT>
</DOC>
