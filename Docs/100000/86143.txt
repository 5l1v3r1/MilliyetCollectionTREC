<DOC>
<DOCNO> 86143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/ekonomi/eko07.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye internetle kazanacak’ 
</HEADLINE>
<TEXT>

İnternet kullanıcısı oranının artmasıyla eğitim ve yaşam kalitesinin yükseleceğine dikkat çeken Doğan Online Genel Müdürü Özmen, Biz de bunun için win - win kazan kazan senaryoları yaratmak istiyoruz’ dedi 
     EKONOMİ SERVİSİ 

     Doğan Online DOL Genel Müdürü Tamer Özmen, internetin son on yılda insan hayatına getirdiği değişikliklere değinerek, zengin ülkeler ve az gelişmiş ülkeler arasında uçurumun daha da açılmasına sebep olduğunu söyledi. 
     DOL e - kolay.net bayilerinin bir araya geldiği İstanbul Efendy Theatre’da düzenlenen toplantıda konuşan Özmen, dünyada 513 milyon internet kullanıcısı olduğuna dikkat çekti. 
     Amerika nüfusunun yüzde 90’ı, Avrupa nüfusunun yüzde 60’ının internet kullanıcısı olduğuna belirten Özmen, Türkiye’de ise bu oranın nüfusun sadece yüzde 1.5 - 2’si olduğunu kaydetti. Özmen, sözlerini şöyle sürdürdü 
     "Gelişmiş ülkelerde yakalanan rakamlar, bazı şeyleri başarırsak bizde de patlama yapabilecek bir potansiyeli gösteriyor. Bu değeri interneti her kesime yayarak yaratabiliriz. Böylece gelişmiş toplumların oldukça gerisinde olan Türkiye’de, eğitim seviyesi ve yaşam kalitesi yükselecek, dünya standartlarını yakalayacağız." 
     
     Üstün taraflar 
     İnternet ve medya arasındaki sinerjiyi kurmak istediklerini de söyleyen Özmen, "Doğan On - line olarak internet penetrasyonunu artırıp, win - win kazan kazan senaryoları yaratmak istiyoruz" dedi. 
     Özmen, "Teknik yapımızın üstün taraflarını tespit ettik. Ürünlerimizi müşteriye tam olarak anlatamadığımızı anladık. Piyasada sunulan ürünlerin çok dışında bir konsept sunduk. Sürekli müşteri memnuniyetini sağlayabilmek için yeni farklı ürünler geliştirmeye devam ediyoruz" diye konuştu. 
     Özmen’in konuşmasının ardından toplantı Tri Peypırs Show’la devam etti. 
     



 EKONOMİ 













</TEXT>
</DOC>
