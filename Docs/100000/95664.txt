<DOC>
<DOCNO> 95664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sondun04.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz Kuleler'de ölenlerin ancak yarısının kimliği belirlendi 
</HEADLINE>
<TEXT>

     11 Eylül'deki terörist saldırılarda yerle bir olan Dünya Ticaret Merkezi'nin İkiz Kuleleri'nde ölenlerin, şimdiye kadar ancak yarısının kimliğinin tespit edildiği belirtildi. 
     New York adli tıp yetkilileri, İkiz Kuleler'de öldüğü kabul edilen 2 bin 823 kişiden şimdiye kadar bin 229'unun yani yüzde 44'ünün kimliğinin belirlenebildiğini, yıl sonuna kadar 2 bin civarında cesedin kimliğini belirlemeyi umduklarını belirttiler. 
     Yetkililer, zaman ve yüksek sıcaklığın dokuların bozulup yok olmalarını hızlandırdığını belirterek, bu nedenle geriye kalan yaklaşık 800 kişinin kimliğinin belirlenmesinin olanaksız hale gelebileceğini kaydettiler. 
     Dünya Ticaret Merkezi'nin enkazının götürüldüğü Staten Adası'ndan 19 bin 700 doku örneğinin toplandığını belirten yetkililer, ''ancak yüksek sıcaklık ve geçen zaman nedeniyle bazı kişilerin arkalarında iz bırakmadan yok olduğunu'' bildirdiler. 
     Dünya Ticaret Merkezi'nde yakınlarını kaybedenler için hem yasal hem de manevi açıdan kimlik belirleme işi çok önemli kabul ediliyor. 
     





</TEXT>
</DOC>
