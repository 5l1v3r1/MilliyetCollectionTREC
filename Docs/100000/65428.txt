<DOC>
<DOCNO> 65428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sonspo16.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 3 Kocaeli 0 maç bitti 
</HEADLINE>
<TEXT>

     Birinci Süper Futbol Ligi'nde oynanan karşılaşmada, Fenerbahçe Kocaelispor'u 3-0 yendi. Sarı lacivertli takımın gollerini Anderson dak. 21 ve Deniz dak. 40 ve 44 kaydetti. 
     
     İlk Yarı 

     13. dakikada Simao'nun pasında topla buluşan Andersson'un yaklaşık 35 metreden sert şutunda, top az farkla yandan auta gitti. 
     14. dakikada ceza alanı dışında sağ çaprazdan Serhat'ın sert 
     vuruşunda, kaleci Ahmet Şahin uzanarak topu tokatladı ve sonrasında savunma tehlikeyi uzaklaştırdı. 
     16. dakikada sağdan Serhat'ın ortasında, penaltı noktası üzerinde 
     Andersson kötü bir vuruşla topu yandan auta attı. 
     17. dakikada Serhat'ın yine sağdan ortasında, ceza alanı içinde 
     Andersson bu kez düzgün ve sert bir vuruşla meşin yuvarlağı kaleci Ahmet'in solundan filelere gönderdi 1-0 21. dakikada Revivo'nun kullandığı korner atışında, ceza alanı içinde Deniz kafayı vurdu. Top üstten auta çıktı. 
     32. dakikada Andersson'un ceza alanı dışından sert şutunda, kaleci 
     Ahmet Şahin'in göğsünden seken topu savunma oyuncuları kornere attı. 
     38. dakikada Ali Akdeniz'in soldan ortasında, ceza alanı içinde 
     Simao ayağının içiyle topu Deniz'in önüne bıraktı. Deniz yerden bir vuruşla topu ağlara gönderdi 2-0 41. dakikada Revivo'nun soldan kullandığı serbest atışta, ceza alanı içinde oluşan karambolde, altıpasta Deniz topa vurdu. Kalecinin ayaklarına ve savunma oyuncularına çarpan top yan direkten döndü. 
     Pozisyonu takip eden Deniz, meşin yuvarlağı boş kaleye gönderdi 3-0 45. dakikada Nuri'nin soldan ortasında, ceza alanı içinde bomboş pozisyondaki Yordanov kötü bir vuruşla topu auta attı. 
     Karşılaşmanın ilk yarısı Fenerbahçe'nin 3-0 üstünlüğüyle tamamlandı. 
     
     İkinci Yarı 

     Fenerbahçe, karşılaşmanın ikinci yarısına Ogün'ün yerine Hakan'ı, Kocaelispor da Faruk'un yerine Cem Sinan'ı x alarak başladı. 
     48. dakikada Serhat'ın pasında topla buluşan Andersson'un ceza 
     alanı dışından şutunda, top kaleci Ahmet Şahin'de kaldı. 
     51. dakikada soldan serbest atış kullanan Nuri, çok sert bir 
     vuruşla topu doğrudan kaleye gönderdi. Kaleye giden topu, arka direk dibindeki Ümit çizgi üzerinden çıkardı. 
     53. dakikada Fatih'in ortasında, penaltı noktası üzerinde 
     Andersson kafayı vurdu. Kaleci Ahmet Şahin son anda uzanarak topu kornere çeldi. 
     55. dakikada Kocaelispor'da Ayew'in yerine Lazarov oyuna 
     girdi. 
     58. dakikada Revivo'nun ceza alanı dışından serbest vuruşunda, 
     meşin yuvarlak az farkla üstten auta gitti. 
     64. dakikada Fenerbahçe'de Andersson, yerini Oktay'a bırakırken, 69. dakikada Fatih sarı kart gördü. 75. dakikada da 
     Revivo'nun yerine Ali Güneş oyuna girdi. 
     83. dakikada Oktay'ın ceza alanı içinden vuruşunda, top yandan 
     dışarıya gitti. 
     87. dakikada Simao'nun ceza alanı dışından sert şutunda, meşin 
     yuvarlak oyun alanının dışına çıktı. 
     Kalan dakikalarda skor değişmedi ve Fenerbahçe karşılaşmadan 3-0 galip ayrıldı. 
     






</TEXT>
</DOC>
