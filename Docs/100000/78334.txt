<DOC>
<DOCNO> 78334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/soneko05.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı fonlar Şubat'ta artıya geçti 
</HEADLINE>
<TEXT>

     Türkiye'de halka arz edilen yabancı yatırım fonlarının yatırımcıları, Şubat ayında getiri sağladı. Şubat ayında 21 yabancı yatırım fonunun 16'sı yatırımcısına kar sağladı. 
     Sermaye Piyasası Kurulu SPK verilerine göre, Şubat ayında 21 yabancı fonun sadece 4'ü yatırımcısına zarar ettirdi. Birinin fiyatı ise değişmedi. 
     Şubat'ta en fazla getiri sağlayan fon, yüzde 1.25 ile European Equities Euro fonu oldu. 
     Bu fonu, yüzde 1'lik getirileriyle American Income Portfolio A ve Fidelty Funds European Growth fonları takip etti. 
     Şubat ayında yatırımcısına en fazla zarar ettiren fon ise yüzde yüzde 4'lük oran ile American Growth Portfolio A ve B tipi fonları oldu. 
     Şubat ayındaki bu iyimser tabloya karşılık yabancı fon yatırımcısının çoğu ilk iki aylık dönemde zarardan hala kurtulamadı. 
     Nitekim bu yılın ilk iki aylık döneminde 9 fon yatırımcısına zarar ettirdi. 
     Bu dönemde en fazla zarar ettiren fonlar ise yüzde 10.1 ile American Growth Portfolio B tipi, yüzde 10 ile de aynı fonun A tipi oldu. 
     Yılın ilk iki ayında en yüksek getiriyi ise yüzde 2.7 ile Fidelty Funds European Growth fonu sağladı. 
     





</TEXT>
</DOC>
