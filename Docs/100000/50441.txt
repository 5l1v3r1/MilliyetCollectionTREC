<DOC>
<DOCNO> 50441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sontur24.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Varyag'ın seyrine fırtına engeli... 
</HEADLINE>
<TEXT>

     Çin Halk Cumhuriyeti'nin Ukrayna'dan satın aldığı donanımsız yüzer kütle Varyag, fırtınadan zarar görmemesi için Gökçeada yakınlarında bekletiliyor. 
     İstanbul ve Çanakkale boğazlarından sorunsuz geçen Varyag'ın, Gökçeada'nın Aydıncık ve Kefaloz bölgelerinde bekletildiği, bu bölgenin fırtınadan etkilenmediği bildirildi. 
     Hızı saatte 70 kilometreye ulaşan kuzey fırtınası nedeniyle römorkörlere bağlı olarak bekletilen Varyag'ın, fırtınanın etkisini kaybetmesinden sonra Yunanistan'ın Pire Limanı'na götürüleceği, burada personel değişikliği yapılacağı öğrenildi. 
     Çanakkale Meteoroloji Müdürlüğü yetkilileri, fırtınanın hızını artırarak bugün ve yarın etkili olacağını bildirdiler. 
     Varyag'ın bağlı olduğu Dardanel Vapur Acentesi yetkilileri, hareket için Kuzey Ege'deki fırtınanın dinmesinin beklendiğini kaydettiler. 
     






</TEXT>
</DOC>
