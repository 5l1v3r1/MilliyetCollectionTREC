<DOC>
<DOCNO> 90195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sontur01.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz'daki kazada kayıp sayısı 4'e yükseldi 
</HEADLINE>
<TEXT>

     İstanbul Boğazı'nda Kamboçya bandıralı Rus kuru yük gemisi ile gezi teknesinin çarpışması sonucu kaybolanların sayısı 4'e yükseldi. 
     Ukrayna'dan aldığı çelik yükünü İtalya'ya götürmek üzere Boğaz'dan transit geçiş yapmakta olan ''Modisk 3'' adlı Rus gemisiyle çarpıştıktan sonra batan ''Yeni Beşiktaş 2'' isimli gezinti teknesinde, 5'i mürettebat ve 26'sı öğrenci olmak üzere toplam 31 kişinin bulunduğu belirlendi. 
     Kazada kaybolanların, tekne personeli Serkan Karaca ve Cemal Tafran ile Boğaziçi Üniversitesi öğrencileri Onur Birdal ve Muhammet Ağaoğlu oldukları bildirildi. 
     Kazada, kurtarıldıktan sonra çeşitli hastanelerde tedavilerinin yapılmasının ardından taburcu edilen diğer tekne personeli ve öğrencilerin isimleri de şöyle 
     Tekne kaptanı Yılmaz Yıldız, personel Cengiz Güneş ve Eyüp Özbey, Boğaziçi Üniversitesi öğrencileri Serap Şahin, Seda Şen, Rafiye Keçeci, Belemir Çeral, Nursel Ayan, İsmail Gökhan Uslu, Serkan Özel, Miraç Özkür, Onur Ekli, Ahmet Olgun, Serdar Kabaca, Can Doğan, Aysel Uslu, Doğan Erdahan, Halife Güngör, Güven Gönüllü, Altınay Gökçe Çehreli, Özgül Turgut, Hasan Alkuzu, Sinan Geylana, Serkan Delice ve Behiye Biçer. 
     Bu arada, arkadaşları tarafından karaya çıktıkları görülen Esra Karabekiroğlu ile soyadı henüz belirlenemeyen Fatih isimli öğrencilerin, hangi hastaneye kaldırıldıkları yapılan tüm araştırmalara rağmen tespit edilemedi. 
     Öte yandan, kazaya karışan Rus bandıralı geminin Ahırkapı açıklarında demirletildiğini hatırlatan yetkililer, gemi kaptanının ifadesinin bugün alınacağını bildirdiler. 
     





</TEXT>
</DOC>
