<DOC>
<DOCNO> 53586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/soneko14.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 268.33 puan artarak, 1. seansı 11.885.49 puandan tamamladı. 
     Hisse senetleri 1. seansta ortalama yüzde 2.31 oranında değer kazandı. 
     İMKB günün ilk seansına 11,619.19 puan seviyesinde, 2.03 puan artışla başladı. Daha sonra temkinli bir yükseliş eğilimine giren endeks, seansın ilk yarısını 243. puanlık artışla 11,860.69 puandan geçti. 
     Orta vadede beklentilerin güçlü olması nedeniyle son iki gündür yaşanan düzeltmelerin sona erdiği ve endeksin seansın ikinci yarısında da 11,800 puanın üstündeki seviyelerini koruduğu gözlendi. 
     Seansın içinde 12 bin puanı aşarak, 12,004.90 puanı gören endeks burada tutunamayarak geriledi. Endeksin seans kapanışındaki değeri 11,885.49 puan oldu. 
     
     Endeksler 
     1. Seans kapanışında mali endeks 380.12 puanlık artışla 15,456. 
     puana, sanayi endeksi 182.74 puan artışla 10,368.13 puana, hizmetler endeksi de 197.95 puan artışla 7,686.92 puana yükseldi. Böylece mali grup hisseler önceki kapanışa göre ortalama yüzde 2.52, sanayi grubu hisseler yüzde 1.79 ve hizmet grubu hisseler de yüzde 2.64 değer kazandılar. 1. seansta işlem gören toplam 277 hisse senedinden 219'u değer kazandı. 19 hisse senedi değer kaybederken, 39 hissenin fiyatında ise bir değişiklik olmadı. İşlem hacminde de 312 trilyon 804 milyar 614 milyon liraya ulaşılırken, 1. seansta, Sabancı Holding, Garanti Bankası, Doğan Holding, Doğan Yayıncılık ve Yapı Kredi Bankası en yoğun işlem gören hisseler oldular. 
     






</TEXT>
</DOC>
