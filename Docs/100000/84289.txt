<DOC>
<DOCNO> 84289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yasam/yas10.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık enişte 
</HEADLINE>
<TEXT>

     TURAN KURT Zonguldak DHA 

     Zonguldak’ın Kilimli Beldesi, sapık bir eniştenin tecavüzüyle sarsıldı. İstasyon Mahallesi’nde oturan ve kaçak kömür ocağında çalışan 23 yaşındaki Hüseyin Özer, eşinin doğum için hastaneye yatmasını iğrenç emeli için fırsat olarak gördü. Eşini hastaneye yatırdıktan sonra evde yalnız kalan Özer, kayınvalidesine telefon ederek baldızı S.G.’nin evlerine gelmesini istedi. Damadının "S. bu akşam bende kalsın. Ev işlerinde yardımcı olur. Ben okula bırakırım" ricası üzerine, kayınvalidesi de küçük kızını gönderdi. 
     
     Boğazına bıçak dayadı 
     Ve S.G. eve gelir gelmez, sapık enişte Özer arkasından kapıyı kilitlediği gibi başına geleceklerden habersiz küçük kızın üzerine çullandı. 
     Ancak Özer’in tecavüzüne uğrayan S.G.’nin çığlıkları, komşular tarafından duyuldu. Komşuların içeriden gelen sesin nedenini anlamak için evin kapısını zorlaması üzerine küçük kızın boğazına bıçak dayayıp "Köpekten korktuğum için bağırdım" demesini isteyen sapık enişte, komşular gittikten sonra da evden kaçıp kayıplara karıştı. Küçük kız hastaneye kaldırılırken, polis Özer’i bulmak için operasyon başlattı. 
     



 YAŞAM 






















</TEXT>
</DOC>
