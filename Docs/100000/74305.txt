<DOC>
<DOCNO> 74305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/spor/spo03.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Özhan Canaydın 2089 Mehmet Cansun 1338 Geçersiz 51 Toplam oy 3496 
</HEADLINE>
<TEXT>
Canaydın yeni lider 
Galatasaray’ın 91. kongresi tartışma bile olmadan gerçekleşti. Kararsız oylar farklı sonucu belirledi. Özhan Canaydın tüm sandıklarda kazanarak Cim - Bom’un 33. başkanı oldu 
     Halil Özer 

     İki başkan adayı da kongre gününe kadar kıyasıya bir kampanya yürüttüler. Programlarını anlatmak için çalmadık kapı bırakmadılar. Kongre kantarında kendi ağırlıklarını hissettirmek için son dakikaya kadar da hiç bir üyeyi boş bırakmadılar. 
     Özhan Canaydın çok büyük bir farkla seçimi galip bitirdi. Bunu kimse beklemiyordu. Çünkü ilk saatlerde Tevfik Fikret Salonu’na gelen üç üyeden biri Canaydın’ı, diğeri Cansun’u destekleyeceğini söylüyor, geriye kalan da kararsız olduğunu belirtiyordu. 
     İşte seçimin atmosferinde bu "kararsız" oyların hemen hepsinin Canaydın’a kaydığı anlaşıldı. Sandıklar açılırken, geriye düştüklerini gören Cansun’un ekibi "4. ve 5.’yi bekleyin" dediler. Onlar açıldıktan sonra her sandıkta bir umut aradılar. Ancak Canaydın, bütün hepsinde rakibini geride bıraktı. 
     
İşte Galatasaray farkı      Galatasaray takımı ligde liderdi. Şampiyonlar Ligi’nde çeyrek finalin kapısından dönmüştü. Başka kulüplerde bu tablonun başında olan her başkanın seçimi rahatlıkla kazanması gerekirken, Galatasaray kongresi, sportif performansı elinin tersiyle itiyordu. Kongre listelere ve yönetime seçilen insanların maharetlerine bakarak karar veriyordu. 
     İşte Galatasaray farkı buradaydı. Mehmet Cansun’un, sandvicini Canaydın ile yarı yarıya paylaşıp, aynı ayran şişesine dudak değdirmesi de Galatasaray’ın içindeki özellikti. Böylesine örnek bir atmosferin içinden çıkacak kararın da yanlış olarak yorumlanması da, yanlış olurdu. 
     Kulis çalışmalarında en ufak bir detaya bile dikkat edilmesi de gözden kaçmadı. Yerlere düşen oy pusulaları, kimsede ön yargı yaratmasın düşüncesiyle anında toplanıyordu. 3496 kişi oy atmak için Galatasaray Lisesi’ne gelirken, kulüplerine sahip çıktıklarını da ortaya koydular. 
     
Cansun niye kaybetti      Özhan Canaydın’ın başkanlığı açıklandığında Cansun’un seçimi neden kaybettiği sorusu soruldu. İşin gerçeğinde, Ali Dürüst’ün Canaydın’ın listesinde yer alması, Fatih Altaylı’nın verdiği destek, Yiğit Şardan’ın halka arzın gecesinde "Fatih Terim şirket yönetemez" diye konuşması, Doğan Hasol gibi bir ismin listeden son anda çıkartılması bile Cansun’a oy kaybettirdi. Rekor katılımın olduğu ve uzun yıllar unutulmayacak seçimden Canaydın, listesini de tulum çıkartarak ayrıldı. 
     Galatasaray’ın 91. kongresinden 33. Başkan olarak ayrılan Canaydın da zaferini üyelere teşekkür ederek ilan etti. Canaydın şeffaflık sözü verirken, "Cesareti sizden aldık. Tek yumruk halinde hedefe gideceğiz" yorumuyla yeni bir dönemi müjdeliyordu. 
     
ALBAYRAK’LA DEVAMÖzhan Canaydın yönetimi, Abdürrahim Albayrak’tan sezon sonuna kadar görevinde kalmasını isteyecek. Cim - Bom’un Futbol Şube Sorumlusu, maçtan önce de gözyaşlarını tutamadı 
     Çok üzüldü 
     GALATASARAY’IN, Özhan Canaydın başkanlığındaki yeni yönetimi, Abdürrahim Albayrak ile görüşerek, sezon sonuna kadar görevinde kalmasını isteyecek. Yöneticilerin, önümüzdeki günlerde Albayrak ile bir görüşme yapacağı bildirildi. Kongreyi yarıda bırakarak, maça giden Abdürrahim Albayrak, yöneticilik görevinin sona ermesi nedeniyle gözyaşlarını tutamadı. Albayrak ağlayarak yaptığı açıklamada, "Seçimi kazanıp, kazanmamam önemli değil. Ben bu altın gibi futbolcu kardeşlerimden ayrılacağım için çok üzüntülüyüm" dedi. 
     
     Hediye verdiler 
     ABDÜRRAHİM Albayrak, maç sırasında yine heyecanlandı, ancak buruk görüntüsü gözlerden kaçmadı. Albayrak karşılaşmanın ardından verdiği demeçte ise "Soyunma odalarında, sahaya çıkılmadan önce futbolcu arkadaşlarımla konuştum. Bu maçın benim için son olduğunu hatırlattım, bana bir galibiyet hediye etmelerini istedim. Onlar da üç puan alarak beni kırmadılar. Galatasaray benim canım, kanım, her şeyim. Onlardan ayrılamam. Yine birlikte sevinip, üzüleceğiz. Desteğimi hiçbir zaman çekmem" diye konuştu. 
     
Kongre notları      Rekor katılım 
     KONGREYE 3496 üye katılınca, yeni bir rekor kırıldı. Daha önceki yıllarda Alp Yalman ve Faruk Süren arasındaki başkanlık yarışında kongreye 2150 üye katılmış, 1996’dan bu yana bu rekor kırılamamıştı. 
     
     Soygun şoku 
     GÜVENLİĞİN yeterince iyi olmaması nedeniyle yaşanan izdiham, üyeleri oldukça rahatsız ederken, hırsızlık da yaşandı. Kimliği belirsiz kişiler tarafından gazetecilere ait bir laptop çalındı. Üyeler de salonlarda sıkışma ve ezilme tehlikesi yaşadı. 
     
     Cansun üzüldü 
     ESKİ Başkan Mehmet Cansun sandıklar açıldıkça büyük bir üzüntü içine girdi. Ancak daha sonra kendini toparlayan Cansun, "Herşeyde bir hayır vardı" ifadesini kullandı. Cansun hemen tatile çıkacağını söyledi. 
     
     Listeler delinmedi 
     OYLAMA sırasında yapılan çok sayıda beyaz liste de Canaydın’ın listesini delmeyi başaramadı. Ancak beyaz listelerde Abdürrahim Albayrak ismi birçok pusulada Özhan Canaydın’ın listesine yazıldı. Başkanlıkta bir oy Ali Dürüst’e çıktı. 
     
     Yarsuvat’ın gafı 
     DİVAN Başkanı Duygun Yarsuvat sonuçlar açıklanırken, Mehmet Cansun’u başkan ilan etti. Ancak salonda bulunanlar gülmeye başlayınca, "dilim sürçtü" diyerek bu gafını hemen düzeltti. 
     
     Canaydın gitmedi 
     YENİ Başkan Özhan Canaydın, ben bu hatayı bir daha yapmam diyerek Bursaspor maçına gitmedi. Canaydın, "Faruk bey ile seçimi kazandığımızda maça gidip, hata yapmıştık. Bu, önceki yöneticilere saygısızlık olur. Mazbatayı almadan başkan olmuş sayılmam" dedi. 
     
     ÖZHAN CANAYDIN 
     1943 yılında Bursa’da doğdu. 1957’de 155 sicil numarası ile kulübün en küçük üyesi oldu. 1958’de basketbol oynamaya başladı. 1962’de Genç Milli Takım’la, Avrupa Şampiyonası’na katıldı. 1963’te Türkiye Şampiyonu olan Galatasaray Basketbol Takımı’nda oynadı. Galatasaray Lisesi mezunu. Tekstilci. Ali Tanrıyar, Alp Yalman ve Faruk Süren dönemlerinde yöneticilik yaptı. 
2089 OY 

     ALP YALMAN 
     1940 İstanbul doğumlu. İsviçre Lozan Üniversitesi Siyasal ve Sosyal İlimler mezunu. Sanayici. İngilizce, Fransızca, Almanca biliyor. 1990 - 1996 arasında başkanlık yaptı. 
2082 OY 

     ÖZKAN OLCAY 
     1934 Samsun doğumlu. İTÜ İnşaat Fakültesi mezunu. İşadamı. İngilizce ve Fransızca biliyor. İki dönem asbaşkanlık yaptı. Futbol Federasyonu Başkanlığı’nda da bulundu. 
2125 OY 

     ŞÜKRÜ ERGÜN 
     1958 İstanbul doğumlu. Boğaziçi Üniversitesi mezunu. Atletizm yaptı. İşadamı. İngilizce ve Fransızca biliyor. Atletizm Federasyonu’nda yönetici olarak çalıştı. 
2055 OY 

     ALİ DÜRÜST 
     1955 İstanbul doğumlu. B.Ü İşletme Fakültesi mezunu. Voleybol oynadı. İşadamı. Fransızca ve İngilizce biliyor. Üç dönem yönetim üyeliği ve başkan yardımcılığı yaptı. 
2090 OY 

     TEMEL AKSOY 
     1956 İstanbul doğumlu. Fransıs Üniversitesi ekonomi mezunu. Master eğitimini Boğaziçi Üniversitesi’nde tamamladı. İşadamı. İngilizce ve Fransızca biliyor. 
2089 OY 

     BURAK ELMAS 
     1974 İstanbul doğumlu. Denver Üniversitesi’nde finans ve pazarlama eğitimi aldı. İşadamı. Almanca, İngilizce biliyor. Üç dönem kulüp yönetim kurulu üyeliği yaptı. 
2031 OY 

     REFİK ARKAN 
     İstanbul İktisadi ve Ticari İlimler Akademisi mezunu. Devlet kademelerinde görev aldı, KDV’nin çıkarılmasında önemli katkısı oldu. İngilizce ve Fransızca biliyor. 
2116 OY 

     DERYA TAŞDELENLER 
     1956 İstanbul doğumlu. Vefa Lisesi ve Hacettepe Üniversitesi İşletme Fakültesi mezunu. Dagi Giyim Sanayi’nin kurucusu. 1976’dan beri ticaretle uğraşıyor. 
2062 OY 

     ÖZER SARAÇOĞLU 
     1968 İstanbul doğumlu. İstanbul Üniversitesi İngilizce İşletme mezunu. Turizmci. Fransızca ve İngilizce biliyor. Son dönem Mehmet Cansun yönetiminde üyelik yaptı. 
2088 OY 

     METE BAŞOL 
     1957 İstanbul doğumlu. Arizona Üniversitesi Ekonomi mezunu. Bankacı. İngilizce biliyor. 1998-2001 yılları arasında kulübün Yönetim Kurulu üyeliğinde bulundu. 
2102 OY 

     NİYAZİ YELKENCİOĞLU 
     1955 Kandıra doğumlu. B.Ü Endüstri Mühendisliği mezunu. İşadamı. İngilizce ve Almanca biliyor. Halen Galatasaraylılar Derneği Yönetim Kurulu üyeliğini sürdürüyor. 
2031 OY Yedek 

     H.ORHAN YÜZEN 
     1964 Batman doğumlu. Boğaziçi Üniversitesi Mühendislik Fakültesi Kimya mezunu. İşadamı. Galatasaray Lisesi futbol takımında oynadı. İngilizce ve Fransızca biliyor. 
2075 OY Yedek 

     MEHMET ŞENCAN 
     1964 Antalya doğumlu. B.Ü Endüstri Mühendisliği mezunu. İşadamı. Fransızca ve İngilizce biliyor. Galatasaraylılar Derneği Yönetimi Kurulu üyeliği görevinde. 
2109 OY Yedek 

     BİKEM ARDAKOÇ 
     1969 İstanbul doğumlu. İ.Ü İngilizce İktisat Bölümü mezunu. Banka yöneticisi. İngilizce ve Fransızca biliyor. 9 yıl basketbol oynadı. Yönetimde iki dönem görev yaptı. 
2047 OY Yedek 

     A.RAİF ÜNÜVAR 
     1964 Kangal doğumlu. ODTÜ Elektrik Mühendisliği mezunu. Yöneylem araştırması, yüksek matematik ve simülasyon ihtisası yaptı. İşadamı. İngilizce, Fransızca biliyor. 
2069 OY Yedek 

Çocuktan al haberi Galatasaraylı bir üyenin minik oğlu, Canaydın’dan bu sezon Lucescu ile devam etmesini, önümüzdeki sezon Hagi’yi takımın başına getirmesini, Popescu’yu yardımcı yapmasını istedi 
     YENİ başkan Özhan Canaydın, 2.5 aydır sürdürdüğü kongre çalışmaları nedeniyle çok yorulduğunu söyledi. Canaydın, yarından itibaren Florya’da tam mesai ile çalışacağını belirtti. Ancak Başkan’ın, seçim sırasında Galatasaraylı bir kongre üyesinin minik oğluyla yaptığı sohbet dikkat çekti. Canaydın, miniğe "Başkan olursam takımın başında kimi görmek istiyorsun " diye sordu. Minik Galatasaraylı, "Sezon sonuna kadar Lucescu’yu, bir dahaki sezon ise Hagi’yi, yardımcısı olarak Popescu ile birlikte takımın başında görmek istiyorum" dedi. 
     MİNİK Galatasaraylı cebinden çıkardığı ve alınmasını istediği futbolcuların listesini de Özhan Canaydın’a verdi. Canaydın gülümseyerek, "Görüyorsunuz. Daha bu yaşta Galatasaray’ın yararı için futbolcu araştırıp, bana getirmiş" diye konuştu. Seçim öncesi yapılan konuşmalarda Özhan Canaydın, "Galatasaray geleneklerinde süresi bitmeden görevi bırakmak zorunda kalan bir başkanın yönetiminden biri çıkıp da, sekiz aylık göreve talip olmaz" eleştirisini getirdi. Mehmet Cansun ise "Galatasaray tarihinde 7,5 ay gibi bir sürede bu kadar olumlu iş yapan Başkan ve yönetimini hatırlamıyorum" dedi. 
     



 SPOR 





























</TEXT>
</DOC>
