<DOC>
<DOCNO> 74655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sondun06.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'dan Filistinli kamikazelerin yakınlarına çek... 
</HEADLINE>
<TEXT>

     Irak lideri Saddam Hüseyin, intihar saldırılarında ölen Filistinli komandoların ailelerine yaklaşık 500 bin dolar yardımda bulundu. 
     Sidney'de yayımlanan bir gazetenin haberine göre, Saddam'ın temsilcileri dün, Kudüs'ün 90 km kuzeyindeki Tulkarim kentinde bu amaçla düzenlenen törene katıldılar. Törende, 47 Filistinli ''kamikaze''nin ailelerine yaklaşık 500 bin dolarlık çek verildi. 
     Tören, FKÖ içinde Saddam'a yakınlığıyla bilinen Arap Kurtuluş Cephesi adlı küçük grup tarafından düzenlendi. 
     Gazete, Saddam'ın Filistinli gençleri intihar eylemlerine yüreklendirmek için ödül verdiğini yazdı. 
     İntihar eylemcilerinin ailelerine 25'er bin dolar verildi. 
     Tulkarim'deki töreni düzenleyenler, Saddam rejiminin 18 aydır süren Filistin ayaklanmasında 10 milyon dolardan fazla yardımda bulunduğunu söylediler. 
     






</TEXT>
</DOC>
