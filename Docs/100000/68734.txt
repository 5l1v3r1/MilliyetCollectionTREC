<DOC>
<DOCNO> 68734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/dunya/tur.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Şer Ekseni’ne dikiz 
     DIŞ HABERLER SERVİSİ 

     Asya ülkelerine yaptığı ziyaret çerçevesinde önceki gün Güney Kore’ye geçen ABD Başkanı George W. Bush, dün üzerine askeri bir üniforma geçirerek "Şer Ekseni"ni gözetlemeye gitti. Kuzey ve Güney Koreleri birbirinden ayıran hattın Güney tarafındaki Ouelette Gözetleme Noktası’ndan dürbünle kuzeyi inceleyerek "Ayağınızı denk alın, gözüm üzerinizde" mesajını verdi. Bush, Güney Kore Devlet Başkanı Kim Dae - jung ile görüşmesinin ardından düzenlenen basın toplantısında Kuzey Kore’deki komünist rejimin kendi halkını aç bırakmak pahasına kitle imha silahı stokladığını söyledi. Kuzey Kore Devlet Başkanı Kim Jong - il’i, ABD’nin diyalog başlatma çağrılarını cevapsız bırakmakla suçlayan Bush, "Kapalı ve şeffaf olmayan bir rejimden kaygı duyarım" dedi. Bush, K. Kore yönetimini "despotlukla" suçladı. 
     



 DÜNYA 










</TEXT>
</DOC>
