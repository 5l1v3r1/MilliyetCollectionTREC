<DOC>
<DOCNO> 91039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sontur04.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Afrikalı ünlü sanatçı Mory Kante Bursalıları coşturdu 
</HEADLINE>
<TEXT>

     Afrika müziğinin dünyaca ünlü sesi Mory Kante, Bursa'da Afrika rüzgarı estirdi. 
     Bursa Kültür Sanat ve Turizm Vakfı'nın düzenlediği, ''41. 
     Uluslararası Bursa Festivali'' kapsamında Bursa Ticaret ve Sanayi Odası'nın sporsorluğunda Kültürkpark Açıkhava Tiyatrosu'nda Bursalı sanatseverlerle buluşan Mory Kante, 20 eserini seslendirdi. 
     Dünyada 1987 yılında yapılan değerlendirmede, hit parçalar listesinde yer alan ''Yeke Yeke'' adlı parçasıyla pekçok ülke gibi Türkiye'de de ününe ün katan sanatçı, konserinin sonunda yoğun istek üzerine bu şarkıyı seyircilerle birlikte söyledi. 
     Yaklaşık 2 saat sahnede kalan Kante'nin kadın vokalistlerinin sahnede sergiledikleri otantik dansları da seyirciler tarafından ilgiyle izlendi. 
     Gine'de doğan ve 38 kardeşin en küçüğü olan Mory Kante, Kante Ailesi'nin simgesi olan ''Balafon''un yanı sıra gitar ve cora gibi enstrumanları ustalıkla kullanıyor. 52 yıllık yaşamında hep müzikle içiçe olan sanatçı, Afrika müziğinin hak ettiği yere kavuşması için yaptığı çabalarla tanınıyor. 
     Avrupa'dan Kuzey Afrika'ya, Mali'den Senegal'e, ABD'ye kadar çok sayıda ülkeye Afrika müziğinin esintisini taşıyan Mory Kante, 16 Kasım 2001 Dünya Gıda Günü'nde Birleşmiş Miletler Gıda ve Tarım 
     Organizasyonu tarafından ''Dünya çapında yoksulluğun azaltılmasında yaptığı çalışmalar ve açlıkla savaş misyonu'' nedeniyle ''Büyükelçi'' olarak atanmıştı. 
     





</TEXT>
</DOC>
