<DOC>
<DOCNO> 62541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yazar/zbirand.html </URL>
<DATE> 2002/01/16/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Bush teşekkür etti 
</HEADLINE>
<TEXT>

     Washington 
     Sizler bu yazıyı okuduktan sonra, geç saatlerde yapılacak açıklamalar aynı noktada birleşecek Amerikan Başkanı’nın en önemli mesajı, Türkiye’ye teşekkür etmek. 
     Türk heyetine olağanın dışında ilgi gösterildi. Gezi, resmi bir ziyaret olmamasına, sadece bir çalışma ziyareti olmasına rağmen, Başbakan’ın randevu listesi son derece kabarık. Özellikle, bir hafta önce buraya gelen Yunan Başbakanı’nın programı ile karşılaştırıldığı taktirde durum çok daha net şekilde görülüyor. 
     Türk hükümetinin en büyük hatası büyük bir beklenti yaratması oldu. ABD’nin Türkiye gibi yönetildiği sanıldı. Oysa, Amerika Birleşik Devletleri için tekstil kotaları da çok önemli. Son derece güçlü bir lobileri var. Kime ödün veriliyorsa, öbür taraf harekete geçiyor. Askeri borçların silinmesi de Başkan Bush’un elinde değil. Kongre’nin karar alması gerekiyor. Serbest ticaret veya tercihli ticaret bölgesi yaratılması da 
     hemen halledilecek bir konu değil. 
     ABD, Türkiye’ye bir dizi avantaj sağlayacak. Zaten Uluslararası Para Fonu’ndan gelen son para desteğinin temelinde yine Bush yönetimi yatıyor. Amerikalı yetkililerin yaklaşımı "İhtiyaçlarınızın önemli bölümünü karşılayacağız, ancak bunu da 
     hemen istemeyin. Belirli süreçlerden geçmek zorundayız" şeklinde. 
     Ekonomik alanda belki istediklerinin tümünü elde edemeyecek. Ancak 
     Türkiye siyasi yönden beklediğinden de fazlasını elde ediyor. 
     Yönetimin Milli Güvenlik Konseyi patronu Bayan Rice ve ABD Dışişleri Bakan Yardımcısı Grossman’ın açıklamaları bu havayı çok açıkça ortaya koyuyor. 
     
Afganistan için destek şimdiden hazır      ABD yönetiminin en duyarlı olduğu noktalardan biri, Türkiye’nin Kabil’de güvenliği sağlayacak olan uluslararası kuvvetin liderliğine getirilmesi. Zaten bu konu ilk defa hem Washington hem de bu kuvvete asker veren bazı ülkeler tarafından önerilmişti. Şimdi itirazlar var. Ancak Amerikalılar Türk Silahlı Kuvvetleri’nin liderlik pozisyonuna getirilmesine yeşil ışık yakıyorlar. Ankara’yı bu konuda sonuna kadar destekleyecekler. Ankara’nın Kabil’e yollayacağı askerinin tüm masraflarını yüklenecekler mi 
     Bu konu biraz farklı. 
     Bir bölümü karşılanacak, ancak tamamı değil. Türkiye ise, biraz daha farklı düşünüyor. "Ne kadar para, o kadar asker" yaklaşımında. Beklenilenin tamamı elde edilemese dahi, Ankara’ya destek sinyali verilecek. 
     Başbakan Bülent Ecevit’in randevu listesine bakmak, Washington’un Ankara’ya bakışını gerçekten ortaya koyuyor. Keşke bu kadar beklenti yaratılmamış olsaydı, keşke bu kadar uzun bir listeyle Amerika’ya hareket edilmeseydi. 
     
Kıbrıs h l gündemin ömenli bir parçası...      Bush yönetiminin gözü sadece Afganistan’ı görüyor. Terörle mücadele konusunda son derece duyarlılar. Bütün konuşmalar bu çerçeve içinde dolaşıyor. 
     Bütün bunların yanında, hemen her konuşmanın ucunda da Kıbrıs çıkıyor. ABD Dışişleri Bakan Yardımcısı Mark Grossman’ın bana söyledikleri açık Kıbrıs konusunda mutlaka bir sonuca varmak şarttır. 
     Kıbrıs öylesine duyarlı bir konu ki ABD yetkilileri bu sorunun çözülmesi durumunda, Türkiye’nin önünün açılacağını durmadan tekrarlıyorlar. Çözüm bulunamadığı taktirde, Türkiye’nin bu durumu dünyaya anlatmasının çok zorlaşacağını ve önünün kapanacağını tekrarlıyorlar. 
     
Medyada henüz bir hareket yok      Amerikan medyasına bakacak olursanız, Türkiye manşetlerde değil. Ancak yine de ilgi büyük. Ecevit ile görüşmek ve destek vermek isteyenlerin listesi uzun. 
     İçeride çok eleştirilmesine rağmen, ABD bu koalisyona desteğini veriyor. Seçim istenmiyor. Tam aksine Ecevit’in sonuna kadar götürmesi isteniyor. 
     Bugün son derece önemli. Zira Beyaz Saray’daki konuşmalar işin rengini çok daha açığa çıkaracak. Verilecek mesajlar ise şimdiden belli. Yönetimde Türkiye’yi yakından izleyen bir yetkilinin şu sözü ilginçti 
     "... Bu ziyaretin hiç gizli gündemi yok. Her şey son derece açık. Ecevit’in Başkan’a ne diyeceği, Başkan Bush’un da yanıtları biliniyor. Her şey ortada. Gizli oyunlar beklemeyin." 
     Gerçekten de şimdiye kadar böylesine açık bir görüşme öncesi tartışma olmamıştı. 
     Irak konusunda Türkiye’nin aşırı duyarlılığından tutun, ekonomik ilişkilere kadar her şey ortada. 
     Hiçbir sürpriz beklenmiyor. 
     Tabii bugünkü Ecevit-Bush görüşmesi 
     bu manzarayı netleştirecek. 
     
     







Cezaevi ve örgüt 


İsteyenin yüzü... 


ABD Saddam gitmeli 


Ankara, Saddam sonrasına hazırlıyor kendini... 


Galeta kırıntısı 


İstanbul felaketin eşiğinde 


Döviz kuru Yanlış hesap Bağdat'tan döner 


Acımak, aşk ve 100 yaşında Nazım 


Öbür zirve 


Yakında ilaç alacak eczane kalmayacak 


Susurluk'ta şimdi ne olacak 


Körfez yalanları... 


Ecevit’in yanında gizli bir yarış 


Dubai Bir emirlik yeniden inşa ediliyor 


Küçük bir şirket işi Kanlı İpek Yolu 


Küçükler de haklı 


</TEXT>
</DOC>
