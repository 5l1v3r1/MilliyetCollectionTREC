<DOC>
<DOCNO> 98813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/yasam/yas05.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Müziği kısma’ devri kapanıyor 
</HEADLINE>
<TEXT>

ABD’de geliştirilen cihazla aynı arabada önde Türk Sanat Müziği, arkada ise heavy metal’ dinlenebilecek... 
     DIŞ HABERLER SERVİSİ 

     Müzik konusunda her biri ayrı telden çalan bir ailede baba Türk Sanat Müziği, anne opera dinlemek istiyor. Çocuklardan küçüğü rap’ diye tuttururken, büyüğü ise heavy metal istiyor. Ve bu dört kişi, artık aynı odada keyifle istediği müziği dinleyebilecek hem de kulaklıksız ve evde çıt’ çıkmadan. 
     Düne kadar Bu kadarı filmlerde olmaz’ dedirtecek bu hayal artık gerçek oldu. ABD’nin teknoloji şirketlerinden ATC’nin CEO’su Elwood Norris, yukarıdaki hayali gerçeğe çeviren bir aygıt geliştirdi. 
     Küçük bir CD çalar büyüklüğündeki aygıtla kulak üstüne takılan küçük bir alıcıdan oluşan sistem, çalınan müziğin sadece yönlendirildiği noktada duran kişi tarafından duyulabilmesini sağlıyor. 
     
     Hipersonik’ bir olay 
     Hipersonik Ses Sistemi HSS adı verilen sistem, insan kulağının algılayabildiği normal ses dalgalarının ultrasonik dalgalara çevrilmesi esasına dayanıyor. Bu ultrasonik ses dalgaları lazer ışını gibi tek yöne gidiyor. Bu nedenle aygıt ne tarafa çevrilirse, ses o tarafa yönleniyor ve sadece o noktada bulunan kişi duyabiliyor. Örneğin, aynı oda içine dört HSS sistemi kurup her birini farklı yerlerde oturan kişilere yönelterek, bu kişilerin dört ayrı müziği - diğer sesleri duymadan - dinleyebilmeleri mümkün. 
     



 YAŞAM 






















</TEXT>
</DOC>
