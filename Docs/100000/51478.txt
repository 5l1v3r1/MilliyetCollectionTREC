<DOC>
<DOCNO> 51478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sonspo08.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Garnett'li Minnesota'dan, galibiyet serisine devam... 
</HEADLINE>
<TEXT>

     ABD Profesyonel Basketbol Ligi'nde NBA , 2. hafta mücadelesine, bu sabaha karşı yapılan 8 maçla devam edildi. 
     Ortabatı Grubu lideri Minnesota Timberwolves, bu sezonki 5. 
     maçında 5. galibiyetini, kendi sahasında Chicago Bulls karşısında tam sayı farkla aldı. Timberwolves, bu galibiyetle tarihinin en farklı skorla galibiyetine imza atarken, rakibine de tarihinin en ağır yenilgisini tattırdı. Ev sahibi ekipte 7 oyuncu, çift haneli sayı üretirken, bunlardan Joe Smith, 17 sayı ve 8 ribaunt, Kevin Garnett, 15 sayı, 7 ribaunt ve 6 asist, Terrell Brandon da 14 sayı ve 12 asistle maçı tamamladı. Rakibi önünde hiçbir varlık gösteremeyen Bulls'da ise ayakta kalan tek oyuncu, 15 sayı kaydeden Ron Mercer oldu. Merkez Grubu lideri Milwakuee Bucks'ın, kendi sahasında Miami Heat'i yenerek bu sezon 4'te 4 yaptığı maçta Bucks'da, Glenn Robinson, 26 sayı ve 6 ribaunt, Ray Allen, 22 sayı, 7 ribaunt ve 5 asist, Jason Caffey de 14 sayıyla takımlarını galibiyete taşıdılar. Konuk ekipte ise Eddie Jones, 29 sayı ve 4 ribaunt, Anthony Carter, 11 sayı ve 11 asist, Rod Strickland da 13 sayı, 4 ribaunt ve 5 asistle oynamalarına karşın yenilgiyi önleyemediler. Atlantik Grubu lideri New Jersey Nets ise kendi evinde Seattle Supersonics'i geçerek, 5. maçında 4. galibiyetini aldı. Bu maçta ev sahibi ekibi galibiyete taşıyan isimler olarak 29 sayı ve 10 ribauntla Todd MacCulloch, 20 sayı ve 12 ribauntla Keith Van Horn, 16 sayı, 9 ribaunt ve 13 asistle de Jason Kidd göze çarptılar. Supersonics'te de Vin Baker, 22 sayı ve 12 ribaunt, Gary Payton, 19 sayı, 6 ribaunt ve 6 asist, Rashard Lewis de 17 sayı ve 10 ribauntla oynamalarına karşın takımlarını yenilgiden kurtaramadılar. Ligdeki mücadeleye, yarın sabaha karşı yapılacak 6 maçla devam edilecek. NBA'de, günün maçlarında alınan sonuçlar şöyle 
     
     
Charlotte Hornets-San Antonio Spurs 95-105 New Jersey Nets-Seattle Supersonics 106-94 Milwaukee Bucks-Miami Heat 86-82 Minnesota Timberwolves-Chicago Bulls 127-74 Dallas Mavericks-Denver Nuggets 105-91 Houston Rockets-Philadelphia 76'ers 77-72 Phoenix Suns-Atlanta Hawks 108-80 Portland Trail Blazers-Los Angeles Clippers 119-101 
     






</TEXT>
</DOC>
