<DOC>
<DOCNO> 55773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/siyaset/siy02.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’yle aramız çok iyi 
</HEADLINE>
<TEXT>
Avrupa’yla bahar havası 
AB Temsilcisi Verheugen ile görüşen Yılmaz yeni bir starateji hazırlanması konusunda görüş birliğine vardıklarını açıkladı 
     GÜVEN ÖZALP Brüksel 

     Başbakan Yardımcısı Mesut Yılmaz, Türkiye’yle AB arasındaki ilişkilerin gelişmesi için ortamın hiç bu kadar iyi olmadığını vurgularken AB Komisyonu’yla Türkiye’ye yönelik yeni bir strateji hazırlanması konusunda görüş birliğine vardıklarını söyledi. 
     Bu konunun AB Komisyonu’nun genişlemeden sorumlu üyesi Günter Verheugen’in önümüzdeki ay Türkiye’ye yapacağı ziyaret sırasında netleşeceğini belirten Yılmaz "Amaç, diğer adaylarla aranın açılmasının engellenmesi" dedi. 
     Verheugen’le dün bir araya gelen Yılmaz yeni bir yaklaşımın yanı sıra Türkiye’nin tam üyelik sürecinin bazı somut adımlarla desteklenmesinin gereği üzerinde durdu. 
     Art arda yaşanan gelişmelerin şu ana kadar bulanık’ olan ilişkileri olumlu yönde etkileyecek bir yapıda olduğunu söyleyen Yılmaz sözlerini şöyle sürdürdü 
     "İlişkilerin gelişmesi için ortam hiç bundan daha iyi olmadı. Bunda rol oynayan unsurlar anayasal reformlar, Avrupa Güvenlik Savunma Politikası’ndaki uzlaşma ve Kıbrıs’taki zirve rol oynadı. Türkiye için Laeken Zirvesi’nden olumlu sonuçlar çıkacağına inanıyorum. Yıllardır göstermedikleri anlayışı bu kez göstereceklerine inanıyorum." 
     
Formül aranıyor      Diplomatik kaynaklar, yeni yaklaşım açıklamasının dönem başkanı Belçika’nın Avrupa işlerinden sorumlu bakanı Annemie Neyts’in Ankara’da Türkiye’nin adaylık sürecine yönelik umut verici açıklamalarıyla aynı zamana denk gelmesine dikkat çekti. 
     Tarama sürecine başlama konusunda Ankara için istisnai bir uygulamaya gidemeyeceğini anımsatan diplomatik kaynaklar şu görüşleri dile getirdi 
     "Mali kaynaklar da ancak 2006 sonrası dönem için geliştirilebileceğini açıklayan AB’nin Türkiye’ye derinleştirilmiş diyalog’ dışında tam üyelik sürecinde nasıl bir yöntem uygulayacağı da merak konusu. 
     



 SİYASET 













</TEXT>
</DOC>
