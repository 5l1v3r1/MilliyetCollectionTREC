<DOC>
<DOCNO> 81859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sondun26.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakim çocuğa tecavüzle suçlanan kadından çıplak poz istedi 
</HEADLINE>
<TEXT>

     ABD'de hakim, 14 yaşında erkek çocuğuna tecavüzle suçlanan 35 yaşındaki kadının, savcılığın istediği delillerin ortaya çıkması için çıplak poz vermesi kararı aldı. 
     Kadının çektireceği çıplak fotoğraflarla çocuğun, tecavüz suçlamasıyla karşı karşıya bulunan Dewanne Granberg'in fiziksel özellikleri hakkında verdiği bilgilerin karşılaştırılacağı belirtildi. 
     Savcılık, çocuğun ifadesindeki bilgilerle fotoğrafların uyuşması halinde, Granberg'e karşı iddianamenin güçleneceğini belirtiyor. 
     Geçen Ocak ayında tutuklanan Granberg, kendisine yöneltilen suçlamaları kabul etmiyor. Avukatları, polis fotoğrafçılarına çıplak poz vermesini istemenin, müvekillerinin özel yaşamını ihlal anlamına geldiğini belirttiler. 
     Ancak hakim Mark McCauley, fotoğrafların önemli delil sağlayabileceğini söyledi. Hakim, fotoğraflarda kadının yüzünün görünmeyeceğini ve bunlara yalnızca iddia makamı ve avukatların bakabileceğini kaydetti. 
     





</TEXT>
</DOC>
