<DOC>
<DOCNO> 57646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sontur03.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
10 yılda boğaz köprilerinden 538 kişi intiharı denedi 
</HEADLINE>
<TEXT>

     İstanbul'daki boğaz köprüleri, son 10 yılda 8 kişi için ''intihar mekanı'' oldu. Boğaz köprüleri arasında intihar olaylarında en çok Boğaziçi Köprüsü kullanılıyor. 
     Bayındırlık ve İskan Bakanı Abdülkadir Akcan, DYP Ankara Miletvekili Saffet Arıkan Bedük'ün ''boğaz köprülerindeki intihar olayları'' ile ilgili sorularını yanıtlarken, köprülerde meydana gelen intihar olayları hakkında bilgi verdi. 
     Akcan'ın verdiği bilgiye göre, 1991-2001 yılları arasında 104 kişi Boğaziçi ve Fatih Sultan Mehmet Köprüsü'nden atlayarak intihar etti. 
     Bunlardan 84 kişi Boğaziçi Köprüsü'nden, 20 kişi ise Fatih Sultan Mehmet Köprüsü'nden atladı. 
     İntihara teşebbüslerde de Boğaziçi Köprüsü ilk sırada geliyor. Son 10 yılda Boğaziçi Köprüsü'nden 314, Fatih Sultan Mehmet Köprüsü'nden 
     110 olmak üzere 424 kişi intihara kalkışırken, bunlar, polisin ve 
     çevreden yetişenlerin etkisi ve atlama biçimi sonucu yaşama yeniden döndü. 
     Verilere bakıldığında, intiharların, 1997 yılından itibaren artış gösterdiği dikkat çekiyor. 
     İntihara teşebbüs olaylarında ise sayıların yüksek olduğu dikkat çekiyor. İntihara teşebbüste de Boğaziçi Köprüsü daha fazla kullanılırken, son 10 yılda intihara teşebbüs eden 424 kişiden 314'ü İstanbul ile simgeleşen Boğaziçi köprüsünü kullandı. 
     






</TEXT>
</DOC>
