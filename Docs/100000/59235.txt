<DOC>
<DOCNO> 59235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yasam/yas03.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şans numaranı bul piyangonu öyle al 
</HEADLINE>
<TEXT>

İsminizin ve doğum tarihinizin içinde şanslı numaranız gizli. Numaranızı hesaplayın. Sonra da, bu iki rakamın olduğu bileti aramaya başlayın... 
     İSTANBUL Milliyet 

     MİLLİ Piyango’nun 5 trilyon liralık büyük ikramiyesi herkesin hayali. Acaba bana çıkar mı’ diye düşünmeye başlamadan önce biletinizi şanslı numaranızı öğrenerek alın. Bunun için de, isminizin ve doğum tarihinizin içinde gizlenen şanslı numaranızı "numeroloji" sistemine göre bulmanız gerekiyor. Yöntemi ünlü astrolog Rezan Kiraz’dan dinleyin... 
     
     İsminize göre... 
     ALFABEDEKİ 29 harf 1’den 9’a kadar numaralandırılıyor. Tablodan yararlanarak isminizdeki harflerin karşılığına gelen rakamları yan yana yazın. 9’ları ve toplamları 9 olanları atın. Ardından kalan rakamları toplayın. Çıkan rakam 9’un üzerindeyse, o rakamdan 9’u çıkarın. Bulduğunuz rakam sizin isminizin şanslı numarası oluyor. 
     
     Doğum tarihinize göre... 
     DOĞUM tarihinizi de gün, ay, yıl olarak yazın. 9 ve toplamı 9 olan rakamları atın. Toplam 9’dan büyükse 9’u çıkarın. Doğum tarihinizin şanslı numarasını buldunuz. İsminizin ve doğum tarihinizin şanslı numaralarını toplayın. Yine 9’u çıkarın. Bu da, uğurlu sayınızdır. Biletinizin son rakamının ortak şanslı numaranız olmasına dikkat edin. Ya da biletinizin son iki rakamı isminiz ve doğum tarihinizin toplamı olsun. 
     
Harflerin karşılığı rakamlar 1 2 3 4 5 6 7 8 9 A B C D E F G H I J K Ç M N O Ğ P İ S T L V W X Ö Z R Ş  U    Y  -   Ü      -      
     
     Örnekle şanslı numaranızı bulun 
     ÖRNEK olarak önce Rezan Kiraz’ın isminin şanslı numarasını bulalım. 
     9 5 8 1 5 2 9 9 1 8 
     R E Z A N K İ R A Z 
     RAKAMLARIN içinden 9’ları atıyoruz. Toplamı 9 yapan rakamları çıkarıyoruz. 1 8, 8 1 Geriye kalan 5, 5 ve 2 rakamlarını topluyoruz. Çıkan 12’den 9’u çıkarıyoruz. İsmin şanslı rakamı 3. 
     REZAN Kiraz’ın doğum tarihinde gizli olan şanslı numarayı şöyle buluyoruz 
     08.04.1957 olan doğum tarihinin rakamlarından 9’u çıkarıyoruz. Toplamı 9 yapan rakamları da atıyoruz. 8 1, 4 5 Geriye 7 kalıyor doğum tarihinin şanslı numarası. 
     İSMİN şanslı numarası 3 ile doğum tarihinin numarası 7 toplanıp 10 rakamı bulunuyor. 9 çıkarılınca ortak şanslı numara olan 1’e ulaşılıyor. 
     KİRAZ’IN şanslı numarası 1. Rezan Hanım ya son iki rakamı 37 olan bir bilet seçecek. Ya da sonu 1’le biten bir bilet alacak. 
     



 YAŞAM 


















</TEXT>
</DOC>
