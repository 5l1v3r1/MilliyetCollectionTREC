<DOC>
<DOCNO> 57519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sontur01.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda yola çıkacaklar dikkat... İşte yolların durumu 
</HEADLINE>
<TEXT>

     Karayollarının muhtelif kesimlerinde, yapım ve onarım çalışmaları nedeniyle ulaşım kontrollü sağlanırken, bazı kesimlerde kar yağışı nedeniyle ulaşım yapılamıyor. 
     Karayolları Genel Müdürlüğü'nden yapılan açıklamaya göre, İkizdere-İspir yolunun Ovit Dağı Mevkii, Çaykara-Bayburt yolunun Soğanlı Dağı mevkii, kar ve tipi nedeniyle ulaşıma kapalı bulunuyor. 
     İstanbul-Ankara otoyolunun İzmit-Adapazarı arasındaki kesiminin 81-84. kilometreleri arasında sürdürülen bakım ve onarım çalışmaları 
     nedeniyle çalışma yapılan kesimlerde ulaşım bölünmüş yolun bir bölümünden iki yönlü sağlanıyor. Tarsus ayrımı-Mersin otoyolunun Çamtepe Otoyol Kavşağı ile Tarsus Beydeğirmeni D-400 arası D-750 bağlantı yolunda yol genişletme çalışmaları nedeniyle ulaşım kontrollü olarak, Adana-Mersin Demiryolu hemzemin geçişi mevkiinde ise servis yolundan gerçekleştiriliyor. 
     






</TEXT>
</DOC>
