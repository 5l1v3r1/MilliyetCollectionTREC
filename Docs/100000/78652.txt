<DOC>
<DOCNO> 78652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sondun34.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri AP muhabirini gözaltına aldı 
</HEADLINE>
<TEXT>

     İsrail askerlerinin, Batı Şeria'nın Nablus kentinde Associated Press ajansının muhabiri Muhammed Darahmeh'i 39 gözaltına aldığı bildirildi. 
     Darahmeh'in eşi Mervat, semtlerinde arama yapan askerlerin eşini ve birkaç kişiyi kelepçeleyip götürdüklerini söyledi. 
     Darahmeh'in, Filistinlilerin günlük El Ayam gazatesi adına da çalıştığı belirtildi. 
     İsrail hükümeti basın bürosu müdürü Dan Seamen, gazeteciler için dokunulmazlık olmadığını belirterek, Darahmeh'in bir Filistinli olduğunu ve diğer binlerce Filistinli gibi gözaltına alındığını söyledi. 
     Seamen, Darahmeh'in sorgulanacağını ve sorun çıkmaması halinde serbest bırakılacağını bildirdi. 
     İsrail hükümeti, uluslararası basın kuruluşları için çalışan birçok Filistinlinin basın akreditasyonlarını geçen Ocak'tan bu yana geçersiz kılmıştı. 
     





</TEXT>
</DOC>
