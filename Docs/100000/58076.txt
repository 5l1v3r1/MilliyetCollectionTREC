<DOC>
<DOCNO> 58076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/yazar/akyol.html </URL>
<DATE> 2001/12/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sayın Ecevit... 
</HEADLINE>
<TEXT>

     MİLLİ Eğitim Bakanlığı liselerde edebiyat müfredatını değiştirecekmiş... Engin kültürlü bir edebiyatçı olduğunu anladığımız Bakan Metin Bostancıoğlu, projeden büyük bir coşkuyla bahsediyor... 
     "Failatün devri bitecek"miş... "Edebiyat tarihi kaldırılıyor"muş, ağırlık "çağdaş yazarlar"a verilecekmiş... 
     "İslam kültürünün ortak özelliklerini yansıtan, geniş ölçüde Arap ve Fars etkisini taşıyan Divan Edebiyatı, yerini çağdaş edebiyata bırakacak"mış... 
     Yahya Kemal bile "sonra"ya bırakılacakmış... 
     Gerekçesi ne 
     Saygın edebiyatçılarımızın, eğitimcilerimizin, edebiyat tarihçisi ve kültürcülerimizin yaptığı bir araştırma mı 
     Hayır Bakanın hevesi... 
     Ve bir de Atatürk'ün "Türkçe yabancı dillerin boyunduruğundan kurtarılmalı" şeklindeki sözü... 
     
     ATATÜRK'ÜN o sözünün bağlamı başkadır. Atatürk'ün liselerinde Divan, Tanzimat ve 'eski' Halk edebiyatları okutulmuştur. 
     Ayrıca Atatürk'ün kendisi dilde tasfiyeciliğin yol açtığı kültürsüzleşmeyi görmüş ve "dili bir çıkmaza sokmuşuzdur" diyerek tasfiyeciliği eleştirmiştir. Atatürk'ün son yıllarındaki konuşmalarına bir bakınız Yahya Kemal'in, Mehmet Akif'in, Ömer Seyfettin'in, hatta Namık Kemal'in Türkçesidir. 
     Atatürk, kültürel mirası tahrip eden bir Türkçe değil, zengin ve anlaşılır Türkçe istemiştir. 
     En Atatürkçü ve başarılı Milli Eğitim bakanlarımızdan Hasan Ali Yücel, Osmanlı dönemi edebiyatına büyük önem vermiş, "Divan - Ali" adıyla Fuzuli'ye "nazire" bir divan yazmıştır 
     Osmanlı dönemi edebiyatını 'devrim karşıtı' sanmak eski bir anakronizm hastalığıdır. Konu 1930'larda "Edebiyat Muallimleri Kongresi"nde tartışılmış ve Divan Edebiyatı'nı öğretmenin gerekliliğine karar verilmiştir. 
     Bostancıoğlu hangi kongrede tartışarak bu kararı alıyor 
     Ahmet Hamdi Tanpınar ve Abdülbaki Gölpınarlı gibi büyük kültür adamlarımız bir ara Divan Edebiyatı'nı reddetmiş, sonra Divan Edebiyatı'nın değerli bir kültürel miras olduğu görüşüne varmışlardır. 
     Çağdaş edebiyatımızın Attila İlhan ve Behçet Necatigil gibi büyük isimleri de bu görüştedir. 
     
     ELBETTE çocuklar çok ağır ve terkipli divan şiirleriyle uğraşmak zorunda kalmamalı... Ama Fuzuli'nin, Nedim'in, hatta Baki'nin bile çok güzel duru Türkçe şiirleri vardır. 
     İstiklal Marşı aruzla yazılmamış mıdır Milli Mücadele edebiyatını nereye koyacaksınız Yunus'u, Ahmet Yesevi'yi, Karacaoğlan'ı, Emrah'ı nereye koyacaksınız Bugünkü şu yeni şairi alırsanız, ötekini niye almayacaksınız 
     Mevcut ders kitaplarında Divan ve Tanzimat edebiyatları küçük birer bölümdür zaten... Önemli olan da yeni kuşaklara kültürel derinliğimiz ve mirasımız hakkında bir bilgi ve lezzet kazandırabilmektir. 
     Mesele "edebiyat tarihi" değil... Yahya Kemal'i bile "sonra"ya bırakan kültürel miras tasfiyeciliğidir. 
     İdeolojik tavırdır. 
     Sayın Ecevit Siz bir kültür adamısınız. Bu kültür tahribatına, kültürümüzün yufkalaştırılmasına, eğitimin politize edilmesine izin vermeyin... 
     Sayın Bahçeli, Sayın Yılmaz, siz de kültürel mirasımıza sahip çıkın... 
     
     







Sayın Ecevit... 


Yüz göz olmak 


Bush - Ecevit zirvesi 


100 bin voltluk adam 


Failatün failün'süz edebiyat 


Kamu bankalarına yeni görev zararları mı geliyor 


İsteyen ABD olsaydı .. 


Köyden indim borsaya’ 


Usame'nin kasetleri yeni savaş senaryoları 


Husumet listesi 


Ecevit'in Irak politikası 


Bayramın bilançosu fena sayılmaz 


Kuş’lar ölmemeli 


Yolsuzlukla mücadelede IMF modeli 


</TEXT>
</DOC>
