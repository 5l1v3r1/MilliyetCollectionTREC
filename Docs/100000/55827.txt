<DOC>
<DOCNO> 55827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/sondun05.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'tan Bush'a mektup "İsrail saldırılarını durdurun" 
</HEADLINE>
<TEXT>

     Filistin lideri Yaser Arafat'ın ABD Başkanı George Bush'a Norveç Başbakanı Kjell Magne Bondevik ile bir mektup gönderdiği bildirildi. 
     Bondevik, dün Beyaz Saray'da Bush ile görüştükten sonra gazetecilere yaptığı açıklamada, ''Bush'a, Arafat'ın gönderdiği mektubu ilettim'' dedi. 
     Arafat ve İsrail Devlet Başkanı Ariel Şaron ile görüşen Bondevik, Arafat'ın, Şaron'un Filistinlilere yönelik saldırılara son vermesi için uluslararası baskının artırılması çağrısında bulunduğunu söyledi. 
     Bondevik, ''Arafat'ın Filistin yönetimindeki bölgelerde faaliyet gösteren terörist örgüt liderleri ve mensuplarının yakalanması için elinden geleni yaptığı konusunda Bush ile hem fikir olduklarını'' belirterek, ''İkimiz de bunu göstermesi için ona şans vermek istiyoruz'' dedi. 
     ''Şaron'un savaşla son bulmasından endişelenilen şiddet eylemlerine devam etme niyetinde olmadığını'' belirten Bondevik, ''Arafat ise Hamas ve İslami Cihad üyelerinin yakalandığını, ancak kendisinin zor durumda olduğunu kaydetti'' diye konuştu. 
     Bush da, Bondevik ile temaslarından önce yaptığı açıklamada, ''Arafat, liderliğini ve barışı engellemek isteyenlerin adalet önüne çıkarıldığını ortaya koymalı. Dünyada barışla ilgilenen ülkelerin, Arafat'ı yüreklendirme zamanıdır. Arafat'ın terörist saldırıları önlemek için elinden geleni yaptığı savunulmalıdır'' demişti. 
     






</TEXT>
</DOC>
