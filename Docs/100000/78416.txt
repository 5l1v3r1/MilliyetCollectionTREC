<DOC>
<DOCNO> 78416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/spor/yguven.html </URL>
<DATE> 2002/04/15/ </DATE>
<TIME>  </TIME>
<AUTHOR> ERCAN GÜVEN  </AUTHOR>
<HEADLINE>
Parantez 
</HEADLINE>
<TEXT>

Fenerbahçeliler’in taşıdığı Türk Kalp Vakfı’nın "kalbinizi koruyun" sloganlı pankartın ne anlama geldiği ilerleyen dakikalarda anlaşıldı. Bu maça kalp dayanmazdı 
     Zaten Beşiktaş - Fenerbahçe karşılaşması, tek başına bile futbol fantezilerimizi tetiklemeye yeterliydi ama, bu karşılaşmanın anlamı çok daha derindi. Galatasaraylılar için bile Hafta boyunca her türlü sonuç, İstanbulspor - Galatasaray "bilinmezi" ile çarpılıyor, her ihtimal, "üç hamle sonrasına" göre çeşitlendiriliyordu. Ta ki, Cumartesi öğle saatlerine kadar... 
     Artık acil durum planları geçerliydi. Şampiyonlar Ligi de, "teselli ikramiyesi" sayılmazdı doğrusu. UEFA da öyle Beşiktaş, durumu lehine çevirmekte Fenerbahçe’den bir adım öndeydi maç başlamadan. Futbolcuların "prim istemiyoruz" jesti ile yarım gün içinde kulüp "bir başka" kenetlenmiş, yönetimin müşfik yanıtı, olası bir terslikte bile kale burçlarının sağlam kalacağı mesajını vermişti. Neyse ki 
     Fenerbahçe’de ise Lorant’ın maça sakladığı sürprizinden başka bir sürpriz göze çarpmıyordu. Gemileri yakarak çıktı sahaya Fenerbahçe, Beşiktaşlılar’ın "yeni icadı" havalı kornalar acımasızca çalarken. 
     
     İlk yarı bitmeden atılan Ali Eren’in ardından Beşiktaş seyircisinin tepkisi, en az havalı kornalar kadar acımasızdı. Sanki, kırmızı kartı Aziz Yıldırım gösterdi. Tribünler Muhittin Boşat’ın bu hareketinden Fenerbahçe Başkanı’nı sorumlu tuttu ve Şeref Tribünü’ne küfür ile eşya yağmaya başladı. Aynı sevimsiz durum, golden sonra da tekrarlanınca Serdar Bilgili bile isyan etti taraftarlarına... Belki de atılan meşale kutularından biri ona geldi 
     Oysa maç, tansiyonu düşüren güzel görüntülerle başlamıştı. Lorant ile Daum’un dakikalarca süren, belki de haddinden fazla süren kucaklaşması, İstanbul’un üzerindeki bahar havasına ne kadar da uymuştu. Sinir falan kalmamış Almanlar’da ...öBaba" filmindeki Marlon Brando tavırları ve beyaz atkısıyla salınan Sinan Engin’e nasıl da güven duymuştu Beşiktaşlılar. Bir tek hakem etkilenmedi galiba Takımlar sahaya çıkarken Fenerbahçeliler’in taşıdığı Türk Kalp Vakfı’nın "kalbinizi koruyun" sloganlı pankartın ne anlama geldiği ilerleyen dakikalarda anlaşıldı. Bu maça kalp dayanmazdı... Sinirler daha ilk yarıda iflas etmişti 
     İkinci yarı başlarken, Fenerbahçe’nin itirazsız kabul edilen ikinci golünden sonra tribünlere sıkışmış bir pankart gözüme çarptı 
     "Edirne köprüsü taştan, var mı büyük Beşiktaş’tan"... 
     Bir mani de benden "Anlamam taştan, köprüden. Bu maçta daha büyük yoktu Fener’den" Çünkü sinirlerine hakimdi . 
     



 SPOR 
































</TEXT>
</DOC>
