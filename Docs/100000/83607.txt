<DOC>
<DOCNO> 83607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/son/sontur18.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kenan Işık "Kadınlar benim gibi erkek arıyor, Tarkan gibi değil" 
</HEADLINE>
<TEXT>

     Tiyatro Sanatçısı Kenan Işık, en seksi erkek seçilmesini ''Türk kadını benim gibi erkek arıyormuş, Tarkan gibi değil'' sözleriyle değerlendirdi. 
     Işık, Kayseri'de, Erciyes Üniversitesi Birinci Üniversitelerarası Tiyatro Festivali etkinlikleri kapsamında ''Araf Yazıları'' isimli son kitabını imzaladı. 
     Daha sonra, Sabancı Kültür Sitesi'nde, ''tiyatro'' üzerine söyleşi yapan Işık, öğrencilerin sorularını yanıtladı. 
     Bir ankette Türkiye'nin en seksi erkeği seçilmesini nasıl değerlendirdiği yönündeki soruyu Işık, ''Bu sonuca ben de çok şaşırdım. Sokağa çıktığımda kimse Tarkan gibi benim üstüme atlamıyor. Ama demek ki Türk kadını benim gibi erkek arıyormuş, Tarkan gibi değil'' diye yanıtladı. 
     Televizyonla tanışmadan önce tiyatro ile uğraştığını, ancak o dönemde pek tanınmadığını belirten Işık, şunları söyledi 
     ''Devlet Tiyatroları'nda Genel Sanat Yönetmenliği yaparken tiyatro ile alakası olmayan biri Genel Müdür oldu. Bana öyle görevler verdi ki istifa etme noktasına geldim. Kültür Bakanı'na şikayet ettim. Bakan da Genel Müdür'ün tarafını tuttu. Tiyatrodan uzaklaşmak zorunda kaldım. Şimdi televizyon ile yeniden tanınıp, tiyatroya geri dönüyorum.'' 
     





</TEXT>
</DOC>
