<DOC>
<DOCNO> 78998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/magazin/yazdud.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebru Gündeş beni aldattı 
</HEADLINE>
<TEXT>

Konuğum Stelyo Pipis ile starları çekiştirdik, İslam dinine yakınlığını konuştuk, Mehmet Ali Erbil’in zor insan olduğundan söz ettik... Pipis hayatına giren kadınları, ihanet acısını da benimle paylaştı... 
     aşarıları ve çapkınlıkları dışında şovmen Mehmet Ali Erbil’in menajeri olarak da basının gündeminden düşmüyor Stelyo Pipis. Bugüne kadar kendisine gelen tüm röportaj tekliflerini reddetti. Ama "kankam, can arkadaşım" dediği bendenizin teklifini, sağolsun, düşünmeden kabul etti. Teşekkür ediyorum "Pipis’im Stelyo’m". 
     ŞD-Kendini anlatır mısın lütfen 
     SP-1966’da Beyoğlu’nda doğdum. İki kardeşiz. Türk vatandaşıyım ve bundan gurur duyuyorum. Ortaokul ve liseden sonra iş bulamadığım için askerliğe kadar Osmanbey’de tezgahtarlık yaptım. Dönerci bile oldum. 20 yaşındayken, 18 ay Erzurum Aşkale’de askerlik yaptım. Döndüğümde Çiğdem Tunç ile Taksim Sanat Evi’nde tanıştım. Onun sayesinde eğlence camiasına girdim ve Mehmet Ali Erbil ile tanıştım. İlk olarak Kanal 6’da çalışmaya başladım. Yönetmenlerim İsmail Umaç ve Tayfun Dinçel’in yönlendirmesiyle sanatçılara klipler, eğlence programları çektim. Tarkan’ın ilk klibi Kıl Oldum Abi’nin prodüksiyonunu yaptım. Tarkan mütevazı ve çok aklı başında bir çocuktu. Sonra İbo Show’un prodüksiyonunu yaptım. 
     ŞD-Klip çektiğin, prodüksiyon yaptığın başka isimler var mıydı 
     SP-Tatlıses’in Haydi Söyle’ klibini çektim, klipte de şoför olarak oynadım. Orhan Gencebay’ın konserini çektik. Sibel Can ve Seda Sayan’la çalıştık. 1993’de Kanal 6’ya, dönemin tek eğlence programı olan Gecenin Rengi’ni yaptık. Ebru Gündeş’in de ilk klibini ben çektim. 
     ŞD-O zaman da çapkın mıydın Senin tılsımın ne gerçekten Kadınlar sana bayılıyor. 
     SP-Neredeee .. Sadece ekmek peşindeydik. Tılsımım falan yok Şenoş. Ama ben önce dost, arkadaş, anne, baba, kardeş, sonra sevgiliyim. Çok duygusalım, çok. Arkadaşlarım ve sevgililerim de şefkatli bir Stelyo buluyorlar yanlarında. 
     SD- Allah’a inancın, dinimize düşkünlüğün çok fazla. Cami dolaşır, ramazanda alkol almazsın. Nereden bu ilham 
     SP-Girdiğim ortamlar, dostlarla ilgili. Türkiye’nin kokusunu seviyorum. Yurtdışında çok büyük çalışma olanakları sundular bana ama burayı seviyorum. Allah’a çok inanan ve O’ndan çok korkan bir insanım. Nereden gelip nereye gideceğimizi biliyorum en azından. Müslümanlığı çok seviyorum. 
     ŞD-Kur’an’ı inceledin mi 
     Ya boynundaki cevşenin anlamını biliyor musun 
     SP-İki kez okudum, h l da inceliyorum. Cevşen kazadan, beladan korur. Huzur verir, insanı kötülüklerden uzak tutar. Yıllardır taşırım. İzmit’te Selahattin Hoca hazırlamıştı bunu bana. 
     ŞD-İlerde Müslüman olur musun 
     SP-Çok inanmak lazım. Ben kendi dinimde de dua ediyorum. Duanın dili olmaz. Ama Eyüp Sultan benim rüyalarıma giren, huzur bulduğum bir yer. Her ramazan, Kadir Gecesi 
     ve her cuma giderim Eyüp Sultan’a. Karşı taraftaki Rüşa Hazretleri’ni de mutlaka ziyaret ederim. İnandığım anda Müslümanlığı seçerim. Ama kendimi kandırmak da istemem. 
     ŞD-Namaz kılıyor musun 
     SP-Biliyorum. 2 sene önce öğrendim. 
     ŞD-Mehmet Ali’nin menajeri olarak ünlendin. Erbil benim de 
     25 yıllık arkadaşım. Kişiliği zordur. Onunla çalışmak nasıl 
     SP-Doğru. 1992’de tanıştık. Profesyonel anlamda da uzun zamandır çalışıyoruz. Ekmeğini yiyorum. Allah razı olsun. Ben onu, o da beni kabullendi. Kavgalarımız oluyor ama her şeye rağmen güzel güzel gidiyoruz. Mehmet Ali’yi şartlar zorlaştırdı. Yoğun baskı var üzerinde. Halk adamı ve bu ülkenin şovmeni. Karşılıklı menfaatlerimiz olduğu sürece devam edecek. 
     ŞD-Türkiye’de menajerlik kavramı oturdu mu ve rakiplerin var mı İyi bir menajer nasıl olmalı 
     SP-Böyle iddialarım yok. Zaten Türkiye’de menajerlik diye birşey yok. Her sanatçı bildiğini okuyor. Konsere sanatçı götüren, kendini menajerim’ diye kandırıyor. Menajerlik bir sanatçıyı yukarıya taşımaktır. Ne giyeceğini, ne içeceğini belirlemektir. Biz her şeyi beraber yaptık. Organizasyon şirketleri kuruluyor ama kapanıyor. Sanatçılar herşeyi bildiklerini düşünüyorlar. İnsanların yaptığı hamallık ve yardımcılık. Türkiye’nin en iyi organizatörü ve menajeri ise Erkan Özerman’dır. Ahmet San da kaliteli bir isimdir ama dayanamadı. 
     ŞD-Türkiye’de star var mı Mehmet Ali star gibi yaşıyor mu 
     SP-Star gibi yaşamak 3 lüks araba, 10 tane koruma sahibi olmak, kulise 8 şişe viski getirtmek değil. Starlık sevgidir, halkla bütünleşmektir. Halk herkesi sevmek zorunda değil ama star herkesi sevmek zorunda. Çok az star var. Sinemadaki starım Hülya Avşar. Star gibi yaşayan, kendini çok iyi koruyan bir isim. Televizyonda kadın star, Seda Sayan’dır. Türkiye’nin megastarı ise bence İbrahim Tatlıses. Yaptıklarının bir kısmını onaylamasak da kimseyi ilgilendirmez. Dünyaya açılmak önemli değil. Türkiye önemli. Tarkan’ın şarkısı dinleniyor ama burada yok işte. Bence insanlar önce Türkiye’de star olsunlar, sonra yurtdışında kendilerini ve ülkelerini tanıtsınlar. İbrahim Tatlıses star gibi yaşamıyor ama star. Cem Yılmaz bir numaralı adamım. Türkiye 80 milyon. 
     80 tane star olmalı ama yok işte, zor çıkıyor. Hakkıyla olan 4 kişi var Cem Yılmaz, Yılmaz Erdoğan, Beyaz, Erbil. 
     ŞD-Bildiğim sevgililerin Seda Sayan, Ebru Gündeş, Didem Taslan, Demet Akalın, Hande Yener, Demet Şener, Doğa Rutkay. Son günlerde de Çağla Şıkel olayı var. Bana bu isimlerle ilişkilerini delikanlıca anlatır mısın 
     SP-Çapkın diye anılmak zoruma gidiyor. Sokağa çıktığımda utanıyorum. Bu isimler içinde, bugün ayrı hayat sürenler var. Ben özgürüm, kimseye hesap vermek zorunda değilim. Evli bir kadınla da olmuyorum. Hande Yener, Çağla Şıkel, Doğa Rutkay’la ilişkim olmadı. İnkar edemem 1.5 sene Ebru Gündeş’le herkesin önünde bir ilişki yaşadım. Bittiği zaman da çok üzüldüm. Bir ayda 14 kilo verdim, annem bile tanıyamadı. Tek gecelik fotoğraflar zarar veriyor ama ben artık aldırmıyorum. 
     ŞD-Hayatında şu anda kimse var mı 
     SP-14 aydır yok. Gündeş’ten ayrıldıktan sonra hayatımda kimse olmadı. 14 Şubat 2001’de ayrıldık ve hiç sevgilim olmadı. 
     ŞD-Sanat dünyasından hangi isimleri beğeniyorsun Niye 
     SP-Sinemada Hülya Avşar. Oyuncu olarak doğal ve kaliteli. Dizilerde Gülben Ergen çok başarılı. Sahnede Tatlıses ve Abacı. Ama Seda Sayan ve Bülent Ersoy’u da dinlerken büyük keyif alıyorum. Kenan Işık’ın ses tonuna bayılıyorum. Nejat Uygur ve Ali Poyrazoğlu’nu beğeniyorum. 
     ŞD-Hep Kıbrıs’a ünlü götürüyorsun. Kumar nedeniyle mi 
     SP-Kıbrıs’ı çok seviyorum. Boyuma göre oyun oynamayı da seviyorum. Kıbrıs’ta huzur buluyor, Denktaş’ı da seviyorum. 
     ŞD-Kıbrıs’ta Sibel Can, Seda Sayan, Bülent Ersoy, Emel Sayın, Ebru Gündeş, Gülben Ergen, Hülya Avşar gibi starlarla çalıştın... Hangisiyle 
     çalışmak rahat Kaprisleri var mı 
     SP-Sezen Aksu bile geldi, 2 gün konser verdi. Kıbrıs’ta Rocks Otel’le çalışıyorum, başkasıyla çalışmam. Bütün sanatçıları götürüyoruz. Artık daha çok kişi gidecek, çünkü otel büyüyor. En korktuğum an Hülya Avşar’ı Kıbrıs’a götürürken nüfus cüzdanını unuttuğu zamandı. Bülent Ersoy’la çalışıyorken bağırıp çağıracak, müşteri mekanda huzursuzluk çıkaracak diye çekinirim. Seda Sayan profesyoneldir. Dakika şaşmaz. Sahnesine çok saygılıdır. Sibel Can çok keyiflidir. İşine sahiptir. Emel Sayın dünya tatlısıdır ama ince eler, sık dokur. Gülben Ergen rahattır. Mekanı sahiplenir. Hülya Avşar müşterinin yüzde 40’ının kadın olmasını ister. Haklıdır. 
     ŞD-Bu alemde dostluk var mı Kaç tane gerçek anlamda dostum’ diyebileceğin isim var, kimler Hiç kazık yedin mi 
     SP-Doğru adam bulursan dost var. Ama yüzde 50’si çıkar ilişkileridir. Seda Sayan hayat boyu dost kalacağım bir insan. Osman Yağmurdereli çok saydığım bir ağabeyim. Türker İnanoğlu herşeyim, babam. Sanatçılar arasında da bizi hiç kırmayan insanlar vardır Hande Yener çok delikanlıdır. Kendi ayakları üzerinde durmaya çalışır. İbrahim Ağabey var. 
     ŞD-Hiç kazık yedin mi 
     SP-Tabii. Seyfi Dursunoğlu, yani Huysuz Virjin ile bir anlaşmazlığım vardı. Ben tatildeydim, "Param peşin gelmezse sahneye çıkmam" demiş. Biz yıllardır kimseyle böyle anlaşmamışız. Zaten Rocks Otel herkese parasını tıkır tıkır öder. Kendimi dolandırıcı gibi hissettiğim için işi iptal ettim. Sağolsun, Sibel Can imdadımıza yetişti. Muhteşem bir insan. 
     ŞD-Mal varlığın nedir 
     SP-Cebimdeki param, arabam. Evim yok. 
     ŞD-Bonkör bir insansın. Kadınlara çok kıymetli armağanlar aldığın söyleniyor. O nedenle mi paran yok 
     SP-Hediye almayı seviyorum. 3 günlük dünya, insan sevdiğine ve sevildiğine inanıyorsa her şeyini verecek. Olan, olmayana bakacak. Mutlu etmek güzeldir. Kadına para harcatmam. Kadın değil, erkek bakacak kadına. Bu kadar basit. 
     ŞD-Evleneceğin kadını çalıştırmaz mısın Maço musun yani 
     SP-Baskı yapmam ama gönlümde benim yanımda olması yatar. O niye çalışsın Ben bakarım. Bu maçoluksa, maçoyum. 
     ŞD-Sanatçıyla evlenir misin 
     SP-Gönül bu. Belli mi olur 
     ŞD-Aradığın kadında vasıflar yok mu 
     SP-Var. Aldatmayacak. Hiçbir sevgilimi aldatmadım. Ama iki sevgilim beni aldattı. İkisine de beddua ettim. Şimdi başları dertten kurtulmuyor. Geçenlerde birini Kasımpaşa’da dövdüler, üzüldüm. Ama kendisine h l destek oluyorum. 
     ŞD-İlk sevgilin Demet Sağıroğlu ile sonuncusu olan Ebru Gündeş aldattılar seni. Birlikte olduğun isimlerden "İşte evleneceğim kadın" dediğin çıktı mı 
     SP-Evlenmek istediğim bir kadın vardı Ebru Gündeş. Ama bugün görüyorum ki her şeyde bir hayır varmış. 
     ŞD-Erbil ile aranda, sizi ayrılığa getirecek bir kavga oldu mu 
     SP-Geçenlerde oldu. Çok sinirlendim. Adamın üstüne çok gidiyorlar. Sevdiği bir insana patlamak zorunda. Birbirimizi çok seviyoruz. Yalnız kalmak istediğimde bile onu düşünüyorum. "Ne yapıyor Üzülüyor mu acaba " diye. Çocuk gibidir Mehmet Ali, hassastır. Hep şefkat ister. İkimiz de birbirimize kızıyoruz ama hayatımızın sonuna kadar sürecek bir kavgamız olmaz. İş olarak ayrılabiliriz ama dostluğumuz bitmez. O beni bıraksa, ben onun peşini bırakmam. Yalnız bir adam. Etrafı ne kadar kalabalık da olsa yalnız bir adam. 
     ŞD-Bu evliliği Mehmet Ali sana bile haber vermeden yaptı. Kırılmadın mı 
     SP-Kırılmadım. Bir bildiği vardı. Bana haber verseydi engellerdim. İstemedim evlenmesini. Çünkü evlilik onu yoruyor. Ama her zaman mutlu olmasını isterim. Umarım doğru yapmıştır ve sonsuza kadar mutlu yaşar. Belki zaman yanlıştı. 
     ŞD-Yeni projelerin var mı 
     SP-Öyle büyük projelerim yok benim. Bir kere para kazanma hırsım yok. Bana yetecek, insanlara yardım edecek kadar para kazanayım, yeter. Benimle çalışan 11 kişinin ekmeğini verdiğim sürece sorun yok. En fazla 5 sene daha çalışıp bırakmak istiyorum. Allah, 45 yaşından sonra çalışmadan yaşama şansı verdiyse huzurlu bir hayat istiyorum. Çocuk seviyorum. Ölürüm çocuk için. Evliliğe yakışan ve huzur veren biri çıkarsa hemen evlenirim. 
     
     



 MAGAZİN 















</TEXT>
</DOC>
