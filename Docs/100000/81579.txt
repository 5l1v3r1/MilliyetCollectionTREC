<DOC>
<DOCNO> 81579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/spor/spo01.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş pusuya yattı 
</HEADLINE>
<TEXT>

Beşiktaş, Galatasaray’ın Lucescu ile yollarını ayırmasını bekliyor. Fatih Terim’in dönüşü kesinleşirse, yönetim, Rumen hocayı takımın başına getirmek için harekete geçecek 
     Ligi iyi tanıyor’ 
     SİYAH - Beyazlı kulüpte Teknik Direktör Christoph Daum ile yollarını ayıracak olan yönetim, önceliği Galatasaray’ın Rumen hocasına verme kararı aldı. Lucescu’nun sözleşmesi feshedilirse, Beşiktaş devreye girip, kendisine imza attırmaya çalışacak. İsmi daha önce de gündeme gelen Lucescu’ya resmi teklif götürülecek. Yerli hocanın getirilmesini isteyen bazı yöneticiler, Lucescu’ya sıcak bakıp, "Yeni bir yabancı büyük risk olur. Lucescu ligi yakından tanıyor" dediler. 
     
     Rijkaard’la görüşme 
     TEKNİK direktör sorununu önümüzdeki hafta çözüme kavuşturmayı hedefleyen yönetim, Fernandez’den maliyetinin yüksek olması nedeniyle şimdilik geri adım attı. Bu arada yönetimden yetki alan Başkan Serdar Bilgili’nin, Hollandalı Rijkaard ile prensipte anlaşma sağladığı ve pazar görüşeceği öğrenildi. Siyah - Beyazlı kulübün eski çalıştırıcısı John Benjamin Toshack ise yönetimden veto yedi. İkinci Başkan Hüsnü Güreli’nin, Galli hocaya karşı çıkması üzerine bu konu rafa kaldırıldı. 
     
Beto gündemde      BREZİLYA’DA futbolcu arayan Menajer Sinan Engin, Sao Paulo’nun orta saha oyuncularından Beto’yu beğendiğini ve bu oyuncuyla anlaşabileceklerini söyledi. Bu arada Beşiktaş’ın, kiralık olarak gelmek isteyen Pascal Nouma ile ödeme şekli konusunda pürüz çıktığı iddia edildi. Bayern Münih’in Brezilyalı forveti Paolo Sergio için de 3 milyon doları gözden çıkardığı ifade edilen yönetimin, İstanbulsporlu Murat’tan sonra Sergen ile de anlaştığı öğrenildi. 
     
Bu ayıbı temizleyin      KONGRENİN ardından çıkan tartışmalara, kulübün önde gelen isimleri de eklendi. Eski yöneticiler Erol Kaynar, Erhan Solu ve Sefa Dinçer gibi camianın önde gelen isimleri, bir bildiriyle yönetimi uyardı. Bildiride, "Statüleri tartışılan üyeler ile bunları üye olarak teklif eden kişilerin kimler olduğunu açıklayıp, haklarında üyelikten ihraç işlemlerini başlatacağınıza inanıyoruz" ifadeleri yer aldı. 
     ÇEŞİTLİ isteklerin de sıralandığı bildiride, bu tür olayların yaşanmaması için bir yılda yapılacak üye sayısının 300’le sınırlandırılması gerektiği savunuldu. Ayrıca yeni üyelerin üç yıl sonra oy kullanması, üye giriş aidatının asgari 2 milyar liraya çıkarılması, mevcut üye profilinin yeniden gözden geçirilmesinin yanı sıra yıllık aidatların da 200 milyon liraya yükseltilmesi istendi. 
     
Musluklar açıldıİkinci Başkan Hüsnü Güreli, baskılar üzerine transfer bütçesindeki para sınırını kaldırdı 
     FENERBAHÇE ve Galatasaray’ın transferde yıldız oyunculara yönelmesi Beşiktaş yönetimini harekete geçirdi. İkinci başkan Hüsnü Güreli’nin işyerinde toplanan icra ve transfer komitesi, tarihi kararlar aldı. Toplantıda Demirören, "100. yılda rezil olmaya mı geldik, yoksa içerde ve dışarda zirvede olmaya mı " dedi. 
     TRANSFERE daha önce 8 milyon dolar ayrılması nedeniyle istifanın eşiğinden dönen Futbol Komitesi Başkanı Yıldırım Demirören’in bu çıkışı üzerine II. Başkan Hüsnü Güreli bütçeyi yükseltme kararı aldı. Demirören’in tepkisini yerinde bulan Güreli, ısrarından vazgeçip, bütçedeki para sınırını kaldırdı. 
     



 SPOR 






























</TEXT>
</DOC>
