<DOC>
<DOCNO> 52823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sontur03.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Karadeniz'de kar ve tipi hayatı felç etti 
</HEADLINE>
<TEXT>

     Doğu Karadeniz'de dün geceden beri devam eden yağışlar etkili oluyor. Rize'nin Güneysu İlçesi'nin Kıbledağ Köyü'nde, daha önce heyelan tehlikesiyle boşaltılan 8 ev toprak kayması sonucunda yıkıldı. 
     Rize'yi Erzurum'a bağlayan Ovit Dağı'nda ise tipi nedeniyle kar kalınlığı 15 santimetreye ulaşırken, yolun trafiğe kapandığı, yol açma çalışmalarının devam ettiği bildirildi. 
     Rize'nin Çayeli-Hemşin Karayolu heyalan nedeniyle, Çayeli ilçesi Kaptanpaşa yolunun ise Büyük Dere'nin taşması sonucu trafiğe kapandığı belirtildi. 
     Trabzon'un Of İlçesi'ne bağlı Barış Köyü yolunun aşırı yağış sonucu meydana gelen heyelan nedeniyle kapandığı ve Baltacı Deresi'nin taşması sonucu ise 5 köy yolundan ulaşım yapılamadığı bildirildi. 
     Trabzon, Rize ve Giresun'da etkili olan sağnak nedeniyle bazı ev ve iş yerlerinin alt katlarını su bastı. Bu arada, Gümüşhane ve Bayburt şehir merkezlerine yılın ilk karı yağdı. Kar kalınlıklarının 5 santimetreye ulaştığı kaydedildi. Yağışların akşama kadar kıyı kesimlerde yağmur şeklinde, yüksek ve iç kesimlerinde kar şeklinde olacağı bildirildi. 
     






</TEXT>
</DOC>
