<DOC>
<DOCNO> 97994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sonspo09.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'in yeni takımı Altay'a 2 Kamerunlu... 
</HEADLINE>
<TEXT>

     Yabancı oyuncu transferi çalışmalarını hızlandıran Altay, Yugoslav futbolcuların ardından denenmek üzere 2 Kamurunlu oyuncuyu İzmir'e getirdi. 
     Altay'ın, Kutlu Aktaş Tesisleri'nde, Aydınspor ile yapacağı hazırlık maçında yer almaları beklenen Kamerunlu oyunculardan 24 yaşındaki Yombi Taku Alain Poher'in stoper, 19 yaşındaki Kamga Andre Dublex'in ise santrafor olarak görev yaptığı belirtildi. Fovu De Bafank takımından gelen Poher ile Uni Spor Ebafank takımının oyuncusu Dublex'in teknik direktör Yesiç'in olumlu rapor vermesi durumunda anlaşılacağı kaydedildi. 
     Siyah-beyazlı yönetim, yeni sezon için Kapital Sigorta ile de forma reklamı anlaşması imzaladı. Kulüp başkanı Hayri Yorgancıoğlu, bu anlaşma ile elde edilecek gelirin kulübe önemli bir katkı sağlayacağını belirtti. 
     





</TEXT>
</DOC>
