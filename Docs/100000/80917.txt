<DOC>
<DOCNO> 80917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/son/sontur12.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılderililerle Türkler akraba mı 
</HEADLINE>
<TEXT>

     Araştırmacı Ord. Prof. Dr. Reha Oğuz Türkkan, Kızılderililer ile Türkler arasında çok yakın akrabalık ilişkisi bulunduğunu ileri sürdü. 
     Türkkan, Kocaeli Aydınlar Ocağı'nca düzenlenen konferansta yaptığı konuşmada, Ural Dağları'ndan 11 bin yıl önce gelen beyaz tenli Türkler ile Sibirya'dan göç eden Kızılderililerin Aral Gölü çevresinde buluşarak çok uyumlu bir hayat sürdürdüklerini söyledi. 
     Bu ilişkilerin, iki topluluk arasında kız alıp vermeye kadar gittiğini belirten Türkkan, ''Bu nedenle, Kızılderililer bizim çok yakın akrabamız, dillerinde 320 tane Türkçe kelime var. Destanları, Ergenekon Destanı'na, halı ve kilimlerindeki desenleri de yörük desenlerine çok benziyor'' dedi. 
     Kızılderililerin bir bölümünün Atlas Okyanusu'nu kullanarak Amerika'ya gittiğini ifade eden Türkkan, şu bilgileri verdi 
     ''O dönemlerde 4-5 milyonu bulan nüfusları, büyük zulümler yaşadıkları ve topraklarından sürüldükleri için bir türlü artmamış. Bugün nüfusları 150-200 milyon olması gerekirken, 1 milyonun altında. Sahipsiz kaldıkları için acınacak duruma gelmişler ve kendilerini içkiye vermişler. 20 yıl önce yapılan son araştırmaya göre, ortalama ömürleri 35 yıl olarak gözüküyor.'' 
     





</TEXT>
</DOC>
