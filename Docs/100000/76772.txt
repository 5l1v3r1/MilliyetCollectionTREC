<DOC>
<DOCNO> 76772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yazar/dundar.html </URL>
<DATE> 2002/04/06/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Ecevit'in açıklaması gece neden değişti 
</HEADLINE>
<TEXT>

     Başbakan Ecevit, önceki gün saat 10.00'da toplanan DSP grubunda sert bir çıkış yaptı ve İsrail'i "Filistin halkına soykırım uygulamak"la suçladı. 
     Gerçekten tonu oldukça ağır bir ifadeydi. 
     Ankara'daki yabancı ajanslar hemen haberi dünyaya yaydılar. 
     Başlıkta dünyanın, özellikle de Yahudilerin iyi tanıdığı bir İngilizce sözcük vardı 
     "Genocide" yani soykırım... 
     
     
     
     Saatler gece yarısını geçtikten sonra 00.45'te Başbakanlık Basın Merkezi'nin sürpriz bir açıklaması ulaştı Anadolu Ajansı'na 
     Başbakan'ın DSP grubundaki konuşmasında geçen "soykırım" sözcüğünün "bazı çevrelerde maksadını aşan yorumlara neden olduğu" belirtiliyordu. 
     Sözcüğün yanlış anlaşılacak bir yanı yoktu oysa... 
     "Soykırım", soykırımdı. 
     Anadolu Ajansı, haberi dün saat 01.14'te geçti. 
     Grup konuşmasından sonra geçen 15 saat içinde ne olmuştu da, Başbakan, sabahki açıklamasını gece düzeltmek zorunda bırakılmıştı 
     
     
     
     Benim kaynaklarım "hiç iyi şeyler olmadığı"nı söylüyor. 
     Kulislere yansıyan bilgilere göre Başbakan'ın açıklaması, akşam saatlerinde Washington'a ulaştı ve bir süre önce Ankara'da Ecevit'le görüşen Başkan Yardımcısı Dick Cheney'in ofisinde "rahatsız edici" bulundu. 
     Bu rahatsızlık derhal Ankara'ya iletildi. 
     Dışişleri, "düzeltme" gereği duydu. 
     Diplomatlar, "mızrağı çuvala sığdırma" çabasına giriştiğinde Ecevit, Afgan konuğu Muhammed Şerif Karzai ile yemekteydi. 
     Diplomatlar, "Başbakan yanlış kelime kullandı" deseler bu, Ecevit için olumsuz puan olacaktı. 2 cümle için 2 saat uğraşıldı ve sonunda pek de anlam ifade etmeyen bir düzeltme yayımlandı. 
     
     
     
     Dışişleri'ndeki bu telaş bile, Türkiye'nin son krizde nasıl bir sıkıntıya düştüğünü kanıtlamaya yeter. 
     Ecevit'in, Filistin halkına ve Arafat'a ezelden beri duyduğu sempatiyle söylediği sözler, Ortadoğu'da daha "Amerikan yanlısı" bir çizgiyi savunan bürokratlar tarafından "yalanlanıyor". 
     Peki dünya, "karakolda doğru söyleyip, mahkemede şaşan" bu yaklaşımı görmüyor mu 
     Görüyor elbet... 
     Bir süre önce Türkiye'de ağırladığımız Amerikalı entelektüel Naom Chomsky, bu hafta kendi sitesinde "şu anda ABD stratejisinin merkezini ABD - İsrail - Türkiye ittifakı oluşturuyor" diye yazdı. 
     
     
     
     Geçen ay, Arap dünyasının sesi Al - Ahram'da Celal Nassar imzasıyla yayımlanan yazı ise "Araplar için alarm zilleri çaldıran" ABD - İsrail - Türkiye ittifakının "feci sonuçlara gebe" olduğunu hatırlatıyordu 
     "Yeni şer mihveri, Ortadoğu'yu Türkiye ile kuzeyden, İsrail'le güneyden kuşatmayı hedefliyor. ABD'deki Yahudi lobisinin yardımıyla mali yardım elde etmeyi uman Türkiye, Irak, Suriye ve İran ile arayı bozma pahasına İsrail silah sektörünün teknolojik artıklarını elde edebilir." 
     Yazı, Türkiye'nin İsrail'le tank modernizasyonu anlaşmasını imzalamasından önce yayımlanmıştı. Nassar, Araplara bu kıskaçtan kurtulmanın yollarını da gösteriliyordu 
     "İsrail - Türkiye - ABD mihverine karşı bir Mısır - Suriye - İran - Körfez mihveri oluşabilir. 
     "İkinci bir savunma hattı Türkiye'nin kültürel mirasına, tarihsel bağlarına ve geleneksel bağlılıklarına hitap etmektir. 
     "Arap baskısı, ahlaki iknadan, Türk mallarının ve ekonomik çıkarlarının boykot edilmesine kadar gidebilir. 
     "Öte yandan Araplar ve İran, Kürt kartını oynamak da isteyebilir." 
     
     
     
     Bir yandan Arafat'ı köşeye sıkıştıran İsrail'le "soykırımcı" diyen Türkiye, öte yandan onu köşeye sıkıştıran tankların sahipleriyle silah anlaşmaları imzalayarak tehlikeli bir oyun oynuyor. 
     Böyle bir ülkenin Çırağan'da kurduğu barış masasına oturan olur mu sizce 
     
     







Kışlada Kürtçe türkü 


Yoksulluk ve siyasal hırs epidemisi 


Borsada merak 


Bush'un verdiği ek süre 


Yeni nesil cesur kadın tipi 


Siyasette değişim ve Tayyip'e alternatif arayışı... 


Diyarbakır - Mardin 


Ecevit'in açıklaması gece neden değişti 


Vatandaşın sesine kim kulak verecek 


Demirel'den saldırıları durdurun çağrısı 


Oysa her şey öyle açık öyle net ki... 


Problemli krediler’ 


Türkçe ödülü Sezer'e verilmeli... 


Dilekçeci 68'ler 


Vurun Sezer’e 


Önce yatırım ve istihdam 


Bireysel terörü Yahudiler yaparken 


Gıdada da kıpırdanma var 


</TEXT>
</DOC>
