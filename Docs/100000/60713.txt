<DOC>
<DOCNO> 60713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sondun10.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina karlar altında... Yunanistan da kışa teslim... 
</HEADLINE>
<TEXT>

     Yunanistan son 24 saattir devam eden yoğun kar yağışına teslim oldu. 
     Özellikle, batı, orta ve Atina'nın da içinde bulunduğu Atika bölgesinde etkili olan kar yağışı, kara ve hava ulaşımını felç ederken, sert rüzgarlar Ege'deki deniz ulaşımının da durdurulmasına yol açtı. 
     Ülke genelindeki karayolları ulaşımını durma noktasına getiren yoğun kar yağışı nedeniyle, hava ulaşımı da büyük gecikmelerle yapılabildi ve bazı seferler iptal edildi. 
     Trafiğin yağıştan en çok etkilendiği kent ise 10 yıl aradan sonra merkezine kar düşen Atina oldu. Kentte, yüksek kuzey semtleri başta olmak üzere ulaşım zaman zaman tamamen durdu. 
     Yunanistan Sivil Savunma Örgütü, askeri birliklerin de katılımıyla ülke genelinde kar temizleme çalışmalarına başladı. 
     Yunanistan Meteoroloji Servisi, hava sıcaklıklarının önümüzdeki hafta da mevsim normallerinin altında seyredeceğini, ancak kar yağışının beklenmediğini duyurdu. Servis, bugün ve yarın Atika bölgesinde hava sıcaklığının, son yılların en düşük noktası olan eksi 5 dereceye düşeceğini de açıkladı. 
     






</TEXT>
</DOC>
