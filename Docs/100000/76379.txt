<DOC>
<DOCNO> 76379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun21.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron ''Arafat'ın tecritinin sürmesine karar verdik'' 
</HEADLINE>
<TEXT>

     İsrail Başbakanı Ariel Şaron, Filistin lideri Yaser Arafat'ın Ramallah'ta tecrit altında tutulmasının sürdürülmesine karar verildiğini açıkladı. 
     Şaron, yaptığı açıklamada, ''terör tamamen durmadan önce Filistinlilerle barış görüşmeleri olmayacağını'' söyledi. 
     İsrail Başbakanı, Suriye ve İran'ın, Lübnan'dan yapılan sınır saldırılarının sorumlusu olduğunu da belirtti. 
     Şaron, kabinenin dün gece aldığı kararla ilgili olarak gazetecilere yaptığı açıklamada, ''karar, Arafat'ın bulunduğu yerde kalmaya devam edeceğidir ve tecrit edilecektir'' dedi. 
     Başbakan Şaron, Filistin yönetimindeki bölgelerde askeri operasyonu sürdüreceklerini de bildirdi. 
     ''Terör tamamen durmadan önce Filistinlilerle barış görüşmeleri olmayacağını'' belirten Şaron, Suriye ve İran'ın, Hizbullah gerillalarının yakın zamanda Lübnan'dan düzenlediği sınır saldırılarının sorumlusu olduğunu belirtti. 
     İsrail tankları ve askerleri, intihar saldırılarının artmasından sonra Arafat'ın Batı Şeria'nın Ramallah kentindeki karargahını geçen Cuma kuşatmıştı. 
     






</TEXT>
</DOC>
