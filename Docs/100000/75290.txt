<DOC>
<DOCNO> 75290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sondun28.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hugh Grant, kadınlardan "bıktı" 
</HEADLINE>
<TEXT>

     İngiliz aktör Hugh Grant, kadınlarla randevulaşmanın eskisi kadar eğlenceli olmadığını söyledi. 
     Dört Nikah, Bir Cenaze ve Bridget Jones'un Günlüğü gibi filmlerde başrolde oynayan Grant, Daily Telegraph'a, ünlü olmanın, kadınları kovalama heyacanını azalttığını belirterek, "Gençken, kadınları kovalamanın heyecanı, baştan çıkarma hissini veriyordu ve romantikti" dedi. 
     Nick Hornby'nin romanından beyaz perdeye aktarılacak "About a Boy" adlı filmindeki rolünün hazırlıkları içinde olan Grant, "Ünlü biri olduğunuzda, artık kovalayan değil kaçan olduğunuzun farkına varıyorsunuz. Bekar biri olarak en büyük düş kırıklıklarımdan biri de bu" diye konuştu. 
     Elizabeth Hurley ile 14 yıllık ilişkisini 2000 yılında noktalayan Grant, "40 yaşında bekar olmak biraz tuhaf. Bilirsiniz, ne giymeliyim, şehirdeki en yaşlı çılgın ben miyim, hangi yaş grubundayım gibi sorular kafanızı meşgul ediyor" dedi. 
     






</TEXT>
</DOC>
