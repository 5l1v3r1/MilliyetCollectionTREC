<DOC>
<DOCNO> 58662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/guncel/gun01.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanlığı valililikleri uyardı 
</HEADLINE>
<TEXT>
Apartman kiliselere gözaltı 
Büyükşehirlerde artan misyonerlik faaliyetleri, bakanlığın da dikkatini çekti. Dokuz ilin valiliğine gönderilen yazı sonucu, İstanbul’da dört, Mersin’de bir kilise kapatıldı... 
     TOLGA ŞARDAN, YILDIZ YAZICIOĞLU Ankara 

     Milli Güvenlik Kurulu'nun geçen ayki toplantısının gündeminde ana maddeler arasında yer alan "Türkiye'deki Misyonerlik Faaliyetleri", büyükşehirlerde kendisini belli etmeye başladı. MGK'nın yanı sıra TBMM'deki bütçe görüşmelerinde de dile getirilen misyonerlik konusunda başkentte bazı apartman daireleri ile işyeri konumunda dükkan ve mağazaların, cemaatlerce tapınma yeri olarak kullanıldığı ortaya çıktı. 
     
     İş merkezini mesken edindiler 
     Son dönemde sıkça gündeme gelen misyonerlik faaliyetleri konusunda Ankara'da bazı cemaatlerin valiliğin uyarısına karşın faaliyetlerine devam ettiği belirlendi. Emniyet kayıtlarına göre, Dünya Protestan Kiliseler Birliği'ne bağlı olarak faaliyet yürüten gruplar, başkentteki büyük bir iş merkezinde "Uluslararası Protestan Kilisesi" olarak faaliyet göstermeye başladı. 
     Bu oluşuma bağlı olarak kendilerini "Bağımsız Türk Protestanları" olarak nitelendiren bir başka grup ise Kurtuluş semtindeki bir apartmanın altındaki mek nda faaliyet gösteriyor. 
     Semt sakinlerinin şik yetlerine rağmen faaliyetleri sürdüren misyonerlik oluşumlarının, başkentte Shama adlı bir de radyo istasyonları bulunuyor. 
     
     Yerleşik cemaat olmalı 
     İçişleri Bakanlığı’nın misyonerlik faaliyetlerinin yürütüldüğü dokuz il valiliğine gönderdiği yazıda, imar palanında mesken olarak ayrılan yapıların kilise ve ibadet yeri olarak kullanılamayacağı vurgulandı. Müsteşar Muzaffer Ecemiş'in imzasıyla İstanbul, Ankara, İzmir, Kocaeli, Gaziantep, Bursa, Adana, İçel, Hatay valiliklerine gönderilen yazıda, "ibadet yerlerinin açılmasında ortada yerleşik cemaat bulunması unsurunun aranması önem arz etmektedir" denildi. 
     Yazı üzerine, apartman katı gibi mek nları kullanan İstanbul'da 4 ve Mersin'de 1 kilise kapatıldı. 
     



 GÜNCEL 













</TEXT>
</DOC>
