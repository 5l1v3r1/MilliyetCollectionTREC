<DOC>
<DOCNO> 60587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sonspo11.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu, dünyanın en iyi 11. teknik direktörü... 
</HEADLINE>
<TEXT>

     Galatasaray Teknik Direktörü Mircea Lucescu, 2001 yılı sonunda dünyanın en iyi teknik direktörleri sıralamasında 11. oldu. 
     Uluslararası Futbol Tarihçileri ve İstatistikçileri Federasyonu IFFHS tarfından belirlenen ''2001 Yılının En İyi Teknik Direktörleri'' sıralamasında Rumen teknik adam, topladığı 19 puanla 11. sırada kendine yer buldu. 
     FC Bayern Münih Teknik Direktörü Ottomar Hitzfeld aldığı 228 puanla 2001 yılını zirvede kapatırken, Alman çalıştırıcı 1997 yılının ardından ikinci kez dünyanın en iyi teknik direktörü seçilmiş oldu. 
     Sıralamada, İngiltere Süper Ligi takımlarından Liverpool FC ile geçtiğimiz sezon UEFA ve Süper Kupa'yı kaldıran Fransız teknik adam Gerard Houllier elde ettiği 125 puanla ikinciliği, Arjantin futbolunun güçlü ekiplerinden CA Boca Juniors'un teknik patronu Carlos Bianchi ise 120 puanla üçüncülüğü elde etti. 
     Ayrıca, 2000 yılında çalıştırdığı İtalya'nın Fiorentina takımının başında bulunduğu sırada dünya sıralamasında 6. sırada bulunan Fatih Terim, bu yıl listeye giremedi. 
     
     İlk 15 
     IFFHS'nin belirlediği ''2001 Yılının En İyi Teknik Direktörleri'' sıralamasındaki ilk 15 çalıştırıcının isimleri şöyle 
     1-Ottmar Hitzfeld FC Bayern München. 
     2-Gerard Houllier Liverpool FC. 
     3-Carlos Bianchi CA Boca Juniors. 
     4-Hector Raul Cuper FC Inter. 
     5-David O'Leary Leeds United AFC. 
     6-Fabio Capello AS Roma . 
     7-Alex Ferguson Manchester United FC. 
     8-Vicente del Bosque Real Madrid CF. 
     9-Arsene Wenger Arsenal FC . 
     10-Javier Irueta Deportivo de La Coruna. 
     11-MIRCEA LUCESCU GALATASARAY. 
     12-Jose Manuel Esnal Club Deportivo Alaves. 
     13-Adenor Bachi Gremio de Foot-Ball Porto. 
     14-Carlos Rexach FC Barcelona. 
     15-Joel Santana CR Vasco da Gama. 
     






</TEXT>
</DOC>
