<DOC>
<DOCNO> 50949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sontur02.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçaklar bindirildikleri otobüsten kaçmaya çalıştılar 1 ölü 
</HEADLINE>
<TEXT>

     Edirne'de yakalandıktan sonra ülkelerine gönderilmek üzere bindirildikleri otobüsten kaçmaya çalışan 23 kişiden biri, bir otomobilin çarpması sonucu öldü. 
     Edirne Emniyet Müdürlüğü ekiplerince yakalanan ve yurda kaçak yollardan girdiği tespit edilen 65 kişi, sınır dışı edilmek üzere 2 polis memuruyla birlikte çift 
     katlı bir otobüse bindirildi. 
     Kaçakları Van'a götüren otobüs, İstanbul Fatih Sultan Mehmet Köprüsü girişinde, yağmur ve yoğun trafik nedeniyle yavaşladı. 
     Bu durumdan faydalanan kaçaklardan 23'ü, otobüsün yan camını kırarak kaçmaya başladı. Bu sırada, kaçaklardan biri, karşı yönden gelen bir otomobilin çarpması sonucu öldü. Üzerinden kimlik çıkmayan bu kişinin cesedi, Adli Tıp Morgu'na kaldırıldı. 
     Polis yetkilileri, kaçakların yakalanması için çalışmaların sürdürüldüğünü bildirdiler. 
     






</TEXT>
</DOC>
