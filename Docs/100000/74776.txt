<DOC>
<DOCNO> 74776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/ekonomi/eko11.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç, kredi sigortası getiriyor 
</HEADLINE>
<TEXT>

     EKONOMİ SERVİSİ 

     Koç Faktoring Genel Müdürü Çağatay Baydar, işlem hacimlerini yüzde 168 artırarak, 2001’de 463 milyon dolara çıkardıklarını ve sektör lideri olduklarını belirtti. Bu yıl 500 milyon dolarlık işlem hacmi hedeflediklerini bildiren Baydar, ihracat faktoringine ağırlık vereceklerini söyledi. Baydar, Faktoring Derneği’nin açıkladığı toplam işlem hacmi içinde şirketin yüzde 15 pazar payı ile ilk sıraya yükseldiğini kaydetti. 
     Sektör liderliğini sürdüreceklerini belirten Baydar, kredi sigortası sistemini getirerek sektörün önünü açacaklarını söyledi. Koç Allianz ile bir çalışma yürüttüklerini belirten Baydar, küçük ve orta ölçekli işletmelerin faktoringi daha fazla kullanmasına aracılık etmek istediklerini bildirdi. Koç Faktoring’in sermayesini 5 trilyondan 10 trilyona çıkararak sağlam bir özkaynak yapısına kavuştuğunu belirten Baydar, aktiflerin 126 milyon dolara ulaştığını bildirdi. 
     
Kriz etkiledi      Geçen yıl faktoring sektöründe işlem hacminin 6 milyardan 3.5 milyar dolara düştüğünü belirten Baydar, sektörün ihracat hacminin yıllardır 800 milyon dolarda kaldığını bildirdi. Baydar, faktoringin Türkiye’de 2000’e kadar banka kredisine alternatif yüksek k r marjları olan ve yoğun rekabetin gözlendiği bir finansman kaynağı olduğunu belirtti. 
     



 EKONOMİ 























</TEXT>
</DOC>
