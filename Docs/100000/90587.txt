<DOC>
<DOCNO> 90587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sontur05.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki Japon turistler. zaferimize sevindi.. 
</HEADLINE>
<TEXT>

     Tarihi ve turistik merkezleri ziyaret etmek amacıyla Kapadokya bölgesine gelen Japon turistler, Dünya Kupası 2. tur eleme maçında Japonya'yı 1-0 yenen Türkiye'nin sevincini paylaştı. 
     Karşılaşmayı seyretmek yerine peribacalarını gezmeyi tercih eden Japon turistler, Türkiye'nin galibiyet haberi üzerine ellerine aldıkları Türk bayrakları ile sevinç gösterisinde bulundular ve hatıra fotoğrafı çektirdiler. 
     Türkiye'nin galibiyetine çok sevindiklerini dile getiren Japon turistler, kendileri için dostluğun çok daha önemli olduğunu söylediler. 
     Öte yandan, Türkiye-Japonya karşılaşmasını peribacası içerisinde izleyen Uçhisarlılar, farklı bir atmosferde milli duyguları yaşamanın keyfini çıkardılar. 
     Merkez ilçeye bağlı Uçhisar Beldesi'nde bulunan 1001 Gece Motel-Restorant İşletmecisi Ahmet Öztürk, Türkiye-Japonya karşılaşmasını izleyebilmek için peribacasına çanak anten kurdu. Restoran çalışanları ile birlikte karşılaşmayı izleyen Öztürk, peribacası içerinde maç seyretmenin çok zevkli olduğunu söyledi. 
     





</TEXT>
</DOC>
