<DOC>
<DOCNO> 88382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sontur23.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Üsküdar'da batan teknedekiler kurtarılıp hastaneye kaldırıldı... 
</HEADLINE>
<TEXT>

     Üsküdar açıklarında batan motor yat tipindeki tekneden kurtarılanlardan 10'u, hastaneye kaldırıldı. 
     Alınan bilgiye göre, özel ve gezinti amaçlı motor yat tipindeki yaklaşık 9 metrelik tekne, Kızkulesi yakınlarında, kıyıya yaklaşık 50 metre mesafede, sığlık alanda kayalara çarpıp, su alarak battı. 
     Yatta bulunanlar, çevreden yardıma gelen yolcu motorları ve balıkçı tekneleri tarafından kurtarıldı. 
     Olayda, suya düşen ve yaralanan 9'u kadın 1'i de çocuk 10 kişi, İstanbul Medipol Hastanesi'ne kaldırıldı. Bu kişilerin hayati tehlikeleri bulunmadığı bildirildi. 
     Yat kaptanının ise ifadesi alınmak üzere polis karakoluna götürüldüğü kaydedildi. 
     Polis yetkilileri, olay sırasında yatta kaç kişinin bulunduğunun belirlenmesine çalışıldığını, kayıp olduğuna ilişkin ise kendilerine herhangi bir bilgi ulaşmadığını ifade ettiler. 
     





</TEXT>
</DOC>
