<DOC>
<DOCNO> 96965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/yazar/uras.html </URL>
<DATE> 2002/07/20/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Gençlerin çoğu hayatından memnun, gelecekten ümitli 
</HEADLINE>
<TEXT>

     İkide bir "Türkiye’nin nüfusu genç nüfus... Gençler bu ülkenin geleceği" denilir durur... Kim bu gençler Ne yapıyorlar Nasıl yaşıyorlar Gelecek için ne düşünüyorlar Gazetemiz Milliyet’in Ekonomi sayfalarını hazırlayanlar bu soruların cevabını bulmak için bir araştırmanın yararlı olacağına inandı. Genel Yayın Yönetmeni Mehmet Y. Yılmaz’ın desteği ve Murat Sabuncu’nun öncülüğü ile Inpunt Araştırma Grubu 17 - 30 Haziran 2002 tarihleri arasında büyük şehirlerde ve bu şehirlerin varoşlarında yaşayan gençler ile Anadolu’da yaşayan gençleri kapsayan bir araştırma gerçekleştirdi. 
     Bu araştırmada, 16 - 18 yaş grubunda "orta öğretim ve lise çağında olan gençlerin", 19 - 23 yaş grubunda "üniversitede öğrenim gören veya hayata yeni atılan gençlerin", 24 - 28 yaş grubunda "çalışan, askerliğini tamamlamış ve evlilik sürecindeki gençlerin" durumları, sorunları ayrı ayrı "örnekleme yolu ile" belirlendi. 
     Araştırma büyük şehirlerde ve Anadolu’da yüz yüze görüşme şeklinde gerçekleştirildi. İstanbul’un varoşlarında ise, yüz yüze görüşmeyi Milliyet Ekonomi Servisi çalışanları yaptı. 
     Araştırmanın sonuçları üç gündür Milliyet Ekonomi sayfalarında yayımlanıyor. 
     Bu araştırmanın bulguları çok önemli. Çünkü bu araştırma gençlerin ekonomik durumları, yaşamları yanında siyasi ve sosyal bekleyişleri hakkında güncel bilgileri de ortaya koyuyor. 
     Sayın okuyucularıma araştırmanın çarpıcı bölümlerini özetleyeceğim. Fakat tavsiyem, Milliyet Ekonomi sayfalarında yayımlanan ve yayımlanacak olan geniş açıklamaları izlemenizdir. 

</TEXT>
</DOC>
