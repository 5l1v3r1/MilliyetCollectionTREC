<DOC>
<DOCNO> 82746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/yasam/ayas.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastalıkta sağlıkta karımı döveceğime’ 
</HEADLINE>
<TEXT>

Birkaç yıl öncesinin gözde mankeni Hande Demirkol, kocası Hakan Mutlu’nun tuttuğu bodyguard’lar tarafından dövüldü 
     YAŞAR ÇAKMAK 

     Onu yıllar önce Mahsun Kırmızıgül ile başrol oynadığı Hemşerim’ dizisiyle tanıdık. Sarı saçları, yeşil gözleri, düzgün hatlarıyla dikkat çeken manken ve fotomodel Hande Demirkol’un hayatı, büyük umutlarla yaptığı evlilikle k busa döndü. Marmara Üniversitesi İngilizce Öğretmenliği Bölümü mezunu olan ve İngilizce, Fransızca, Almanca bilen Demirkol, 1 yıl önce borsacı Hakan Mutlu’yla evlendi. Demirkol, birkaç gün önce gazetemize gelerek gözyaşları içinde başına gelenleri anlatmıştı. Ancak daha haber gazete sayfalarına yansımadan güzel mankenin dayak yediği haberi geldi. İşte Demirkol’un, dayak sonrası anlattıkları 
     
     Üzüntüden düşük yaptı 
     "Eşim Malatya Hekimhanlı. Onun uğruna kariyerime veda edip evimin kadını oldum. Yemek yaptım, ev temizledim ama yine de yaranamadım. Mankenliği bırakmaya değmezmiş, ben her şeyin değişeceğini düşünüp bıraktım ama şimdi elimde avucumda hiçbir şey yok. Tüm televizyondan ve podyumdan kazandıklarım 200 bin dolardı. Eşimi dinleyip paramı borsaya yatırdım ve hepsini kaybettim. Son olarak vurmak için üzerime yürüdü ama vuramadı. Üzüntüden bebeğimi düşürdüm." 
     
     Ve dayak... 
     Mankenliğe geri dönme hazırlıkları yapan ve bir single çıkararak sahneye de adım atmayı planlayan Hande Demirkol, evliliği boyunca yaşadıklarının ardından evi terk etti. Ne var ki, dün eşyalarını almak için, nakliyecilerle birlikte Çengelköy’deki evine giden Demirkol, kayınvalidesi ve Havana ile Anjelik gece kulüplerinin bodyguardları Nuri ile Bora tarafından dövüldü. Demirkol, dün başına gelenleri de şöyle anlattı "Üç nakliyeciyle birlikte evden eşyalarımı almaya gittim. Giysilerim çöp torbalarına doldurulmuş bir şekilde evin ortasında duruyordu. Kayınvalidem aniden yüzümü tırnaklamaya başladı. Bodyguardlar da nakliyecileri dövdü ve üzerime saldırdı. Hiçbir eşyamı alamadan beni evden kovdular. Daha sonra eşim eve geldi..." 
     
Maganda cenneti      Son günlerde, magazin dünyasının gündemini kadınların yediği dayaklar oluşturuyor. Önce Yasemin Kozanoğlu eski sevgilisi Derya Danacı ve bar korumalarınca, ardından da dansöz Asena, İbrahim Tatlıses tarafından dövüldü. 
     
     Yasemin’e dayak 
     Erol Derviş’le nişanlandığı gece sevgilisi Derya Danacı ile Marmaris kaçamağı yapan Yasemin Kozanoğlu, bu olayın ardından nişanı attı. Sonrasında Danacı ile Arto’yu dinlemeye gittiği mek nda basının kendisini görüntülemesine kızan Kozanoğlu, sinir krizleri geçirince Derya Danacı ve bardaki korumalar tarafından kameralar önünde dayak yedi. 
     
     Asena’ya patladı 
     Asena’ya ödül verdiği gecede onunla romantik bir şekilde dans ederken görüntülenen İbrahim Tatlıses, oğlu İdo ve Derya Tuna kendisine tepki gösterince soluğu Asena’nın yanında aldı. Dans ederken halinden memnun görünüyordu ama sinirlenince hıncını Asena’yı döverek çıkardı. 
     



 YAŞAM 
















</TEXT>
</DOC>
