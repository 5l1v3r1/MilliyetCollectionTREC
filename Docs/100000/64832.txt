<DOC>
<DOCNO> 64832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sonspo17.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina dağılıyor... Futbolcular kontratlarını feshetmek istiyor 
</HEADLINE>
<TEXT>

     İtalyan futbolunda bu sezon ekonomik yönden büyük problemler yaşayan Fiorentina Kulübü, dağılmaya doğru gidiyor. 
     Fiorentina'da oynayan Nuno Gomes ve Marco Rossi, İtalyan Futbol Ligi Müdürlüğü'ne Lega başvuruda bulunup kulüp ile olan kontratlarının bir an önce feshedilmesini istediler. 
     Toscano Futbolcular Derneği'nin avukatı Menichetti aracılığıyla Lega'ya başvuran Portekizli hücum oyuncusu ve İtalyan ortasaha oyuncusunu takımdaki arkadaşlarının da izleyebileceği belirtiliyor. 
     Teknik direktör Bianchi tarafından kadrodışı bırakılması beklenen 2 futbolcu, kulüpten kontratlarını feshetmelerinin nedeni olarak 
     maaşları ve primlerini alamamalarını gösterdi. 
     Avukat Menichetti de, gazetecilere yaptığı açıklamada, ''Bunu para için değil sadece haklarını korumak için yapıyoruz. Çünkü futbolcular kulübün iflası halinde bağımlı kalmak istemiyorlar. Yalnız kalmayacaklarına ilişkin izlenimlerim var'' dedi. 
     Nuno Gomes'in 18 milyon Euro, Rossi'nin de 8 milyon Euro bonservis bedeli olduğu öğrenilirken, ekonomik krizde olan kulübün bu bonservisleri kaybetme riski bulunduğu ifade ediliyor. 
     İtalya Ligi'nde kümede kalma mücadelesi veren Fiorentina 16 puanla son sıralarda bulunuyor. 
     






</TEXT>
</DOC>
