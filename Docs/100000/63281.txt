<DOC>
<DOCNO> 63281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sonspo03.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya Açık'ta bir sürpriz daha... 
</HEADLINE>
<TEXT>

     Sezonun ilk ''Grand Slam'' mücadelesi olan Avustralya Açık Tenis Turnuvası'nda sürprizler bitmiyor. 
     Tek erkeklerde ilk gün 3 numaralı seribaşı ABD'li Andre Agassi'nin sakatlığı nedeniyle turnuvadan çekildiğini açıklaması, aynı gün 2 numaralı seribaşı Brezilyalı Gustavo Kuerten, 2. gün 1 numaralı seribaşı Avustralyalı Lleyton Hewitt, 3. gün 4 ve 5 numaralı seribaşı Rus Yevgeny Kafelnikov ile Fransız Sebastien Grosjean'in elenmesinden sonra bugün de 6 numaralı seribaşı İngiliz Tim Henman, turnuvaya veda etti. Henman, 4. tur maçında, dünya klasmanında 64. sırada bulunan 29 yaşındaki İsveçli Jonas Bjorkman'a 6-2, 7-6 8-6 ve 6-4'lük setlerle 3-0 yenildi. 
     Tek bayanlarda da geçen yılın Wimbledon ve ABD turnuvaları şampiyonu olan 2 numaralı seribaşı Venus Williams, 13 numaralı seribaşı Bulgar Magdalena Maleeva'yı 6-0 ve 6-3'lük setlerle 2-0 yenerek, çeyrek finale çıktı. 
     






</TEXT>
</DOC>
