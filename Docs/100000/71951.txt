<DOC>
<DOCNO> 71951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sondun21.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloseviç davasında Kosovalı Türk tanık zulmü anlattı 
</HEADLINE>
<TEXT>

     Kosovalı bir Türk, Lahey'de devam eden Slobodan Miloşeviç davasında bugün tanıklık yaptı. 
     382 akir Taç adlı Kosova Türkü, uluslararası mahkemede Sırp kuvvetlerinin Kosova'da yaptıkları zulmü ve tehciri anlattı. ''Sırp ordusu gelip köyümüzde birçok evi ateşe verdi'' diye başlayan Taç, ''Korkuyla evlerimizin bodrumlarına mahzenlere sığındık, ama 3 Türk, 4 Arnavut öldü...'' dedi. 
     Kosova'nın güneyindeki Mamuşa köyünde yaşayan 48 yaşındaki 382 akir Taç, 24 Mart 1999'da NATO bombardımanları başlayınca civardan yaklaşık 30 bin kişinin Mamuşa'ya nasıl sığındığını, Sırpların daha sonra Mamuşalı mültecileri otobüs ve kamyonlarla Arnavutluk sınırına götürmeye nasıl zorladıklarını anlattı. 
     Türk tanık, ''Bize karşı bir şey yapmaya kalkarsanız, sizi öldürürüz, evlerinizi ateşe veririz diyerek tehdit ettiler'' diye konuştu. 
     Eski Yugoslav lideri Miloşeviç, Lahey mahkemesinde 90'lı yıllarda Hırvatistan, Bosna ve Kosova'da savaş suçu ve soykırımla suçlanıyor. 
     






</TEXT>
</DOC>
