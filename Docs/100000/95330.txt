<DOC>
<DOCNO> 95330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/soneko21.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası ''Borcun sürdürülebilirliğiyle ilgili endişemiz yok'' 
</HEADLINE>
<TEXT>

     Türkiye İş Bankası Genel Müdürü Ersin Özince, piyasaların siyasi belirsizlikleri ciddi şekilde satınaldığını, borcun sürdürülebilirliği konusunda bir endişe taşımadıklarını söyledi. 
     Ersin Özince, İş Bankası'nın 2001 yılı faaliyetlerinin değerlendirildiği basın toplantısında, siyasi belirsizliklerin ekonomik program ve borç sürdürülebilirliği üzerindeki etkileriyle ilgili bir soruyu "Belirsizliklerin yeni belirsizliklere yol açmayacağını ve ekonomik programın bunu kaldırabilecek ivmesinin olduğunu düşünüyorum" şeklinde yanıtladı. 
     Özince borcun sürdürülebilirliğiyle ilgili bir sorun olup olmayacağı konusunda da "Böyle bir tereddüt yaşamıyorum. Bunun gereğini hükümetimizin ve siyasilerimizin yapacağına inanıyorum" dedi. 
     Genel Müdür Özince, Kemal Derviş'in istifa kararından vazgeçmesini olumlu karşıladıklarını belirterek, "Öncelikle ulusal programları, çok saygı duyduğumuz Ekonomi Bakanımız da dahil, bireylere maletmemek gerekir. Program Türkiye'nin programıdır ve Türkiye ekonomisinin, Derviş'in, hükümetimizin, devletimizin yüklendiği bir program olduğunu düşünüyorum." dedi. 
     





</TEXT>
</DOC>
