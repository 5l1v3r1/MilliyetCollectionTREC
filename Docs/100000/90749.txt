<DOC>
<DOCNO> 90749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/son/soneko15.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank Fon'a devredildi, dolar 20 bin lira yükseldi 
</HEADLINE>
<TEXT>

     Pamukbank'ın fona devredilmesi haberinin ardından, ABD Doları'nda yükseliş yaşandı. 
     İstanbul serbest piyasa dün 1 milyon 560 bin liradan kapanan dolar, güne 1 milyon 562 bin liralık satış fiyatıyla başladı. Saat 11.10 itibariyle serbest piyasada dolar 1 milyon 577-580 bin lira seviyesinde satılıyor. 
     Dün 1 milyon 483 bin liradan kapanan ve güne 1 milyon 487 bin liradan başlayan Euro ise 1 milyon 503-505 lira seviyesinde işlem görüyor. 
     
     DOLAR KOTASYONLARI 

     Bankalararası para piyasasındaki dolar kotasyonlarına bakıldığında ise satışta ise en düşük fiyat 1 milyon 578 bin lira, en yüksek fiyat da 1 milyon 580 bin lira düzeyinde bulunuyor. Sabah saat 09.45'de dolar satışta en yüksek kotasyon 1 milyon 580 bin lira düzeyindeydi. 
     
     TAHVİL-BONO 

     İstanbul Menkul Kıymetler Borsası İMKB Tahvil ve Bono Piyasası Kesin Alım Satım Pazarı'nda 9 Nisan 2003 vadeli bugün valörlü tahvilin bileşik getirisi yüzde 69.62 düzeyinde bulunuyor. 
     Saat 11.10 itibariyle bu tahvilin basit getirisi de, yüzde 69.62 olarak belirlendi. 
     8 Ocak 2003 vadeli bugün valörlü bononun basit getirisi ise yüzde 64.00'e, bileşik getirisi ise 72.89'a geriledi. 
     

     
</TEXT>
</DOC>
