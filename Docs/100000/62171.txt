<DOC>
<DOCNO> 62171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sondun01.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yaşlı Adam ve Deniz" romanının esin kaynağı Kübalı balıkçı öldü 
</HEADLINE>
<TEXT>

     Ünlü Amerikalı romancı Ernest Hemingway'e esin kaynağı olan Kübalı denizci Gregorio Fuentes 104 yaşında bir balıkçı köyü olan Cojimar'da öldü. 
     Hemingway'in Karayipler'de yaşadığı sıralarda bindiği geminin kaptanlığını yapan Fuentes, ünlü yazarın ''Yaşlı Adam ve Deniz'' adlı romanına esin kaynağı olmuştu. 
     Havana'daki Hemingway Uluslararası Gemicilik Kulübü'nün yöneticisi ve Fuentes'in arkadaşı olan Jose Miguel Diaz Escrich, Reuters'e yaptığı açıklamada ''O Fuentes , Hemingway ile yıllar süren arkadaşlığı sayesinde Küba balıkçılığı ve insan kardeşliğinin bir sembolü olmuştu'' diye konuştu. 
     Hemingway'in Karayip adasında yaşadığı sıralarda Pilar adlı gemisinin kaptanlığını yapmış olan Fuentes, 11 Haziran 1897'de doğmuştu. Son zamanlarda yaşadığı Havana'nın biraz doğusundaki Cojimar köyünde turistler için önemli bir cazibe merkezi haline gelen Fuentes'in dün sabaha karşı öldüğü belirtildi. 
     Fuentes'in yine aynı gün öğleden sonra yakındaki Guanabacoa köyündeki bir mezarlığa gömüldüğünü belirten arkadaşları, yaşlılıkla ilişkili pek çok rahatsızlığı bulunmasına karşın 104 yaşındaki balıkçının ilerlemiş yaşına karşın zihninin hala berraklığını koruduğun kaydediyorlar. 
     Hemingway'in 1952'de yazdığı ve başyaptığı olarak kabul edilen ünlü roman, yaşlı bir denizcinin balık tutarken denizle yaptığı büyük mücadeleyi anlatıyordu. Hemingway söz konusu romanıyla 1954'de Nobel edebiyat ödülüne layık görülmüştü. 
     






</TEXT>
</DOC>
