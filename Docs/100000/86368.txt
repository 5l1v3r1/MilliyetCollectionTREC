<DOC>
<DOCNO> 86368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/soneko07.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Soros, Efes Breweries International'a ortak oldu 
</HEADLINE>
<TEXT>

     Soros liderliğinde uluslararası yatırımcılar, Efes İçecek Grubu'nun uluslararası bira operasyonlarını yöneten Efes Breweries International'a EBI ortak oldu. 
     Anadolu Efes Biracılık ve Malt Sanayii A.Ş'den Borsa'ya gönderilen açıklamaya göre, şirket Yönetim Kurulu'nun aldığı karar doğrultusunda, iştiraklerden Hollanda'da yerleşik Efes Breweries International B.V.'nin EBI hızla büyüyen operasyonlarını daha da ileriye götürmek amacıyla gerekli yatırımların finansmanı kapsamında dış finansman temini için bir sermaye artışına giderek, artan sermayenin uluslararası kurumsal yatırımcılara tahsisine ilişkin işlemler tamamlandı. 
     Bu çerçevede EBI'nin 103 milyon 920 bin 200 Euro olan sermayesi ilk etapta nakden 119 milyon 510 bin 300 Euro'ya arttırıldı. Arttırılan sermayede rüçhan haklar kullanılmayarak, sermaye artışına iştirak edilmedi. Arttırılan sermayeye ilişkin kullanılmayan rüçhan hakların uluslararası kurumsal yatırımcılara tahsisi için ilgili taraflar arasında ''Share Subscription and Share Retention Agreement'' imzalandı. 
     Soros Private Funds Management tarafından idare edilen Southeast Europe Equity Fund'un liderliğindeki uluslararası kurumsal yatırımcılar ilk etaptaki nakden sermaye artırımı sonrasında EBI'nin yüzde 13.04 hissesine sahip oldular. Söz konusu uluslararası kurumsal yatırımcılar arasında Emerging Markets Management, Avrupa Yatırım ve Kalkınma Bankası EBRD , Franklin Templeton Investment tarafından yönetilen Templeton Strategic Emerging Markets Fund, Keough Partners ve Stichting A Star Management Group bulunuyor. 
     





</TEXT>
</DOC>
