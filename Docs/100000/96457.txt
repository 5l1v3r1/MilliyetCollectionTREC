<DOC>
<DOCNO> 96457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/siyaset/asiy.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz Baykal, Kemal Derviş’e adres gösterdi Solda birlik ancak bu çatının altında olur 
</HEADLINE>
<TEXT>
CHP’de buluşalım 
CHP lideri, 2.5 saat görüştüğü Devlet Bakanı Derviş’i pişman olma’ diye uyardı Şimdi gördüğünüz destek sandıktan çıkmayabilir. Siyasetin acımasız yüzü de var 
     ANKARA Milliyet 

     CHP Genel Başkanı Deniz Baykal, seçim sürecinde ittifak için nabız yoklayan Devlet Bakanı Kemal Derviş’i, içinde yer aldığı İsmail Cem liderliğindeki yeni oluşum konusunda, "Kliklerin içinde yer alma. Sonradan pişman olma" diye uyardı. Baykal, solda birliğin çatısının CHP olduğu mesajını da verdi. 
     
     Güçlü iktidar lazım’ 
     Derviş, telefonla randevu aldığı Baykal ile görüşmek üzere dün gittiği CHP Genel Merkezi’nde 2,5 saat kaldı. Görüşmede Baykal, Türkiye’nin seçim sonrasında güçlü bir iktidara ihtiyacı olduğunu belirterek yeni oluşumla CHP arasında ittifak için nabız yoklayan Derviş’i, "Türkiye’de yeni oluşumların başlangıçta aldığı desteğin sandıktan çıkmayabileceği, siyasetin acımasız olduğu, sonradan pişman olacağı kararlar almaması" gerektiği yolunda uyardı. Daha önce Derviş’in yeni oluşumda sadece İsmail Cem’in genel başkanlık hevesine hizmet edeceği görüşünü öne süren Baykal’ın, benzer mesajı dünkü görüşmede de verdiği, buluşulacak çatının CHP olduğu mesajını ilettiği kaydedildi. 
     
     Baykal’dan yardım istedik’ 
     Görüşmenin ardından, ekonominin son durumunu Baykal’a anlatmak istediğini ifade eden Derviş, "Son siyasi gelişmeleri gözden geçirdik" dedi. Türkiye’de ciddi bir ekonomik toparlanma yaşandığını söyleyen Derviş şöyle konuştu "Önemli olan bu toparlanmanın devam etmesi. Ekonomideki bozulmanın hassasiyetini insanlarımız ödüyor. Bu konuda Baykal’dan bize yardımcı olmasını istedik. Uzun zamandır görüşemediğimiz için görüşme de uzun oldu." 
     CHP kökenli Derviş’e "Kemal" diye hitap eden Baykal da, şu açıklamayı yaptı "Bu buluşmayı bir hasret giderme toplantısı olarak değerlendirdik. Alınan seçim kararının ekonomiye nasıl yansıdığını ve önümüzdeki günlerdeki gelişmeler hakkında Derviş ile yararlı değerlendirmeler yaptık. Anlattıklarıyla hepimize düşen görevler daha net olarak ortaya çıkmıştır. Sorunları kontrol altına almak ve yardımcı olmak herkesin sorumluluğudur. Hepimize duyarlı davranmak düşüyor." 
     
Yüzde 40 hayalleri binde 40’larla bitti’      CHP Genel Başkanı Deniz Baykal, dün akşam Kanal D ve Show TV’nin sorularını yanıtlarken, Derviş görüşmesi ile yeni oluşum konusunda şunları söyledi 
     "Yeni siyasi oluşum başlatan herkes büyük umutlarla işe başlamıştır. Ama Türk siyasetinin bir yalın gerçeği vardır. Yola çıkarken başlanan umutlar çoğu kere tam tersi bir tablo ortaya koyar. Sadece yola çıkarken değil, geçmişte bazı önemli, toplumda heyacan yaratan, herkesin umut bağladığı girişimler olmuştu. Yüzde 40’lardan söz ederek yola çıkmışlardı. Çok değerli insanlar görev yapıyordu. Binde 40’larda seçim sonuçları ortaya çıktı. 
     
     YDH hatırlatması... 
     "Siyasetin kendine göre acımasız bir mantığı var. Sadece 50- 60 kişi bir araya geldi. İçinde değerli insanlar var. Bize medya da büyük destek veriyor. Haydi yapıyoruz’ havasıyla yola çıkarak bu sonucu almak her zaman mümkün değildir. Geçmişte Yeni Demokrasi Hareketi’ne destek veren Derviş’in ne geçmiş siyasi tercihleri, ne geçmiş siyasi hayatımız bakımından bir özel irdeleme yapmadık." 
     "90 gün sonra seçime gideceğiz. İnanıyorum, önümüzdeki zaman aralığı içinde bu gerçekler daha soğukkanlı değerlendirilecektir. Gün ayrışmanın değil, kucaklaşmanın, birleşmenin günüdür. Türkiye’nin buna ihtiyacı var." 
     



 SİYASET 


















</TEXT>
</DOC>
