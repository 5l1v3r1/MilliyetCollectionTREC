<DOC>
<DOCNO> 86047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/yazar/akyol.html </URL>
<DATE> 2002/05/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Milliyetçilik ve Kürtler 
</HEADLINE>
<TEXT>

     MHP’NİN karşı çıktığı iki konu İdamın kalkması... Kürtçe dil kurslarına ve TV yayınına izin verilmesi... 
     Avrupa ise bunları şart sayıyor 
     Türkiye tarihi bir karar vermek zorunda AB dışında kalarak mevcut yasakları sürdürmek mi .. Yoksa AB içine girerek idam ve dil yasaklarını kaldırmak mı İkisi de fevkalade ciddi ve riskli seçenekler... 
     MHP yöneticileri "gri alan"ı görüyorlar Konu bir ak - kara meselesi değil bir şıkkı reddettiğiniz zaman öteki şıkkın risklerine kapı açarsınız 
     MHP için daha zor bir konu, çünkü partinin köklerinde Türkçülük’ akımı var. 
     Türkeş’in MHP’si zamanla kitlelere açıldıkça, bir yandan İslam katkısıyla, öbür yandan Demokrat Parti geleneğinin etkisiyle "Türkçülük" terimini bırakmış, vatandaşlık bağını da içerdiği için daha kapsayıcı olan "Türk milliyetçiliği" demeyi tercih etmişti. 
     Bu süreçte gençler Türkçülüğün’ "Bozkurt"unu, partililer de Osmanlı’nın "Üç Hilal"ini amblem olarak benimsediler. 
     Ama Üç Hilal’ciler de Osmanlı gibi çok - kültürlü bir toplumu hiç düşünmemişlerdi. 
     
     ETNİK kültürlerin bir Avrupalılaşma’ projesi içinde gündeme gelmesi "Türk milliyetçiliği" için de, devletin "Atatürk milliyetçiliği" için de yeni, alışılmış kalıplarla karar verilmesi çok zor bir hadise... 
     Askerlerin konuşmaması "taraf" olup olmamalarından değil, konunun karmaşıklığındandır sanıyorum. 
     Temel soru, millet bütünlüğünün çağımızda nasıl sağlanabileceğidir. 
     "Millet" olmak için herkesin etnik kültür ve dini itikat gibi konularda "aynı" olması şart değildir. Her bakımdan "aynı" bireylerden oluşmuş bir "millet" anlayışı şoven bir "hayali cemaat" tasavvurudur ve şimdi bunu etnik - şoven Kürt entelleri yapıyorlar 
     Halbuki sosyolojik anlamda "millet" etni’leri kaynaştıran derin bir "beraberlik" duygusudur Köklü tarihi hatıralar, ortak bir dil sayesinde sağlanan yoğun ekonomik, sosyal ve insani ilişkiler, müşterek çıkarlar ve bütün bunların yarattığı "vatan hissi", vatanın her yerinde bir "ebedi tanışıklık" duygusuna sahip olunması... 
     
     TAŞKENT’E de Diyarbakır’a da defalarca gittim, Diyarbakır’da kendimi Taşkent’ten çok daha fazla "ebedi tanışıklık" içinde hissederim. Diyarbakırlı bir Kürt de kendisini Süleymaniye’de değil, İstanbul’da, Konya’da "ebedi tanışıklık" içinde hisseder. 
     Bir sohbetimizde Murat Bozlak ve Ahmet Türk de bunu anlatmıştı. Fiili durum da bunu gösteriyor. 
     AB üyeliği Kürt dil ve kültüründe bir gelişmeye, başlangıçta da geçici bir romantizme yol açacaktır Ama AB üyeliğinin ekonomik gelişmeyi hızlandıracak olması, Türklerle Kürtleri hem nüfus hareketleriyle, hem ticari bağlarla, hem beşeri ilişkilerle daha fazla kaynaştıracak, Türkçe bugünkünden daha fazla ortak dil olarak kullanılacaktır. 
     AB dışında kalmanın yaratacağı ekonomik ve politik problemlerin ise ülke bütünlüğünü korumayı daha da zorlaştıracağı kanaatindeyim. MHP bir de bu açıdan düşünmeli. 
     
     







Milliyetçilik ve Kürtler 


Dananın kuyruğu 


İhtarname... 


Bahçeli’den cesur adımlar bekliyorum 


45 parti, 45 çözüm değil 


Cem Derviş ikilisi çare olur 


İz şansı 


Onno dağı 


Eskişehir’de bir vaha Anadolu Üniversitesi 


Bu yıl Irak’a saldırı yok... 


Sevmek mi istersiniz, yoksa sevilmek mi 


Bir memleketin deniz işleri... 


Seçimin ekonomi politiği 


İTO’da 50 yıl çalışabilmenin sırrı nerede 


Kanuni’den Beri 


Murat Evgin "Türk gibi rock" yapıyor 


Kapı kapı dolaştı bankasını sattı 


</TEXT>
</DOC>
