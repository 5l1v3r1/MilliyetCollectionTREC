<DOC>
<DOCNO> 85661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sondun18.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı onbaşı Tayland'daki annesini 24 sene sonra gördü 
</HEADLINE>
<TEXT>

     Amerikalı Deniz Piyadeleri Onbaşısı Matthew Scott, Tayland'da 10 günlük bebekken ayrıldığı annesine 24 yıl sonra kavuştu. 
     Altın Kobra Ortak Askeri Tatbikatı'na katılmak için Tayland'da bulunan 24 yaşındaki Onbaşı Scott, Tayland ordusu subayının yardımıyla bir yetimhanede 24 yıl önce ayrıldığı annesiyle buluştu. 
     Tayland ulusal radyosunun yayınında, 24 yıl önce Amerikalı bir çift tarafından evlat edinilen Scott'un, annesiyle ilk konuşması şöyle oldu 
     Tay dili bilmeyen Scott ''Anne, nasılsın...'' Anne Tom Horn-Ngam Yalnız ağlama sesi... 
     41 yaşındaki anne Horn-Ngam, 17 yaşındayken doğurduğu oğlunu, o daha 10 günlük bebekken, bakacak gücü olmadığı için yetiştirme yurduna bırakmak zorunda kalmış. Tay babanın nerede olduğu bilinmiyor. 
     ABD'nin Güney California eyaletinde büyüyen Onbaşı Scott, bugün annesiyle başkent Bangkok'u gezdi ve yakında annesinin memleketi olan kuzeydoğudaki köyüne giderek, dedesiyle de buluşmayı aklına koydu. 
     Tayland'da mayıs sonuna kadar sürecek tatbikatta 14 bin Amerikan askeri bulunuyor. 
     





</TEXT>
</DOC>
