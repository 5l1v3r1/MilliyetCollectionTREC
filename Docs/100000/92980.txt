<DOC>
<DOCNO> 92980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sondun02.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Annelerinin otomobilde bıraktığı 2 çocuk sıcaktan öldü 
</HEADLINE>
<TEXT>

     ABD'nin Michigan eyaletinde, sıcak havada anneleri tarafından otomobilin içinde üç saatten fazla süreyle yalnız bırakılan 2 çocuk öldü. 
     Polis, çocuklarını otomobilde bırakıp saçını yaptırdığı belirtilen 25 yaşındaki kadının, savcıların konuyla ilgili incelemeleri sırasında, cinayet suçundan gözaltında tutulduğunu bildirdi. 
     Meteoroloji yetkilileri, çocukların otomobilde bırakıldığı geçen cuma hava sıcaklığının 27-31 derece arasında olduğunu, ancak bu sıcaklığın aracın içinde 38 dereceye yükselebileceğini söylediler. 
     Polis, kadının, 10 aylık kızıyla 3 yaşındaki oğlunu Detroit kentine birkaç kilometre uzaklıktaki Southfield kasabasındaki hastaneye getirdikten sonra durumdan haberdar edildiklerini kaydetti. 
     Polisin açıklamasına göre, kadın yetkililere önce kaçırıldığını ve tecavüze uğradığını, otomobiline döndüğünde de çocuklarını uyurken bulduğunu söyledi, ancak daha sonra ifadesini değiştirerek, saçını yaptırmak için durduğunu ve üç saatten fazla süre sonra aracına geri geldiğinde çocuklarının ölmüş olduğunu belirtti. 
     





</TEXT>
</DOC>
