<DOC>
<DOCNO> 92941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/spor/spo01.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş kan arıyor 
</HEADLINE>
<TEXT>

Siyah-Beyazlılar’ın, yıldız futbolcu transferini bir türlü yapamaması taraftarı endişelendiriyor. Tribünler, takıma hava katacak bir isim istiyor 
     Aday çok, imza yok 
     BEŞİKTAŞ’TA yaklaşık iki aydır devam eden transfer girişimleri devam ediyor. Savio, Conceçaio, Djalminha, Nouma, Amaral, Pancu ve Tayfun gibi yıldızların transferinden sonuç alamayan Beşiktaş, Cordoba, Zago ve Radu Nicelescu’yu renklerine kattı. Siyah-Beyazlı taraftarlarlar, kamp döneminin başlamasına kısa bir süre kala takıma hava verecek bir yıldızın alınmasını istiyorlar. 
     
     Nouma için umut 
     BEŞİKTAŞ Yönetim Kurulu Üyesi Mete Düren, Pascal Nouma’nın transferinden henüz vezgeçmediklerini açıkladı. Düren, "Pazartesi günü yapacağımız toplantıya Nouma’nın raporlarıyla ilgili sonuçları da götüreceğim. Buna göre harekete geçeceğiz. Yeni şartları görüşmek için bir daha Cannes’a gitme durumumuz olabilir" dedi. 
     
ZAGO Az gol yeriz’      CENGİZ MALGIR 

     BEŞİKTAŞ’IN Roma’dan transfer ettiği, Brezilyalı savunma oyuncusu Zago, dün yeni sezon hazırlıklarına başlamak için İstanbul’a geldi. Zago’nun, hafta başından itibaren, Siyah-Beyazlılar’la birlikte antrenmanlara başlayacağı açıklandı. Sambacı, kamp dönemine kadar eksiklerini gidereceğini belirtti. 
     ZAGO, Ronaldo ile defansta mükemmel bir ikili oluşturacaklarını da iddia etti. Brezilyalı futbolcu, "Beşiktaş bence ligin en az gol yiyen takımı olacak. İlhan’ı çok beğendim. Böyle bir golcümüzün olması büyük şans. Türkiye, Dünya üçüncülüğünü hak etti. Kupayı ülkem Brezilya kazanır" dedi. 
     
Divan’dan eleştiri      BEŞİKTAŞ’TA Divan Kurulu toplantısı dün yapıldı. Divan Üyeleri, Mondragon transferindeki hatalar nedeniyle, yönetimi eleştirdi. Kulübün, 25 trilyon 495 milyar lira alacağı, 23 trilyon 53 milyar lira borcunun olduğu açıklandı. Genel Sekreter İsmail Ünal, "Mali açıdan UEFA’nın istediği düzeye geldik" dedi. 
     
Demirören krizi çözdü      BEŞİKTAŞLI futbolcuları isyan noktasına getiren alacaklar konusunda uzlaşma sağlandı. Yüzde 20’si peşin, geri kalanını 6 taksitle alma önerisine ilk etapta sıcak bakmayan Siyah - Beyazlılar, Asbaşkan Yıldırım Demirören’in araya girmesiyle ödeme planını kabul ettiler. Alacaklarının bir kısmını tahsil eden futbolculara, kamp dönüşünde de ödeme yapılacağı bildirildi. 
     



 SPOR 






























</TEXT>
</DOC>
