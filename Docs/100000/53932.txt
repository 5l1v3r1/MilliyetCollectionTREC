<DOC>
<DOCNO> 53932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sonspo18.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aykut Kocaman "Galibiyetten çok, iyi futbol bizi sevindirdi.." 
</HEADLINE>
<TEXT>

     İstanbulspor Teknik Sorumlusu Aykut Kocaman, Yimpaş Yozgatspor karşısında elde ettikleri galibiyetten çok, takımın ortaya koyduğu futbolun kendilerini sevindirdiğini söyledi. 
     Kocaman, maçtan sonra düzenlenen basın toplantısında, 4 haftalık yenilgilerin ardından, Yimpaş Yozgatspor'u mağlup ederek kötü gidişe son verdiklerini belirterek, ''Beklenen bir galibiyetti. Yimpaş Yozgatspor karşısında çok iyi oynadık ve pozisyonlar yakaladık. 
     Futbolcularımı aldıkları galibiyetten dolayı kutluyorum'' diye konuştu. 
     Yimpaş Yozgatspor Teknik Direktörü Bahri Kaya ise ilk yarıda sezonun en az hatasını yaptıklarını vurgulayarak, ''İlginç bir oyun oldu'' dedi. 
     Kaya, Bushaj'ın 3 kişinin arasından golü attığını kaydederek, ''İlk yarıda hava şartları oyunu ağırlaştırdı. Buna rağmen uzatma dakikalarında 2 pozisyon bulduk. Beraberliği de sağlayabilirdik. 
     İstanbulspor farklı da kazanabilirdi'' diye konuştu. 
     






</TEXT>
</DOC>
