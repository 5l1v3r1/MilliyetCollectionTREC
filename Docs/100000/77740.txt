<DOC>
<DOCNO> 77740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sondun02.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray'dan Filistin'e "saldırıları durdurun" çağrısı 
</HEADLINE>
<TEXT>

     Beyaz Saray, Filistinliler ve Araplar'a, İsrail'e karşı girişilen saldırıları durdurmaları çağrısı yaptı. 
     Beyaz Saray sözcüsü Ari Fleischer, ABD Başkanı George Bush'un çağrısının ardından başlayan, İsrail'in Filistin topraklarından çekilme sürecinin sürdüğünü söyledi. 
     Fleischer, "Ve artık Filistin Yönetimi ve Arap ülkeleri, terörizmin kınanması, teröristlere mali destek sağlanmasının engellenmesi ve devlete ait medya organları aracılığıyla şiddetin teşvik edilmesinin durdurulması yolundaki sorumluluklarını artırmalıdır" dedi. 
     Sözcü Fleischer, sorumluluğun sadece İsrail'e ait olmadığını, terörizme karşı savaşta tüm tarafların sorumluluğunun bulunduğunu belirtti. 
     İsrail güçleri, önceki gün Kalkiliya ve Tulkarim kentlerinden çekilmiş, dün gece de Batı Şeria'daki Yatta, Kabatya ve Samua köylerinden çekilmeye başlamıştı. 
     Öte yandan, Güney Afrika'nın Nobel ödüllü eski devlet başkanı Nelson Mandela, BM'yi, Ortadoğu'daki şiddet olaylarını sona erdirmek için yeterince çaba göstermediği gerekçesiyle eleştirdi 
     






</TEXT>
</DOC>
