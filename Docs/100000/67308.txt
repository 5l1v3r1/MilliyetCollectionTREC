<DOC>
<DOCNO> 67308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sontur14.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Gündemimde Irak yok" 
</HEADLINE>
<TEXT>

     Başbakan Bülent Ecevit, ''Ata'' adlı özel uçakla İstanbul'a geldi. 
     Başbakan Ecevit, Atatürk Havalimanı Devlet Konukevi'nde, İstanbul Valisi Erol Çakır, İstanbul Emniyet Müdürü Hasan Özdemir ve diğer ilgililer tarafından karşılandı. 
     Ecevit, Devlet Konukevi'nden çıkışta basın mensuplarına yaptığı açıklamada, Çırağan Sarayı'nda bugün başlayan İKÖ-AB Forumu'na dikkat çekerek, ''Dünyanın buluştuğu yer Türkiye ve İstanbul oldu'' dedi. 
     Dünyada ayrılıkları giderebilmek bakımından Türkiye'nin yapabileceği ve yapmakta olduğu çok büyük işler olduğunu kaydeden Ecevit, ''Bugünkü gibi uluslararası bir toplantı şimdiye kadar yapılmamıştır. Bu Türkiye açısından çok büyük önem taşıyor'' diye konuştu. 
     Ecevit, ''toplantıda Irak konusunun gündeme gelip gelmeyeceğine'' ilişkin bir soru üzerine de, ''Benim gündemimde Irak yok'' karşılığını verdi. 
     






</TEXT>
</DOC>
