<DOC>
<DOCNO> 79444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sondun14.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus Çarı'nın "Kış Yumurtası" yaklaşık 12.5 trilyona satıldı 
</HEADLINE>
<TEXT>

     Üzeri 3 binden fazla elmasla kaplı ''Kış Yumurtası'' yaklaşık 9.6 milyon yaklaşık 12.5 trilyon TL dolara satıldı. 
     Christie's Müzayede Evi'nin New York'ta düzenlediği açık artırmada, Rus Çarlık ailesinin mücevhercisi Carl Faberge'in yaptığı ve Rus Çarı II. Nicholas'ın 1913 yılında Paskalya Yortusu'nda annesine verdiği ''Kış Yumurtası'', Christie's'in komisyonu dahil, 9 milyon 579 bin 500 dolara alıcı buldu. 
     Uzmanlar ''Kış Yumurtası''na 4 ila 6 milyon dolar fiyat biçerken, müzayede evinin Rus şubesi başkanı Alexis de Tiesenhausen, ''İyi bir fiyat bekliyordum, ancak bu kadar iyi bir fiyat değil'' dedi. 
     Alıcının kim olduğu açıklanmadı. 
     Faberge'in yaptığı bu Kış Yumurtası, 1994 yılında düzenlenen müzayedede 5.5 milyon dolara satılmıştı. 
     Rus devlet arşivindeki belgelere göre, Faberge, 1885-1916 yılları arasında Çar II. Aleksandır ve II. Nicholas için en değerlisi ''Kış Yumurtası'' olmak üzere 50 yumurta yaptı. 
     





</TEXT>
</DOC>
