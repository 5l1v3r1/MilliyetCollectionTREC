<DOC>
<DOCNO> 52725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/magazin/yazdud.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu birliktelik şık olmadı Ebru 
</HEADLINE>
<TEXT>

Taksim'de Sugar Clup Cafe, Andon, Akmerkez'de Vakkorama Coffee Shop, Lacivert yenilendi, İstanbul Cerrahi'den emeklilere özel, iftar sofralarına buyrun Venge, Catwalk, Dedeman... 
     Geçtiğimiz günlerde Ebru Gündeş -Süha Yavuz aşkı magazin gündemine bomba gibi düştü. Sesine, insanlığına hayran olduğum ender isimlerden biridir Ebru Gündeş. Hatta sahne dünyasında 'dost', 'arkadaş' diye vasıflandırdığım pek çok isimden daha delikanlıdır. Ebru'nun basın danışmanı sevgili Sedef ve Universal'in patroniçesi, kraliçesi, benim için ise her şeyden önce bir dost olan Neşe Demirkat bu ilişkiyi bana açıkladıkları zaman önce şaşırmadım. Ama Neşe, Ebru ile Süha arasındaki aşkın evlilikle noktalanacağını ve düğün organizasyonunu da kendisinin yapacağını söyleyince biraz durdum, "Neşe dostum olarak yeme beni" dedim. Tabir biraz ağır oldu belki ama bana göre Ebru Gündeş -Süha Yavuz aşkı şık olmadı. Şayet aralarında bir ilişki varsa, olay Ebru'nun çıkaracağı yeni albümünün promosyonu değilse Süha, 'kankam, dostum' dediği, Ebru'nun iki yıl birlikte olduğu eski sevgilisi Ömer Durak'ın yüzüne nasıl bakacak Amerika'da, Cannes'da ve İstanbul'da çok kez birlikte olduk Ömer Durak, Süha Yavuz ve ben. Zaten Ömer, Universal'in avukatı, grubun içinde yani. Ömer ile Süha, benim de bulunduğum ortamlarda tabir -i caiz ise çapkınlık konusunda çok geyik yaptılar. Süha, Ömer'in Ebru ile olan ilişkisinin birebir tanığı. Eee, şimdi ne oluyor, ben anlamadım. O nedenle bu ilişki 'şık' değil dedim. Ama dünya hali bu, öyle bir alemde yaşıyoruz ki bir bakarsınız Ebru ile Süha evlenirler, nikah şahitleri ise ben ve Ömer oluruz. Ya da bir süre bizler enayi yerine konulup Ebru Gündeş'in albüm reklamına alet edilebiliriz. Bu arada Ebru çok güzel bir ilişki yaşadığını itiraf etti. ama ne derece doğru bilemem. Asıl olan Ebru Gündeş gibi sesi ile assolistliği yakalayan ve albümü milyonlar satan, yeni albümünün de milyonlar satacağına inandığım bir stara bence bu oyunlar ve bu tarz haberler hiç yakışmaması. Bilmem haksız mıyım 
     
Taksim'de Sugar Club Cafe, Andon'dan kışa 'Merhaba'      Hafta içinde minik bir Beyoğlu turu yaptım. Amaç yeni mekanlar tanımak. İlk durağım Sugar Club Cafe oldu. İstiklal Caddesi'ndeki Saka Salim Çıkmazı'ndaki Sugar Club son günlerin gözdelerinden. Renkli bir mekan, insanın içi açılıyor. Sugar'ın sahipleri Melih Doğan ve Levent Savdıran ile ilk kez o gece tanıştım. Mekanın alt katında rengarenk koltuklar, cam bar ve masalar var. Üst kat ise benim gibi orta yaş grubu için ideal. Yayıla yayıla oturabilirsiniz. Saat 10.00 - 24.00 arasında açık olan Sugar, alışveriş sonrası ya da sinema öncesi biçilmiş kaftan. Sugar'ın mönüsü dünya mutfağından örneklerle dolu. Yanımdaki arkadaşım adının gazete sayfalarında bu ara geçmesini istemiyor da Sugar'ın mantarlı, kaşarlı bonfilesinin ve sıcak brownie'sinin çok meşhur olduğunu söyledi. Brownie hastası olan sevgili Rıfat Ababay'ın bilgisine Sugar'da her gün, 'Türk mutfağından seçmeler' adı altında sunulan mönü de pek hesaplı. Sadece pazar günleri kahvaltı da veriliyor. Kırmızı et ve kolit nedeniyle sık çikolata yemediğim için arkadaşımın önerdiği yemekleri tadamadım. Bademli pilav, kaymaklı ekmek kadayıfı yedim. Lezzetliydi. Sugar'ın en büyük özelliği 30'un üzerinde kahve çeşidinin olması. İlle yemek yiyeceksiniz diye bir kural yok yani. Sugar Club'da akşamları banttan caz ve etnik müzik var. İlgilenenler için numarası 0212 244 12 75. Çıkışta, hatırları kalmasın diye geçtiğimiz perşembe hizmete giren, Taksim Sıraselviler'deki Andon'a uğradım. Üç aylar nedeniyle içki içmediğimden Andon'un tadına pek varamadım. Yıllardır aynı yerde hizmet veren Andon, POSTA çalışanlarının da uğrağıdır. Zaten, Andon'un işletmecisi sevgili Arda Uskan da meslektaşımız. Arda Uskan ve Andon'un halkla ilişkilerini yürüten Aslı Yörükoğlu'nun Moğollar'dan Engin Yörükoğlu'nun yeğeni kendilerine has bir dost ve müşteri kitlesi var. Erken saat olduğu için ikisini de göremedim. Aslında insanlara, "Ben geldiiim" deyip rahatsızlık vermek de istemiyorum. Andon'un en güzel tarafı, her katta ayrı bir heyecan ve şıklık sunması. Giriş katı, Andon Pera Dancing. Burada dansın zevkini çıkarabilirsiniz. DJ kabininde sevgili Arda'nın yakın dostları oluyor. İkinci kat Andon Şarap Evi. Yerli ve yabancı şaraplar, bilumum peynir çeşitleri sunuluyor. Hafta sonları burada canlı Latin, Flamenko, Çigan müziği eşliğinde dans etmek mümkün. Bu katta da yazar, çizer takımı, sanat, sinema dünyasından ünlü isimlerle sohbet olanağınız var. Üçüncü kat, benim tarzım. Haftanın her gecesi, canlı Türkçe pop müzikle nostaljik bir gece yaşayabilirsiniz. Sevgili Aşina sayesinde. Aşina yıllarca Bodrum'daki Darkapı'da çalışmıştı, Bodrumlular bilir. Andon'un bu katından Boğaz manzarası enfes. Üstü camla kapatılmış mekanda yağmurun sesini duyuyor, yıldızları seyrediyorsunuz. Ramazan sonrası bir gece Andon'a Posta'nın kıdemli köşe yazarı İdris Akyüz ile gideceğiz. İdris, Andon'un müdavimi. Mikrofonu alıp şiirler falan da okuyormuş. Göreceğiz. Andon'un telefonu 0212 251 02 22. 
     
Emeklilere bedava göz ameliyatı      Akmekez Vakkoroma Cafe, Lacivert 
     Türkiye'nin tıpta en gelişmiş teknolojilerini ve ekipmanını kullanan, dallarında Amerika'da uzmanlaşmış doktorların yer aldığı, Ihlamur'daki İstanbul Cerrahi Hastanesi şimdi de kapılarını emeklilere açtı. Geçtiğimiz gün Emekli Sandığı ile yaptığı anlaşma çerçevesinde artık emekli sandığı mensupları da İstanbul Cerrahi Hastanesi'nde katarakt, göz içi lensi, göz tansiyonu gibi ameliyatları ücretsiz gerçekleştirecekler. Dünyaca ünlü göz doktorlarımızdan Op.Dr.Sinan Göker yönetiminde 200 kişilik sağlık ekibiyle İstanbul Cerrahi Hastanesi önümüzdeki günlerde emekliler için ücretsiz yeni ameliyatlara da imza atacak. Telefon 0212 296 94 50. İzmirliler Derneği'nin Anadolu Yakası'ndaki Lacivert'de yemeği vardı. Bendenizin de o gece derneğe kaydı yapılacaktı. Ama sevdiğim bir arkadaşımın annesinin vefatı nedeniyle katılamadım. Lacivert'in ortaklarından Şerare Genca Genç, merak edip aradı ve Lacivert ile ilgili yenilikler konusunda bilgi verdi. Anadolu Hisarı'nda yeralan Lacivert'in kış sezonunun ilk partisini, dekorasyonunu yeniden oluşturdukları 'Şahmaran Salonu'nda vermişler. Fatih Sultan Mehmet Köprüsü'nün hemen altında, denize sıfır konumdaki ikiz yalıda hizmet veren Lacivert ile ilgili bir dip not. Yalı, 1960 yıllarından dönemin çok önemli filmlerine ev sahipliği yapmış. Türkan Şoray, Filiz Akın, Tarık Akan, Yılmaz Güney gibi şöhretler şömine başında senaryo gereği rol almış. Yarından itibaren her pazar günü ise saat 11.00-14.00 arasında zengin açık büfeli kahvaltı servisi hizmete giriyor, bilginize. Tel 0216 413 37 53. Haftada bir kez de olsa Akmerkez'e uğrarım. Akmerkez içinde yer alan yiyecek, içecek, giyim, mücevher satan, cafe ya da restoranı olan mekan sahiplerinin çoğunu tanıdığımdan onlarla sohbet etmek hoşuma gidiyor. Attığım turdan yorulunca da soluğu ya Akmerkez'in en üst katında yer alan Park Cafe, ya da alt katta bulunan Home Store, S Cafe, Beymen veya Vakkorama'nın cafesinde alırım. En çok da Vakkorama'ya takılıyorum. Buranın müdürü sevgili Turgut Reyhan, ekibi Muammer, Mine Arısoy, Sevda Gültekin, Merve Cabbar ile içlidışlıyız. Hafta içi can dostum İzzet Çapa, sırdaşım İsmail Akkaya ve dalında uzman saç doktoru Veysel Şenel ile Vakkorama Coffee Shop'da buluştuk. Turgut yeni yaptıkları yemek mönüsünü gösterdi valla baktım da fiyatlar öyle abartılı değil. Sıcak, soğuk salatalar, şimdi sayın Rıfat Ababay sorar, "Sıcak salata mı olur " diye. Efendim yeşillikler, soğan, marul, domates, salatalık içine sıcak sos ile ızgara çubuk kesilmiş tavuk göğsünü katınca salata sıcak oluyormuş yine sıcak, soğuk sandöviçler, her çeşit omlet, krep, sıcak ve soğuk içecekler, kısacası yok yok. Keyifli bir yemek, içecek dahil kişi başı 7 ila 10 milyon lira arasında çıkabilirsiniz. 
     Telofon 0.212 282.09.65 
     
Catwalk, Venge ve Dedeman'da iftar      İlk teraviyi perşembe gecesi Allah'ın izni ile yine Etiler Alkent yolu üzerindeki o muhteşem cami .................. kılmak nasip oldu. Valla cuma orucumu gazetede bozdum, malum erken saat. Sanırım hep de öyle olacak. Kimse iftara çağırmasın ve gücenmesin. Aslında benim iftarım zeytin, hurma ve de meyvayla. Yemeği saat 21.00 sıralarında yiyorum ve sahurda da yine bir elma ya da meyvalı yoğurt, peksimet, ballı süt ile idare ediyorum. Can dostum İzzet Çapa'nın sağ kolu kraliçe Rose ile Aykut Gündüz, Harbiye Açıkhava Tiyatrosu'na komşu olan Catwalk'a çağırdılar. Teravi sonrası şöyle bir uğradım. Boğaz manzarası muhteşem, ahçıbaşı sevgili Mehmet Zeybek özel bir iftar sofrası hazırlamış ama nerede bende o mide. 14 çeşit iftariyelik, peyniri, hurması, cevizi, kayısısı ve salamına kadar her şey var. Sonra mercimek çorbası, üç çeşit börek su, talaş ve ıspanaklı , taş fırında hazırlanan kıymalı, peynirli, ıspanaklı pide çeşitleri, beğendili kebap, kara lahana dolması, kuzu tandır, hamurla örtülü pastırmalı kuru fasulye... Finalde de güllaç, kabak tatlısı. Bir tek ıspanaklı pide ve börekten yiyip, çay içtim, ha bir de gülaç götürdüm. Kişi başı 17 milyon 500 bin liraymış. Gruplara özel indirim yapılıyor. Telefon 0212 231 03 56. Ardından Levent'de, Migros'un hemen arka kısmında yer alan eski Villa Keyif'in yerine açılan Venge'nin başarılı halkla ilişkiler müdüresi Dilek Terzioğlu ve patronlarından Kemal Koç'un davetine katıldım. Karnım tok ama merak bu ya, "Venge'nin ramazan mönüsünde ne var, ne yok" dedim. Maşallah Venge'de de yok yok. Kahvaltılıklar, çorba, karışık salata, iç pilav üzerine döner ya da çöp şiş ve Adana kebap, pide çeşitleri ve güllaç. Limitsiz içecek ve boza. Venge'de iftar kişi başı 16 milyon lira. Telefon ise 0212 264 07 20. Yıldız Posta Caddesi Esentepe'deki Dedeman Oteli 80'li yıllarda hayli popülerdi. Hatta randevularımızı hep barında veriyorduk. Geçtiğimiz yıl Polo 13'ün başarılı işletmecisi Ali Sayar ile bir cumartesi iftar yapmıştık. Esentepe'de Nimet Abla Camii'nde kıldığım bir öğle namazı sonrası uğradım Dedeman'a, otelin müdürü sevgili Ünsal Şınık'ı karısıyla birlikte tam 25 yıldır tanırım, Ünsal otelciliği gerçek anlamda bilen başarılı bir yönetici. O saatte bir toplantıdaymış. Şef Adnan Öztürk beni bilgilendirdi. 'Açık büfe' ve 'Set mönü' olmak üzere hazırlamışlar iftarı. Canlı fasıl ile sunuyorlar. Açık büfe kişi başı 18 milyon lira. Set mönüler ise 16 ila 19 milyon lira arasında değişiyor. Mönülerin hepsi de hayli zengin. Rezarvasyon sırasında size her mönü hakkında açıklamada bulunuyorlar. Telefon 274.88.10. Efendim bu günlükde bu kadar en kötü gününüz benimkinden iyi olsun... 
     
     



 MAGAZİN 










</TEXT>
</DOC>
