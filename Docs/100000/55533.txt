<DOC>
<DOCNO> 55533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sontur02.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit bu gece Arafat ve İsrail Başbakanı ile telefonda görüştü 
</HEADLINE>
<TEXT>

     Başbakan Bülent Ecevit, İsrail Başbakanı Ariel Şaron ile görüştü. 
     Başbakan Ecevit, bu sabah, Ortadoğu'daki son gelişmeler üzerine Şaron'u telefonla arayarak bir süre görüştü. 
     Başbakan Bülent Ecevit, İsrail ve Filistin'de yaşanan son gelişmelerle ilgili İsrail Başbakanı Ariel Sharon'a kaygılarını bildirdi. 
     Başbakanlık'a sabah saatlerinde gelen Başbakan Ecevit, Sharon'la bir telefon görüşmesi gerçekleştirdi. Edinilen bilgilere göre Ecevit, dün Filistin Devlet Başkanı Yaser Arafat'la gerçekleştirdiği görüşme ile ilgili Sharon'u bilgilendirdi. Ecevit, Hayfa'daki patlamalar ve sonrasında yaşanan gelişmelerle ilgili Sharon'a kaygılarını ileterek soruna barışçıl bir çözüm bulunması yönündeki temennisini dile getirdi. 
     Ecevit, İsrail ile Filistin arasında Norveç'te toplanması beklenen barış zirvesinin biran önce gerçekleştirilmesi yönündeki isteğini de ifade etti. 
     Ecevit, dün akşam da Filistin Devlet Başkanı Yaser Arafat ile görüşmüştü. 
     
     Bugün de görüştü 

     Başbakan Bülent Ecevit, Ortadoğu'daki son gerginliğin giderilmesi için sabah saatlerinde görüştüğü İsrail Başbakanı Ariel Şaron'un ardından, Filistin lideri Yaser Arafat'ı yeniden aradı. 
     Ecevit, dün akşam saatlerinde Ortadoğu'daki iki tarafın liderleriyle görüşme kararı aldı. 
     İlk olarak İsrail Başbakanı Şaron'u arayan, ancak kendisine ulaşamayan Ecevit, Arafat'la görüşerek, İsrail bombardımanının başlamasından sonraki son durumu ele aldı. Arafat'ın bu görüşmede, Ecevit'e karargahı yakınlarına da bomba düştüğünü ve endişeli olduğunu aktardığı öğrenildi. 
     Şaron'la sabah erken saatlerde görüşen Ecevit, İsrail Başbakanı'na itidal tavsiye ederek, son çatışmaların tüm bölgeyi ciddi bir tehlikeye sokabileceği uyarısında bulundu. 
     Başbakan Ecevit, Şaron'la konuşmasının ardından Filistin lideri Arafat'ı telefonla yeniden arayarak, kendisinden bugünkü gelişmelere ilişkin bilgi aldı. 
     






</TEXT>
</DOC>
