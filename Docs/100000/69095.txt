<DOC>
<DOCNO> 69095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/spor/spo01.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum’dan taviz yok 
</HEADLINE>
<TEXT>

     SİYAH - Beyazlı takımın teknik patronu Christoph Daum, dün yine herkesi şaşırttı ve Myhre’yi ilk on birde sahaya sürdü. Asper’e şans vermediği için yardımcısı Roland Koch’la ile kavga eden Alman hoca, tüm eleştirilere rağmen yine tercihini Norveçli file bekçisiden yana kullandı. Bu durum gazetecileri şaşırtırken, yöneticiler yorum yapmaktan kaçındı. 
     FULYA’DAN 17.00’de İzmit’e hareket eden Beşiktaş’ın yolda mola verdiği sırada gazeteciler kaleci antrenörü İmmel’e hangi file bekçisinin oynayacağını sordular. Immel’in, "Asper" cevabına karşın Daum bu konuda yine taviz vermedi. İsveçli kalecinin Fulya’daki maç kadrosunda ilk on birde yer aldığı, İzmit’te Daum tarafından değiştirildiği ileri sürüldü. 
     
Ali Eren’e 10 dikiş      BEŞİKTAŞ defansının başarılı ismi, ilk yarının ardından kasığındaki yırtılma nedeniyle apar topar İstanbul’a götürüldü. Serdar ile girdiği bir pozisyonda kasıklarına darbe alan Ali Eren’e Acıbadem Hastanesi’nde on dikiş atıldı. Bu futbolcunun üç dört gün dinlendirileceği, Yozgat maçına yetişmesinin de zor olduğu bildirildi. 



 SPOR 






















</TEXT>
</DOC>
