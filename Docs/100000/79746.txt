<DOC>
<DOCNO> 79746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sondun07.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette satılan Bin Ladin bebekleri kapışılıyor 
</HEADLINE>
<TEXT>

     Amerikalıların, günlük hayatta nefret ettikleri Suudi terorist Usame bin Ladin'in internet üzerinden satilan bebeklerini adeta kapıştıkları ortaya çıktı. 
     İnternette, 11 eylül kahramanlarının oyuncak bebeklerini pazarlayan bir şirket kuran Emil Vicale adlı işadamı, önce başkan Bush, New York eski belediye başkanı Rudolph Giuliani ve İngiltere başbakanı Tony Blair'in bebeklerini yaptıklarını Bush bebekleri satılırken, 7 Giuliani bebeği satabildiğini, Blair bebeklerini ise kimsenin almadığını söyledi. 
     Halktan gelen aşırı talep üzerine ''karşı-kahraman'' olarak Usame bin Ladin'in bebeklerini de üretmek zorunda kaldıklarını kaydeden Vicale, ''halk özellikle Usame bebeği istiyordu. Biz de yaptık'' diye konuştu. 
     
     Bin Ladin'e talep Bush'tan fazla 
     Başlangıçta amaçlarının ''dünyayı değiştiren kahramanların bebeklerini pazarlamak olduğunu, ancak neticede siteyi ticari amaçla kurdukları için bunlara Bin Ladin bebeğini de eklemek zorunda kaldıklarını'' ifade eden Vicale, ''Bin Ladin bebeğinin, Bush bebeğinden yüzde 30 fazla sattığını'' sözlerine ekledi. 
     Bush ve Bin Ladin bebeklerinin tanesi 26.95 dolardan satılıyor. 
     Üreticiler, Usame bin Ladin bebeğinin biri askeri üniformalı, diğeri pembe kadın elbiseli olmak üzere 2 türde üretildiğini belirttiler, ancak hangisinin daha çok satıldığı konusuna açıklık getirmediler. 
     





</TEXT>
</DOC>
