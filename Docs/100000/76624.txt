<DOC>
<DOCNO> 76624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sondun44.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiddet devam ediyor. Nablus'ta bugün ölenlerin sayısı 14 
</HEADLINE>
<TEXT>

     Batı Şeria'nın en büyük kenti Nablus'ta İsrail ordusu ile Filistinliler arasında çıkan çatışmalarda bu sabahtan beri en az 14 Filistinli'nin öldüğü bildirildi. 
     Yerel yetkililer, dün akşam İsrail ordusunun girdiği Nablus'ta son bilançonun kent valisi Muhammed El-Alul tarafından basına verildiğini belirttiler. 
     Lübnan güvenlik birimleri, ordunun, Güney'de yakaladığı Filistinlilerin sayısının 9 olduğunu açıkladı. 
     Daha önce, Filistin Kurtuluş Halk Cephesi genel komutanlığına mensup olduğu belirtilen 6 Filistinli'nin yakalandığı belirtilmişti. 
     Öte yandan, 8 Fransız'ın Batı Şeria'daki Ramallah kentindeki karargahına ''hapsedilen'' Filistin lideri Yaser Arafat'ın yanından ayrıldığı bildirildi. 
     Fransa Dışişleri Bakanlığı Sözcüsü Bernard Valero, söz konusu 8 kişinin Pazar gününden bu yana Arafat'ın yanında bulunan 27 kişilik Fransız gruptan olduğunu ve bu akşam saatlerinde başkent Paris'e ulaşmalarının beklendiğini açıkladı. 
     






</TEXT>
</DOC>
