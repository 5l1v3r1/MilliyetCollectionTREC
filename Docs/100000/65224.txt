<DOC>
<DOCNO> 65224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sonspo08.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Niculescu ve Lopez'in durumu hala belirsiz.. 
</HEADLINE>
<TEXT>

     Galatasaray'ın transfer etmek istediği 2 yeni yabancı oyuncu Niculescu ve Gonzales'in durumları henüz kesinlik kazanmadı. 
     Kulüp sportif ilişkiler direktörü Mete Razlıklı, 2 oyuncu için Futbol Federasyonu'na başvurularını yaptıklarını belirterek, ''Biz Gonzales ve Niculescu ile sözleşme imzaladık. Federasyona başvurarak uluslararası bonservislerini alma talebinde bulunduk. Bunlar Romanya ve Kolombiya'dan geldiği taktirde lisansları çıkacak. Bugün gece 24.00'e kadar süremiz var'' diye konuştu. 
     
     İdmanda şut çalışması... 
     Bu arada Galatasaray, deplasmanda Antalyaspor ile yapacağı lig maçının hazırlıklarını, bugün yaptığı tek antrenmaanla sürdürdü. 
     Teknik direktör Mircea Lucescu yönetiminde Florya Metin Oktay Tesisleri'nde gerçekleştirilen ve yaklaşık 1.5 saat süren çalışmada futbolcular, ağırlıklı olarak şut çalışması yaptı. 
     Ceza alanının dışından atılan şutlarda sarı-kırmızılı futbolcuların isabet oranının oldukça düşük olması dikkati çekti. 
     Antrenmanda Gonzales'in ikili mücadelelerde çekingen olduğu gözlendi. 
     Sakatlıkları bulunan Sergen ve Mondragon takımdan ayrı olarak düz koşu yaparken, rahatsızlığı nedeniyle 2 gündür evinde dinlenen Ümit Karan da bugünkü çalışmada yer aldı. 
     Ayrıca Çaykur Rizespor'a kiralık olarak giden Erhan Namlı ise idmana katılmadı. 
     Galatasaray, Antalyaspor maçı hazırlıklarını yarın basına kapalı olarak yapacağı idmanla sürdürecek. 
     Lucescu, antrenmanın sonunda Berkant, Kerem ve Niculescu ile özel olarak görüştü. 
     






</TEXT>
</DOC>
