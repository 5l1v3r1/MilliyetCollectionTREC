<DOC>
<DOCNO> 96430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/ekonomi/eko06.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Anında resim çek, cepten yolla 
</HEADLINE>
<TEXT>

Turkcell, cep telefonundan resim, ses kaydı ve hareketli görüntüler gönderilebilecek MaxiMeSaj servisini hizmete soktu 
     EKONOMİ SERVİSİ 

     Turkcell, Multimedya Mesaj Servisi MMS "MaxiMeSaj" servisini tüm Türkiye’de abonelerinin kullanımına sundu. MMS servisi ile renkli resim, ses kaydı ve yazılı mesajlar göndermek mümkün olacak. 
     Sınırsız uzunlukta ve değişik formatlarda yazılı mesaj gönderebilme imk nı sağlayan MMS ile hareketli ve renkli resim, grafik ve fotoğraflar da gönderilebilecek. Ayrıca telefona monte edilen küçük bir kamera ile anında resim çekip gönderebilebiliyor. Bu servis çerçevesinde gönderiler için MMS destekli Sony Ericsson T68i ile iki ay içerisinde çıkacak Nokia 7650 modeli telefonlardan edinmek gerekiyor. 
     
     Deneme ücretsiz 
     Ekim’e kadar ücretsiz kullanılabilecek olan servisin bundan sonra mesaj başına hazır kartlarda yedi kontör karkşılığı, faturalı hatlarda ise 490 bin TL karşılığı ücretlendirileceği belirtildi. MMS servisinin tanıtımı, Capitol Alışveriş Merkezi’nde Turkcell Extra mağazasının açılışına katılan reklam filminde rol alan Raga Oktay ve Küçük Cello Furkan Kızılay ile yapıldı. Turkcell yetkilileri bu mağazalardan Türkiye genelinde toplam 150 adet açacaklarını belirtti. 
     



 EKONOMİ 


















</TEXT>
</DOC>
