<DOC>
<DOCNO> 50159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/yazar/pulur.html </URL>
<DATE> 2001/11/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İki futbolcu İlhan ve Sergen 
</HEADLINE>
<TEXT>

     BAZI, "olaylar" ve bu olayların "insanları" vardır ki, hak ettikleri ilgiyi göremezler, olay olmuş, bitmiş, arkadan gelen olaylar onu ezip geçmiştir. 
     
     GEÇEN hafta sonu böyle bir olay yaşandı... 
     Beşiktaş - Denizli maçında, Beşiktaş kalecisi Fevzi birinci devre iki hatalı gol yedi, hele ikincisi, Fevzi yıkılmıştı... 
     Zaten onu kazanmak için değil, yıkmak için, başta hocası ve yöneticileri ellerinden geleni yapıyorlardı 
     Danimarka'dan "otuz beşlik" kaleci getirmeden, Fevzi iyi oynasa da her maçtan sonra "Kaleci arıyoruz " diye ilan vermeye kadar... 
     
     İŞTE bu koşullar altında, Fevzi'nin hatalı yediği iki golden sonra, Beşiktaş ikinci devreye yenik çıktı ve biraz sonra takımın golcüsü İlhan Mansız bir gol attı... 
     Gazetelerin spor sayfalarını, televizyonların futbol programlarını izleyenler hatırlar, İlhan golü attıktan sonra sevinç içinde formasını sıyırdı, kafasına geçirdi, altında "22" numaralı bir forma vardı, bu kaleci Fevzi'nin formasıydı. 
     Meğer İlhan devre arasında arkadaşına moral vermiş, "Ver bana şu formanı, onu içime giyeceğim, senin için gol atacağım " demiş ve atmış... 
     
     İŞTE, kamuoyunda gerekli ilgiyi görmeyen "olay" buydu, "insan" buydu... 
     Herkesin birbirini yemek için yarıştığı, dostluk, dayanışma, arkadaşlık duygularının "dinozor marifeti" diye aşağılandığı "Benim memurum işini bilir" diye rüşvete selam çakanların hala şükranla anıldığı bir memlekette, bir futbolcu çıkıyor, "Hayır beyler, bu duygular ölmedi... Bu duygular insanı insan yapan duygulardır " diyordu. 
     
     BU bize göre, unutulmayacak bir olaydı, haber niteliği dışında pek üstünde duran olmadı. 
     
     İNSANI, çok çabuk kaybedebilirsiniz, ama kazanmak güçtür. 
     İşte futbolcu Sergen... 
     Beşiktaş'ta yetişti, İstanbulspor'da, Siirt'te, Galatasaray'da, Fenerbahçe'de, Trabzon'da oynadı, hep sorun oldu, hiçbirinde tutunamadı. 
     Elbette, Sergen'in gençliğinin, deneyimsizliğinin ve çevresinin bunda etkisi büyüktü. 
     Ama şimdi görüyorsunuz, Galatasaray'a ikinci gelişinde herkes ondan söz ediyor... 
     Niye 
     Çünkü Galatasaray onu "kaybetmek" değil, "kazanmak" istedi ve kazandı. 
     
     YANLIŞ mı oldu 
     Ah keşke "İlhan'lar ve Sergen'ler" ve Sergen'leri topluma kazandıranlar çoğalsa... 
     Şimdi bazı "tescilli" Sergen düşmanlarının "Biraz sabret, görürsün " dediklerini duyar gibiyiz. 
     Olabilir o da Sergen'in sorunu... 
     
     







Müsteşarın ardından 


Bildikkişi... 


'Gerekirse savaşırız' 


Terörle mücadele, Afganistan'a asker gönderme... 


Varyag'ın ablası Minsk'te... 


ODTÜ'lüler meğer çok da alınganmış 


Askeri talebin karşılığı ne 


Gecikmiş ama doğru bir karar 


Adil dağılım 


Hem çalıyor, hem tehdit ediyor, hem de bağırıyorlar 


İki futbolcu İlhan ve Sergen 


Afgan misyonu ve Kore 


Telecom Italia'nın hayallerini yıkan biz değiliz 


Karşı çıkmak ve büyümek üzerine 


Biraz da vatandaşı koruyalım 2 


Simitte KDV yüzde 18, otoda KDV yüzde 18 insaf .. 


</TEXT>
</DOC>
