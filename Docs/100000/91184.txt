<DOC>
<DOCNO> 91184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sondun13.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den garip ama gerçek haberler 
</HEADLINE>
<TEXT>

     ABD'nin Ohio eyaletinde görülen bir davada yargıç, sanığın 5 mil yaklaşık 8,8 km yarışında koşmasını, aksi takdirde 6 ay hapis cezasına çarptırılmasını kararlaştırdı. 
     Ohio'nun Painesville kenti yargıcı Michael Cicconetti, sanık Michael Logar'ın, polisler aracını durdurunca koşarak kaçması üzerine 33 yaşındaki sanığa bu cezayı verdi. 
     Yargıç Cicconetti, ''Polisten kaçmayı sevdiğine göre, ona koşabileceği kadar uzağa kaçma şansı vereceğim. En iyisi yarışı bitirsin'' dedi. 
     
     Vişneli et 
     Her türlü ilginçliğe alışık Amerikalılar, vişneli kolanın tadını bilmelerine karşın, vişneli eti duyunca şaşkına döndü. 
     Michigan'ın Cedar kasabasından Ray Pleva isimli bir kasap, vişne, kıyma, domuz pastırması ve diğer etlerin karışımından hazırladığı eti satışa çıkarınca büyük ilgi gördü. 
     Vişneli etiyle iddialı olan kasap Pleva, ayrıca icadının normal etten daha sağlıklı olduğunu, çünkü daha az yağ içerdiğini belirtti. 
     
     ERKEK SİNCAPLARIN ÇILGINLIĞININ NEDEN 
     Amerikalı bilim adamları, Washington ve Oregon'daki dişi sincapların bugünlerde oldukça dikkatli olması gerektiğini belirlediler. 
     Tüm ABD'nin tersine Oregon'daki gri sincap nüfusunun azalmasının nedenlerini araştıran biyolog John Koprowski, bu bölgedeki erkek sincapların yılın üçte ikilik bölümünde çiftleşme isteklerine karşın, dişilerin çitleşme arzularının bir gün bile sürmediğini belirtti. 
     Dişilerin çiftleşme dönemlerinin sadece 6 saat kadar sürdüğünü belirten Amerikalı bilim adamı, isteklerine yanıt bulamayan erkek sincapların da geniş bir çevrede kendilerine eş aradığını ve bu durumun onları çılgına çevirdiğini kaydetti. 
     





</TEXT>
</DOC>
