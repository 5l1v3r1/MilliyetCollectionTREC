<DOC>
<DOCNO> 66466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sontur15.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinden çıkan Çağlar'ın fabrikasını kurşunladılar 
</HEADLINE>
<TEXT>

     İstanbul 5. Ağır Ceza Mahkemesi'nce tahliye edilen işadamı Cavit Çağlar'ın, Bursa Organize Sanayi Bölgesi'ndeki fabrikasının, kimlikleri henüz belirlenemeyen kişi ya da kişilerce gece kurşunlandığı belirtildi. 
     Merkez Nilüfer İlçesi'ne bağlı Organize Sanayi Bölgesi'nde bulunan Sifaş A.Ş'ye sabah gelen görevliler, fabrikada kurşun izleriyle karşılaştılar. Emniyet yetkililerine durumun bildirilmesinin ardından yapılan araştırmada, Mudanya yolundan geçen ve plakası alınamayan bir otomobilden fabrikaya, 4-5 el ateş edildiği belirlendi. 
     Herhangi bir yaralanma olayının yaşanmadığı silahlı saldırıda, fabrikanın idari binasına da 2 merminin isabet ettiği görüldü. 
     Polis, olayla ilgili soruşturma başlattı. 
     






</TEXT>
</DOC>
