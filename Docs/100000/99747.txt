<DOC>
<DOCNO> 99747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/guncel/gunz1.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Bakan Aytekin’in oğluna tahliye 
     GURBET GÖKÇE Tekirdağ DHA 

     Tekirdağ sahilinde bir ay önce özel otomobiliyle gezerken özürlü İsmail Uçkan’a 37 çarparak ölümüne neden olan Çevre Bakanı Fevzi Aytekin’in oğlu Gönenç Aytekin 19 , dün ilk kez h kim karşısına çıktı. "Dikkatsizlik ve tedbirsizlik sonucu ölüme neden olmakötan 2-4 yıla kadar hapis istemi ile yargılanan Aytekin, yayanın kırmızı ışıkta geçtiğini iddia etti. Avukatı Deniz Tolga Aytüre, "Kazada hayatını kaybeden kişi özürlü, ailesi de bu yüzden davacı olmadı" dedi. Mahkeme heyeti sanığın tahliyesine karar verdi. 
     
     Diyarbakır’da çatışma 2 şehit 
     DİYARBAKIR DHA 

     Diyarbakır’ın kırsal kesiminde operasyona çıkan güvenlik güçleri, Lice’nin Kıratlı köyü yakınlarında bir grup PKK’lı ile sıcak temas sağladı. Çıkan çatışmada 2 PKK’lı silahlarıyla birlikte ölü ele geçirilirken, 2 güvenlik görevlisi şehit oldu, 2’si köy korucusu 4 güvenlik görevlisi de yaralandı. Çatışmadan sonra kaçan diğer teröristlerin yakalanması için operasyonların sürdüğü belirtildi. Hakk ri ve Van’da ise örgütten kaçan 2 terörist, 1 uzun namlulu silah, 2 el bombası, 2 antitank personel mayınıyla birlikte teslim oldu. 
     
     Sınırdaki yangında 4 asker yaralandı 
     HATAY DHA 

     Hatay’ın Türkiye ile Suriye sınırında bulunan Yayladağı ilçesindeki tampon bölgede çıkan orman yangınında kızılçam ağaçlarını bulunduğu 27 hektar alan kül oldu. Arazinin sarp kayalık olması nedeniyle yangına müdahalede güçlük çekilirken, alevler arasında kalan askeri cipteki bir binbaşı ile 3 asker yaralandı. Yangının söndürülmesi için Adana ve Kahramanmaraş Orman Bölge Müdürlüğü’nden 2 helikopter ile 30 kişilik hazır kuvvet ekibi bölgeye sevk edildi, çevre illerden de yardım istendi. Yangın nedeniyle sınır karakolları boşaltıldı. 
     
     Çat kapı’da ölen öldüğüyle kaldı 
     ADANA DHA 

     Adana’da, 1999 yılında DHKP-C hücre evine yapılan baskında örgüt üyesi Erdinç Aslan ile yanlışlıkla yan dairedeki temizlik işçisi Murat Bektaş’ı öldürdüğü iddia edilen 6 polisten dördüne verilen 6’şar ay 20’şer günlük cezayla iki beraat kararı Yargıtay’ca onandı. Yargıtay, onama kararında, katil zanlısı polis memurlarının, "Apartman karanlıktı. Teslim ol çağrısı yaptık. Bize ateşle karşılık verince biz de taciz atışına başladık. Devletin bize verdiği yetkiyi kullandık" savunmalarını inandırıcı buldu. Bektaş’ın eşi Kezban Bektaş, Avrupa İnsan Hakları Mahkemesi’ne başvuracağını söyledi. 
     
     Otopark inşaatı çöktü 8 yaralı 
     ŞAKİR AYDIN İstanbul 

     Topkapı’da, İstanbul Büyükşehir Belediyesi için inşa edilen çok katlı otoparkta, beton dökümü sırasında meydana gelen çökme sonucu 2’si ağır 8 işçi yaralandı. Eski otogarın bulunduğu alanda Hona İnşaat tarafından inşa edilen binada çalışan 10 işçi, dün saat 03.00 sıralarında, ikinci kat kolonlarına beton dökmeye başladı. Ancak betonu kaldıramayan demir kalıplar bir anda çöktü. İşçiler kaçmayı başaramayınca, beton ve demirlerin altında kaldı. Gürültüye uyanan arkadaşları, 8 işçiyi inşaat alanı dışına taşıdı. İstanbul Büyükşehir Belediye Başkanı Ali Müfit Gürtuna, çökmeyle ilgili soruşturma başlatıldığını açıkladı. 
     
     Ambar duvarı 3 çocuğu öldürdü 
     VİRANŞEHİR DHA 

     Şanlıurfa’nın Viranşehir ilçesinde, ambar duvarının çökmesi sonucu enkaz altında kalan 3 çocuk öldü. Atatürk Mahallesi’nde oturan Osman Ebeniç, dün evinin bahçesindeki ambara mercimek boşaltmaya çalışırken, duvar bir anda büyük bir gürültüyle çöktü. Bu sırada her şeyden habersiz bahçede oyun oynayan Kader Ebeniç 5 , Mehmet Ekinci 5 ve Mustafa Derintaş 7 , çöken duvarın altında kalarak ağır yaralandı. Viranşehir Devlet Hastanesi’ne götürülmek istenen talihsiz çocuklar, yolda yaşamını yitirdi. 
     



 GÜNCEL 


















</TEXT>
</DOC>
