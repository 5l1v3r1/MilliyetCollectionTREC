<DOC>
<DOCNO> 52681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sontur17.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretim üyesi üniversitede öğrenci dövdü... 
</HEADLINE>
<TEXT>

     Dicle Üniversitesi D.Ü 
     Mühendislik Mimarlık Fakültesi 4. sınıf öğrencisi Mehmet Ateş, ''derse geç kaldığı için kendisini dövdüğü'' gerekçesiyle hocası Yrd. Doç. Dr. 
     Mehmet Akın'dan şikayetçi oldu. 
     Elektrik Elektronik Mühendisliği 4. sınıf öğrencisi Mehmet Ateş, Avukatı Necmettin Öter ile Diyarbakır Adliyesi'ne gelerek, kendisini dövdüğü iddiasıyla Bölüm Başkanı Yrd. Doç. Dr. Mehmet Akın hakkında suç duyurusunda bulundu. 
     Hocanın, hakaretlerinin ardından üzerine yürüdüğünü ileri süren Ateş, olayı şöyle anlattı 
     ''Üzerime yürüyerek bana vurmaya başladı. Arkadaşlarım beni hocanın elinden zorla kurtardılar. Yediğim yumruktan dolayı gözümün etrafı şişti ve morardı. Bunun üzerine darp gördüğüme dair Adli Tıp Kurumu'ndan rapor aldım. Bu hocamızın ilk olayı değil. Daha önce de bazı öğrenciler hocanın dayağına maruz kaldılar. 
     Üniversite gibi çağdaş eğitim ve öğretim merkezinde böylesi bir çağdışı davranışa maruz kalmak güzel değil. Öğretim üyesine kaba kuvveti yakıştıramadım.'' Ateş'in avukatı Necmettin Öter ise derse geç kalmış bir öğrenciye öğretmenin kaba dayağının söz konusu olduğunu belirterek, ''Olayı, en doğal hakkımız olan yargıya ittikal ettirdik. Bugün Adli Tıp Kurumu'ndan da Ateş'in darp gördüğüne dair rapor aldık'' dedi. 
     Elektrik Elektronik Mühendisliği Bölüm Başkanı Yrd. Doç. Dr. 
     Mehmet Akın da, dersin ahengi bozulduğu için derse geç gelen öğrencileri almadığını ve öğrencisi Ateş'i de derse almak istememesi üzerine Ateş'in kapıyı çok sert bir şekilde kapadığını ve küfür ettiğini anlattı. 
     Daha sonra aralarındaki tartışmanın kavgaya dönüştüğünü savunan Yrd. Doç. Dr. Akın, ''O sırada gözüne yumruk vurmuş olabilirim. Ben de bölüm başkanı olduğum için öğrenci Ateş hakkında disiplin soruşturması açtırdım'' diye konuştu. 
     






</TEXT>
</DOC>
