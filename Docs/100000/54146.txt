<DOC>
<DOCNO> 54146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/yazar/pulur.html </URL>
<DATE> 2001/11/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Medeni Kanun laiklik demektir... 
</HEADLINE>
<TEXT>

     "OL mahiler ki, derya içredür, deryayı bilmezler" diye bir laf vardır "denizdeki balıklar, denizi bilmezler" diye Türkçeleştirilebilir. 
     Evet, Türkiye'de kriz var, insanlar perişan, işsizlik, hırsızlık, yoksulluk almış başını gidiyor, bir avuç harami dışında, şikayetçi olmayan yok, politikacı, politikayı iflas ettirmiş, ilgililer ilgisiz, yetkililer yetkisiz, lafın kısası "binmişiz bir alamete, gidiyoruz kıyamete " misali... 
     
     ACABA öyle mi 
     Bütün bu sıraladıklarımız doğru olsa bile - ki doğru - acaba halimize bakıp, bir karşılaştırma, bir mukayese yapmak yararlı olmaz mı 
     Kiminle, nereyle mi 
     Bunun için de, öyle çok uzun boylu, bilimsel araştırmaya gerek yok, fırsat evimize, odamıza kadar geldi, her gün televizyonlardan Afganistan'ı seyrediyoruz, bir onların haline bakın, bir de kendi halimize... 
     
     VE Afganistan'da bunlar olurken, Türkiye'de neler oluyor 
     Türkiye Büyük Millet Meclisi yeni "Medeni Kanun"u çıkarıyor. 
     Şu yeni kanunun, birkaç başlığını alıp, bazılarına okuyun, tepkiyi görürsünüz. 
     Erkek artık, evin reisi değil, kadınlar kızlık soyadını da kullanacak, evlenme yaşı 18, evlilikte edinilen mallar eşit paylaşılacak, oturulacak ev birlikte seçilecek, koca da, kadın da, eve, çocuklara birlikte bakacak, erkek de nafaka isteyebilecek... 
     Bunları, bir şeriat ülkesinde değil, uygulamak, söylemek bile, belki "katli vaciptir" fetvasıyla cezalandırılabilir. 
     
     BİR de önemli nokta şu... 
     Cumhuriyet'in ilk yıllarında, şimdi değiştirilen Medeni Kanun, çıkarıldığı zaman "Din elden gidiyor" tepkisiyle karşılaşmıştı. 
     Şimdi ise, o kanundan daha ileri olan, kadın haklarını daha da koruyan bu yeni kanun için, kimse kalkıp "din elden gidiyor" diyemedi hem de demesi muhtemel olan kişiler ve kesimler bile... 
     
     HER ne kadar ilk kanunu hazırlayan Adalet Bakanı Mahmut Esat Bozkurt'un sunuş yazısı, yeni kanundan çıkarılmış olsa bile... 
     Rahmetli Bozkurt'un sunuşunda şöyle diyordu 
     "Dinin kural olarak yasalara girmesi, tarihin akışı içinde çoğunlukla devlet adamlarının zorbaların, güçlülerin keyif ve isteklerini doyurma aracı olması sonucunu doğurmuştur." 
     İşte, ancak buna itiraz edebildiler "dini duyguları rencide ettiğini" ileri sürerek tasarıdan çıkartabildiler. 
     Güçleri bu kadardı. 
     
     YENİ Medeni Kanun'un anlamı, laiklik ilkesini en kabul etmez görülen kesimlerin bile, tartışmaya açamadığıdır. 
     
     AK Parti Genel Başkanı Tayyip Erdoğan, esip gürlediği günlerde kabadayı edasıyla "Laiklik elden gidiyormuş... Gider tabii, millet isterse gider " diye aklınca meydan okuyordu. 
     Medeni Kanun onun da, onun gibi atanların da heveslerini kursağında bıraktı. 
     Çünkü milletin çoğunluğu laik düşünceye sahip... 
     
     MEDENİ Kanun tasarısını sonuna kadar savunan Adalet Bakanı Hikmet Sami Türk'ü ve kanunu kabul eden milletvekillerini kutlarız. 
     
     







Önemli bir kitap 


Güneydoğu’da görev sırası siyasilerin 


Saddam'ın sırası 


Arjantin, Türkiye ve Eichengreen’in raporu -1- 


Siyasal İslam çoğunluğunu yitirdi 


Medeni Kanun laiklik demektir... 


Kilitlenmeyi aşmak için 


Hayat müfredatına bakalım hocam 


İndirimli satışlar çözüm mü, yıkım mı 


Erzurumlu dolarları sobada yakıyor 


</TEXT>
</DOC>
