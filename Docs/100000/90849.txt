<DOC>
<DOCNO> 90849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/guncel/gun01.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Selanikli ama dönme mi bilemem 
</HEADLINE>
<TEXT>

Arcayürek, Demirel’in Çiller için söylediği sözleri şöyle aktarıyor Kadın Selanikli. Dönme mi bilmem. Babası oradan gelme’ Demirel’in Fethullah Hoca’yı sevmediğini yazan Arcayürek, eski cumhurbaşkanının alkole olan merakına da değiniyor... 
     İSTANBUL Milliyet 

     Cüneyt Arcayürek’in "Büyüklere Masallar Küçüklere Gerçekler" dizisinin sekizinci kitabı Çankaya Muhalefeti’nde, 9. Cumhurbaşkanı Süleyman Demirel’le ilgili yine ilginç iddia ve diyaloglar yer alıyor. Demirel, Arcayürek’le bir konuşmasında DYP lideri Tansu Çiller’in, ailesinin Selanik’ten mübadele sırasında Türkiye’ye geldiğini söylüyor. Arcayürek, Çiller’in kökeniyle ilgili Demirel’le arasında geçen ilginç bir diyaloğu şu satırlarla aktarıyor 
     DEMİREL Kadın da Selanikli. Köken de. Bunlar birbirini tutarlar. 
     ARCAYÜREK Aman efendim ilk kez duyuyorum. Çiller dönme mi 
     DEMİREL Dönme mi bilmem. Ama babası Selanik’ten gelme. Mübadele sırasında Milas ve civarına yerleştirilenlerden... 
     Arcayürek, bu sözleri müthiş ve kanıtlanması oldukça zor bir sav olarak değerlendiriyor. 
     
     Bayazıt’ın CIA ziyareti 
     Arcayürek, 1995 yılı temmuz ayında Demirel’le yaptığı konuşmaya dayanarak, dönemin MGK Genel Sekreteri Orgeneral Doğan Bayazıt’ın, ABD’ye gizlice giderek, CIA yetkilileriyle görüştüğünü aktarıyor. Kitapta, konuyla ilgili, Demirel’in Çiller ve Genelkurmay Başkanı İsmail Hakkı Karadayı’yla diyalogları şöyle 
     DEMİREL Kadına sordum, Dışarıda laftan, gürültüden geçilmiyor. Doğan Bayazıt üniformalı, ABD’ye gidiyor gizlice, CIA ile görüşüyor. Haberin var mı bundan ’ Hık mık etti, bozuldu. Üniformalı olmasında ne var gibi bir tavır sergiledi Haberim var. CIA’in askeri kanadı ile görüştü. Ne yapılabilir, ne gibi işbirliği gibi’ dedi. Karadayı Paşa’ya, Doğan Bayazıt’ın ABD’ye gitmesinden haberiniz var mı ’ diye sordum. Bana, Sonradan öğrendim. Başbakan’ın yazısını görünce.. Bu gezileri tasvip etmiyorum’ dedi. 
     Arcayürek, Demirel’in içkiye olan merakını da gün ışığına çıkarıyor. 
     DEMİREL Isparta’da nasıl içki içilir bilir misin Rakı bakraçla gelir. Maşrapayı daldırıp bir dikişte içmek şart. Sızan, sarhoş olan dışarıya. 
     ARCAYÜREK Bir zamanlar bilirim siz de balon bardağı viskiyle doldururdunuz silme. Bir kez Erol Simavi’yle gelmiştik evinize. Erol Bey evden çıktığımız zaman bana İçkiye amma da dayanıklı’ demişti. 
     
     Vural’ı hiç sevmez 
     Arcayürek’in aktardıklarından, Demirel’in bugün AB Genel Sekreteri olan Volkan Vural ve eski Dışişleri Bakanı Emre Gönensay’ı sevmediği anlaşılıyor. Dönemin Başbakan Yardımcısı Murat Karayalçın’ın Vural’ı müsteşar yapmayı planlaması üzerine, şu diyalog yaşanıyor 
     DEMİREL Volkan Vural’la ilgili kararnameyi getirsin, ilk gün çatışırız. 
     ARCAYÜREK Volkan beni elçi yapın gideyim diyor. 
     DEMİREL Müsteşar olayım diye ölüyor. 
     ARCAYÜREK Çiller’in üç danışmanı var, Volkan Vural, Emre Gönensay ve Yalım Eralp. Emre’ye her açıdan hayret ediyorum. 
     DEMİREL Çok şükür ondan kurtulduk. 
     Arcayürek, Köşk bahçesindeki bir yürüyüşte, Fethullah Gülen’le ilgili yorumunu almak için sorduğu soruya Demirel’in verdiği cevabı şöyle anlatıyor "Çok ikna edici bir konuşma tarzı olduğunu, vaaz verirken dinleyenlerine söylediklerini kabul ettirmesini bildiğini, ama Gülen’den hazzetmediğini söylemişti. Birkaç yıl sonra Gülen’e bağlı bir dernekten Cumhurbaşkanı olarak ödül aldı." 
     Kitaba göre, Demirel, bir gazetede tükürük bezlerinin apseli olduğu haberinin yer alması üzerine, tepkisini özel doktoruna yöneltiyor "Nereden duyuyorlar Sesi sertleşti Bu bizim Osman Müftüoğlu, özel doktoru geveze. Çok konuşuyor. 
     
Dolmabahçe’yi alsın      Arcayürek, Demirel’in Çiller’e yönelik bir başka eleştirisini şöyle anlatıyor 
     CA Çiller’in Sait Halim Paşa Köşkü’nün yanındaki 3 trilyonluk araziyi bedelsiz Başbakanlığa aldığını Başbakanlık doğruladı. 
     SD Bu araziyi niye alıyor 
     CA Güvenli helikopter alanı olacak. 
     SD Bari Dolmabahçe Sarayı’nı da alsın... kahkahalar 
     CA Dolmabahçe’yi alırsa çocukları için yüzme havuzu yaptırması gerekir. 
     



 GÜNCEL 

















</TEXT>
</DOC>
