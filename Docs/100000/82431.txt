<DOC>
<DOCNO> 82431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo07.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, geçtiğimiz sezon önceki yıllara göre hırçındı... 
</HEADLINE>
<TEXT>

     Fenerbahçeli futbolcular geride kalan 2001-2002 futbol sezonunda 7'si kırmızı, 74'ü sarı olmak üzere toplam 81 kart görerek, geçen yıla göre oldukça hırçın bir görünüm sergilediler. 
     Sarı-lacivertli futbolcular toplam 75 kartla tamamladıkları geçen sezon 73 sarı 2 kırmızı kart görmüşlerdi. 
     Fenerbahçe'nin bu sezon 8 futbolcusu gördükleri kartlar nedeniyle cezalı duruma düşerek, takımlarını birçok maçta yalnız bıraktılar. 
     Ligde, Lazetiç 3 , Zoran Mirkoviç, Yusuf, Ümit, Mustafa, Andersson 2 'şer ve Abdullah ile Johnson 1 'er kez cezalı olarak takımdaki yerlerini alamadılar. 
     Sarı-lacivertli takımda sezon boyunca gördüğü 10 sarı kartla Kennet Andersson en çok kart gören oyuncu olurken, Zoran Mirkoviç 9 , Mustafa Doğan 7 , Yusuf 6 , Ümit, Johnson, Lazetiç 5 'er, Abdullah ve Ceyhun 4 , Rüştü, Fatih, Serhat, Revivo, Oktay ve Ogün 3 'er, Ali Güneş ve Rapaiç 2 , Simao, Oğuz, Hakan ve Ali Akdeniz de sezon boyunca toplam 1 'er kart gördüler. 
     
     KIRMIZI KARTLAR 
     Takım halinde hırçın bir görünüm sergileyen Fenerbahçe'nin sezon boyunca 7 futbolcusu kırmızı kart gördü. 
     Abdullah, Ümit, Mustafa, Johnson, Zoran Mirkoviç, Yusuf ve Ceyhun kırmızı kartlı oyuncular arasında yer aldılar. 
     Ligde 12 maçta forma giyen Mert Meriç ile 8 karşılaşmada oynayan Deniz Uygar'ın hiç kart görmemiş olması da dikkat çekti. 
     





</TEXT>
</DOC>
