<DOC>
<DOCNO> 82919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/guncel/gun05.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel’i izleyerek siyaseti öğreniyor 
</HEADLINE>
<TEXT>

Dr. Cesur, sürekli Demirel’e eşlik etmenin siyaset doktorası yapmak gibi bir şey olduğunu söylüyor 
     PINAR AKTAŞ İstanbul 

     Dokuzuncu Cumhurbaşkanı Süleyman Demirel’i yakın koruması dışında gölgesi gibi takip eden bir kişi daha var. Yedi yıldır yanında çalışan, son iki yıldır Ankara dışında da her yerde Demirel’in sağlığına gözü gibi bakan doktoru Aylin Cesur. Ankara Üniversitesi Tıp Fakültesi’nden mezun olan ve uzmanlığını biyokimya üzerine yapan Cesur, 31 yaşında ve evli. Yedi yıl önce Demirel’in Cumhurbaşkanı olmasının ardından kurulan sağlık ekibinde yer almaya başladı. 
     Prof. Dr. Osman Müftüoğlu her sabah Demirel’i ziyaret ederek kontrollerini yaparken, Cesur da, rutin kontrollerini gerçekleştiriyor. Demirel’in katıldığı her programda yanıbaşında olan Cesur, Başbakan Ecevit’in sağlık sorunlarının ortaya çıkmasının ardından gözlerin Demirel’e çevirildiğini belirterek, şunları söyledi 
     
     Sağlığı son derece iyi’ 
     "Demirel’in durumu çok çok iyi. Ne kadar aktif olduğunu hepiniz görüyorsunuz. Haftanın 6 - 7 günü hep koşturuyor. Olağanüstü bir durumdan değil, önemli biri olduğundan dolayı yanında hep doktor bulunuyor." Cesur, sürekli Demirel’le olmaktan asla sıkılmadığını, bunun "siyaset doktorası" gibi bir şey olduğunu ifade etti. 
     



 GÜNCEL 



























</TEXT>
</DOC>
