<DOC>
<DOCNO> 76973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/son/sondun14.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Genelkurmayı ''200 Filistinli öldürüldü'' 
</HEADLINE>
<TEXT>

     İsrail Genelkurmay Başkanı General Şaul Mofaz, Batı Şeria'da İsrail ordusunun operasyonlarında öldürülen Filistinlilerin sayısını 200 olarak verdi. 
     Bir hükümet yetkilisinin açıklamasına göre, General Mofaz, hükümete sunduğu raporda, Batı Şeria'da 29 Mart'ta başlatılan operasyonlarda bugüne kadar 200 Filistinlinin öldürüldüğünü belirtti. 
     Mofaz, Batı Şeria'da sürdürdükleri operasyonlarda bugüne kadar 1500 Filistinli'nin yaralandığını, 1200'ünün tutuklandığını bildirdi. 
     General Mofaz, hükümetin haftalık toplantısına sunduğu raporda, Batı Şeria'da 29 Mart'ta başlatılan operasyonlarda bugüne kadar 200 Filistinlinin öldürüldüğünü belirtirken, yaralanan Filistinlilerin sayısını 1500 olarak verdi. 
     ''Siper'' adını verdikleri operasyonlarda, 13 İsrail askerinin öldüğünü belirten Mofaz, 143 askerin yaralandığını bildirdi. 
     Mofaz'ın sunduğu rapora göre, 1200'den fazla Filistinli, İsrail askerlerince tutuklandı. 
     İsrail, saldırılarda ölen Filistinlilerin çoğunun silahlı kişiler olduğunu öne sürerken, Filistin tarafı ölenlerin çoğunun silahsız siviller olduğunu belirtiyor. 
     






</TEXT>
</DOC>
