<DOC>
<DOCNO> 95178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sontur33.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer, Derviş'in istifasını durdurdu 
</HEADLINE>
<TEXT>

     Cumhurbaşkanı Ahmet Necdet Sezer, Kemal Derviş'in istifasını geri aldırdı. 
     Başbakan Ecevit, Yeni Oluşum ile ilgisi nedeniyle baskı yapıp istifa ettirdiği Derviş'in istifa mektubunu yürürlüğe koyamadı. 
     Ankara bugün çok sıcak saatler yaşıyor. Ecevit öğle saatlerinde Dışişleri Bakanı İsmail Cem ile Devlet Bakanı Kemal Derviş'in istifasını istedi. Her iki bakana istifa etmezlerse "azledileceklerini" yani görevden alınacaklarını bildirdi. 
     Bu gelişme üzerine önce İsmail Cem istifasını verdi. 
     Ardından seçime kadar ekonominin başında kalmak isteyen Kemal Derviş istifa etti. 
     Sezer bu gelişme üzerine gelişmelere el koydu. Derviş'i telefonla arayan Cumhurbaşkanı istifa etmemesini istedi. Derviş'in "Benden istifa etmem istendi ben de istifamı verdim, Başbakanlığa gönderdim" dedi. 
     Bunun üzerine Sezer bu kez Ecevit'i aradı. Bu görüşme sonrasında Ecevit Başbakanlığa istifa mektubunu yürürlüğe koymamaları için talimat verdi. 
     Ve Derviş sonunda istifa mektubunu geri çekti. 
     
     DERVİŞ'TEN YAZILI AÇIKLAMA 

     Ekonomiden Sorumlu Devlet Bakanı Kemal Derviş, Cumhurbaşkanı Ahmet Necdet Sezer ve Başbakan Bülent Ecevit'in talepleri üzerine istifa dilekçesini geri çektiğini açıkladı. 
     Derviş yaptığı yazılı açıklamada Başbakan Ecevit'in daveti üzerine bugün öğle saatlerinde kendisiyle bir görüşme yaptığını bu görüşmede son siyasal gelişmeler konusunda Başbakan Ecevit'in görüşlerini de gözönünde tutarak istifa dilekçesini verdiğini kaydetti. 
     Derviş açıklamasında şunları kaydetti 
     "Sayın Başbakanımızın daveti üzerine bugün öğle saatlerinde kendileriyle yaptığım görüşmenin ardından son siyasal gelişmeler konusunda Sayın Başbakanımızın görüşlerine de gözönünde tutarak istifa dilekçemi vermiştim. 
     Ancak daha sonra sayın Cumhurbaşkanı ve Sayın Başkananımızın talepleri üzerine istifa dilekçemin işleme konulmamasını kabul ettim." 
     
</TEXT>
</DOC>
