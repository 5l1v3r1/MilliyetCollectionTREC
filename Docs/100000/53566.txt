<DOC>
<DOCNO> 53566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sondun10.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban Kunduz'u teslim ediyor 
</HEADLINE>
<TEXT>

     Afganistan'ın kuzeyinde Taliban'ın elinde kalan tek eyalet olan Kunduz'un, Kuzey İttifakı'na teslim edilmesi hazırlıklarına başlandığı bildirildi. 
     Kunduz'un teslimiyle ilgili dünden beri bölgeden çelişkili haberler gelirken, İngiliz Sky televizyonu, Kunduz eteklerinden yaptığı yayında, kentin teslim edilmesine başlandığını bildirdi ve bazıları silahlı yüzlerce kişinin Kuzey İttifakı'na teslim olmaya hazırlandığı yönünde görüntüler yayınladı. 
     Sky televizyonu, bölgenin bombalandığını gösteren görüntülere de yer vererek, bombalanan yerlerin Usame Bin Ladin'in örgütü El Kaide üyelerinin saklandığı sanılan yerler olabileceğini kaydetti. 
     Taliban'ın Kunduz'daki komutanı Lolla Faysal, gazetecilere yaptığı açıklamada, Kuzey İttifakı komutanlarından Raşid Dostum ile yapılan görüşmelerden sonra binlerce Taliban askerinin Kunduz'u teslim etmeye hazır olduğunu söylemişti. 
     






</TEXT>
</DOC>
