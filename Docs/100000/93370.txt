<DOC>
<DOCNO> 93370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/ekonomi/eko04.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK, yat satacak 
</HEADLINE>
<TEXT>

Bankacılık Düzenleme ve Denetleme Kurulu, Fon’a alınan Esbank’ın iştiraki Esçim’e ait 17 yatı, 1 trilyon muhammen bedelle açık artırma yöntemiyle satışa çıkardı 
     EKONOMİ SERVİSİ 

     Bankacılık Düzenleme ve Denetleme Kurulu BDDK , Tasarruf Mevduatı Sigorta Fonu’na alınan Esbank’ın iştiraki Eskişehir Çimento’ya Esçim ait 17 adet yatı satışa çıkardı. 
     Eskişehir kökenli Zeytinoğlu Grubu’na ait Esbank’ı fona aldıktan sonra, bankanın yüzde 48.60 payla iştiraki olan Esçim’in başına Erol Akın’ı atayan BDDK, şirketin 1990 - 1998 yılları arasında Fransa’dan ithal ettiği ve şu sıralar Marmaris’teki Netsel Marina’da bulunan toplam 17 adet yatı için ihaleye çıkıyor. 
     Yatların tamamı için muhammen bedeli olarak 1 trilyon 39 milyar lira belirlendi. İhale kapalı teklif ve açık artırma yöntemi ile, 11 Temmuz 2002 tarihinde saat 15.00’de, Tasarruf Mevduatı Sigorta Fonu TMSF Gayrimenkul Dairesi Başkanlığı’nda yapılacak. 
     
Tek tek de satacak      1991 yılında Zeytinoğlu Holding tarafından kurulan Karada Turizm’in kiraladığı ve işlettiği yatlar, Marmaris’te Karadağ Adası’na yapılacak büyük bir turizm yatırımı projesi için alınmıştı. Ada ile Netsel Marina arasında kullanılması düşünülen yatların, Anayasa Mahkemesi’nin kıyılarla ilgili kararı sonucu proje gerçekleşmeyince işlevsiz hale geldiği belirtiliyor. 
     TMSF Gayrimenkul Dairesi Başkanlığı’nın satacağı yatları almak isteyenler Marmaris’te Netsel Marina E Blok numara 49 50 adresinde bulunan yatları görebilecekler. Tamamı için teklif olmaması halinde, her bir yat için verilen teklifler değerlendirilecek. 
     



 EKONOMİ 

















</TEXT>
</DOC>
