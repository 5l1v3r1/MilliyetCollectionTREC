<DOC>
<DOCNO> 68577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/siyaset/siy04.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Romanya, Prens Stefan’ın kılıcını istedi 
</HEADLINE>
<TEXT>

Romanya Başbakanı Adrian Nastase, Ankara’da Ecevit’ten Topkapı Sarayı’ndaki kılıcı istedi 
     ANKARA Milliyet 

     Romanya Başbakanı Adrian Nastase, resmi ziyaret için geldiği Ankara’da Başbakan Bülent Ecevit’ten Topkapı Sarayı’nda sergilenen "Prens Stefan’ın Kılıcı"nı istedi. 
     Nastase ve Ecevit heyetlerarası görüşmelerin ardından ortak basın toplantısı düzenledi. İki ülkenin kültürel değerlerine değinen Nastase, bir savaş sırasında Türkler’in Romenler’den aldığı Prens Stefan Çelmari’nin kılıcını Bükreş’e geri götürmek istediğini söyledi. Bu isteği Türk mevzuatına uygun gerçekleştireceklerini belirten Nastase, "Kolay iş değil, ama amaca ulaşacağımızı umuyorum" dedi. Nastase, İstanbul’da yaşayan Romenler için bir kilisenin yapılmasını istediklerini de sözlerine ekledi. 
     
     Türk bankalarından korktu 
     Heyetlerarası görüşmeler sırasında BDDK Başkanı Engin Akçakoca ile Romanya Merkez Bankası Başkanı arasında da banka denetimine ilişkin mutabakat imzalandı. Romanya’da faaliyet gösteren Bayındır Holding’e ait Banka Turko Romano’nun Türkiye’deki kriz sırasında mudilerini zor durumda bırakmasının, bu mutabakatın imzalanmasında etkili olduğu kaydedildi. 
     



 SİYASET 












</TEXT>
</DOC>
