<DOC>
<DOCNO> 50382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sondun22.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den helikopterlerinin düşürüldüğü iddiasına yalanlama... 
</HEADLINE>
<TEXT>

     ABD, Taliban'ın bir helikopteri düşürdüğü ve yaklaşık 50 Amerikan askerinin öldüğü iddiasını yalanladı. 
     CNN'in haberine göre, Amerikan Merkez Komutanlığı, Taliban'ın söz konusu iddiasını kesinlikle yalanlayarak, ''Hiçbir Amerikan helikopteri Afganistan'da düşürülmedi'' açıklamasında bulundu. 
     Taliban'ın bir yetkilisi, dün gece başkent Kabil'in güneyinde, düşen bir başka Amerikan helikopterini kurtarmaya çalışan bir helikopterin, Taliban güçlerinin açtığı ateşle düşürüldüğünü ve 2 helikopterdeki 40-50 Amerikalının hepsinin öldüğünü söylemişti. 
     ABD Savunma Bakanlığı, Afganistan'da özel kuvvetler görevinde olan bir Amerikan helikopterinin dün gece kötü hava koşulları yüzünden düştüğünü doğrulamış, 4 kişilik mürettebatın ise yaralı olarak kurtarıldığını açıklamıştı 
     






</TEXT>
</DOC>
