<DOC>
<DOCNO> 76214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/soneko26.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon TEFE'de 1,9, TÜFE'de 1,2 arttı... 
</HEADLINE>
<TEXT>

     Devlet İstatistik Enstitüsü DİE , bu yılın Mart ayında, bir önceki aya göre toptan eşya fiyatlarının TEFE yüzde 1.9, tüketici fiyatlarının TÜFE yüzde 1.2 oranında arttığını açıkladı. 
     DİE'den yapılan açıklamaya göre, Mart ayında yıllık enflasyon ise toptan eşyada yüzde 77.5, tüketici fiyatlarında yüzde 65.1 olarak belirlendi. 
     2002 yılının ilk çeyreğinde, enflasyon oranları toptan eşyada yüzde 8.8, tüketici fiyatlarında ise yüzde 8.4 oldu. 
     Bu arada Mart ayı itibarıyla 12 aylık ortalamalara göre yıllık enflasyon ise toptan eşyada yüzde 75.4, tüketici fiyatlarında yüzde 62.8 olarak hesaplandı. 
     Bir önceki yıl Mart ayında, toptan eşya fiyatlarındaki artış yine yüzde 10.1, tüketici fiyatlarındaki artış ise yüzde 6.1 olmuştu. 
     Buna göre, aylık bazda enflasyon oranları, 2001 yılı Mart ayına göre toptan eşyada 8.2 puan, tüketici fiyatlarında ise 4.9 puan aşağıda gerçekleşti. 
     Bu yıl Ocak-Mart döneminde enflasyon oranları toptan eşyada yüzde 8.8, tüketici fiyatlarında ise yüzde 8.4 oldu. Geçen yıl bu rakamlar sırasıyla yüzde 15.6, yüzde 10.7 olarak gerçekleşmişti. 
     Öte yandan, Mart itibariyle 12 aylık ortalamalara göre yıllık enflasyon, toptan eşyada yüzde 75.4, tüketici fiyatlarında ise yüzde 62.8 olarak hesaplandı. 
     2001 yılı Mart ayında, 12 aylık ortalamalara göre yıllık enflasyon, toptan eşyada yüzde 42.1, tüketici fiyatlarında da yüzde 46.5 olmuştu. 
     






</TEXT>
</DOC>
