<DOC>
<DOCNO> 81451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/sondun26.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Frankeştayn İskoç aksanı ile konuşuyormuş 
</HEADLINE>
<TEXT>

     Ünlü Frankeştayn karakterinin yaratıcısı İngiliz romancı Mary Shelley'in, bu karakteri kocasının öğretmeni olan James Lind adlı bir İskoç fizik profesöründen esinlenerek yarattığı bildirildi. 
     Newcastle Üniversitesi'nden Christopher Goulding adlı bir doktora öğrencisinin yaptığı ve Journal of the Royal Society of Medecine gazetesinde yayımlanan araştırmada, romancı Shelley'in kocası Percy Shelley'in, Eton'daki bir özel okulda hocası olan Lind'in elektrikle yaptığı deneyleri karısıyla birlikte heyecanla takip ettiği belirtildi. 
     Percy Shelley'in, yaptığı deneylerde elektrik şokuyla ''ölü kurbağaları canlıymışçasına zıplatan'' profesör Lind'e hayranlık duyduğunu söylediği ifade edilen araştırmada, Lind'in çalışma odasının, Frankeştayn'ın laboratuvarını hatırlatacak şekilde deney tüpleri, teleskoplar ve çeşitli makinelerle dolu olduğu kaydedildi. 
     





</TEXT>
</DOC>
