<DOC>
<DOCNO> 52651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sonspo08.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize'de Karadeniz derbisi heyecanı yarın... 
</HEADLINE>
<TEXT>

     Trabzonspor ile Çaykur Rizespor, yarın Rize Atatürk Stadı'nda yapacakları karşılaşmayla birlikte ligde 15. kez karşı karşıya gelecekler. 
     Bugüne dek 2 takım arasında yapılan 14 maçta, bordo-mavili takımın galibiyetlerde 7-2 üstünlüğü bulunurken, 5 karşılaşma da beraberlikle sona erdi. 
     Trabzonspor, söz konusu karşılaşmalarda 21 gol atarken, kalesinde 7 gol gördü. 
     
     Trabzonspor deplasmanda zorlanıyor 

     Trabzonspor, Çaykur Rizespor ile deplasmanda yaptığı maçlarda oldukça zorlanıyor. 
     Rize Atatürk Stadı'nda yapılan 7 karşılaşmada, bordo-mavililer rakibi karşısında yalnızca 1 galibiyet elde ederken, 2 maçtan yenilgiyle ayrıldı. 4 karşılaşma ise beraberlikle sonuçlandı. 
     1988-89 sezonunda 2-0'lık sonuçla rakibi karşısında deplasmanda 
     tek galibiyetini elde eden Trabzonspor, söz konusu maçlarda 5 gol atarken, kalesinde de 5 gol gördü. 2 takım arasındaki maçlarda en farklı skorlu galibiyeti 1988-89 sezonda Hüseyin Avni Aker Stadı'nda yapılan karşılaşmada 5-0'lık sonuçla Trabzonspor elde etti. 
     






</TEXT>
</DOC>
