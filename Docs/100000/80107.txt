<DOC>
<DOCNO> 80107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/yazar/uras.html </URL>
<DATE> 2002/04/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
BDDK saygın, otoriter, şeffaf olmalı 
</HEADLINE>
<TEXT>

     BDDK banka sistemini düzeltme ve yeniden düzenleme sorumluluğunu üstlendi. Banka sistemini düzeltmek için harcadığı para halkın parası. Banka sistemini düzeltemez ise, bankaların batıracağı para gene halkın cebinden çıkacak. Bu nedenle "hatır gönül demeden" işini doğru dürüst yapmaya mecbur. Yaptığı iş ile ilgili olarak, kullandığı para ile ilgili olarak halka hesap vermeye, "şeffaflığa özen göstermeye" mecbur. 
     Halk geçmiş uygulamanın hesabını bekliyor. Bankalara 20 milyar dolar para akıtıldı. Bu parayı BDDK ödemedi. Halk ödedi. Halk ödüyor. İyi de, BDDK bu parayı hangi bankalara verdi Bu para ne için verildi Gitti gider mi Yoksa bir bölümü geri gelecek mi 
     "Oldu olacak, kırıldı nacak... Unutalım gitsin" diyemeyiz... Halkımız hesap bekliyor. 
     Halkımız hesap beklerken, halkın aklını karıştıracak şeyler oluyor. Bir hafta önce BDDK Başkanı "esti üfürdü"... "Bankalarda açık pozisyon döviz açığı var... Bu çok tehlikeli bir durum... Bu durumdaki bankaları yakarız, yıkarız .." şeklinde açıklamalar yaptı. 
     
     Döviz fazlası varmış 
     BDDK’nın görevi, sorumluluğu nedir Bankaların durumunu günü gününe izleyerek yeniden riske girmelerini önlemek... Böyle bir yola giren bankaların tepesine demir yumruğunu indirerek bunları cezalandırmak... 
     BDDK Başkanı’nın bu "esip üfürmesi"nden sonraki bir hafta boyunca yurtiçinde ve dışında banka sistemi üzerine spekülasyon yapıldı. Sıcak para döneminin yeniden başladığı konuşuldu. Derken efendim, tam bir hafta sonra BDDK Başkanı bankaların döviz durumları ile ilgili rakamları açıkladı... 
     Aaaa... O da nesi Hani bankaların döviz açığı vardı .. Hani bankalar "sıcak para operasyonu"na başlayıp döviz piyasasını rezil ediyordu .. BDDK Başkanı’nın açıkladığı rakamlara göre, bankaların döviz açığı yok. Döviz fazlası var. 
     Her ne kadar bankaların döviz yükümlülükleri döviz varlıklarından 8.1 milyar dolar fazla ise de, bankaların elinde 7.1 milyar dolarlık dövize endeksli bono ve tahvil olduğu için döviz açığı 991 milyon dolara düşüyor. Bankaların 1.3 milyar dolarlık vadeli döviz işlemleri de dikkate alınır ise, bankaların döviz açıkları değil fazlaları olduğu görülüyor. 
     
     Şeffaf olunuz 
     Elinde böyle bilgi, böyle rakam olan BDDK Başkanı bir hafta önce, bankaların döviz açığı var diyerek kamuoyuna nasıl "eser üfürür" Anlaşılır gibi değil. 
     Halkımız "bağrına taş basıyor", bankalar düzelmeden ekonomi düzelmez söylemine inanarak, bankalara halkın cebinden oluk gibi para akıtılmasına razı oluyor. Bankacılık zor iştir söylemine kanarak, bankaları batıranların hiçbir şey olmamışçasına yaşamlarını sürdürmelerine ses çıkarmıyor... 
     Ama, ona razı oluyor, buna ses çıkarmıyor diyerek halkın sırtından böyle "bankacılık oyunlarını sürdürmek" yanlıştır. Anlaşıldı bu işin bu dünyada hesabı sorulmuyor. Ama öbür dünyada sorulma ihtimali var .. 
     BDDK Kanunu güzel bir kanun. Geliniz şu kanunu doğru dürüst uygulayınız. Uygulamada otoritenizi kullanınız. Hatır gönül dinlemeyiniz. "Popoya göre don biçmekten" vazgeçiniz Halkın parasını çarçur etmeyiniz. Harcadığınız paranın hesabını veriniz. Şeffaf olunuz. 
     
Özel bankaların döviz açıkları      meğer açık yok fazla varmış 
29 Mart 2002 - milyon dolar Döviz yükümlülüğü toplamı -8.190 Dövize endeksli kağıt toplamı 7.199 Döviz pozisyonu açığı -991 Vadeli döviz alacağı 1.312 Net döviz fazlası 321      
     Kaynak BDDK Başkanı'nın 18 Nisan 2002 açıklaması. 
     
     







Fransa dersleri... 


Mesleksiz yığınlara "çalışın, çalışın" demenin anlamı ne 


Ata’nın çavuşu 


Kömür karası ve yüzkarası 


Fransa’dan siyaset dersleri 


Le Pen hayaleti ve solun kimlik krizi... 


Ata Polonya'da 


Türkiye 12 yılı başarabilir mi 


Hastane özel olursa daha iyi hizmet alınır mı 


Jospin ve "eskimiş yüzler"imiz 


Aşırı sağ böyle giderse... 


İki turlu seçimde Erbakan, başbakan olamazdı 


Bir halk düşmanı’ndan mektup var 


Sokak çocukları çöp toplayıcılar .. 


Yeni ilaç yok, ama sektör h l çok k rlı 


Konuşacak o kadar çok şey...’ 


Aslolan rekabet 


BDDK saygın, otoriter, şeffaf olmalı 


</TEXT>
</DOC>
