<DOC>
<DOCNO> 80266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/spor/aspo.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
3. gözde Sergio 
</HEADLINE>
<TEXT>

Fenerbahçe Teknik Direktörü Werner Lorant, Agostino ve Washington’dan sonra sezon sonunda sözleşmesi biten Bayern Münih’in Brezilyalı forveti Paulo Sergio’nun transferi için harekete geçti 
     Olumlu yanıt verdi 
     YENİ sezon için transfer arayışlarını sürdüren Fenerbahçe’de, teknik direktör Werner Lorant, Agostino’dan sonra Bayern Münih’in Brezilyalı hücuma dönük orta saha oyuncusu Paulo Sergio ile bir görüşme yaptı. Sezon sonunda sözleşmesi bitecek ve serbest kalacak olan Sergio’nun Lorant’a olumlu görüş belirttiği öğrenildi. Alman hocanın Brezilyalı oyuncuyu yeni sezonda takımın "beyni" olarak düşünüyor. 
     
     Bonservisi bedelsiz 
     32 yaşındaki Sergio Santa Cruz ve Elber’in müthiş formundan dolayı bu sezon sadece 3 maçta görev yaptı. Forvetin arkasında görev alan ve her iki ayağını da kullanabilen Brezilyalı yıldız, bonservis bedeli olmadığı için yönetime de cazip geldi. Salı günü Brezilya’ya gidecek olan Fenerbahçe heyeti, ayrıca Ailton ve Washington için de görüşmeler yapacak. n MEHMET DEMİRCAN 
     
Kariyeri Yıl Kulüp Maç Gol 1990 Corinthians 10 2 1992 Corinthians 17 2 1993 Corinthians 18 2 1993 94 B.Leverkusen 34 17 1994 95 B.Leverkusen 28 9 1995 96 B.Leverkusen 26 4 1996 97 B.Leverkusen 33 17 1997 98 Roma 34 12 1998 99 Roma 30 12 1999 2000 B.Münih 28 13 2000 2001 B.Münih 26 5 2001 2002 B.Münih 22 3      
     
Kimdir Adı Paulo SERGİO Silvestre Ülkesi Brezilya Yaş 32 Doğum yeri San Paulo Kulübü Bayern Münih Boyu - Kilo 1.80 - 72 Milli oluşu ve golü 21 - 2 Forma numarası 13      
     
Washington Japonya’da yok      LORANT’IN ısrarla alınmasını istediği Washington, Brezilya’nın Dünya Kupası’na gidecek kadrosundan çıkartıldı. İyi bir sezon geçirmesine rağmen milli takımın açıklanan son kadrosuna giremeyen 26 yaşındaki futbolcuya talip olan İtalyan kulüplerinin de tekliflerini geri çektikleri öğrenildi. Kalıtsal diabeti şeker hastalığı olan Washington’un bu gelişmelerden sonra bonservis bedelinin de düşmesi bekleniyor. 
     



 SPOR 
























</TEXT>
</DOC>
