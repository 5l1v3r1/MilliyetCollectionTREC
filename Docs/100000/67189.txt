<DOC>
<DOCNO> 67189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/spor/spo01.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacı Daum 
</HEADLINE>
<TEXT>

Beşiktaş’ın Alman hocası, Mekke’ye gitmek istediğini söyledi. Ayrıca, depremzedelere yardım amacıyla Afyon’da takımına özel bir maç yaptırmayı hedeflediğini de belirtti 
     MEHMET DEMİRCAN 

     "Dininize ilgim var" 
     SİYAH - Beyazlı ekibin teknik patronu verdiği ilginç demeçle, her konudaki görüşünü açıkladı. Christoph Daum, daha önce Müslüman olmayanların Mekke’ye gidemeyeceğini sandığını ifade etti ve "Ama bunun böyle olmadığını yeni öğrendim. Mekke’ye gidip, bu macerayı yaşamak istiyorum. Zira dininize karşı büyük ilgim var. İnsanların orada yaptıklarını çok merak ediyorum" dedi. Alman hoca, depremzedeler için Afyon’da, Beşiktaş’a özel bir maç yaptırmak istediğini de belirtti. 
     
     Yönetime teklif 
     DAUM, Afyonlular’a yardım edilmesi gerektiğini vurguladı, "Yönetime, önümüzdeki çarşamba maç ayarlanması için teklif götüreceğim. Davam nedeniyle ben gidemeyebilirim. Ama takımım orada olsun yeter" ifadesini kullandı. Alman hoca, Siyah - Beyazlı takımla ilgili düşüncelerini de "İyi yoldayız. Geleceğe yatırım yapılırsa Beşiktaş, Avrupa’da da ses getirecektir. Aslında futbolda her an her şeyin olabileceğini düşünerek, gelecekle ilgili fazla konuşmak istemiyorum" diye başladı. 
     
     Revivo Tümer 
     ALMAN hoca, İlhan’ın genelde oyun sırasında değil, pozisyon sonrası istenmeyen hareketler yaptığını vurguladı. Daum "Yani düdük çaldıktan sonra kendini kaybediyor. Bu konuda onu sürekli uyarıyorum" dedi. Beşiktaş’ın patronu, Tümer’in kendisini geliştirmesi gerektiğini hatırlattı, "Revivo geçtiğimiz sezon Fenerbahçe için neler yaptıysa, Tümer de bu sezon aynı becerilerini bizim için gösteriyor. Milli Takım’a çağrılabilir, ancak Şenol Güneş’in seçeneği çok" ifadesini kullandı. 
     
     Sergen’in yanlışı 
     ÜNLÜ teknik direktör, Sergen konusunda da şunları söyledi "Olağanüstü futbolcu, ama yeteneklerini kullanamadı. Kariyeri yerine, parayı ve atlarını düşündü. Parayı çok sevdiği için sürekli bir şeyler koparmak isteğiyle kulüp değiştirdi. Ancak parasını iyi kullansaydı şimdiye kadar emekli olabilirdi. Yine de sağlam bir Sergen’i hemen oynatırım." Daum, Türk hakemlerini başarılı bulduğunu da belirtti, "İsyancılar, Avrupa’daki hakem hatalarını görseler, Allah’a dua ederler" dedi. 
     
Myhre kükrediBeşiktaş’ın file bekçisi, hem eleştirilere yanıt verdi, hem de Asper’e meydan okudu. Norveçli kaleci, "Her takımda 1 numara oldum" dedi 
     SİYAH - Beyazlı kulüpte İstanbulspor galibiyetinin sevinci yaşanırken, Myhre’nin açıklamaları kaledeki rekabete ilginç bir boyut kazandırdı. Gaziantep ile yapılan Türkiye Kupası maçında ilk goldeki hatası nedeniyle eleştirilen Norveçli kaleci adeta meydan okudu. Eleştirilerden etkilenmesinin söz konusu olmadığını belirten Myhre, "Şu unutulmasın, şimdiye kadar oynadığım tüm takımlarda 1 numara oldum" dedi. 
     YEDEK kalmaya tahammülü bulunmadığını vurgulayan Myhre, "Beşiktaş’a oynamak için geldim, yedek beklemek için değil" ifadesini kullandı. Asper’e de gözdağı veren tecrübeli file bekçisi, "Oynadığım tüm takımlarda kalede yer aldım. Klasım ortada. Asper de iyi bir kaleci, ama ben çok farklıyım. Sakatlık olmadığı sürece kaleye ben geçerim. Bunu hem Daum’a, hem de Asper’e açık açık söyledim" açıklamasını yaptı. 
     
Unutkan Baya      İSTANBULSPOR maçında gördüğü sarı kartla Ankaragücü karşılaşmasında cezalı duruma düşen Baya unutkanlığının kurbanı oldu. Tunuslu oyuncu, "Ben iki kartım olduğunu düşünüyordum. Birini unutmuştum. Fulya’da cezalı olduğumu öğrendim. Çok üzgünüm. Galatasaray derbisi her şeyi belirleyecek. Eğer kazanırsak, şampiyonluk düğümünü çözeriz" dedi. 
     
Ali Eren iyileşti      BEŞİKTAŞ’TA grip olduğu için İstanbulspor maçının kadrosuna giremeyen Ali Eren’in düzeldiği ve Ankaragücü karşısında görev alacağı bildirildi. Bu arada uzun süredir sakat olan Stavrum takımla çalışmalara başladı. Asper’in geç katıldığı dünkü çalışmaya milli takımlara giden Tayfur, İlhan Mansız, Tunç, Khlestov ve Myhre’nin yanı sıra grip olan Ahmet Yıldırım, Ahmet Dursun ile Sertan katılmadı. 
     
Kore’ye gideceğim’      BEŞİKTAŞ’TA Ahmet Dursun, İlhan Mansız ile iyi bir ikili olduklarını söyledi. Golcü futbolcu, "Maçlarda birimiz savunmayı başka tarafa çekiyor, diğeri ise gol atıyor. Bu bazen ben, bazen İlhan oluyor" dedi. İddialı konuşan Ahmet Dursun, "Kupa artık bizim sayılır, şampiyonluk da yolda. Milli Takım ile Kore’ye gideceğim. Bu konuda hiç endişem yok" diye konuştu. 
     
Daum sona doğru      SİYAH - Beyazlı takımın teknik patronu Christoph Daum, Koblenz’de bugün 17. kez yargıç önüne çıkacak. Dün Almanya’ya giden tecrübeli çalıştırıcı, son iki duruşmada kokain davasının düşmesi yolunda büyük bir yol kat etmişti. Alman teknik adam, iki duruşmaya daha çıkacak. Daum’un bu davadan büyük ihtimalle beraat edeceği bildirildi. 
     



 SPOR 




























</TEXT>
</DOC>
