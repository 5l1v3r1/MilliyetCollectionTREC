<DOC>
<DOCNO> 97546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/sonspo16.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor dönüyor 
</HEADLINE>
<TEXT>

     Almanya'da 2. etap kamp çalışmalarını tamamlayan Trabzonspor, Türkiye'ye dönüyor. 
     Hannover'den THY'ye ait bir uçakla İstanbul'a hareket eden kafilenin büyük çoğunluğunun Trabzon'a geçeceği, bazı futbolcuların ise İstanbul'da kalacakları öğrenildi. 
     Kamp süresince altı hazırlık maçı yapan Trabzonspor'un teknik direktörü Samet Aybaba, iki haftalık kamp süresini iyi değerlendirerek, Almanya'da verimli bir kamp dönemi geçirdiklerini ifade etti. 
     Aybaba, "Gol bölgelerinde eksiğimiz var. Bu sorunu aşmak için sağlıklı transferler yapacağız. Burada geçirdiğimiz kamp çalışmalarımız bir yapılanma dönemiydi. Daha çok eksiğimiz var. Genç oyuncularımızın da eksikleri var. Bunları toparlayıp hedefe varmak istiyoruz" dedi. 
     MSV Duisburg ile yapılan ve Trabzonspor'un 3-2 yenildiği son hazırlık maçıyla ilgili olarak seyircinin tepkisinin sorulması üzerine Aybaba, "Bu çok doğal. Takımı yenilen seyirci zilleri takıp oynayacak değil ya" şeklinde karşılık verdi. 
     





</TEXT>
</DOC>
