<DOC>
<DOCNO> 63261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/sondun01.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Versace defilesini hayvan hakları eylemcileri bastı 
</HEADLINE>
<TEXT>

     İtalyan modacı Donatella Versace'nin Paris'teki bir defilesi, kürk kullanımını protesto eden hayvan hakları savunucularının baskınına uğradı. 
     İzleyicileri arasında Madonna, Gwyneth Paltrow ve Rolling Stone üyesi Ron Wood'un da bulunduğu defilede, Hayvanlara Ahlaki Muamele Yandaşları PETA adlı örgüte mensup olduklarını söyleyen iki eylemci, mankenlerin yürüdüğü platforma atladı. 
     ''Kürk Öldürür. Peta'' pankartı açan eylemciler, daha sonra güvenlik görevlileri tarafından etkisiz hale getirilirken, olay nedeniyle defileye ara verilmedi. 
     PETA, kürke karşı sıkça protestolar düzenliyor. Örgüt, 1990'lı yıllarda ''Kürk Giymektense Çıplak Olmayı Tercih Ederim'' adında bir poster kampanyası düzenlemiş, kampanyaya Naomi Campbell ve Cindy Crawford gibi ünlü mankenler katılmıştı. 
     






</TEXT>
</DOC>
