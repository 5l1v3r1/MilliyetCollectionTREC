<DOC>
<DOCNO> 90146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/yazar/asik.html </URL>
<DATE> 2002/06/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Mülakat sorusu 
</HEADLINE>
<TEXT>

     Soğuk ve yağmurlu bir gecede özel otomobilinizle yol alıyorsunuz... Bir otobüs durağının yanından geçerken içerde üç kişinin beklediğini fark ediyorsunuz.. Biraz yavaşlayınca duraktaki üç kişinin yüzü seçiliyor...Bunlar 
     1. Adeta ölmek üzereymiş gibi bakan bir yaşlı hanım 
     2. Bir zamanlar hayatınızı kurtarmış olan bir eski dost 
     3. Yıllardır birlikte olmayı hayal ettiğiniz ama olamadığınız güzellikte bir kadın adam ... 
     Üçü de kendisini almanız için el sallıyor... 
     Ancak arabanız spor.. Ve sadece bir tek kişilik yer var... 
     Ne yapardınız 
     Bu soru 200 kişinin katıldığı iş mülakatında etik ahlaki soru olarak sorulmuş... 
     Demektir ki yanıtınız ahlaki olacak... 
     Ama tabii gerçekçi de olmak zorunda... 
     Mülakat sonucu işe alınan delikanlının yanıtı şöyle olmuş 
     - Arabayı durağın önünde durdurur, bir zamanlar hayatımı kurtaran arkadaşa kontak anahtarlarını verir, yaşlı kadını hastaneye götürmesini rica eder, ben de durakta hayallerimi süsleyen dilberle baş başa kalırım... 
     DERS Çözümleri düşünce sınırlarınızın ötesinde arayınız 
     
     Babalar gününün anneler gününden farkı, alınan hediyelerin biraz daha ucuz olmasıdır. 
     Gill Hayes 

     
Zizu Paris’te...      Dünya Kupası’nda birinci turda gol bile atamadan elenen Fransız Milli Takımı’nın futbolcuları, utançlarından, Fransa’ya dönüşte tebdil kıyafetle dolaşmaya karar vermişler. Zidane bir rahip kıyafeti bulmuş, Champs Elysee’de o kılıkta tur atmaya başlamış. Bir ara karşıdan gelen bir yaşlı kadın 
     - N’aaaber Zizu, diye gülümsemesin mi 
     Tanınmaktan tedirgin olan Zidane hızla eve yönelmiş. Bir Arap kıyafeti bulup Champs Elysee’ye bu defa Arap kıyafetiyle çıkmış. Daha birkaç adım atmadan karşısında yine aynı kadın 
     - Zizu n’aaaber 
     Zidane bu defa merakla ve korkuyla kadının koluna yapışmış 
     - Beni nasıl tanıyabildiniz madam 
     Yanıt 
     - Ne madamı oğlum ben Barthez’im... 
     
Kıssadan hisse çıkar      Savaşta pestili çıkan Batı Almanya 1954 Dünya Kupası’nı alıdığında bütün Almanya zafer sarhoşu olunca Şansölye Adenauer toplumu uyarma gereği duymuş ve şu ünlü sözü sarf etmişti 
     - Topa vurmakla zafer kazanılmaz... 
     
Tavsiyeler      Bugün tam 1.5 milyon genç ÖSS’ye girecek. Ne bekliyor bizden bu gençler Sınavda başarılı olmanın yol ve yöntemlerini anlatan tavsiyeler tabii... Buyursunlar o halde, diyoruz. 

</TEXT>
</DOC>
