<DOC>
<DOCNO> 64193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sontur12.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise yakalanacağını anlayınca intihara kalkıştı 
</HEADLINE>
<TEXT>

     Hırsızlık ve gasp yapıp bir kişiyi de öldürdüğü belirlenen asker firarisi, saklandığı evi polisin bulması üzerine intihar etmeye çalışırken yakalandı. 
     Büyükçekmece İlçe Emniyet Müdürlüğü Asayiş Büro Amirliği'nden yapılan açıklamaya göre, Tokat'taki birliğinden izne ayrılıp İstanbul'a gelen Yusuf Er, geri dönmeyerek firar etti. 
     Hırsızlık ve gasp yapan, bir kişiyi de öldüren Er'in kimliğini tespit eden polis, zanlıyı yakalamak için geniş çaplı operasyon başlattı. 
     Er'in, Mimar Sinan Murat Çeşme Mahallesi'ndeki yazlık bir evde gizlendiğini belirleyen polis, 5 gün önce bu eve baskın düzenledi. 
     Polisin geldiğini anlayan ve kendisini iple tavana asmaya çalışan Yusuf Er, kurtarılarak hastaneye kaldırıldı. 
     
     Gasp, hırsızlık ve cinayet 
     Tedavisinin ardından sorgulanan Er'in, birliğinden izne ayrıldıktan sonra geldiği Büyükçekmece'de, dönüş bileti alabilmek için 7 Aralık 2001 günü bir kadını darp ederek, 5 bileziğini gasp ettiğini 
     söylediği belirtildi. 
     Murat Çeşme Mahallesi'nde yazlık bir evden de hırsızlık yapan Er'in, gizlenmek için Ceylan Çiftliği'ne gittiği ve kendisini fark eden çiftlik sahibi emekli astsubay Mustafa Manzak'ı 65 14 Ocak 2002 günü av tüfeğiyle öldürüp, 405 milyon lirası ile cep telefonunu aldığı anlaşıldı. 
     Zanlının sorgusu sonucu ayrıca, yaklaşık bir yıl önce de Murat Çeşme Mahallesi'ndeki bir çiftlikten 51 adet küçükbaş hayvan hırsızlığı gerçekleştirdiği belirlendi. 
     Yusuf Er'in gizlendiği evde yapılan aramalarda, cinayet olayında kullanılan av tüfeği de ele geçirildi. 
     






</TEXT>
</DOC>
