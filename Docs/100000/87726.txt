<DOC>
<DOCNO> 87726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sonspo19.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dürüst "Maçın sonlarında kontrolü kaybettik" 
</HEADLINE>
<TEXT>

     A Milli Futbol Takımı'nın 17. 
     Dünya Kupası finallerinde Brezilya karşısında aldığı 2-1'lik yenilgiyi değerlendiren Galatasaray İkinci Başkanı ve Basın Sözcüsü Ali Dürüst, millilerin oyunun kontrolünü bir türlü ellerine alamadıklarını söyledi. 
     Brezilya gibi güçlü bir rakip karşısında futbolcuların güzel bir mücadele örneği sergilediklerini ifade eden Dürüst, ''Maçın sonucunu tabii ki Güney Koreli hakemin büyük hatası sonucu verdiği penaltı belirledi. Ama karşılaşmanın son dakikalarında maçın kontrolünü tamamen kaybettik'' dedi. 
     Dürüst, Brezilya karşısında Hasan Şaş ile birlikte A Milli Futbol Takımı'nın en dikkat çeken oyuncusu olan Yıldıray'ın oyundan alınmasıyla ilgili olarak ise teknik konulara girmek istemediğini belirterek, yorum yapmaktan kaçındı. 
     





</TEXT>
</DOC>
