<DOC>
<DOCNO> 85112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur07.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ''Kamuoyunda erken seçim beklentisi var'' 
</HEADLINE>
<TEXT>

     Devlet Bakanı Kemal Derviş seçimin herşeyi altüst edeceğini veya kazanılanı geri çevireceğini inanmanın kötümser bir yaklaşım olduğunu söyledi. Derviş, "Seçim olursa ekonomi büyük darbe yer' psikolojisine geçit vermemek gerekir' dedi. Seçimle ilgili spekülatif tarihler olduğunu kaydeden Derviş, uzun vadede yatırım yapmak isteyenler için bu belirsizliğin azalması gerektiğini belirtti. 
     İnsanların 2004'e kadar seçim olmayacağını inanması halinde, sorun yaşanmayacağını kaydeden Derviş " Ama kamuoyunda nasıl olsa 2004'ten biraz daha erken olur beklentisi var. Dolayısıyla ne zaman olacağı konusunda herkesin inanabileceği bir formülle ortaya çıkılırsa daha iyi olur" dedi. 
     Başbakan Ecevit'in hasteneye kaldırılması konusundaki soruyu yanıtlayan Derviş, "Kur fiks olsaydı, Merkez Bankası cuma günü acaba kaç milyar dolar satardı" diye merak ediyorum. Esnek kur bağışıklık kazandırıyor" dedi. 
     Derviş, kurun bugünkü değerini reel ekonomi açısından olumlu bularak, "Şu anda normal reel maliyetleri yansıtan bir noktaya geldik. Kur ekonomiye yarışma gücü veren noktadadır" şeklinde konuştu. 
     
</TEXT>
</DOC>
