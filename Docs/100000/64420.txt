<DOC>
<DOCNO> 64420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/yazar/cemal.html </URL>
<DATE> 2002/01/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Nazım'dan Bukowski'ye, Batur'a mahkeme kapıları 
</HEADLINE>
<TEXT>

     Elimde Charles Bukowski'nin iki kitabı. Biri İngilizce, Women , Kadınlar... Diğeri Türkçe ve adı uzunca "Kaptan yemeğe çıktı ve tayfalar gemiyi ele geçirdi." 
     Türkçe olanı Doğan Hızlan'dan alıp okumuştum. Anlaşılan bir daha da geri verilmemiş... 
     Keyifli bir kitap. 
     Bazı satırların altını kurşun kalemle çizmişim. Bukowski de benim gibi Mahler'i seviyor. Ama o hep sevebiliyor. Bende ise Mahler inişe geçtiğim zamanların ilacı... 
     "Devam et Mahler Harikulade kıldın geceyi" dedikten sonra bağırıyor 
     "Durma orospu çocuğu Durma 
     Kolaylıkla süzülen, büyük risklere giren bir müzik. Risk gereklidir bazen. Şimdi de o güçlü uzun dalgaları gönderiyor. 
     Sağol Mahler 
     Senden ödünç alıyorum ve borcumu asla ödemeyeceğim." 
     Şunların da altı çizili 
     "Radyo bana iyi klasik müzik getirmek için elinden geleni yapıyor. Her gece üç dört saat radyo dinlerken, ya yazar ya da hiçbir şey yapmadan otururum. İlacım bu benim. Günün pisliğini alır üstümden." 
     Bukowski'nin radyosu hiç susmuyor. 
     Hep çalıyor. 
     Ama onun yüzünden bir radyo sustu Türkiye'de 
     Açık Radyo. 
     RTÜK susturdu. 
     Genel ahlaka aykırılıktan. 
     Bukowski şimdi ahlaksız mı 
     Nedir ahlak 
     Kim karar veriyor Ne de cüretkar, korkusuz insanlar Çağdaş Amerikan edebiyatının en büyük isimlerinden birini cart diye ahlaksız ilan edebiliyorlar. Yalnız etseler iyi, bir de susturmaya kalkışıyorlar. 
     'Ahlak zaptiyeleri'nden nasibini Enis Batur da aldı. Elma isimli son romanı hakkında toplatma kararı çıktı. 
     Müstehcenlik iki yazarı daha vurdu. Metin Üstündağ'ın Pazar Sevişgenleri ile Dragan Babiç'in Son Sürgün'ü de mahkemece toplatıldı. 
     Düşünce polisleri de şu sıralar iyi çalışıyor. Jonathan C. Randal'ın Kürdistan İzlenimleri isimli kitabı da toplatıldı. 
     Amerika'nın önde gelen düşünür ve dilbilimcilerinden Noam Chomsky'yi de Türkçeye çevrilen bir kitabından dolayı yargılamaya hazırlanıyoruz. O da Türkiye'ye, Diyarbakır'a gelmeye hazırlanıyor. New York'ta verdiği ilk demecinde şöyle demiş 
     "Kitap yargılamak en temel insan haklarına çok ağır bir saldırıdır." 
     Ey ahlak zaptiyeleri 
     Ey düşünce polisleri 
     Aferin size. 
     Bu ülkenin ahlakı da, fikir hayatı da size emanet. Bu ülkeyi edepsizlikten, ahlaksızlıktan, bölücülükten, vatan hainlerinden ancak siz kurtarabilirsiniz. 
     Daha çok çalışın. Daha çok kitap toplatın. Daha çok dava açın. Demokrasiydi, düşünce özgürlüğüydü, yaratıcılıktı falan bunların hiçbiri bize göre değil zaten. 
     Kurtarın bizi bütün bunlardan 
     Hatırlayın. 
     Bir zamanlar bu vatanı Nazım Hikmet'ten kurtarmak için de neler yapmıştınız neler. Tam 13 yıl hapis yatırmıştınız koca şairi... 
     Ama bakın, bugün hiçbirinizin esamesi bile okunmuyor. Adınızı sanınızı bilen yok bu dünyada. 
     Oysa Nazım yaşıyor. 
     100 yaşında. 
     Üstelik bir dünya şairi o. 
     27 Şubat '93. 
     "Tek bildikleri şiddet sanki, uzmanlık alanları" diye not düşmüş günlüğüne Bukowski. 
     Devamını getirmiş 
     "Şiddet söz konusu olduğunda çiçek gibi açıyorlar. Olasılıklarımızı kokutan bok çiçekleri gibi..." 
     İyi pazarlar 
     ------------------ 
     Santa Rosa, Black Sparrow Press, 29. baskı, ABD, 1996. 
     Parantez Yayınları, Mart 2000, İstanbul. 
     
     







Çocuğumuza 


Kürtçe eğitim 


Nazım'dan Bukowski'ye, Batur'a mahkeme kapıları 


Şeytanı taşlamak 


"Keşke burada olsaydın" 


Ankara eğitimi önemsemiyor 


Esas uyum AB ile olmalı 


Bütün iyi erkekler kapılmış 


"Marko Paşa"dan 50 yıl sonra... 


Solda boş koltuk 


İşler sahiden açılıyor mu 


Şimdiki büyükler harika 


Tımarhanelik tarih yazıları 


Ekonomide büyüme nasıl ve ne zaman 


Defterdar Frankfurt'a "gitti - geldi" 


Emlak Konut'un suları durulmuyor 


</TEXT>
</DOC>
