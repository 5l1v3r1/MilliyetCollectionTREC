<DOC>
<DOCNO> 85320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sontur15.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnedi, ciğerindeki baloncuk yırtıldı... 
</HEADLINE>
<TEXT>

     İzmir'in Bergama İlçesi'nde garsonluk yapan Ufuk Çelik 34 , esnerken, sol akciğerinde bulunan bir kistin yırtılmasına neden oldu. Hastaneye kaldırılan garson, doktorların müdahalesiyle sağlığına kavuştu. 
     Ufuk Çelik'in SSK Yenişehir Hastanesi'ndeki ameliyatına katılan Hariciye Uzmanı Dr. Erdal Harmanda, hastanın önce Bergama Devlet Hastanesi'ne kaldırıldığını, ardından da oksijen tüpü bağlanarak kendi hastanelerine getirildiğini bildirdi. 
     Dr. Harmanda, şu bilgiyi verdi 
     ''Burada yapılan konsültasyonda, sol akciğerde bulunan bir kistin zorlanmayla yırtıldığı ve akciğer boşluğuna kan aktığı belirlendi. 
     Halk arasında ciğerde baloncuk , tıp literatüründe ise Pnömatoraks 
     denilen bu kitledeki yırtık, stapler dediğimiz cihazla dikildi. 
     Hasta birkaç günlük dinlenmeden sonra iyileşir.'' Dr. Harmanda, akciğerinde söz konusu kitle bulunan insanların esnerken, hıçkırırken veya hapşırırken bu kitleyi zedeleyebileceğini ve kanama oluşabileceğini söyledi. 
     Ufuk Çelik de kendisine sağlığına kavuşturan Bergama Devlet Hastanesi ve Yenişehir SSK Hastanesi doktorlarına teşekkür ettiğini, bundan sonra esnerken çok dikkatli olacağını belirtti. 
     





</TEXT>
</DOC>
