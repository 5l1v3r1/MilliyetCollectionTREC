<DOC>
<DOCNO> 68292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/soneko20.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası ekonomisti "Arjantin'in planı başarılı olabilir" 
</HEADLINE>
<TEXT>

     Dünya Bankası'nın Latin Amerika ve Karayipler baş ekonomisti Guillermo Perry, Arjantin'in bu yıl derin ekonomik durgunluğa düşecek olsa da, ekonomi planının başarılı olabileceğini söyledi. 
     Perry, yükselen piyasalar konulu konferans sırasında Reuters'e verdiği mülakatında, Arjantin ekonomisinde krizin maliyetinin epey ağır olduğunu, bu yıl derin durgunluk yaşanacağını, ancak yeni planının başarı ihtimalinin çok yüksek olduğunu bildirdi. 
     Perry, Arjantin'in bu kuyudan çıkması ve halkın gelecekte bankalardaki mevduatlarına güvenlerinin yeniden tesisi halinde, daha esnek bir Arjantin olacağını, ancak bu yılın sert geçeceğini belirtti. 
     Arjantin'de şimdiki ana meselenin, mali sistemin gücü ile tam bir ödemeler sistemini yeniden kurmanın esas olduğunu belirten Perry, bu ülkedeki durgunluğun Latin Amerika genelinde ekonomik büyümeyi 2002'de yavaşlatıp, Arjantin haricinde yüzde 1-2'ye indirebileceğini söyledi. 
     Ekonomistler ve analistler, Arjantin ekonomisinde uzun süren durgunluktan sonra, ekonominin bu yıl yüzde 6 ila 10 küçülmesini öngörüyor. 
     






</TEXT>
</DOC>
