<DOC>
<DOCNO> 93120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sondun17.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
4000 Filistinli, Filistin'deki ekonomik krizi protesto etti 
</HEADLINE>
<TEXT>

     Gazze'de yaklaşık 4000 Filistinli, ekonomik kriz ve yüksek orandaki işsizliği protesto gösterisi yaptı. 
     Göstericiler, İsrail'in ablukası sonucu ortaya çıkan işsizliğin önlenmesi amacıyla İsrail'in uyguladığı ablukanın kaldırılması ve bunun sonucunda Filistinlilerin İsrail'deki işlerine gidebilmelerine olanak tanınması için uluslararası toplumun müdahalede bulunmasını istediler. 
     Gösteriyi düzenleyenlerden bir kişi, ''İş bulmak ve bizler ile çocuklarımızın onurlu bir hayat sürdürmesi için yardımınızı istiyoruz'' dedi. 
     ''İsrail ablukasını kaldırın'' şeklinde pankartların açıldığı gösteride, Filistin Yönetimi'nden ''işsizliği önlemek ve iş sahaları yaratmak'' için çalışması istendi. 
     Bu arada, Filistin Sendikalar Federasyonu, Gazze Şeridi'nde işsizlerin sayısının yaklaşık 150 bin olduğuna dikkat çekti. 
     





</TEXT>
</DOC>
