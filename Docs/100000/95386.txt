<DOC>
<DOCNO> 95386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sontur29.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan "Seçimlerin biran önce yapılmasında fayda var" 
</HEADLINE>
<TEXT>

     Anayasa Mahkemesi'nce kapatılan RP'nin eski Genel Başkanı Necmettin Erbakan, ''Seçimlerin bir an önce yapılmasında fayda vardır'' dedi. 
     Balıkesir'in Edremit İlçesi'ne bağlı Altınoluk Beldesi'nde tatilini sürdüren Erbakan, Ayvalıburun Camii'nde kıldığı cuma namazının ardından, vatandaşlarla sohbet etti, gazetecilerin sorularını yanıtladı. 
     Erbakan, Türkiye'nin karışık günler yaşadığını belirterek, hükümetin, kendilerinin 1997 yılında ülkeyi bıraktıkları noktaya ulaşabilmesi için 10 sene geçmesi gerektiğini savundu. 
     Bu ''Yanlış hükümet''in devamına imkan kalmadığını savunan Erbakan, bir gazetecinin, ''3 Kasım sizin için uygun bir seçim tarihi midir '' yönündeki soru üzerine, şöyle konuştu 
     ''Görüldüğü gibi, bu çıkmazın içinden çıkmak, bugünkü şartlar altında mümkün değildir. Ne kadar çabuk seçime gidilirse o kadar faydalıdır. Çünkü, milletimiz o seçimde, serbest bırakıldığı zaman kurtuluşu, çözümü orta yeri koyacaktır. Ve bu çözüm sayesinde sıkıntılardan kurtulacağız. Zaten, daha fazla da ayakta kalacak halleri kalmadı. O gün yaklaştıkça heyecan artar. Arttıkça güneş doğmaya başlar. Bir de bakarsınız, yeniden büyük Türkiye oluşur. 
     Seçimlerin bir an önce yapılmasında fayda vardır.'' 
     





</TEXT>
</DOC>
