<DOC>
<DOCNO> 85526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sontur09.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Sultan Mehmet Köprüsü'nde kaza... İki kişi öldü... 
</HEADLINE>
<TEXT>

     Fatih Sultan Mehmet Köprüsü'nde meydana gelen trafik kazasında, 2 kişi öldü. 
     Rumelihisarı'ndan Fatih Sultan Mehmet Köprüsü'ne giren Önder Karakuş'un kullandığı 34 HUE 41 plakalı kamyon, gişelerde 34 AB 1307 plakalı otomobille çarpışarak devrildi. 
     Kazada, kamyon sürücüsü Karakuş ve otomobilde bulunan Yunus Silgu, olay yerinde hayatını kaybetti. 
     Askerden izinli olarak İstanbul'a gelen Silgu'nun, yine askere giden bir yakınını otogardan uğurladıktan sonra evine dönerken kazanın meydana geldiği öğrenildi. 
     Ayrıca otomobilde bulunan kişilerin alkollü olduğu öne sürüldü. 
     
     OTOMOBİLDE SIKIŞTI 

     Bu arada, Samatya sahil yolunda meydana gelen trafik kazasında ise Turgut Gürsoy idaresindeki 34 SP 395 plakalı otomobil, aşırı hız nedeniyle kontrolden çıkarak takla attı. 
     Kazada otomobilin içinde sıkışan ve özel bir hastanede görevli olduğu belirtilen doktor Gürsoy, itfaiye tarafından araçtan çıkarıldı. 
     İstanbul Üniversitesi Cerrahpaşa Tıp Fakültesi Hastanesi'ne kaldırılan Gürsoy'un sağlık durumunun iyi olduğu öğrenildi. 
     





</TEXT>
</DOC>
