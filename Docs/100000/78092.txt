<DOC>
<DOCNO> 78092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/ekonomi/eko07.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nacaroğlu, Ford’un yönetiminde 
</HEADLINE>
<TEXT>

     Sami Nacaroğlu, yeni oluşturulan Ford Avrupa EuroMed ve STAN Pazarları Kuzey Afrika, Orta Doğu ve Orta Asya ülkeleri bölümünün Genel Direktörlüğü görevine getirildi. Nisan ayı başından itibaren görevi devralan Nacaroğlu, Avrupa Satış Faaliyetlerinden Sorumlu Başkan Yardımcısı Ingvar Sviggum’a bağlı olarak çalışacak. 
     Nissan Türkiye’de sekiz yıl Genel Müdürlük görevini yürüten Sami Nacaroğlu, Murat Yalman, Yalçın Arsan ve Aykut Özüner’le birlikte Ford Avrupa bünyesinde görev yapan dördüncü Türk yönetici olacak. Nacaroğlu’nun sorumluluk alanı Kuzey Afrika, Orta Doğu ile Orta Asya ülkeleri olacak. 
     Ford Avrupa Satış Faaliyetlerinden Sorumlu Başkan Yardımcısı Ingvar Sviggum "Sami Nacaroğlu’nun Ford Avrupa yönetim ekibine katılmasına memnun oldum" dedi. 
     Kısa bir süre öncesine kadar Türkiye Otomotiv Distribütörleri Derneği’nin başkan yardımcılığını da yürüten Nacaroğlu, halen GYİAD Genç İş Adamları Derneği Yönetim Kurulu Üyesi. 
     



 EKONOMİ 






















</TEXT>
</DOC>
