<DOC>
<DOCNO> 50608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sontur17.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da sağanak yağış..Ev ve işyerlerini su bastı 
</HEADLINE>
<TEXT>

     Antalya'da dün başlayan yağmur sürerken, bazı ev ve işyerlerini su bastı. 
     Meteoroloji yetkilileri, son 24 saat içinde şehir merkezinde metrekareye 107 kilogram yağış düştüğünü belirterek, Antalya'nın tüm ilçelerinde sağanak yağışın sürdüğünü, yağışların yarın da devam edeceğini açıkladılar. 
     Bu arada, Antalya'da dün akşam saatlerinden bu yana aralıksız süren yağışlar nedeniyle şehir merkezindeki bazı ev ve işyerlerini su bastı, kavşaklardaki su birikintileri nedeniyle de çok sayıda araç yolda kaldı. 
     Özellikle Mevlana, Demokrasi ve İller Bankası kavşakları ile Lara semtinde biriken suların çekilmesi için Antalya Büyükşehir Belediyesi'ne bağlı Fen İşleri Müdürlüğü ekipleri ile itfaiye ekipleri yoğun çalışma yapıyor. 
     






</TEXT>
</DOC>
