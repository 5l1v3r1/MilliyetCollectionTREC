<DOC>
<DOCNO> 73619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/soneko16.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 151.20 puan yükselerek 1.seansı, 10,794.90 puandan tamamladı. 
     Hisse senetleri, 1. seansta ortalama yüzde 1.42 oranında değer kazandı. 
     İMKB ilk seansa 10,785.16 puan seviyesinde, 141.46 puan artışla başladı. Endeks, seansın ilk yarısını, 209.03 puan artışla 10,852.73 puandan geçti. 
     Endeks dünkü kapanış seviyesinin altına hiç düşmezken, en yüksek 10,921.47 puanı gördü. 
     1. seans kapanışında mali endeks 317.72 puan artışla 14,892.35 
     puana, sanayi endeksi 29.12 puan artışla 9,068.56 puana ve hizmetler endeksi de 82.97 puan artışla 6,510.19 puana yükseldi. Böylece mali grup hisseler önceki kapanışa göre ortalama yüzde 2.18, sanayi grubu hisseler yüzde 0.32 değer kazandı ve hizmetler grubu hisseler ortalama yüzde 1.29 oranında değer kazandı. 1. seansta işlem gören toplam 290 hisse senedinden 189'u değer kazandı. 28 hisse senedi değer kaybederken, 73 hissenin fiyatında ise bir değişiklik olmadı. Seansta, 124 trilyon 848 milyar 452 milyon liralık işlem hacmi oluştu. 1. seansta Yapı ve Kredi Bankası, Garanti Bankası, Koç Holding, Sabancı Holding ve Turkcell en yoğun işlem gören hisseler oldular. Uzmanlar, ABD başkan yardımcısı Cheney'nin Başbakan Ecevit'le görüşmesinin ardından yapılan açıklamaların bugün piyasaya olumlu yansıdığını ifade ederek, 10,921 puan sevilerini deneyen endeksin direnç seviyelerinden gelen satışlarla gevşediğini ve 10,800 puanın altında kapandığını belirtiyorlar. 
     






</TEXT>
</DOC>
