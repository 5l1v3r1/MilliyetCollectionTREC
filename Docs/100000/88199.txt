<DOC>
<DOCNO> 88199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/guncel/gunz1.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     İki yabancı uyruklu hayat kadını AIDS’li çıktı 
     İstanbul’da önceki gece polis tarafından yapılan operasyonlarda erkeklerle 100 milyon lira karşılığında fuhuş yaptıkları iddiasıyla gözaltına alınan Ukrayna ve Moldavya uyruklu iki hayat kadınının AIDS’li olduğu belirlendi. Aksaray’da gözaltına alınan Ukraynalı Marina Chnak 24 ile Mariana Ok’un 20 yapılan sağlık kontrollerinde HIV virüsü taşıdığı tespit edildi. Bir süre önce Türk vatandaşlığına geçen Mariana Ok, "Ülkemde tedavi olacağım. Sonra yeni vatanıma döneceğim" dedi. 
     
     Fatih Köprüsü’nde zincirleme kaza 1 ölü 
     Fatih Sultan Mehmet köprüsünde meydana gelen zincirleme trafik kazasında 1 kişi öldü, 1 kişi de ağır yaralandı. Köprünün Avrupa girişinde dün akşam saatlerinde İbrahim Halaoğlu’nun kullandığı kamyonet, freninin boşalması sonucu önünde seyreden Veis Öztürk yönetimindeki otomobile çarptı. Hızını alamayan otomobil, Mustafa Özpınar’ın kullandığı otomobile, iki otomobil de daha sonra Suat Alper’in kullandığı otomobile çarptı. Kazada Veis Öztürk hayatını kaybederken, İbrahim Halaoğlu ağır yaralandı. 
     
     Doktor hastasına kendi kanını verdi 
     Ereğli SSK Hastanesi’nde görevli kadın hastalıkları ve doğum uzmanı Emin Damgacı, ameliyat sonrası narkozun etkisiyle uyanamayan hastası Güllü Yaşar’a kendi kanını vererek, hayatını kurtardı. Yaşar 38 , 2 saat süren başarılı bir operasyon sonunda yumurtalık kistinden kurtarıldı, ancak kendine gelemedi. Yaşar’ı ameliyat eden Damgacı 41 , aranan "AB Rh pozitif" taze kan bulunamayınca, aynı gruptan olan kendi kanını hastasına vererek, hayatını kurtardı. 
     
     Mahk mlardan çıplak ayaklı protesto 
     Bayrampaşa Cezaevi’ndeki Hayata Dönüş Operasyonu’nun ardından haklarında dava açılan tutuklu ve hükümlüler, cezaevlerindeki uygulamaları protesto için duruşmaya ayakkabısız geldi. Silahlı ayaklanma başlatmakla suçlanan 167 tutuklu ve hükümlünün yargılandığı davanın duruşması, Eyüp 3. Asliye Ceza Mahkemesi’nde görüldü. Mahkeme, sanık avukatlarının yargılamanın daha geniş bir salonda yapılması talebinin incelenmesi ve delillerin toplanması için duruşmayı erteledi. 
     
     Bedrettin Ekdi’yi hemşerisi vurmuş 
     Siirtli Ekdi Aşireti’nin reisi Bedrettin Ekdi’yi 44 , kebapçılık yapan hemşerisi Osman Çekel’in vurduğu öne sürüldü. Şişli’de önceki gün meydana gelen, Ekdi’nin göğsünden ve dizinden yaralandığı saldırıyı, Çekel’in tek başına gerçekleştirdiği, kendisine müdahale eden yeğen Bülent Ekdi’yle boğuşurken de tabancasını olay yerinde düşürdüğü bildirildi. İşyerinde ve evinde bulunamayan Osman Çekel’in, olaydan sonra ailesini telefonla arayarak, "Teslim olmayacağım" dediği öğrenildi. 
     



 GÜNCEL 




















</TEXT>
</DOC>
