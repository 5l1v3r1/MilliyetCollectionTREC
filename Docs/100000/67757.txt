<DOC>
<DOCNO> 67757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/spor/spo07a.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep’ten müthiş çalım 
</HEADLINE>
<TEXT>

     GAZİANTEPSPOR Yönetim Kurulu, dün gazetemizde büyük yankı uyandıran "İrtica operasyonu" başlıklı haber ile ilgili olarak şaşırtıcı açıklamalar yaptı. Bildiride, "Kulübümüz, ne teknik adam, ne de futbolcuların inançlarına karışmış, karışmadığı gibi böylesi bir hakkı kendisinde de görmemiştir. Haberde adı geçen oyuncular kiralık olarak gitmiş ve sezon sonunda yuvalarına döneceklerdir" ifadelerini kullandı. 
     KIRMIZI - Siyahlı yönetimin, Teknik Direktör Samet Aybaba ile Başkan Celal Doğan’ın önceki gün muhabirimize yaptıkları ve kayda geçen açıklamalarını anlamsız bir şekilde görmezlikten gelmesi tepki çekti. Aybaba, söz konusu irtica operasyonunu doğrularken, Doğan da kendisinin görev yaptığı bir kulüpte bu tür hareketlere kesinlikle izin verilmeyeceğini vurgulamış, bu ifadeler de gazetemizde yer almıştı. 
     



 SPOR 





























</TEXT>
</DOC>
