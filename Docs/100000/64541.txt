<DOC>
<DOCNO> 64541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/spor/ymese.html </URL>
<DATE> 2002/01/28/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Mazeret bulmayın 
</HEADLINE>
<TEXT>

     Hiç kimse birbirini kandırmasın... Düşünün koskoca Beşiktaş zirveye oynuyor, puan cetvelinin alt sıralarında mütevazı şekilde mücadele veren Diyarbakırspor karşısında ilk yarıda bir pozisyon bulamıyor... 
     Kötü futbola mazeretler üretebilirsiniz... Zeminin kötü oluşu, oynanması gereken futbolun yarısını alıp, götürdü diyebilirsiniz... Yok efendim iklim şartlarını, olmadı taraftarsızlıktan şikayet edebilirsiniz... Ama bir gerçek var ki, ona hiç mazeret bulamazsınız... Şampiyonluğa oynayan ekibin bu mazeretlerin arkasına sığınmaya hiç mi, hiç hakkı yok. 
     Trabzonspor’u hezimete uğratan Beşiktaş, parasızlıkla mücadele eden Diyarbakırspor karşısında iki ALTIN puan kaybediyorsa varın, gerisini siz düşünün. Bir hafta GÖKLERE çıkardığımız futbolcunun ömrü kısa sürüyor... TÜMER... Tekniğine, futboluna, zekasına şapka çıkardığımız Tümer’i dünkü mücadelede biz bulamadık, ya siz 
     Kalede Asper, hemen önünde Ronaldo, ikinci yarıda biraz Ahmet Dursun... Diğerlerini alın, vurun birbirine...Dostlar bize, için için kızıyor, Kartal’ı eleştirdiğimiz için... Ne yapalım yani Size şirin görünmek için GÜNEŞİ BALÇIKLA MI SIVAYALIM Bu düşüncenin lugatımızda yeri yok... Doğruyu bulma yolunda eleştiriler de olacaktır, övgüler de... 
     Diyarbakırspor doksan dakika süreyle Kartal’a oranla iyi futbol oynadı, pozisyon buldu, Ronaldo ve Asper’e takıldı. 
     İlk yarı yoktu Beşiktaş... İkinci yarı biraz hareketlenir gibi oldu, ilk şutunu 48.dakikada Kaptan Tayfur’la atabildi. Bu yarıda Ahmet Dursun iki pozisyon buldu, hepsi o kadar. Ahmet Dursun biraz çabaladı, partneri İlhan Mansız’ı hiç göremedik. Khlestov, Ahmet Yıldırım ise sırıtan isimlerdi... 
     
     Beşiktaş’ın fikstür avantajı mükemmel... Samsunspor, İstanbulspor ve Kocaelispor maçlarını oynayacak... Bu maçların hepsinden firesiz çıkmak zorundadır Beşiktaş... Çıkması da doğal... Ancak doğal olmayan KÖTÜ futbolu... 
     Daum’un ivedilikle bu kötü futbola çare bulması şart... Aksi taktirde HAYAL KIRIKLIKLARI ve ÜZÜNTÜLERE gebedir Beşiktaş... Bizden söylemesi... 
     



 SPOR 
































</TEXT>
</DOC>
