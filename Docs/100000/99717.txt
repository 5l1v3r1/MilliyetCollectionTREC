<DOC>
<DOCNO> 99717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/astro/index.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kepler’in öyküsü 
</HEADLINE>
<TEXT>

Geçtiğimiz günlerde Tübitak, Yaşamöyküsü Dizisi altında Johannes Kepler’in hayatını ele alan bir kitap yayımladı. James R. Volkiel’in yazdığı "Johannes Kepler Yeni Gökbilim" bilim adamının hayatını, karşılaştığı zorlukları ve ilham kaynaklarını anlatması bakımından son derece bilgilendirici. 1571 yılında Almanya’da doğan Kepler gençlik yıllarında din adamı olmak istiyor ve Tübingen Üniversitesi’nde teoloji okumaya hazırlanıyordu ama eğitimini tamamlamasına birkaç ay kala dış şartlar nedeniyle üniversiteden ayrılmak zorunda kalarak Graz’a matematik öğretmeni olarak atandı. Kepler’in hayat hikayesinde en belirgin tema kuşkusuz dinin, tanrının bu evreni kusursuz biçimde yarattığı düşüncesinin ispatı ve bu çerçevedeki çalışmaları olmuştur. Kepler’in bu ruhsal alana eğilimi onu astrolojiye de yakın kılmış ve zamanının Imperial Mathematicus’u olarak adlandırılan saray astrologluğuna kadar ilerletmiştir. 1596 - 1597 yılları arasında ilk eseri "Mysterium Cosmographicum"u tamamlayan Kepler, bu çalışmasında gezegenlerin yörüngelerinin geometrik bir ölçü içinde dizili olduklarını gösterirken, bunun rastgele olamayacağını anlatıyordu. Yıllık astroloji almanakları da yayımlayan Kepler bir Protestan olmakla birlikte, bu tarikattan da dışlanmmış, 30 Yıl Savaşları olarak bilinen Protestan-Katolik savaşının ortasında kalmıştı. Bilim adamının hayatında en önemli kişilerden birisi de Danimarkalı astrolog-astronom Tycho Brahe olmuştu. Zengin bir aileden gelen Brahe gözlemler yapmak için her türlü olanağa ve altyapıya sahipti. Brahe ve Kepler, Prag’da beraber çalıştılar ve Kepler bu sayede Mars’ın yörünge hareketi üzerinde daha fazla bilgiye sahip oldu. Brahe öldükten sonra ise "Rudolph Tabloları"nı ve 1619’da yasalarını ortaya koyduğu en önemli olan eserini, "Dünya’nın uyumu" anlamına gelen "Harmonice Mundi"yi yayınladı. Kepler’in en dikkat çekici yanı, evrendeki gizemli düzeni ve yaratana karşı olan duygularını bilim aracılığıyla göstermiş olmasıdır. Gezegen yörüngelerinin dairesel değil, elips şeklinde olduğunu matematiksel olarak açıklayarak yeni kozmolojinin önünü açmıştır. Mutlu bir hafta sonu dileğiyle. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 


BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
