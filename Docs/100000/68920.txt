<DOC>
<DOCNO> 68920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/guncel/gun05a.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski ülkücü dolandırıcı çıktı... 
</HEADLINE>
<TEXT>
Sezer ve Bahçeli’nin imzasını taklit ettiler 
Casusluk suçundan DGM’de yargılanan Hicabi Koçyiğit’in sahte atama belgesi düzenlediği belirlendi 
     ANKARA Milliyet 

     12 Eylül öncesinde ülkücü kesimin önde gelen isimleri arasında yer alan ve bir dönem Irak hesabına casusluk yaptığı gerekçesiyle DGM’de yargılanan Hicabi Koçyiğit, dolandırıcılık yaparken suçüstü yakalandı. 
     Bir ihbarı değerlendiren ve Cebeci’deki bir otele baskın düzenleyen polis, Koçyiğit ve Mehmet Bozkır’ı "nitelikli dolandırıcılık" yaptıkları gerekçesiyle gözaltına aldı. Otel odasında arama yapan polis, Cumhurbaşkanı Sezer ve MHP lideri Devlet Bahçeli’nin imzalarının taklit edildiği sahte atama onayı ve kararnameleri ele geçirdi. Devlet Personel Başkanlığı’nın sahte atama onay ve kararnamelerini hazırlayan Koçyiğit, vatandaşları devlet kurumlarında işe yerleştirmek vaadiyle 1500 dolar karşılığında sahte belgeler düzenlediğini itiraf etti. Resmi Gazete’nin 2 Şubat tarihli sayısını tahrif ederek 22 Şubat 2002’de yayımlanmış gibi hazırlayan Koçyiğit, sahte mühür yapmayı, yakın arkadaşı olan ve Susurluk kazasında ölen ülkücü Abdullah Çatlı’dan öğrendiğini söyledi. 
     



 GÜNCEL 

























</TEXT>
</DOC>
