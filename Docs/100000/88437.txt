<DOC>
<DOCNO> 88437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/spor/spo05.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzik'ten özür 
</HEADLINE>
<TEXT>

UEFA Asbaşkanı’nın, FIFA’ya yazdığı mektup kafaları karıştı. Erzik, Haluk Ulusoy, teknik heyet ve oyuncuların G.Koreli hakem Kim’i eleştirmesine üzüldüğünü iletti 
     MEHMET DEMİRCAN SEUL 

     FUTBOL Federasyonu Onursal Başkanı Şenes Erzik, Brezilya maçını yöneten G.Koreli Kim Joo’ya ateş püskürülmesine rağmen FIFA’ya ilginç bir mektup yazarak, özür diledi. UEFA Asbaşkanı, resmi mektupta Federasyon Başkanı Haluk Ulusoy, teknik heyet ve oyuncuların hakem hakkındaki eleştirilerine katılmadığını ve bu olayın bir an önce sona ermesi gerektiğini yazdı. Erzik, ayrıca Ulusoy’un açıklamalarını talihsiz beyanatlar olarak değerlendirdi. 
     FIFA’DA Hakemler Komitesi Başkanlığı görevini de üstlenen Şenes Erzik, Kim hakkında şahsen şikayette bulunmadığının altını çizdi. UEFA Asbaşkanı Erzik, "Şahsım adına hakemlerle ilgili hiçbir açıklama yapmadım. Yapmak da istemiyorum, yapılan açıklamalardan dolayı üzgünüm" diye yazdı. Öte yandan federasyonun Kosta Rika maçının Beninli hakemi Coffi Codjia’nın değiştirilmesi konusunda FIFA’ya yaptığı başvuru reddedildi. 
     



 SPOR 































</TEXT>
</DOC>
