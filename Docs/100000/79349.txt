<DOC>
<DOCNO> 79349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/dunya/dun03.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizli serviste seks skandalı 
</HEADLINE>
<TEXT>

     YORGO KIRBAKİ Atina 

     Yunan İstihbarat Teşkilatı’nda EYP , seks skandalı patladı. EYP’nin iki ajanının, aile dostu oldukları evli ve çocuklu üç kadın için internette "aşk oyunları oynamak üzere partner aranıyor" ilanı verdikleri ortaya çıktı. 
     İnternetteki ilanda telefon numaralarının da yer aldığı ve adı açıklanmayan üç kadının, bu ilan yüzünden hayatları zehir olunca polise şik yette bulundukları anlaşıldı. EYP ajanlarının kurbanı üç kadın, kendilerini her gün yüzlerce erkeğin telefonla arayarak cinsel ilişki teklifinde bulunduklarını ve bu yüzden eşlerinin kendilerinden şüphelendiğini söylediler. 
     Yunan Polis Teşkilatı’nda ELAS görev yapan hacker’ların iki ay süren çalışmaları sonucu ilanların EYP’de çalışan Stamatis Mancuranis ve Vasilis İoannu tarafından internette yazıldığı tespit edildi. İki ajan derhal gözaltına alındı. İfadelerinde, suçlarını itiraf eden iki ajan, "Kadınların üçü de aile dostumuz. Şaka olsun diye internette ilan verdik" dediler. 
     



 DÜNYA 














</TEXT>
</DOC>
