<DOC>
<DOCNO> 81937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sontur18.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT eski spikeri, ölümünü kendi verdiği ilanla duyurdu.. 
</HEADLINE>
<TEXT>

     TRT eski spikerlerinden Esin Öngören, vefatını kendi verdiği ilanla duyurdu. 
     Geçtiğimiz yıllarda vefat eden Gazeteci Yazar Mahmut Tali Öngören'in eşi olan ve dün vefat eden Esin Öngören'in kendi verdiği ölüm ilanı, bugün bir gazetede yayımlandı. 
     Ölüm ilanında, ''Sizlerden çok değerli dostlarımdan ayrılmanın kaderini yaşarken, bir bilinmezlikte Mahmut'a ve diğer sevdiklerime kavuşabilmenin umudu içindeyim. Güzel yaşamaya çalışın, mutlu olun'' diyen Esin Öngören, ilanda, ''kendisini uğurlamaya gelenlere sevgi ve teşekkürlerini bıraktığını'' bildirdi. 
     Esin Öngören için yarın saat 11.00'de TRT Ankara Radyosu'nda bir tören yapılacak. 
     Esin Öngören'in cenazesi, Maltepe Camii'nde öğleyin kılınacak namazın ardından, Cebeci Asri Mezarlığı'nda toprağa verilecek. 
     





</TEXT>
</DOC>
