<DOC>
<DOCNO> 73986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sondun07.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bazı ünlüler Oscar törenine katılamayacak... 
</HEADLINE>
<TEXT>

     Sinema Bilimleri ve Sanatları Akademisi tarafından 73. Oscar ödülleri adaylarının açıklanmasının ardından, sinema dünyası 24 Mart Pazar günü yapılacak ödül törenini beklerken, yeni açılan Kodak tiyatrosunun bütün konukları ağırlayacak kapasiteye sahip olmadığı açıklandı. 
     Tören organizasyonunda görevli adının açıklanmasını istemeyen bir yetkili, Kodak tiyatrosunun Hollywood'un bütün ünlülerini ağırlamaya yetmeyeceği anlaşılınca birçok kişinin bizzat ya da temsilcileri aracılığıyla kaygılarını dile getirmek üzere telefon ettiğini söyledi. 
     Aynı yetkili, yeni açılan Kodak tiyatrosunda 3 bin 300 koltuk bulunduğunu, eski mekanın ise 4 bine yakın koltuğa sahip olduğunu belirterek, katılım talebinin yoğunluğu nedeniyle bu yıl sıkıntı çekileceğini ve bunun tartışmalara yol açabileceğini belirtti. 
     Akademi Başkanı Frank Pierson, herkesin yeni salonu görmek istemesinin güzel bir şey olduğunu, ancak bu yıl geçen yıla oranla daha çok kişiye ret mektubu göndermek zorunda kaldıklarını söyledi. 
     Pierson, kimlerin ''reddedildiğini'' ise açıklamadı. 
     






</TEXT>
</DOC>
