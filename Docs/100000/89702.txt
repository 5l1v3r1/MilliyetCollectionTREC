<DOC>
<DOCNO> 89702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sontur16.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Magandalar, milli maç sevinci ile ateş açtı, 1 kişi yaralandı... 
</HEADLINE>
<TEXT>

     A Milli Futbol Takımı'nın, Dünya Kupası karşılaşmasında Çin'i 3-0 yenerek ikinci tura yükselmesinin ardından Adana'daki kutlamalar sırasında, sokakta yürüyen bir kişi, tabancayla yaralandı. 
     Karşılaşma sonrası Kiremithane Mahallesi'ndeki evinden kent merkezine gelen Adnan Keleş 22 , Atatürk Caddesi'nde yürürken, kutlamalar sonrası kimliği belirsiz bir kişinin, kutlama amaçlı tabancayla ateş açması sonucu elinden yaralandı. 
     Özel bir hastanedeki ilk müdahalenin ardından Numune Hastanesi'ne sevk edilen Ahmet Keleş, maçtan yarım saat sonra evinden dışarı çıktığını belirterek, ''Büyükşehir belediye binası yakınlarında caddede yürürken, birden ağrı hissettim ve elimden kan aktığını gördüm'' dedi. 
     Türkiye'nin tur atlamasına kendisinin de sevindiğini, ancak sevincin silah sıkılarak kutlanmaması gerektiğini belirten Keleş, ''Silahla kutlama yapanları kınıyorum. Bu kurşun beni öldürebilirdi'' diye konuştu. 
     Yetkililer, Ahmet Keleş'in ameliyata alınacağını bildirdiler. 
     





</TEXT>
</DOC>
