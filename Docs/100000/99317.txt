<DOC>
<DOCNO> 99317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yazar/pulur.html </URL>
<DATE> 2002/08/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mucize yok, mucize adam hiç yok 
</HEADLINE>
<TEXT>

     BELKİ her toplumda, "mucizeler"e inananlar vardır. Öyle bir adam gelecek ki, elinde sihirli sopa, neye dokunsa orası ışıl ışıl aydınlanacak, dertler bitecek. 
     Bu mümkün mü 
     Önümüzde de seçim var, yine kimbilir, kimler, kimlerin "mucize" yaratacağına kanıp oy verecek, sonra da eşekten düşmüşe dönecek... 
     2000’li yıllarda, toplumlar, mucizelerle yönetilemez, ya da mucizelere inanılmaz. 
     
     ATTİLA Karaosmanoğlu’nun "Türkiye Bilimler Akademisi"ndeki konferansını okurken, bunları düşündük. 
     Çünkü 1970’lerde de çok kişi Karaosmanoğlu’dan mucize bekliyordu. Askeri müdahaleden sonra kurulan, Nihat Erim hükümetinde ekonomiden sorumlu başbakan yardımcısı olan Karaosmanoğlu’na, "Amerika’dan gelmiş mucize adam" diye bakanlar vardı... 
     
     OYSA Karaosmanoğlu, bugün de, dün de "Toplum hayatında tek boyutlu mucizevi çözümler yoktur" diyordu. 
     Ona göre "Herhangi bir konuda mutlu sonuçlar yaratan, bir değişimi gerçekleştirmek istiyorsanız, o konunun nelere bağlı olduğunu anlamaya çalışmak ve o bağlantılar üzerinde de bazı değişiklikler yapmak gerektiğini kabul etmek zorundasınız." 
     Örneğin, "hukuk düzeninde değişiklik yapmadan, ekonomiyi doğru dürüst işler hale koyamazsınız, kamu maliyesine disiplin getiremediğimiz sürece, enflasyonu kontrol edemezsiniz. Kamu maliyesinde disiplini ise kamu yönetiminde şeffaflığı sağlamadan gerçekleştiremezsiniz." 
     
     HERHALDE, bunları sadece Karosmanoğlu söylemiyor, başkaları da söylüyor Peki bu söylemenin bir yararı var mı 
     Karaosmanoğlu "yok " diyor 
     "Ne kadar söylerseniz söyleyin bir yararı olmaz. Ben 50 yıldır bunları söylüyorum, bir netice aldığım söylenemez." 
     
     REFORM yapmak zor iş... 
     Reformcunun karşısına, önce reformdan yararlanması amaçlanan insanlar çıkar. 
     Niye 
     Çünkü reformu anlamamışlardır, ya da, reformcu, onlara ne yapacağını anlatamamıştır. 
     Karaosmanoğlu, 1971’de "toprak reformu"nu açıkladığı zaman, ona karşı çıkanlar, reformdan yararlanacak olanlardı 
     
     TÜRKİYE’nin gündemi hiç boş kalmaz, her gün yeni bir olay gündeme çıkar, iki, üç gün sonra da unutulur gider. Üstelik gündeme çıkan ve tartışılan konuların bazıları da fasafiso’dur, abesle iştigal edilerek zaman kaybedilir, önemli konular tartışılmadan biter, gider. 
     
     1995’te Dünya Bankası Başkan Yardımcılığı’ndan ayrılarak Türkiye’ye dönen Karaosmanoğlu’nu Cumhurbaşkanı çağırır ve herhalde "Ne olacak bu memleketin hali " muhabbeti başlar. O günlerde en çok tartışılan konu, Et ve Balık Kurumu’nun özelleştirilmesidir. Karaosmanoğlu bu konu bu kadar yoğunlukta tartışılırken, özelleştirilmesi asla düşünülmeyecek, kabul edilmeyecek bazı şeylerin tartışılmadan sessiz sedasız kabul edildiğini söyler, örnek olarak da "Adaletin infazı"nı gösterir. 
     Demirel hemen anlar 
     "Çek, senet mafyalarından mı bahsediyorsun " diye sorar. 
     
     1970’lerde "reform" dediği için bazı çevrelerin "solcu" hatta "komünist" diye eleştirdiği Karaosmanoğlu, şimdi İstanbul Sanayi Odası Başdanışmanıdır. 
     Ne güzel şarkıdır o 
     "Bir başkadır, benim memleketim .." 
     
     







Milliyetçilik ve AB 


Irak, Kıbrıs, AB üyeliği ve seçim harcamaları 


Bodrum havası 


Derviş’i çağırdım Konuşuruz’ dedi 


Derviş’in çağrısı İstikrarlı çoğunluk 


Demirel İsmet Paşa için evet demeyince .. 


Irak legosu 


Olağan şüpheliler 


ABD, Irak’ı vurursa ekonomi çok zarar görecek 


Telaşa gerek yok... 


Tahsilat timleri işbaşında 


Mucize yok, mucize adam hiç yok 


Derviş’e baraj uyarısı 


Milliyet’in TIR’ıyla yola çıkarken 


Irak harbi bizi çok üzecek 


</TEXT>
</DOC>
