<DOC>
<DOCNO> 90311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun22.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenistan'da savaş 400 çocuğun ölümüne sebep oldu 
</HEADLINE>
<TEXT>

     Çeçenistan'daki savaşın, okul çağındaki yaklaşık 400 çocuğun ölümüne, binlercesinin yaralanmasına yol açtığı bildirildi. 
     Rusya'nın Temmuz 2001 tarihi itibarıyla yaptığı istatistiklerde, savaş yüzünden 2 bin çocuğun öksüz ve yetim kaldığı, yaklaşık 6 bin çocuk ve gencin de evsiz kaldığı belirtildi. 
     Bu arada Moskova'da bulunan BM'nin çocuk sorunları ve silahlı çatışmalarla ilgili özel temsilcisi Olara Otunnu, Rus-Çeçen çatışmalarının başlangıcından bu yana büyük çoğunluğu çocuk olmak üzere 7 bin ile 10 bin arasında insanın kara mayınlarının kurbanı olduğunu açıkladı. 
     Silahlı çatışmalara 18 yaşından küçük çocukların katılmasının da bir başka sorun olduğuna dikkat çeken Otunnu, bu hafta Çeçenistan'a gideceğini belirtti. ''Çeçenistan'da çocukların ve annelerinin en üst düzeyde korunmasının sağlanması amacıyla araştırmalar yapmak için buraya gideceğim'' diyen Otunnu, Çeçenistan ve 150 bin Çeçen mültecinin hemen hemen tamamını kabul eden İnguş Cumhuriyeti'nde üç gün kalacak, daha sonra Kuzey Osetya'ya geçecek. 
     BM'nin Rusya'daki koordinatörü Frederick Layons da, çatışmaların başlangıcından bu yana BM'nin Çeçenistan'a 200 milyon dolarlık insani yardımda bulunduğunu hatırlatarak, BM'nin bu yıl içinde ise 35 milyon dolarlık insani yardımda bulunacağını açıkladı. 
     





</TEXT>
</DOC>
