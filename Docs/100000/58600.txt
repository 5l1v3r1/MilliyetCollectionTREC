<DOC>
<DOCNO> 58600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sondun10.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de uçak yolcuları yüzde 20 azaldı 
</HEADLINE>
<TEXT>

     ABD'de 11 Eylül terör saldırılarından sonra uçak yolcularının sayısının azalmasının, Noel ve yılbaşı tatillerinde de süreceği açıklandı. 
     Havaalanlarındaki sıkı kontrollerin ve uçak yolculuğuna karşı gelişen korkunun, yolcuların karayolunu tercih etmelerine neden olduğu belirtildi. 
     Amerikan Otomobil kuruluşundan yapılan açıklamaya göre, Noel 24 Aralık ve yılbaşı arasında 11.5 milyon kişi uçak yolculuğu yapacak. 
     Bu sayının geçen yıl aynı dönemde 13.8 milyon olduğu kaydedildi. 
     ABD'de havayolları şirketlerinin, düşen yolcu sayısı nedeniyle 7 ile 9 milyar dolar arasında zarara uğradıkları bildirildi. 
     ABD'de uçağa binecek yolcular yanlarında tırnak makası, sağlık nedenlerinden dolayı şırınga ve iğnesini, şemsiye, emniyetli tıraş bıçağı gibi araçları bulundurabiliyor. Bıçak, makas, herhangi kesici bir alet ve sopa gibi kullanılabilecek spor malzemesi ise kesinlikle uçağa alınmıyor. 
     






</TEXT>
</DOC>
