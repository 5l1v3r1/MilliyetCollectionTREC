<DOC>
<DOCNO> 67248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sondun18.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton Beyaz Saray'dan ayrılırken hediyeleri götürmüş 
</HEADLINE>
<TEXT>

     Hillary Rodham Clinton'ın New York'tan senatoya seçilmesiyle yemin etmesi arasında geçen süre içinde, Beyaz Saray'a çok pahalı hediyelerin aktığı bildirildi. 
     Kongre soruşturmasında, Clintonların aldıkları yeni evleri döşedikleri sırada, yalnızca Aralık 2000'de, arasında ev eşyalarının da bulunduğu 75 bin dolarlık hediyenin geldiği belirtildi. 
     Senatör olarak Hillary Clinton'ın 50 dolardan daha değerli hediyeleri kabul etmesinin yasak olduğu, ancak hediyeler geldiğinde hala first lady olduğu belirtiliyor. 
     Senato yan komitesinin yaptığı bir yıl süren araştırmada, Clintonların Ocak 2001'de Beyaz Saray'ı terk ederlerken beraberlerinde 360 bin dolar değerinde büyük hediye götürdükleri bildirildi. 
     Soruşturmayı yürütenlerin incelediği raporlarda, onlarca hediye ise kayıp olarak nitelendiriliyor. 
     Hediye verenlerden bazılarının, hediyeyi şahsa değil Beyaz Saray'a verdiklerini bildirmeleri üzerine Clintonların 44 bin dolar değerinde 21 hediyeyi iade ettikleri de raporlarda belirtiliyor. 
     Konuyla ilgili araştırma, başkanlara verilen hediyelere ilişkin yönetmeliklerin değiştirilmesiyle ilgili yasa tasarısı kapsamında gündeme geldi. 
     






</TEXT>
</DOC>
