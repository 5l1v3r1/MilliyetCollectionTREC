<DOC>
<DOCNO> 88396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/ekonomi/eko07.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria rekabetin önünü açtı 
</HEADLINE>
<TEXT>

Aria Genel Müdürü Giuseppe Farina, 4 milyar dolarlık yatırım yaptıkları Türkiye pazarından umutlu olduklarını söyledi 
     EKONOMİ SERVİSİ 

     Aria Genel Müdürü Giuseppe Farina, Aria’nın, bugüne kadar yaptığı toplam 4 milyar doları aşan yatırımın yanı sıra rekabetin de önünü açtığını söyledi. 
     Aria, GSM sektöründeki birinci yılını doldurmasının ardından, başarısında pay sahibi bayileri için Moskova’da bir toplantı düzenledi. 
     Aria Genel Müdürü Giuseppe Farina, toplantıda yaptığı konuşmada, ülke ekonomisi açısından hayli zor geçen bu yıl içinde elde ettikleri sonuçlardan gurur duyduklarını belirterek, şöyle dedi "Aria, bugüne kadar toplam 4 milyar doları aşan yatırımının yanı sıra, rekabetin de önünü açtı. Aria, tüketici ihtiyaçlarına cevap veren üstün kalitede hizmeti sağlamak, mükemmel bir müşteri hizmetleri servisi ve kaliteli bir dağıtım zinciri yaratmak için büyük emek harcadı ve yatırımlarını bu doğrultuda gerçekleştirdi.’’ 
     
     Bir yılda 350 bayi ağı 
     Sadece bir yıl içinde 350 bayi ve 1600 satış noktasından oluşan bir dağıtım ağı kurduklarını kaydeden Farina, birçok girişimciye iş ve gelir imk nı sağladıklarını vurguladı. 
     Farina, Aria’nın abonelerine ve bayilerine yatırım yapmaya, Türk GSM sektörüne yeni uygulamalar getirmeye devam edeceğini belirtti. 
     
     



 EKONOMİ 




















</TEXT>
</DOC>
