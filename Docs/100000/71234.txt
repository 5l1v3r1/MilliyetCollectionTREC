<DOC>
<DOCNO> 71234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/spor/spo02.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Şampiyonluk şart" 
</HEADLINE>
<TEXT>

Başkan Aziz Yıldırım, Fenerbahçeli futbolculara ikinciliğin camiayı mutlu etmeyeceğini hatırlattı ve "Şampiyonlar Ligi’nden gelecek paradan, kulüp kadar siz de menfaat sağlarsınız" dedi 
     YALÇIN TÜRK 

     Tatlı - sert 
     FENERBAHÇE Başkanı Aziz Yıldırım, önceki gün futbolcularla yaptığı toplantıda Şampiyonlar Ligi’ni kesin hedef olarak gösterdi. Sezonu şampiyon tamamlamanın camia için çok önemli olduğunu özellikle vurgulayan Yıldırım, "Ligi zirvede tamamlayan ön eleme oynamayacak. Burada mücadele etmenin kulübe büyük menfaati olacak. Aynı şey sizin için de geçerli olur, payınıza düşeni alırsınız" dedi. 
     
     Bazılarınız gidecek’ 
     SEZONU sonunda bazı oyuncularla yollarını ayıracaklarını hatırlatan Aziz Yıldırım, lig ikinciliğinin beklentilerini karşılamayacağını da belirtti. "Camia Şampiyonluk istiyor" diye söze giren, "Belki ikincilik, Şampiyonlar Ligi için yeterli, ama Fenerbahçelileri sadece şampiyonluk mutlu eder. Önümüzdeki yıl elbetteki takıma yeni oyuncular alınacak. Şampiyon olursanız, biz de üzerimize düşeni yaparız" dedi. 
     
     Yüreğinizle oynayın’ 
     KÖTÜ futboldan da yakınan Fenerbahçe Başkanı sözlerini şöyle tamamladı "Şampiyon olacağınıza inancım her gün artıyor. İyi oynamadığınızı siz de biliyorsunuz. Ama 3 puan almak önemli ve bunu başarıyorsunuz. Biz transfer görüşmeleri yapıyorsak, sizler de yapabilirsiniz. Çalışın, mücadele edin, sahada yüreğinizi ortaya koyun, maçları kazanın. Sezon sonunda yeniden görüşürüz." 
     
Vardiyalı test      HÜSEYİN YAVUZ 

     FENERBAHÇE Teknik Direktörü Lorant, futbolcularının güç, dayanıklılık ve yorgunluk ölçümleri için dün Samandıra’da vardiyalı test yaptırdı. Takımın maçlarda bir türlü istediği tempoya çıkamaması nedeniyle Hacettepe’de uzmanları bir kez daha getirten Alman hoca, yeni kontrollerden çıkacak sonuçları, devre başında yapılanlarla karşılaştırıp, oyuncuların tek tek özelliklerini belirleyecek. 
     SAKAT olan Revivo’nun dışında tüm oyuncuların katıldığı testler, sabah 08.30’da başlayıp, 17.30’da sona erdi. Zaman zaman zorlanmalarına karşın futbolcuların kontrolleri rahatlıkla tamamlamaları dikkati çekti. İlk gözlemlerde sonuçların olumlu gözükmesi Lorant’ı memnun etti.Alman hoca kaytaran futbolcuların tek tek anlaşılacağını da sözlerine ekledi. 
     
Fener’in gözü hükümet’teSaracoğlu Stadı’nı almak için Bakanlar Kurulu’na gidecekler 
     FENERBAHÇE yönetimi stadın tapusunu almak için, Bakanlar Kurulu’na başvuracak. Stadların açık arttırma ile satılmasına karşı çıkan kulüpler GSGM’ye, işletmeyi kendilerinin yaptıklarını belirten toplu bir teklif götürdüler. Fenerbahçe’de Saracoğlu Stadı’nı depreme dayanıklı hale getirmek için yaptıkları masrafı göstererek, yıllık kirayı ödemeyeceğini bildirdi. 
     YÖNETİM, Devlet Bakanı Fikret Ünlü’ye çağrıda bulunarak, stadın devredilmesi için Bakanlar Kurulu’nun imzasını toplamasını istedi. Eski yönetici Hamdi Akın, bu stadın Fenerbahçe’nin malı olduğunu söyleyip, "Kulüpler, kamu yararına derneklerdir. Arsası Fenerbahçe’ye ait olan stadımız depreme dayanıksız olduğu için yıkılıp, yeniden yapılmıştır" dedi. 
     
Revivo’da umut ışığı      YUSUF KOBAL 

     RİZE maçında sakatlanarak oyunu terk eden ve tedavi altına alınan Revivo’nun, Antalya’da oynayabilmesi herkes seferber oldu. Sağ bileğindeki sakatlık nedeniyle antrenmanlara çıkamayan Revivo’nun ağrılarının azaldığı belirtildi. Sadece kondisyon merkezinde ağırlık çalışması yapabilen yıldız oyuncunun Antalya’ya gidilmeden önce kendini deneyeceği öğrenildi. 
     REVİVO’NUN, milli takımı bırakması ülkesinde h l tartışılıyor. İsrailli futbolcu dönüşü ile ilgili bir televizyon kanalına yaptığı yorumda, Teknik Direktör Nielsen’in takımdan ayrılmasını şart koştu. Revivo, "Eğer Nielsen ayrılıp yerine Dror Kashtan gelirse İsrail milli formasını yeniden giyerim. Aksi takdirde oynamam" yorumunu yaptı. 
     
Lorant’ın ikinci gözdesi      Mehmet Demircan 

     FENERBAHÇE 34 yaşındaki Simao’nun transferinin ardından ikinci bir Brezilyalı’nın peşine düştü. Teknik Direktör Lorant 1860 Münihli Agostino’nun yanısıra Nünberg’te forma giyen 20 yaşındaki Jeremino Baretto’yla da görüştüğü belirtildi. Fenerbahçe’nin iyi bir teklif götürmesi halinde Nürnberg menajeri Edgar Geenen’in Baretto konusunda olumlu cevap vereceği öğrenilirken Brezilyalı futbolcuya Leverkusen’in de talip olduğu ifade edildi. 
     
Washington’a yeni gözlemci      FENERBAHÇE Yönetimi, Washington’u bir kez daha izletmek üzere İsmail Kartal’ı, Brezilya’ya gönderiyor. Ömer Kaner’in raporundan sonra Lorant’ın da izleyip alınması yönünde görüş belirttiği Washington için son raporu Kartal verecek. Rio’ya bugün gidecek olan İsmail Kartal’ın haftasonuna kadar yönetimi bilgilendirmesi bekleniyor. 
     
Toplu jübile      SEZON sonunda sözleşmelerinin yenilenmesi düşünülmeyen Andersson, Uche ve Mert Meriç’e toplu jübile yapılması gündeme geldi. Devam için yönetimden öneri bekleyen Andersson, sonunda ümidini keserken, zaten ayrılmaya karar veren Uche ve Mert Meric’in bu jeste olumlu baktığı belirtildi. 
     
Lazetic’in kafası karışık      LORANT geldikten sonra sürekli oynama olanağı bulamayan Lazetic’in evliliğindeki problemler nedeniyle sorunlar yaşadığı öğrenildi. Kendisini bir türlü konsantre edemeyen Yugoslav futbolcunun son günlerdeki istekli tavrı gözden kaçmadı. 
     
Sedat’ın eşine plaket      YAKALANDIĞI amansız hastalıktan kurtulamayan ve yıllardır evinden dışarı çıkamayan Sedat Balkanlı’nın eşi, Şükran Balkanlı’ya bugün plaket verilecek. Altyapı Derneği Kadınlar Kolu tarafından, Yılın Kadını seçilen Şükran Balkanlı, bugün Altyapı Derneği’nde saat 15.00’te düzenlenecek törenle plaketini alacak. 
     
Borsacılar sıradaAracı kurumlar, Fenerbahçe’nin halka arzını gerçekleştirmek için teklif yağdırdı 
     HALKA açılmak için sonbaharı hedef seçen Fenerbahçe’ye, aracı kurumlardan teklifler yağıyor. Galatasaray ve Beşiktaş’ın hisse senetlerinin gördüğü talepten sonra, Fenerbahçe’yi kaçırmak istemeyen Türkiye Ekonomi Bankası, Yapı Kredi Bankası, Koçbank ve Vakıfbank, tekliflerini yönetime ilettiler. 60 milyon dolarlık bir arz gerçekleştirmeyi hedefleyen Sarı - Lacivertli yönetim, hazırlıklarını tamamladıktan sonra kararını verecek. 
     



 SPOR 


























</TEXT>
</DOC>
