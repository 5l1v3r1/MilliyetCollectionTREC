<DOC>
<DOCNO> 69888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sontur29.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe maçında 29 Denizlili seyirci telefonunu tribünde unuttu 
</HEADLINE>
<TEXT>

     Denizli Atatürk Stadı'nda geçtiğimiz Pazar günü oynanan Denizlispor-Fenerbahçe maçında 29 futbolseverin, cep telefonlarını tribünlerde unuttuğu bildirildi. 
     Denizli Emniyet Müdürlüğü'nden alınan bilgiye göre, Fenerbahçe'nin 2-1 kazandığı maçın son dakikalarının hayli heyecanlı geçmesi nedeniyle heyecanlanan 29 Denizlispor taraftarı, cep telefonlarını tribünlerde unuttu. 
     Karşılaşmanın bitiminden sonra tribünlerde arama yapan polisler, Denizlispor taraftarlarının oturduğu tribünlerdeki koltukların üzerinde unutulmuş 29 adet cep telefonu buldu. 
     Tek tek seri numaraları belirlenen cep telefonlarından 9 tanesinin sahiplerine ulaşılırken, 20'sinin sahibi henüz bulunamadı. 
     Emniyet yetkilileri, telefonlarını unutanların Merkez Polis Karakolu'na başvurabileceklerini bildirdiler. 
     






</TEXT>
</DOC>
