<DOC>
<DOCNO> 92099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/guncel/gun07.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mülkiye’de casus’ kavgası 
</HEADLINE>
<TEXT>

Profesör Doğu Ergil, TV programında kendisine "casus" suçlamasında bulunan Yardımcı Doçent Emin Gürses’e üniversitede yumruk attı 
     AYDIN HASAN Ankara 

     Ankara Üniversitesi Siyasal Bilgiler Fakültesi’nde önceki gün öğretim üyeleri arasında, "casusluk" suçlaması nedeniyle yumruklu - küfürlü kavga çıktı. Prof. Doğu Ergil, kendisine bir televizyon programında "casus" diyen Sakarya Üniversitesi Öğretim Üyesi Yrd. Doç. Emin Gürses’e yumruk attı. Gürses’in eskiden kendisine yalakalık’ yaptığını iddia eden Ergil, olayı şöyle anlattı "ABD Büyükelçiliği’nde Türkiye’nin AB’ye girişiyle ilgili bir toplantıya davet edildim. Sonra televizyonlara açıklamada bulundum. Olağan bir toplantıydı. Ama Gürses, televizyonda casus’ diyerek abuk sabuk laflar etti. Bu içimde kaldı. Mülkiye gibi güzide bir çatı altında onu görünce dayanamadım, gidip hesabını sordum." 
     Doçentlik sınavına girdiğini ifade eden Gürses ise şunları söyledi "Sözlü sınava girecektim. Ergil, hiddetle üstüme geldi. Türkiye’yi yabancılara şik yet etmek casusluğa girer. Yumruk ve tekme attı. Çok ağır küfürler etti. Böyle küfrü Kasımpaşa’da bile duyamazsınız. Bizi araya giren Prof. Hüseyin Balcı ayırdı. Karşılık vermedim. Savcılığa giderek şik yetçi oldum." Gürses’in, kavganın ardından girdiği sözlü sınavda olumsuz not alarak doçent olamadığı öğrenildi. 
     



 GÜNCEL 
















</TEXT>
</DOC>
