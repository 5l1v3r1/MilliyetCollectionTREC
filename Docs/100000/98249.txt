<DOC>
<DOCNO> 98249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/ekonomi/eko05.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cam’dan Yönetim Kurulu newline gözetleniyor 
</HEADLINE>
<TEXT>

Paşabahçe Cam Fabrikası’nda üretimin durdurulmasını takiben yapılan Meral - Özince görüşmesi sonrasında gözler İş Bankası Yönetim Kurulu’na çevrildi 
     ATİLLA ÖZSEVER 

     Paşabahçe Cam Fabrikası’nda üretimin durdurulup işçilerin 15 gün süreyle toplu izne çıkarılması ile ilgili protesto eylemi beşinci gününü doldurdu. 870 işçi aileleri ile birlikte fabrikayı terketmiyor. İstanbul’da şubesi bulunan sendikaların yöneticileri dün fabrika önünde bir basın açıklaması yaptı. Türk - İş Genel Eğitim Sekreteri Salih Kılıç da, öğleden sonra fabrikadaki işçileri ziyaret etti. 
     Türk - İş Başkanı Bayram Meral, işçilerin toplu izne çıkarılmasının üçüncü günü İş Bankası Genel Müdürü Ersin Özince bir bir görüşme yaptı. Meral, 15 günün sonunda tekrar üretimin başlatılmasını ve eğer istihdam fazlası söz konusu ise teşvikli çıkarma, gönüllü emeklilik gibi alternatifler üzerinde durulmasını istedi. 
     Cam Holding’te yüzde 51 hissesi bulunan İş Bankası’nın Genel Müdürü Özince ise, bu öneriyi İş Bankası Yönetim Kurulu’na götüreceğini söyledi. Yönetim Kurulu’nda İş Bankası’nda örgütlü Basisen sendikasının kontrolündeki Munzam Sandığı’nın 5, CHP’nin ise 4 temsilcisi bulunuyor. 
     
     11 kişilik yönetim 
     11 kişilik Yönetim Kurulu’nda Genel Müdür’ün yanısıra bir de Hazine temsilcisi var. Çarşamba günü yapılan Meral - Özince görüşmesinden sonra iki gün geçmesine rağmen İş Bankası Yönetim Kurulu’ndan henüz bir karar çıkmış gözükmüyor. 
     Fabrika önünde dün bir konuşma yapan Türk - İş Marmara Bölge Başkanı Faruk Büyükkucak, işçilerin İş Bankası yönetiminden gelecek kararı beklediklerini bildirdi. 
     



 EKONOMİ 



















</TEXT>
</DOC>
