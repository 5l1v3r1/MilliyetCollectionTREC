<DOC>
<DOCNO> 54051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/son/sondun15.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı iktidarı paylaşmaya hazır... 
</HEADLINE>
<TEXT>

     Almanya'da yapılacak Afganistan konulu uluslararası konferans yaklaşırken, Kuzey İttifakı sürgündeki liderlerle işbirliği yapacağını bildirdi. 
     İttifakın Dışişleri Bakanı Abdullah Abdullah, Frankfurter Allgemeine Sonntagszeitung'a yaptığı açıklamada, geniş tabanlı bir yönetimde iktidarı paylaşmaya hazır olduklarını söyledi. 
     Abdullah, ''Tüm etnik grupların kabul edebileceği bir geçici yönetim kurmalıyız, böylece herhangi bir çatışma çıkmaz'' dedi. 
     Kuzey İttifakı'nın şu anda Kabil'de iktidarı tek başına elinde tutmasıyla ilgili olarak da Abdullah, ''İnanın ki, bundan daimi bir çözümü amaçlamıyoruz'' diye konuştu. 
     Afganistan Devlet Başkanı Burhaneddin Rabbani de, başka bir liderin atanması halinde görevini bırakmaya hazır olduğunu söylemişti. 
     






</TEXT>
</DOC>
