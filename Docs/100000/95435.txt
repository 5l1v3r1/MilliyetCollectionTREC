<DOC>
<DOCNO> 95435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/siyaset/siy04.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP, Sezer’i göreve çağırdı 
</HEADLINE>
<TEXT>

AKP Genel Başkan Yardımcısı Bülent Arınç, Cumhurbaşkanı Sezer’in Bakanlar Kurulu’na başkanlık etmesini önerdi 
     COŞKUN YAMAN Balıkesir DHA 

     AKP Genel Başkan Yardımcısı Bülent Arınç, Cumhurbaşkanı Ahmet Necdet Sezer’in Anayasa’nın 104. maddesine dayanarak Bakanlar Kurulu’na başkanlık etmesini önererek "Haydi Cumhurbaşkanı göreve. Millet sizi seviyor, size güveniyor. Seçime kadar en iyi şekilde görevinizi yapacağınıza inanıyoruz" dedi. Arınç, partisinin il binasında düzenlediği basın toplantısında, Devlet Bakanı Kemal Derviş’in istifasının işleme konulmamasının Anayasa suçu olduğunu öne sürdü. Ne Cumhurbaşkanı’nın istifayı geciktirmeye hakkı olduğunu, ne de istifanın işleme konulmaması için "rica müessesesi" bulunduğunu kaydeden Arınç, Sezer’e şöyle seslendi 
     "Hem Siyasette duygusallığa yer yok’ diyenlerle berabersiniz hem de ricalarla, temennilerle, minnetlerle, bir kişinin veya bundan sonra gelecek istifalardan hükümeti korumak istiyorsunuz. Ülkenin buna ihtiyacı var’ diyorsunuz. Siz önce Anayasa’nın 104. maddesinin size yüklediği görevi yerine getirin. Bu madde size Bakanlar Kurulu’na başkanlık etme hakkı tanıyor. Hükümete başkanlık yapıp, Bakın, sayısal çoğunluğunuz gidiyor, iradeniz ortada yok, hele hele itibarınız hiç kalmadı’ Başbakan’ın istifasını istemeniz gerekir." 
     Arınç, Sezer’den yeni bir hükümetin oluşmasına öncülük ederek ülkeyi seçime götürmesini de istedi. 
     



 SİYASET 

























</TEXT>
</DOC>
