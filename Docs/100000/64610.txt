<DOC>
<DOCNO> 64610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/soneko23.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdengeçti "2002'de enflasyon hedeflemesine geçilecek" 
</HEADLINE>
<TEXT>

     Merkez Bankası Başkanı Süreyya Serdengeçti, tüm dünyada enflasyonun hızla düştüğünü, oranların Türkiye hariç, son 25 yılın en düşük seviyesinde olduğunu söyledi. 
     Serdengeçti, Türk Sanayici ve İşadamları Derneği'nin TÜSİAD 25 Ocak Cuma günü yapılan Genel Kurulu'nda, basına kapalı bölümdeki konuşmasında, 2002 yılında izlenecek para politikası uygulamaları hakkında bilgi verdi. 
     Edinilen bilgiye göre Serdengeçti, Türkiye'nin içinde bulunduğu ekonomik durum değerlendirirken, dalgalı kur rejiminde kur istikrarı, ters para ikamesinin başladığını, dünya ve Türkiye ekonomisinde olumlu bekleyişlerin olduğunu belirtti. 
     Gevşek kamu harcamalarının şirketler kesimine destek sorusuna açıklık getiren Serdengeçti, bu tür uygulama ile reel faizlerin yukarı, faiz dışı fazlanın aşağı, net dış borç ödemelerinin yukarı bir seyir izleyeceğini, iç borcun reel olarak büyüyeceğini, sürdürülemezliğin gündeme geleceğini, artan risk priminin kuru etkileyeceğini, bekleyişlerin olumsuza döneceğini kaydetti. 
     
     Nasıl bir para politikası 

     Kısa vadeli faizlerin geleceğe bakarak belirleneceğini belirten Serdengeçti, kısa vadeli faizleri belirleyen unsurları ücretler, toplam arz ve talep, döviz kuru, enflasyonist beklentiler, kamu fiyatları, ödemeler dengesi, uluslararası gelişmeler olarak sıraladı. 
     Merkez Bankası'nın 2002 yılı başında enflasyon hedeflemesine geçilmesini öngördüğünü hatırlatan Serdengeçti, iç ve dış konjoktürde yaşanan gelişmeler nedeniyle buna geçilemediğini kaydetti. 
     Serdengeçti, enflasyon hedeflemesine geçilememesinde rol oynayan iç konjoktürü, kamu maliyesi baskısının sürmesi, enflasyonun yüksek seyretmesini ve kur tarım fiyatlarının etkili olması olarak sıralarken, dış konjoktür kapsamında 11 Eylül'de gerçekleşen terörist saldırılar ardından finans piyasasında yaşanan belirsizlikleri gösterdi. 
     Ön koşulların oluştuğunda enflasyon hedeflemesine geçileceğini belirten Serdengeçti, ön koşulları şöyle sıraladı 
     149   Kamu maliyesi baskısının azaltılması 
     149   Kamu maliye politikası disiplinin sürmesi 
     149   Kurun enflasyon üzerindeki etkisinin zayıflaması ve istikrara kavuşması 
     149   Finansal derinleşme 
     149   Geçmişe endeksleme alışkanlıklarından vazgeçilerek, ileriye dönük endeksleme sistemine geçilmesi, 
     149   Mal ve hizmet piyasalarının göreceli fiyat değişmelerine karşı esnek bir yapıya kavuşması.'' 
     Bu arada Serdengeçti, sağlanacak başarının, alınan önlemlerin, önemli ölçüde diğer politikalarla desteklenmesine bağlı olduğunu kaydetti. 
     
     Hazine Müşteşarı Öztrak 

     Aynı toplantıda konuşan Hazine Müsteşarı Faik Öztrak da, ''yeni ekonomik program ve bekleyişler'' konulu bir sunuş yaptı. 
     Enflasyonun, 1981'den bu yana, her beş yılda bir üst platforma çıktığına işaret eden Öztrak, enflasyonla mücadele çalışmaları hakkında bilgi verdi. 
     Cari dengenin, son yıllarda sürdürülemez açıktan fazlaya dönüştüğünü vurgulayan Öztrak, geçtiğimiz dönemde gerçekleşen yapısal reformları anlattı. 
     Öztrak, alınan önlemlerle enflasyonun artık daha düşük bir platforma oturmakta olduğunu, kamu borcunun hızla düşmesinin beklendiğini, 2001 yılında artışı endişeye yol açan kamu borcunun, artık sürdürülebilir bir yapıda olduğunu vurguladı. 
     






</TEXT>
</DOC>
