<DOC>
<DOCNO> 84224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/ekonomi/eko02.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerjiyi verdi, borcunu uzattı 
</HEADLINE>
<TEXT>

Üç şirketinin İş Bankası’na olan borcunu 2006 yılına kadar uzatan Çağlar teminat olarak Bis Enerji’nin kullanım hakkını devretti 
     EKONOMİ SERVİSİ 

     Cavit Çağlar’ın halka açık üç şirketi Polylen ve Sifaş İplik ile Nergis Holding İş Bankası’na olan borcunu yeni bir ödeme planı bağlanması konusunda anlaştığı açıklandı. Çağlar’ın teminatı güçlendirmek için Bis Enerji’nin kullanım hakkını İş Bankası’na verdiği öğrenildi. 
     Şirketlerin borsaya gönderdiği açıklamada ise 13 Mayıs’ta borcun tasfiyesine yönelik ödeme planında bankayla anlaşıldığı belirtildi. Sifaş’ın 12.2 milyon dolar, Nergis Holding’in 9 milyon 748 bin dolar ve Polylen’in de 485 bin dolar olan toplam 22 milyon 467 bin dolarlık anapara borcu için mutabakata varılmasıyla İş Bankası’nın Bursa 10’uncu İcra Dairesi’nden istediği Polylen ve Sifaş’ın satıştan vazgeçtiği bildirildi. 
     15 Mayıs’tan başlayarak aylık olarak yapılacak ödemenin 2006 sonuna kadar yayılacağı belirtildi. Açıklamada, faizlerin de anapara ödemelerinin tamamlanmasından sonraki 12 ayda eşit taksitler halinde yapılacağı ifade edildi. Edinilen bilgiye göre Çağlar, İş Bankası’na borcu için teminat olarak Bis Enerji’nin kullanım hakkını verdi. Şirketin kullanım hakkının İş Bankası’na geçmesiyle birlikte mülkiyetin Çağlar’da şirketin işletmesinin ise İş Bankası’nda olacağı ifade edildi. 
     



 EKONOMİ 





















</TEXT>
</DOC>
