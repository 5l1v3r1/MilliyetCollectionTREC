<DOC>
<DOCNO> 51245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/yasam/yas08.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli kız silahla müdürü vurdu 
</HEADLINE>
<TEXT>

İntihara kalkışan oğlunun kız arkadaşını engellemek isteyen müdür yardımcısı karnından yaralandı 
     SABRİ SEVER İstanbul 

     Üsküdar Şemsipaşa İlköğretim Okulu Müdür Yardımcısı Mehmet Kömürcü 45 , okuldaki odasında karnından tabancayla vurularak yaralandı. Kömürcü, hastaneye kaldırılarak tedaviye alındı. Kömürcü’nün intihara kalkışan oğlunun kız arkadaşını engellemek isterken yaralandığı ileri sürüldü. 
     Alınan bilgiye göre, Şemsipaşa İlköğretim Okulu’ndan mezun olan ve eğitimini Mithatpaşa Kız Meslek Lisesi’nde sürdüren Y.S.A, ayrıldıkları erkek arkadaşının babası Kömürcü ile konuşmak üzere dün saat 16.00 sıralarında makamına geldi. Arkadaşlıkları bittiği için bunalımda olduğunu belirten Y.S.A, intihar edeceğini söyledi. Y.S.A’nın yanında getirdiği silahı başına dayadığını gören Kömürcü, engellemek için atıldığında çıkan kurşunla karnından yaralandı. 
     Okul personelince bir otomobile bindirilen Kömürcü kaldırıldığı Haydarpaşa Numune Hastanesi’nde tedaviye alındı. Kömürcü’nün sağlık durumunun iyi olduğu öğrenildi. Y.S.A. ifadesi alınmak üzere Üsküdar Emniyet Müdürlüğü’ne götürüldü. 
     



 YAŞAM 

















</TEXT>
</DOC>
