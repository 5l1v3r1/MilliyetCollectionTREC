<DOC>
<DOCNO> 73627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/soneko24.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya'nın ekonomik dertlerine çare "Kadınlar..." 
</HEADLINE>
<TEXT>

     Asya ülkelerinin ekonomik sorunlarına çare olarak daha çok sayıda kadının çalışma hayatına katılması gösteriliyor. 
     Elektrik, bilgisayar mühendisi, diş hekimi ve tıp doktoru gibi meslekleri yapmak üzere yüksek öğrenim görmüş, ancak, evlendikten sonra çocuk bakımına ve ev işlerine yönelmiş çok sayıdaki Asyalı kadının yeniden dışarıda çalışmasıyla, ihracata dayalı büyümeden iç tüketimin artışına geçilmesi umuluyor. 
     Evde ücretsiz çalışmanın gayrisafi yurtiçi hasıla hesaplamalarına katılmaması nedeniyle, daha fazla sayıda kadının dışarıda çalışmasının ekonomik performansı artırıp, faydalar sağlayacağı tahmin ediliyor. 
     Çalışma hayatına katılan kadınların daha çok mal ve hizmet talebiyle sadece çalışmasıyla değil geliriyle de ekonomiye katkısı hesaplanıyor. 
     Asya Kalkınma Bankası'nın kadın konuları stratejisi Shireen Latif'e göre nüfusun yüzde 50'sini oluşturan kadınların daha çoğunun kayıtlı ve kayıtsız ekonomiye katılımıyla ekonominin canlanacağını belirtiyor. 
     Uluslararası Çalışma Teşkilatı'nın ILO Doğu Asya şubesi direktörü Ian Chambers da, daha çok kadının çalışmasıyla tüketim artışının yanısıra, daha çok başarılı girişimcinin belireceğini anlatıyor. 
     Kız bebeklerde ölüm oranının yüksek, işyerlerinde cinsiyet ayrımının yaygın olduğu Asya'da daha çok sayıda kadının yakında işgücüne katılımı ihtimali zayıf. 
     Amerikan danışmanlık şirketi McKinsey'in Ocak ayındaki araştırmasına göre, Asya'nın en gelişmiş ülkelerinden biri olan Güney Kore'de yüksekokul mezunu kadınların işgücüne katılımı, Ekonomik İşbirliği ve Kalkınma Teşkilatı'nda OECD en düşüklerinden biri. 
     Güney Kore'de yüksek okul mezunu kadınların yüzde 54'ü, Japonya'da yüzde 68'i, Filipinler'de yüzde 47'si işgücüne katılırken, bu oran İsveç'de yüzde 92, ABD'de yüzde 82, Türkiye'de yüzde 76. 
     Asya'nın daha küçük ülkelerinde çok sayıda kadının aile işinde, aile emekçisi iken, 1997-98 Asya mali krizinde ve geçen yıl başlayan ekonomik yavaşlama döneminde işini kaybedenlerin çoğu kadındı. 
     İlkokuldan üniversiteye kadar kızların eğitimine yatırımda yetersizlik de sorun yaratıyor. 
     






</TEXT>
</DOC>
