<DOC>
<DOCNO> 53419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/son/soneko28.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 33.00 puan düşüşle, 2. seansı 11,617.16 puandan tamamladı. 
     2. seansta hisse senetleri ortalama yüzde 0.28 oranında değer 
     yitirdiler. 
     Seans, 1. seanstaki 144.69 puanlık düşüşün ardından, 18.35 puan artışla 11,668.51 puan seviyesinde açıldı. Seansın ilk yarısı durgun ve dar bir bantta seyirle 11,693.69 puandan geçildi. Seansın ikinci yarısında da sıkışık seyir sürdü. Gelen kısmi kar satışlarına rağmen güçlü destek noktası olarak görülen 11,500 puan seviyesinin üstünde tutunan Endeks günü 11,617.16 puandan tamamladı. 
     Endeks seans içinde en düşük 11,490.43, en yüksek de 11,921.41 puanı gördü. 
     Hisse senetleri günün tamamında yüzde 1.51 oranında değer yitirdiler. 
     Kapanışta mali endeks 107.55 puan düşüşle 15,076.41 puana, sınai endeks 42.30 puan düşüşle 10,185.39 puana gerilerken, hizmetler endeksi 78.90 puan artışla 7,488.97 puana yükseldi. 
     Böylece ilk seansa göre mali grup hisseler ortalama yüzde 0.71, sınai grubu hisseler yüzde 0.41 oranında değer yitirirken, hizmetler grubu hisseler yüzde 1.06 değer kazandılar. 
     2. seansta işlem gören toplam 291 hisse senedinden 171'i değer 
     yitirirken, toplam 50 hisse senedi değer kazandı. 70 hissenin fiyatında ise değişiklik olmadı. Seansta, 315 trilyon 331 milyar 737 milyon liralık işlem hacmi oluştu. İki seansın işlem hacmi toplamı da 551 trilyon 644 milyar 850 milyon lira olarak gerçekleşti. 2. seansta Garanti Bankası, Yapı Kredi Bankası, Doğan Holding, Koç Holding ve Vestel en yoğun işlem gören hisse senetleri oldular. 
     






</TEXT>
</DOC>
