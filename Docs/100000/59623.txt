<DOC>
<DOCNO> 59623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/son/sondun14.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya yeni yıl kutlamalarında savaşa alanına döndü 
</HEADLINE>
<TEXT>

     Brezilya'nın Sao Paulo kentinde yaklaşık 1 milyon kişinin katıldığı geleneksel yeni yıl kutlamaları, herkesin katıldığı kavgaya dönüştü. Olayda yaklaşık 100 kişi yaralandı. 
     Yerel Estado ajansının haberinde, kentin ana bulvarı Paulista'da yerel bir grubun konseri sırasında meydana gelen olayda, polisin birbirine şampanya şişeleri ve yiyecekler atan kişilere gözyaşartıcı bombayla müdahale ettiği belirtildi. Arbedenin tam olarak nasıl başladığı bilinmiyor, ancak giderek büyüyen kargaşanın bir hayran grubunun diğer gruba şişe atmasıyla alevlendiği sanılıyor. Kent belediyesinin desteğiyle yeni yıl dolayısıyla düzenlenen havai fişek, dans gösterileri ve konserlere yüzbinlerce kişi katılıyor. 




</TEXT>
</DOC>
