<DOC>
<DOCNO> 51363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/ekonomi/eko11.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş ve Botaş'ın dövizi Merkez'den 
</HEADLINE>
<TEXT>

     Tüpraş Genel Müdürü Hüsamettin Danış ve Botaş Genel Müdürü Gökhan Bildacı, her iki kamu şirketinin döviz ihtiyaçlarının piyasada dalgalanmaya yol açmayacak şekilde Merkez Bankası’ndan doğrudan karşılanması konusunda çalışmaların sürdüğünü söylediler. Her iki kurumun döviz ihtiyacını karşılama konusundaki yasal ve idari düzenlemeler için Hazine ve Merkez Bankası’nda yürütülen çalışmaların bir iki hafta içinde sonuçlanması bekleniyor. 
     Gökhan Bildacı, "Merkez Bankası’na başvurduk. Sizden alalım dedik. Merkez Bankası bu konuda çalışmalara başladı" diye konuştu. Hüsamettin Danış ise, "Döviz piyasasında bizim çok etkili olduğumuz anlaşılıyor. İhtiyacımızı Hazine ve Merkez Bankası’ndan karşılayacağımızı söylememiz dahi tırmanışı durdurmaya yetti" dedi. 
     



 EKONOMİ 


















</TEXT>
</DOC>
