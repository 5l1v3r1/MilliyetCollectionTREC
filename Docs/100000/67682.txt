<DOC>
<DOCNO> 67682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sontur10.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mecliste sokak ağzı... İşte tutanaklarla dünkü kavga... 
</HEADLINE>
<TEXT>

     Meclis Genel Kurulu'nda Koray Aydın hakkındaki soruşturma komisyonu raporunun görüşmeleri sırasında MHP'li milletvekillerinin Başkanvekili Kamer Genç'e yönelik "Ulan" sözcüğünü kullanması ve sonrasında yaşanan tartışmalar resmi tutanaklarda da ayrıntılı biçimde yeraldı. 
     Tartışmalar, Koray Aydın komisyonu çalışmalarının yetersiz olduğundan yakınan AKP'li komisyon üyesi Ertuğrul Yalçınbayır'ın konuşması sırasında başladı. MHP'lilerin bu konuşma sırasında Yalçınbayır'a sözle sataşmaları tutanaklarda şöyle yeraldı 
     "-ERTUĞRUL YALÇINBAYIR AK Parti Kasetleri izlemek istiyoruz. Diğer delilleri incelemek istiyoruz. Bizim, adil bir karar verebilmemiz için, bunları incelememiz lazım. MHP sıralarından gürültüler Adil bir yargılama yapmamız lazım. 
     MHP sıralarından gürültüler 
     -SEDAT ÇEVİK MHP - Sen ne konuşuyorsun hakim misin . 
     -ERTUĞRUL YALÇINBAYIR - Sayın Aydın'la ilgili değildir bu hadise. MHP sıralarından gürültüler 
     -YALÇIN KAYA MHP - Doğru konuş, doğru 
     -ERTUĞRUL YALÇINBAYIR Devamla - Lütfen, laf atmayın .. Siz, yolsuzlukların üzerine bu anlayışla mı gideceksiniz MHP sıralarından gürültüler 
     -SEDAT ÇEVİK MHP - Sen de orada hakimlik yapma 
     -YALÇIN KAYA MHP - Doğru konuş Terbiyesizlik yapma 
     -ERTUĞRUL YALÇINBAYIR Devamla - Sayın Aydın'la ilgili değil bu söylediklerim bu, Meclisin mehabetiyle ilgili bir hadise. MHP sıralarından gürültüler 
     -YALÇIN KAYA MHP - Terbiyesiz .. 
     -ERTUĞRUL YALÇINBAYIR Devamla - İstediğiniz kadar bağırın bu tutum ve davranışlarınız, sizi kamuoyu önünde mahkum ediyor. 
     -SEDAT ÇEVİK MHP - Seni mahkum eder, seni... 
     -YALÇIN KAYA MHP - Dürüst olun, namuslu olun, ahlaklı olun .. 
     -ERTUĞRUL YALÇINBAYIR Devamla - Ben, size, bütün milletvekillerine, onların hukukunu, onların nüfuzunu koruma adına inceleme fırsatını verin... Sayın Aydın'ın boğazından bir şey geçtiğine ben inanmıyorum. MHP sıralarından gürültüler 
     -YALÇIN KAYA MHP - Terbiyeli konuş, ahlaksız Namuslu ol .. 
     -SEDAT ÇEVİK MHP - Sen, ne konuşuyorsun 
     -KAMER GENÇ - Sayın milletvekilleri, lütfen müdahale etmeyin. MHP sıralarından gürültüler Efendim, müdahale etmeyin... Rica ediyorum..." Sataşmalar arasında oturumu yönetmeye çalışan Kamer Genç "Burası Türkiye Büyük Millet Meclisidir. Burada her milletvekili özgürdür, düşüncesini söyler... 
     MHP sıralarından gürültüler 
     Bir dakika efendim... Ben, size söz hakkı verdim mi Lütfen... Susar mısınız...Susar mısınız diyorum..." dedikten sonra tartışmalar şöyle sürdü 
     "-CEMAL ENGİNYURT MHP - Bağırma ulan 
     -KAMER GENÇ - Kime ulan' diyorsun... Meclis Başkanına nasıl ulan diyorsun... Utanmıyor musunuz .. 
     -SEDAT ÇEVİK MHP - Sen utan, sen ya 
     -KAMER GENÇ - Yani bağırma ulan' demek ne demek, Meclis Başkanına ulan' denilir mi Bu Meclis beni seçti. 
     Birleşime ara vereceğim. 
     -CEMAL ENGİNYURT MHP - Tamam, o konuşsun da sen haddini bil 
     -KAMER GENÇ - Ben haddimi senden öğrenecek değilim. 
     -CEMAL ENGİNYURT MHP - Biz de senden öğrenecek değiliz. 
     -KAMER GENÇ - Ben, polislere dayak atacak insan, milletvekili de değilim. Lütfen otur musun yerine. Ben, Meclisi yönetiyorum, lütfen yerinize oturur musunuz. 
     -CEMAL ENGİNYURT MHP - Sen had bildiremezsin bize. 
     -KAMER GENÇ - Birleşime 5 dakika ara veriyorum, kavga devam ederse de birleşimi kapatıyorum." Tartışmalardan sonra Başkanvekili Kamer Genç, Enginyurt'un kendisine "Bağırma ulan" şeklinde hakaret etmesini gerekçe göstererek kendisine bir birleşim Meclis'ten çıkarma cezası verdiğini bildirdi. Enginyurt ise buna itiraz etti ve "Sayın Meclis Başkanvekili, bir şekilde şov yaparak, bir şekilde kendisini kamuoyu önünde haklı göstermeye çalışmaktadır, Söz bana ait değildir bana ait olsa, o sözden dolayı, hem özür diler hem de gerekli cezayı kabul ederdim." dedi. 
     Kamer Genç verdiği cezayı oylattı ancak milletvekilleri reddedince, "Teşekkür ederim, Meclis Başkanına hakaret etmeyi de tasvip ediyorsunuz" dedi. 
     Bu arada söz alan MHP Grup Başkanvekili İsmail Köse ise yaşananlardan duyduğu üzüntüyü dile getirirken "Sokaktaki tavır farklı, Meclis Genel Kurulundaki tavır daha farklı olmalıdır. Bunu, milletvekili, eğer, kendi formasyonunu kavrayamayacak durumda ise yazıklar olsun diyorum" diye konuştu. 
     






</TEXT>
</DOC>
