<DOC>
<DOCNO> 70459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/ekonomi/eko01.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç kollarını Anadolu tekstilci geliyor 
</HEADLINE>
<TEXT>

     AÇIK KOYU SOHBETLER 
EYLEM TÜRK 

     Türkiye Giyim Sanayicileri Derneği’nin TGSD 13. dönemde başkanlık görevini üstlenen Umut Oran, Uluslararası Hazır Giyim Federasyonu’nun IAF başkanlığına hazırlanıyor. Hasan Arat’tan sonra bu örgütte yönetime giren ikinci Türk olan Oran, ayrıca Avrupa Tekstil ve Hazır Giyim Derneği’nin de Yönetim Kurulu üyesi. 39 yaşındaki Oran, başına geçtiği sektör kadar genç. 1963’te Almanya’da doğan Oran’ın, Türk hazır giyim sektörü için yepyeni hayalleri var. 
     Oran, önceliği Anadolu’ya vermeyi hedefliyor. İhtiyacı olan bölgelere hazır giyim yatırımlarının yapılması gerektiğini vurgulayan Oran, "Anadolu’ya yönelik bir çalışma yapılırsa, yurtdışına kaçan yatırımlar da Anadolu’ya çekilebilir" dedi. Oran, bundan dokuz yıl önce sıfır sermaye ile kredi alarak Bolu’da bataklıkta fabrika kurduğunu belirterek, şöyle konuştu "İnsanları tarladan alıp eğittim. Bugün fabrikada 600 kişi çalışıyor ve 10 milyon dolarlık ihracat yapıyoruz. Hiç borcum da yok. Bunu ben yapabildikten sonra herkes yapabilir." 
     
TGSD’nin yeni yönetiminde gençlerin ağırlığı dikkat çekiyor... 
     Evet. Yönetimde belli bir oranda değişim olmasında fayda var diye düşündük. Geçmiş yönetimden sekiz kişi bulunuyor bu yönetimde. Hem genç hem tecrübeli bir yönetim kurulu oluşturduk. Biz Türkiye hazır giyim sanayiini temsil ediyoruz. Bu nedenle ülkeyi kucaklamamız lazım. Yönetim Kurulu tam bir mozaik oldu. Türkiye’nin her yerinden sanayici var. 
     
Yeni yönetimin önceliği ne olacak 
     Ben Anadolu’yu çok önemsiyorum. Buradaki bölgelere yatırım yapılması lazım. Çünkü ciddi bir üretim potansiyelimiz var. Bunu kullanmamız gerek. Projem, Güneydoğu gibi ihtiyacı olan bölgelere yatırım yapmak. İki yıl boyunca tüm Anadolu’yu gezmeyi planlıyorum. 
     
Anadolu’ya yatırım konusu yıllardır gündemde. Ancak bu konuda çok yol alınmış değil.. 
     Bundan dokuz sene evvel sıfır sermaye ile, kredi alarak Bolu’da bataklıkta fabrika kurdum. İnsanları tarladan alıp eğittim. Bugün fabrikada 600 kişi çalışıyor ve 10 milyon dolarlık ihracat yapıyoruz. Hiç borcum da yok. Bunu ben yapabildikten sonra herkes yapabilir. Tekstil ve hazır giyim orta vadede Türkiye için önemli bir sektör. Neden sanayiciler yurtdışında yatırım yapıyorlar Çünkü devlet müteşebbisin hiçbir şekilde yanında olmuyor. Alınan kararlar girişimciyi kayıtdışına ve sınırdışına tahrik ediyor. 
     
Anadolu’ya yönelik projeniz, yurtdışına kaçan yatırımları da etkileyebilir mi 
     Evet. Anadolu’ya yönelik bir çalışma yapılırsa, yurtdışındaki yatırımlar da Anadolu’ya çekilebilir. Bu sektör çok çabuk hareket edebilen bir sanayi. Kurulmuş bir tesisi kolayca taşıyabilirsiniz. Ayrıca bu konuda istihdamla ilgili devlet politikalarının iyileştirilmesi lazım. Bunun için de TGSD olarak Ankara’da çalışmalarımızı ve etkinliğimizi artıracağız. 
     Anadolu’ya yapılacak bu geziler turistik bir moral gezisi değil, yatırımların bu bölgelere gitmesine neden olan geziler olacaktır. Yeni yönetim kısa bir süre sonra bütün projelerle ilgili bir yol haritası çıkaracak. 
     
Yeni hedef pazarlar hangileri olacak 
     ABD ve Kanada yanında Japonya ve Çin iki önemli pazar olacak bizim için. Örneğin Japonya, büyük ve zengin bir pazar. Çok büyük tekstil ve hazır giyim alımı yapıyor. Ancak Türkiye’den bu ülkeye neredeyse hiç ihracat yapmıyoruz ki bu ülkede kota yok ve gümrük vergileri çok düşük. Çin’de ise büyük bir nüfus var. Büyük bir hedef pazar. 
     
2002 sektör açısından nasıl bir yıl olacak 
     İhracatçı şu anda haline şükrediyor. Bütün bunlara rağmen hükümet 2002 bütçesine 32 milyar dolar ihracat hedefi koydu. Bu hedefi öğrendiğimde devletin bu yıl da benim sorunlarımla ilgilenmeyeceğini anladım. Peki ben bu koşullarda nasıl motive olacağım. Eğer ihracata biraz nefes verilirse ihracat bu yıl 40 milyar dolara çıkar. Böyle bir potansiyel var. 
     
IAF başkanlığını hedefliyorUluslararası Hazır Giyim Federasyonu’nun IAF yönetimindesiniz. Hasan Arat’tan sonra, Türkiye’nin sizinle yeniden başkanlık koltuğuna oturma şansı var mı 
     IAF’ta yönetim kurulu üyesiyim. Avrupa’yı temsil ediyorum. 2002 - 2003 döneminde Eurotex çatısı altında Avrupa Hazır Giyim Sanayicilerinin başkanlığını yapmaya başladım. IAF’ta yönetim kurulunda her kıta temsil ediliyor. Başkan olduğum için IAF başkanlığını Türkiye’ye getirebilirim. Aynı zamanda kongreyi de getirebilirim. Mayısta Amsterdam’da kongremiz var. Ne olacağı mayıs ayına kadar belli olur. 
     
Tekvandocu başkanHazır giyim sektöründe kaç yıldır faaliyet gösteriyorsunuz 
     Önce Koç Holding’in Tekstil şirketi Bozkurt Mensucat’da, sonra Öztek Tekstil’de çalıştım. 1993 yılında da kendi şirketim olan Domino Tekstil’i kurdum. Pantolon üretiyoruz. Fabrikamızda 600 kişi çalışıyor. Ve 10 milyon dolar ciroya sahibiz. 
     Marmara Üniversitesi İngilizce İktisat Fakültesi mezunuyum. Ben eskiden sporcuydum. 13 yıl futbol oynadım. Spora Galatasaray Genç Takımda başladım. Okul bittikten sonra sporu bıraktım. Sosyal hayatım işim oldu. Ara sıra yine futbol oynuyorum. Bazen de arkadaşlarımla tekvando yapıyoruz. 
     



 EKONOMİ 



















</TEXT>
</DOC>
