<DOC>
<DOCNO> 90473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/yasam/ayas.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Belki de oranız boşuna ağrıyor 
</HEADLINE>
<TEXT>

Avrupa Romatoloji Kongresi’nde 8 bin doktor aynı görüşte birleşti Yaklaşık 100 milyon kişi, gereksiz yere ağrı çekiyor 
     AYŞEGÜL AYDOĞAN Stockholm 

     Stockholm’de düzenlenen Avrupa Romatoloji Kongresi’nde EULAR biraraya gelen tam 8 bin doktor, romatizma hastalıklarıyla ilgili son bilgileri paylaştı. 
     Kongrenin sonunda özetle, romatizmal hastalıklar yeterince bilinmediği için, Avrupa’da yaklaşık 100 milyon kişinin gereksiz yere ağrı çektiği, ağrıyı kader’ olarak gören hastaların da doktara gitmeye ya gerek görmediği ya da doğru ilaç kullanmadığı anlaşıldı. Avrupa’da 5 bin kişi üzerinde yapılan araştırma sonuçlarının açıklandığı kongrede, hastaların yüzde 27’sinin ağrıları için bir doktora başvurmadığı, yüzde 25’inin Hastalığın tedavisi için hiçbir şey yapılmaz’, üçte ikisinin de Doktoru ağrı ve sızı için rahatsız etmemeliyim’ görüşünde olduğu belirtildi. 
     
     Üçüncü ölüm sebebi 
     Kongrede ortaya çıkan bir başka ilginç sonuç da, çeşitli ağrılara karşı ilaç kullananların oranının yüzde 39 - 64 arasında değişmesi ve bunların yaklaşık üçte birinin de, NSAII olarak bilinen ve mide kanaması, mide delinmesi, ülser gibi yan etkilere yol açan klasik ağrı kesicileri tercih etmesi. 
     Pharmacia - Pfizer’in düzenlediği oturumlarda konuşan Norveç’ten Prof. Dr. Erik Giercksky de romatizma hastalığının tedavisinde kullanılan klasik ağrı kesicilerin, mide kanaması, delinme ve ülsere yol açarak ABD’de yılda 16 bin 500 kişinin ölümüne neden olduğunu söyledi. İlaçların yan etkilerine bağlı ölümlerin lösemi ve AIDS’ten sonra üçüncü sırada geldiğini belirten Giercksky, son yıllarda geliştirilen COX2 grubu ilaçların ise bu tip yan etkiler taşımadığını ve güvenilir tedavi sağladığını kaydetti. İsveçli Prof. Dr. Andreas Aly da, hasta - doktor arasındaki iletişimin çok zayıf olduğuna işaret ederek, doktorların hastalara yazılı bilgi vermesi gerektiğini vurguladı. Aly, "Hasta sözlü bilgi alıyor ama muayeneden çıktıktan sonra hatırlamıyor" dedi. 
     
İşte en yeni ilaç      Kongrede, romatizma tedavisi için ABD’de bir ay önce piyasaya çıkan, Pharmacia-Pfizer tarafından geliştirilen Valdecoxib etken maddeli ilaç da tanıtıldı. Uzmanlar, lisans araştırmaları Avrupa’da süren ilacın mide sistemi üzerindeki test sonuçlarının çok iyi olduğunu açıkladılar. 
     
Romatizma yuva bile yıkıyor...      Aynı kongrede Romatizma Çalışma Grubu’nun düzenlediği toplantıya katılan Lin Johns 39 adlı hasta da, romatizma hastalarının sorunlarına dikkat çekti. At yetiştiriciliği yapan İngiliz Johns, hastalığının 15 yıl önce sağ ayağındaki ağrıyla ortaya çıktığını söyledi. Romatizmanın en yaygın şekli osteoartrit’ teşhisi konulduktan sonra aldığı ilaçların etkisiyle mide kanaması geçirdiğini anlatan Johns, "Çocuklarım ve eşim hastalığımı kabul edemedi. Eşim beni terketti. İş hayatım sona erdi. Ama 10 yıl sonra verilen yeni grup ilaçlarla mutluyum, kendi çiftliğimi tekrar yönetiyorum" dedi. 
     



 YAŞAM 



















</TEXT>
</DOC>
