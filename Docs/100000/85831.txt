<DOC>
<DOCNO> 85831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/yasam/yas01.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Şefik İstanbul’da mı 
</HEADLINE>
<TEXT>

Genç eşini öldürdüğü iddiasıyla tutuklanan Baba Yıldırım’ın manevi kızı Melahat bulundu ama oğlunun nerede olduğu h l belirlenemedi 
     BALIKESİR, TEKİRDAĞ, BURSA DHA 

     Fenerbahçe Kulübü Başkanı Aziz Yıldırım’ın babası Şefik Şevki Yıldırım’ın, Akçay’daki villasında eşi Tülin’i öldürdüğü iddiasıyla tutuklanmasının ardından, Tekirdağ’daki manevi kızına bıraktığını söylediği 3 yaşındaki oğlu Şevki Şefik Tahir, tüm çabalara karşın bulunamadı. Evi tespit edildikten sonra ifadesi alınan ve Yıldırım’ın "Melahat" dediği Melek Toptaş’ın, "Babam çocukla bize geldi. İki saat sonra çocuğu alıp İstanbul’a gitti" demesi üzerine, cinayetin tek görgü tanığı olabileceği belirtilen çocuğu arama çalışmaları İstanbul’a kaydırıldı. Daha önce, "Çocuk yanımda" diyen Yıldırım’ın avukatı Ahmet Kurtuluş ise, bu kez çelişkili bir açıklama yaparak, "Ben öyle bir şey demedim. Çocuk yanımda değil ama 1 - 2 gün içinde olacak" dedi. 
     
     Taksiciyle operasyon 
     Şefik Şevki Yıldırım’ın, cinayetin ardından oğlunu getirip bıraktığı ve "manevi kızım" dediği "Melahat" isimli kadına ulaşmak için polis dün gün boyu arama yaptı. Yıldırım’ı Çorlu’ya getiren taksi şoförü Murat Yılmaz Uğur’un katıldığı ve büyük gizlilikle yürütülen çalışmalar sonucu, "Melahat"in evi saptandı. Melek Toptaş’ın 35 , "Melahat" adlı kadın olduğu anlaşıldı. Toptaş ifadesinin ardından serbest bırakılırken, Çorlu Kaymakamı Mehmet Ali Ulutaş, "Çocuğun Toptaş’ta olmadığı belirlendi" dedi. Şefik Yıldırım’ın avukatı Ahmet Kurtuluş ise, gazetecilerin sorularına "77 yaşındaki bu insanın, değil ateş etmek, tüfeği tutmaya bile takati yok. Nasıl cinayet işleyebilir " diye yanıt verdi. 
     



 YAŞAM 
















</TEXT>
</DOC>
