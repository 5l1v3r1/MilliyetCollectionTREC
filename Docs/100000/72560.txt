<DOC>
<DOCNO> 72560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/soneko21.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Soros'a göre "dış yardımlar" alandan çok verene yarıyor... 
</HEADLINE>
<TEXT>

     FORBES dergisinin dünya milyarderleri listesinde, 6.9 milyar dolarlık servetiyle 37. 
     sırada yer verdiği işadamı George Soros, geleneksel biçimde yapılan dış yardımların işe yaramadığını söyledi. Amerikan finans çevrelerinin gazetesi Wall Street Journal WSJ ile bir söyleşi yapan George Soros, dış yardımların neden işe yaramadığını da 5 madde halinde açıkladı. Soros'a göre dış yardımları geçersiz kılan nedenler şunlar 
     149   Yardım, alandan çok verenin çıkarlarına hizmet ediyor. 
     149   Dış yardım çerçevesinde geliştirilen programlar çoğu zaman 
     ithal malı oluyor. Diğer bir deyişle, alan ülkenin ihtiyacını karşılayacak şekilde ''içerde'' üretilmiyor. Yardım alanlar da çoğu zaman kalkınma projelerinin sahibi olmuyorlar. 
     149   Dış yardımlar hükümetlerararası anlaşmalar yoluyla veriliyor. 
     Böylece yardımı alan hükümetler bunları, halkın yararına değil de kendi işlerine geldiği biçimde kullanma olanağına kavuşuyorlar. 
     149   Yardım verenler arasında koordinasyon bulunmaması, yardım alan 
     hükümetlerin bu yardımları saptırmalarına olanak veriyor. 
     149   Yardımların kullanımı, projelerin başarısı konusunda risk alma 
     niyeti olmayan bürokratların eline bırakılıyor. 
     Dünya Bankası son yaptığı tahminlerde, BM hedeflerine ulaşılabilmesi için, yapılan dış yardımların yılda yaklaşık 40-60 milyar dolara çıkarılması gerektiğini vurgulamıştı. Bu miktar, halen dağıtılan dış yardımların iki katına eşdeğer. BM'nin koyduğu hedefler arasında, 2015 yılına kadar dünyada yoksulluğun yarıya indirilmesi, herkese ilköğretim verilmesi ve bulaşıcı hastalıkların yayılmasının önlenmesi bulunuyor. 
     WSJ'nin haberinde, ''Soros Fund Managemenet'' adlı kuruluşun yönetim kurulu başkanı olan 71 yaşındaki George Soros'un her yıl yardım olarak yaklaşık 500 milyon dolar dağıttığı ve bu paranın eğitim, sağlık ve dünyanın olumlu yönde değiştirilmesi amacıyla kullanılmasını istediği kaydedildi. 
     Soros'un kurduğu vakıflar, dünyanın yaklaşık 50 ülkesinde hizmet veriyor. Soros'un hayır işlerine harcadığı paranın tutarının 1994 yılından bu yana 4 milyar doları buldugu belirtildi. 
     






</TEXT>
</DOC>
