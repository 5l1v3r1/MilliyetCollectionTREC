<DOC>
<DOCNO> 57161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sondun03.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Deniz Piyadeleri, Kandahar'ı aldı 
</HEADLINE>
<TEXT>

     Amerikan uçakları, Afganistan'ın doğusunda bulunan Tora Bora yakınlarındaki dağları gece boyunca ve sabahın ilk saatlerinde bombalamayı sürdürdü. Silahlı Amerikan deniz piyadeleri de güneydeki Kandahar Havaalanı'nın kontrolünü ele geçirdi. 
     Usame bin Ladin'in El Kaide örgütü militanlarının sıkıştırıldığı açıklanan mağara ve vadilerin hedef alındığı dün geceki ve sabahki şiddetli Amerikan bombardımanında, B-52 uçaklarıyla, saldırı helikopterleri kullanıldı. 
     Bu arada, silahlı yüzlerce Amerikan deniz piyadesinin, Taliban'ın eski kalesi Kandahar'daki havaalanına havadan ve karadan girdiği bildirildi. 
     Yetkililer, Kandahar Havaalanı'nın kontrolünün ele geçirilmesinin ABD'nin Afganistan'a harekatında yeni bir üs sağlayacağını ve Afgan halkına insani yardımların dağıtılmasında kullanılacağını kaydetti. 
     






</TEXT>
</DOC>
