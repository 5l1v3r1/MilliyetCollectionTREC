<DOC>
<DOCNO> 76576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/yazar/sazak.html </URL>
<DATE> 2002/04/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ters tepen işgal 
</HEADLINE>
<TEXT>

     Şaron yönetiminin 'Arafat'ı yok etme' amacıyla Filistin'de giriştiği işgalin ters tepeceği belliydi şiddet görüntüleri ekranlara yansıdıkça Batı kamuoyu dışında İsrail içinden de tepkiler yükselmeye başladı. 
     İsrail'in eski Başbakanı Eduh Barak'ın Stern dergisinde yayımlanan görüşleri uyarıcıdır. 
     Barak, Şaron'un Arafat'tan kurtulma politikasını eleştiriyor 
     "İsrail, sadece ahlaki yönden haklı görülürse politik alanda da başarı sağlayabilir. İsrail artık ahlaki üstünlüğünü yitirdi. Yalnızca güçlü taraf olamayız. Haklı da olmalıyız." 
     Devam ediyor Barak "İsrail, amacının Arafat'ı duvara sıkıştırmak ve ezmek olmadığını göstermelidir. Arafat'ın yerine başkasını getirmek bizim değil, Filistinlilerin görevidir." 
     Kudüs ve çevresindeki yerleşim yerlerindeki "intihar saldırıları" nedeniyle gerekçesi "terörle mücadele" olsa da, İsrail tankları Ramallah'ta Arafat'ın karargahını işgal ettiği günden itibaren Şaron'un politikasının "rengi değişti". Daha doğrusu, 20 yıl önce 'Arafat'ı öldürmediğine pişman olan' Şaron'daki "Sabra ve Şatilla ruhu" canlandı. Filistin'de "etnik temizlik' başladı. Binden fazla insan canından oldu. Kayıp ve sürgünlerin başlarına ne geldiği de meçhul. 
     Başbakan Ecevit, aylar öncesinde İsrail Başbakanı Ariel Şaron'la yaptığı bir telefon konuşmasında bu tehlikeyi sezmiş ve "Arafat'ın yok edileceğini" duyurmuştu. O tarihteki sözleri önemsenmeyen Ecevit DSP'nin dünkü Meclis Grubu'nda yine uyardı 
     "Arafat şimdi ya sürgüne gidecek ya da belki canından olacaktır. Yalnız Yaser Arafat değil tümüyle Filistin devleti adım adım yok edilmektedir." 
     Ecevit, Filistin halkına yönelik 'soykırım'ın sonuçlarına değinirken bu durumdan sadece İsrail yönetiminin sorumlu olmadığını, Filistin içinde yuvalanarak 'intifada çocukları'nı canlı bombaya dönüştüren radikal unsurların da rolü bulunduğunu belirterek barış çağrısını yineledi. 
     ABD'nin Şaron yönetimini durdurmak üzere etkili ve kararlı biçimde devreye girmemesi durumunda Ortadoğu'da "İslam radikalizmi"nin tırmanışa geçeceğini belirten Ecevit'in şu teşhisi de yerindedir 
     "Artık ipler koptu. Şaron yönetimi diyalog ve barış yerine savaş ve işgal yolunu seçti. Buna engel olunmazsa Doğu - Batı karşıtlığı önlenemez duruma gelecek ve Bin Ladin veya El Kaide benzerlerine gün doğacaktır." 
     İsrail'in eski Başbakanı Ehud Barak, 'Haksız duruma düşmeyelim' diye sesleniyor. 
     Ecevit, ABD ve İsrail'i uyarıyor. 
     Bosna'ya, Kosova'ya müdahale eden, 11 Eylül ertesi küresel jandarmalığa soyunan ABD Başkanı Bush, olanları seyrediyor. 
     Şiddetin şiddeti doğuracağını, böyle giderse masum insanları hedef alan ve önlenmek istenen 'intihar saldırıları'nın daha da yaygınlaşacağı nedense görülmüyor 
     Arafat bahanesiyle Filistin'i işgal edip, insanları yurdundan etmek insanlık suçudur. 
     
     







Türkiye, İran ve PKK 


Enseyi karartmayın... 


Nisan şakası mı 


Çakmakoğlu İsrail acımasız 


Afganistan makus talihini yenemezse, Bin Ladinizm kazanır 


Filistin'e "trol " 


Sokak çocukları ne oldu 


Sıkı kurallar mı, bağımsız kuruluşlar mı 


Esas tehlike 


İktidarsız Avrupa Birliği 


Tüpraş’ta neler oluyor ’ 


Yaşa Cumhurbaşkanım yaşa 


1974’ün İsrail subayı, 2002’nin İsrail başbakanı... 


Ters tepen işgal 


Koç da, Sabancı da ciroyu şişirip ikiye katlıyorlar 


Pardon, bir sorum olacaktı 


Yağmıyor ama damlamaya başladı 


</TEXT>
</DOC>
