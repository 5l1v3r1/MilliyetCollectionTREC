<DOC>
<DOCNO> 62830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sontur18.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
General Dostum Ankara'da 
</HEADLINE>
<TEXT>

     Afganistan Savunma Bakan Yardımcısı General Raşid Dostum, ailesini görmek ve bir dizi temaslarda bulunmak üzere Ankara'ya geldi. 
     General Dostum, Oran'daki evinin önünde bekleyen gazetecilere yaptığı açıklamada, ''Bir yıldır ailemden ayrıydım. Onları çok özledim, çocuklarımı görmeye geldim'' diye konuştu. 
     Türkiye'de kalacağı sürenin belli olmadığını ifade eden Dostum, Başbakan Bülent Ecevit ve Dışişleri Bakanı İsmail Cem ile görüşeceğini söyledi. 
     Raşid Dostum, daha sonra bir açıklama yapacağını kaydederken, bugün başka bir programının bulunmadığını ifade etti. 
     Afganistan Büyükelçiliği'nden bir yetkili ise yaptığı açıklamada, Dostum'un şahsi bir ziyaret için Ankara'ya geldiğini, Ecevit ve Cem'in yanı sıra Başbakan Yardımcıları Devlet Bahçeli ve Mesut Yılmaz ile de görüşeceğini söyledi. 
     Çocuklarının kapıda çiçeklerle karşıladığı Dostum için bir kurban da kesildi. 
     Raşid Dostum için geniş güvenlik önlemlerinin alındığı gözlendi. 
     






</TEXT>
</DOC>
