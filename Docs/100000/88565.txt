<DOC>
<DOCNO> 88565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sontur13.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyazıt'ta ses bombası patladı 
</HEADLINE>
<TEXT>

     Beyazıt Meydanı'nda, Üniversite Tramvay Durağı'nın karşısındaki bir ağacın dibine çanta içinde bırakılan basit düzenekli ses bombası, saat 12.45 sıralarında patladı. 
     Bazı görgü tanıkları, bir kadının hafif şekilde yüzünden yaralandığını ifade ederken, olay yerinde inceleme yapan İstanbul Emniyet Müdürü Hasan Özdemir, patlamada yaralanan olmadığını, maddi hasar oluşmadığını ifade etti. Özdemir, bu tür şeylerin olabildiğini, ancak büyütülmemesi gerektiğin dile getirdi. 
     Özdemir, polise hitaben yayınladığı telsiz talimatında da, şüpheli görülen çanta ve poşetlerin mutlaka uzman ekiplerce incelenmesi gerektiğini bildirdi. 
     Bu arada, patlamadan kısa süre önce olay yerinden uzaklaştıkları bildirilen 1'i kadın 2 kişinin aranmasına başlandı. 
     





</TEXT>
</DOC>
