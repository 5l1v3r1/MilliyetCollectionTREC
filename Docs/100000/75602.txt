<DOC>
<DOCNO> 75602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/spor/spo15.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Parma dağıldı      İTALYA Ligi’nde Hakan Şükür’ün takımı Parma, deplasmanda Milan’a 3 - 1 yenildi. İlk on birde sahaya çıkan, ancak fazla varlık gösteremeyen Hakan, 70’de yerini Micoud’ya bıraktı. Ümit’in yer almadığı Milan önünde Di Vaio ile öne geçen Parma, ikinci yarıda Inzaghi 2 ve Pirlo’nun golleriyle yıkıldı. Emre’nin cezalı olduğu, sakatlıktan dönen Okan’ın ise yedek kaldığı maçta lider Inter, rakip sahada Fiorentina’yı Vieri’nin golüyle 1 - 0 mağlup etti. 
     
Almanya’da rekor gol      BAYER Leverkusen’in tecrübeli futbolcusu Ulf Kirsten, lig tarihindeki en hızlı gol rekorunu egale etti. Kaiserslautern karşısında santra ile birlikte gelişen atakta topla buluşan Kirsten, 11. saniyede takımını öne geçiren golü kaydetti. 1963’te başlayan ligde, B.Münih’ten Elber de, 1998’de Hamburga’a 11. saniyede bir gol atmıştı. Dünkü maçı B.Leverkusen deplasmanda 4 - 2 kazandı. 
     
R.Sociedad berabere      İSPANYA Ligi’nde zor günler geçiren Real Sociedad kendi evinde Deportivo ile 1 - 1 berabere kaldı. Nihat’ın yedek soyunduğu maçta Tayfun 90 dakika görev aldı. İlk yarısı 1 - 0 Real Sociedad’ın önde kapadığı karşılaşmanın gollerini 35. dakikada İdiakez, 53. dakikada ise Valeron attı. Sevilla’yı deplasmanda 1-0 yenen Real Madrid ise liderliğini sürdürdü. 
     
Blackburn çöktü      İNGİLTERE Premier Ligi’nde Türk futbolcuları karşı karşıya getiren maçta, Tugay ve Hakan Ünsal’ın forma giydiği ve düşmeme mücadelesi veren Blackburn, son sırada yer alan Mustafa İzzet’li Leicester City’ye deplasmanda 2 - 1 mağlup olarak, çok önemli üç puan kaybetti. Blackburn’de Hughes’un attığı tek golün pasını Hakan Ünsal verdi. Leicester’ı galibiyete taşıyan golleri ise Dickov kaydetti. 
     
Ümit’e Ada kancası      İTALYA’DA Milan’da forma giyen Ümit Davala’ya İngiltere yolu gözüktü. Fazla forma şansı bulamayan milli futbolcunun, Süper Lig takımlarından gelen teklifleri düşündüğü bildirildi. Ümit’in menajeri, Fenerbahçe ve Beşiktaş’ın da teklif getirdiğini belirtip, "Ancak Ümit, futbol hayatını Avrupa’da sürdürmek istiyor" dedi. 
     
Geven yine başkan      TÜRKİYE Spor Yazarları Derneği ve Spor Kulubü’nün TSYD Adana Şubesi’nin olağan genel kurulu yapıldı. Divan Başkanlığı’nı Muzaffer Bal’ın yaptığı ve 42 üyeden 23’ünün katıldığı toplantıda Nihat Geven, oybirliğiyle sekizinci kez başkanlığa seçildi. 
     
Altay tam yol      İKİNCİ Lig A Kategorisi’nde Altay, Gümüşhane Doğanspor’u 1-0 yenerek, liderliğini perçinledi. İzmirspor ise, deplasmanda Ankaraspor ile 0-0 berabere kalıp, son üç maçında da birer puanla yetindi. B Kategorisi 1. Klasman Grubu’nda şu sonuçlar alındı Sapanca-Eskişehir 1-1, Mezitli-Zeytinburnu 1-1. 
     
Çin işi sıkı tutuyor      DÜNYA Kupası’nda A Milli Takımımız’ın rakipleri arasında yer alan Çin, finaller öncesi beş hazırlık maçı yapacak. Lig maçlarının tamamlanmasının ardından 14 Nisan’da başlayacak ve 25 Mayıs’a kadar sürecek hazırlık döneminde Çin, sırasıyla Güney Kore, Uruguay, PSV Eindhoven, Ekvator ve son olarak da Portekiz ile karşılaşacak. 
     
Beşiktaş-Botaş kupa finalinde      BASKETBOL Bayanlar Türkiye Kupası’nda Beşiktaş ve Botaş finale yükseldi. Edirne’deki dörtlü finalin ilk gününde Beşiktaş, Çankaya Üniversitesi Arı Koleji’ni 62 - 53 mağlup etti. Botaş ise Erdemir’i 85 - 70’lik skorla geçerek finale adını yazdırdı. Kupa finali, bugün 14.00’te oynanacak. 
     
Bravo minikler      FOX Kids Cup Dünya Futbol Şampiyonası’nda ülkemizi temsil eden Beşiktaş İlköğretim Okulu, erkeklerde çeyrek finale yükseldi. İspanya’nın Barcelona kentindeki şampiyonada dün İtalya’yı 3 - 0 yenen minikler, son maçta Peru ile 0 - 0 berabere kalıp, 10 puanla grup birincisi oldular. Beşiktaş, çeyrek finalde bugün Brezilya ile karşılaşacak. 
     
Potada bugün      Erkekler Birinci Ligi 
     Abdi İpekçi Salonu 
     17.00 Efes Pilsen - Pınar Karşıyaka 
     
2. Lig’de bugün      A Kategorisi 
     14.30 A.Sebat - Kayseri 
     14.30 Elazığ - Siirt Jetpa 
     12.00 Sakarya - Adana 
     14.30 Batman Petrol - Sivas 
     14.30 Dardanel - Hatay 
     14.30 Aydın - Erzurum 
     14.30 Erciyes - İst.B.Bld. 
     14.30 K.Konya - Şeker 
     
     B Kategorisi Yükselme Grubu 
     14.30 Mersin İY - G.O.Paşa 
     14.30 Erzincan - V.Manisa 
     14.30 Ant.Kepez-Darıca GB 
     14.30 Çankırı Bld. - Ş.Urfa 
     14.30 T.Telekom-G.Antep B. 
     
     Klasman Grupları 
     1. GRUP 
     14.30 Kartal - Maltepe 
     14.30 Yıl.Bosna - Küçükköy 
     2. GRUP 
     14.30 Buca - M.Kemalpaşa 
     14.30 Y.Turgutlu - Isparta 
     14.30 U.Uşak - Nazilli Bld. 
     14.30 Marmaris B.-Karşıyaka 
     3. GRUP 
     14.30 Kütahya-Güngören B. 
     14.30 Adana DS - Sarıyer 
     14.30 A.Üsküdar - İnegöl 
     14.30 Kırklareli - Mobella 
     4. GRUP 
     14.30 Amasya - Artvin Hopa 
     14.30 Bulancak - Tokat 
     14.30 Ankara DS - Kırıkkale 
     14.30 Karabük - Bolu 
     5. GRUP 
     14.30 Silopi Cudi - Mardin 
     14.30 Van - Cizrespor 
     14.30 Hakkari - Iğdır Bld. 
     14.30 K.Maraş - Ağrıspor 
     
TV’de bugün      KANAL D 00.30 LA Lakers - S.Antonio Canlı 
     CNN TÜRK 16.10 Pivot Bilgin Gökberk Konuklar Murat Aşık, Fatih Solak 
     CNN TÜRK 22.05 Süper Lig Pazar 
     İhsan Topaloğlu Konuklar Sinan Engin, 
     Ergun Gürsoy, Oğuz Sarvan 
     TRT 2 10.15 Avrupa’dan Futbol Özetleri 
     TRT 1 12.00 Sakarya - Adana Canlı 
     TRT 2 22.00 Vallacano - Real Betis Bant 
     TRT 2 17.00 Efes Pilsen - Karşıyaka Canlı 
     NTV 17.35 Avrupa’dan Futbol Özetleri 
     NTV 19.50 Formula 1 
     Brezilya Grand Prix’i - Canlı 
     
3. Lig’de dün      ASKİ - Kastamonu 1-1 
     Batman B.-Nusaybin DS 2-0 
     Kayseri Elktr. Y.Kırşehir 1-0 
     Seyhan Bld. - Alanya 1-1 
     B.Merinos - Petkim 2-1 
     



 SPOR 



























</TEXT>
</DOC>
