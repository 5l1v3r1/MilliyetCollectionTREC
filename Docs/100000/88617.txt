<DOC>
<DOCNO> 88617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/siyaset/siy04.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit vekil bırakmıyor 
</HEADLINE>
<TEXT>

AB zirvesine Cem ya da Özkan’ı göndermemesi, Başbakan Ecevit’in kendisine bir vekil bırakmayacağı şeklinde yorumlandı 
     ANKARA Milliyet 

     AB zirvesine katılamayan Başbakan Bülent Ecevit, çekilmeme kararlılığını sürdürüyor. Ecevit’in kritik bir zirveye katılamayacak kadar rahatsız olmasına rağmen "vek let ya da çekilme" tercihlerinden uzak durması, Türkiye’nin, "düşük yoğunluklu Başbakanlık" dönemine girdiğini gösterdi. Zirvenin ardından başkentte öne çıkan beklentiler şöyle 
     ÇEKİLMEYECEK Hükümette denge ve uzlaşma unsuru olması, hem de çekilmesiyle doğacak sorunlarla zaman yitirilmemesi için Ecevit, "ofisinden de olsa" Başbakanlığı sürdürecek. 
     VEK LET YOK Ecevit’in AB zirvesi gibi önemli bir toplantıya, aynı zamanda genel başkan adayları arasında adı geçen İsmail Cem ya da Hüsamettin Özkan’ı göndermemesi, kendisine bir vekil bırakmayacağı şeklinde yorumlandı. 
     PARTİDE RAHŞAN HANIM Ofiste milletvekili kabullerinde parti içi muhaliflere yönelik verilen mesajlar, DSP’de ipleri Rahşan Hanım’ın resmen ele aldığını gösteriyor. Zirveye Gülay’ın katılması, Ecevitler’in kendileri dışında bir genel başkanlık yarışına izin vermeyeceklerini gösterdi. 
     DÜŞÜK YOĞUNLUK Meclis tatiliyle milletvekillerinin seçim bölgelerine dağılmasıyla Ecevit de 3 aylık bir "düşük yoğunluklu Başbakanlık" dönemine girecek. Ecevit’in çalışma ofisinde, "salon ile yan oda" arasında daha çok partinin geleceğine ilişkin belirlemeler yapılacak. 
     



 SİYASET 












</TEXT>
</DOC>
