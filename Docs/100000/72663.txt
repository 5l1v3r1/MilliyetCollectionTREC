<DOC>
<DOCNO> 72663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/guncel/gun06.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtta işkence kördüğüm 
</HEADLINE>
<TEXT>

İçel Valisi ve Emniyet, "intihar" diyor CHP’li il başkanı ve Ömer Kılıç’ın eniştesi ise saldırı olduğunu savunuyor ve polisi suçluyor 
     ALİ ŞEN DHA 

     Mersin’de kaldığı yurtta bilekleri kesilmiş halde, yanında "Bozkurtların olduğu yerde çakallar barınamaz" yazılı notla bulunan Ömer Kılıç ile ilgili olay, eniştesi Ömer Ödemiş ve CHP İçel İl Başkanı Adnan Göndoğdu’nun açıklamalarıyla kördüğüm oldu. Gündoğdu, Kılıç’ın anlatımından olayın intihar olmadığının anlaşıldığını söyleyince, İçel Valisi Akif Tığ ve Emniyet Müdür Vekili Akın Küçükbarak’ın "intihar" dediği olay farklı boyut kazandı. 
     
     Şahıs ifade değiştirmiştir ’ 
     Ömer Ödemiş polisi, olayı örtbas etmeye çalışmakla suçlarken Gündoğdu "Vali ve emniyet müdürünün olayı intihar’ diye geçiştirmesi yanlış" diye konuştu. Öte yandan Emniyet Müdür Vekili Akın Küçükbarak, açıklamasında Kılıç’ın farklı ifade verdiğini vurgulayarak, "Şahıs şifahi beyanının doğru olmadığını, zor günler geçirdiğini ve bu nedenle intihara teşebbüs ettiğini beyan etmiştir" dedi. 
     



 GÜNCEL 























</TEXT>
</DOC>
