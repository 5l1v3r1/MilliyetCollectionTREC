<DOC>
<DOCNO> 75446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/spor/yaksoy.html </URL>
<DATE> 2002/03/30/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Yıldızlar 
</HEADLINE>
<TEXT>

     Bugünlerde maşallah hiç mi hiç problemimiz yok Ne kulüplerin dolar borçları, ne hakem skandalları, ne de şeytana tapan ekonomik kriz. Varsa yoksa bir elimizde cımbız, bir elimizde ayna. Geçmiş tarih sayfalarında tozlanmış ve gizlenmiş yıldızları arıyoruz. Umurumuzda mı dünya. 
     Sonra bu yıldızlar öyle kuyruklu yıldız da değiller. Tıpkı Amerikan bayrağındaki yıldızlar gibi hakiki yıldızlar. Kudretli kulüplerin, şampiyon kulüplerin formalarına canlı kanlı işlenecek yıldızlar. Bir anlamda sahaya çıkınca karşı takımı ürkütecek yıldızlar. Anlayacağınız futbolumuzda da artık bir yıldızlar savaşı var. 
     Kimde yıldız fazlaysa kudret de onda. Tıpkı Sovyet mareşallerinin korkutucu madalya ve yıldızları gibi. Tabii bu yıldızlarla sahadaki yıldızlar arasında pozitif bir paralellik var mı İşte o bilinmez. Çünkü Şükrüler’in, Metinler’in, Lefterler’in formalarında yıldızlar yoktu ama onlar sahada hakiki birer yıldızdılar. 
     



 SPOR 






























</TEXT>
</DOC>
