<DOC>
<DOCNO> 66243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sonspo12.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 1 - Adanaspor 2 Adanaspor yarı finalde 
</HEADLINE>
<TEXT>

     Futbolda Türkiye Kupası çeyrek final maçında Adanaspor, deplasmanda İstanbulspor'u son dakikada penaltı golüyle 2-1 yenerek, yarı finale yükseldi. 
     İstanbulspor ile Adanaspor, ilk yarıyı 1-1'lik eşitlikle tamamladı. 
     İstanbulspor maça adeta golle başladı. 1. dakikada Petkov'un soldan gönderdiği pasla ceza alanına giren Cenk, yerden bir vuruşla kaleci Murat Şahin'in solundan meşin yuvarlağı ağlara gönderdi 1-0. 
     3. dakikada Adanaspor beraberliği yakaladı. Bu dakikada savunmanın 
     uzaklaştıramadığı topu Ali Asım ceza alanının sağ çaprazında kafayla altıpas içine havalandırdı. Altan, 3 İstanbulsporlu futbolcunun arasında topu aşırtarak, ileri çıkan kaleci Haluk'un üstünden filelere gönderdi 1-1. 6. dakikada ceza alanına sol çaprazdan giren Ali Asım'ın şutunda, yerden giden top uzak kale direğine çarparak auta çıktı. 8. dakikada Mehmet'in sağ çaprazda uygun durumda şutunda, kaleci Murat Şahin gole izin vermedi. 13. dakikada İstanbulsporlu Murat'ın orta alandan uzun pasında sağdan ceza alanına giren Mehmet, ileri çıkan kaleci Murat Şahin'in yanından topu kaleye gönderdi. Savunmada Serkan'ın müdahale ettiği top, yan direğe çarptı. Daha sonra Adanaspor savunma oyuncuları tehlikeyi uzaklaştırdı. 45. dakikada gelişen Adanaspor atağında, Petkov'un ayağından sektirdiği topu Necati sağ çaprazdaki Altan'ın önüne bıraktı. Bu oyuncu kaleciyle karşı karşıya pozisyonda meşin yuvarlağı az farkla üstten auta gönderdi ve ilk yarı 1-1 sonuçlandı. İstanbulspor ikinci yarıya Zeki'nin yerine Selçuk x ile başladı. 49. dakikada Mehmet'in sağdan ortaladığı topu Cenk arka direkte kafayla Zubanoviç'e aktırdı. Bu futbolcunun altı pas içinde kafa vuruşunda kaleci Murat Şahin'in çeldiği top üst direkten döndü, savunma tehlikeyi uzaklaştırdı. . dakikada kaleci Murat Şahin'in elle takım arkadaşına atmak istediği topu Mehmet kaptı. Sağ çaprazdan ceza alanına giren Mehmet'in uygun durumdaki vuruşunda, Murat Şahin topu çeldi ve büyük hatasını telafi etti. 56. dakikada Adanasporlu Necati sarı kart gördü. 59. dakikada Adanaspor'da Ali Asım'ın yerine Tahsin x oyuna girdi. 61. dakikada İstanbulsporlu Mehmet sarı kart gördü. 65. dakikada Adanaspor'da Necati, yerini Gökmen'e xx bıraktı. 78. dakikada İstanbulspor'da Murat'ın yerine Bülent x oyuna dahil oldu. 79. dakikada Güven'in ara pasıyla ceza alanı içinde kaleciyle karşı karşıya kalan Mehmet'in yavaş vuruşunda top kaleci Murat Şahin'de kaldı. 82. dakikada İstanbulsporlu Selçuk sarı kart gördü. 87. dakikada Ümit'in ara pasıyla ceza alanına giren Gökmen, kaleci Haluk'un müdahalesiyle yerde kalınca maçın hakemi Sebahattin Şahin penaltı noktasını gösterdi ve Haluk'u kırmızı kartla oyun dışı bıraktı. İstanbulsporlu oyuncuların yoğun itirazları sonucunda İlker'in yanı sıra Adanasporlu Mevlüt de sarı kart gördü. Penaltı atışı öncesinde İstanbulspor'da Zubanoviç'in yerine oyuna yedek kaleci Zdravkov dahil oldu. Yaklaşık 3 dakika sonra kullanılan penaltı atışında Altan topu filelere gönderdi ve takımını 2-1 öne geçirdi. Kaybolan sürenin oynandığı sürede Adanaspor'da Altan yerini İbrahim'e bıraktı ve maçı 2-1 kazanan Adanaspor, kupada yarı finale yükseldi. 
     






</TEXT>
</DOC>
