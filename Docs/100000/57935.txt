<DOC>
<DOCNO> 57935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/soneko14.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SSSB ''Türk ekonomisine daha olumlu bakıyoruz'' 
</HEADLINE>
<TEXT>

     Girdikleri ekonomik krizin birbirine benzer özellikler taşıması nedeniyle dünyada "ikiz ekonomiler" diye adlandırılan Türkiye ile Arjantin'in yolları ayrıldı. 
     Türk ekonomisi krizden çıkış trendi yakalarken, Arjantin'de koşullar giderek ağırlaşıyor, çaresizlik içindeki halk yağmalamaya başlıyor. 
     Uluslararası yatırım danışmanlık firması Schroder Salomon Smith Barney SSSB , Türkiye ekonomisine ''daha olumlu'' baktıklarını bildirdi. 
     SSSB yaptığı değerlendirmede, Türkiye ekonomisine daha olumlu bakmalarına neden olarak ''dört unsur'' bulunduğunu ve uygulanan ekonomik programın başarı şansının da, bu unsurlara bağlı olarak yüksek bulunduğu belirtildi. 
     Söz konusu unsurlar, ''Türkiye'nin jeopolitik önemi, 2002'de borçların çevrilebilirliği, ekonomide canlanma işaretleri ve bankacılık sektörünün daha sağlıklı olması'' olarak sıralanırken, değerlendirmede bu unsurlara ilişkin detaylar şöyle sıralandı 
     149   Türkiye'nin jeopolitik pozisyonunun önemi, mali olarak yeterli dış desteği sağlamasına imkan veriyor. Özellikle 11 Eylül'deki terörist saldırılar sonrasında, Türkiye'nin stratejik önem güçlendi ve muhtemelen Türkiye'ye verilecek olan destek azalmayacak. Yeni ekonomik programın, yüzde 6.5 gibi iddialı bir faiz dışı fazla hedefinin olması, programın uzun dönemli başarı şansını arttırıyor. 
     149   2002 yılı borçlarının çevrilebilirliği, gayet rahat görünüyor. 
     Hatta en kötü senaryo altında bile 2002 yılı finansman açığı, IMF başta olmak üzere diğer dış yardımlarla karşılanabilir bir durumda bulunuyor. 
     149   Ekonomik göstergelerdeki karışıklığına rağmen, ekonominin bazı canlanma işaretleri göstermeye başladığı anlaşılıyor. Örneğin, Gayri Sagi Yurt İçi Hasıla'daki azalmalar, beklentilerin altında gerçekleşmeye başladı. Sanayi üretimi ve kapasite kullanımında kıpırdanmalar var. 
     149   Bankacılık sektörü, geçmiş yıllara göre daha sağlıklı bir durumda bulunuyor. Bu sektörde daha çok adım atılmasının gereğine rağmen, atılan adımlar, sürdürülebilir bir iç piyasa güveninin güçlenmisini sağladı. Kredilerin varlıklara oranı halen tam yeterli değil, sektörün ana kaygısını ise performans dışı kredi portföyü oluşturuyor. Sermaye yeterliliği oranı şartı, sermaye yapısının artış göstereceği konusundaki güveni arttırdı.'' SSSB, bütün bu gelişmelerin, Türkiye'ye olan güvenin sürdürülmesi şansını arttırdığını vurgularken, yatırımcılarına Türk bonosu portföylerini güçlendirmelerini önerdi. 
     
</TEXT>
</DOC>
