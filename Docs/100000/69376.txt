<DOC>
<DOCNO> 69376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/spor/bavr.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'dan futbol 
</HEADLINE>
<TEXT>

Hakan sessiz      İTALYA Ligi’nde Hakan Şükür’ün takımı Parma, Piacenza’yı rakip sahada 3 - 2 mağlup ederek 10. sıraya yükseldi. Hakan’ın forvette 90 dakika başarıyla görev yaptığı maçta Di Vaio, Micoud ve Boghossian’nun golleriyle üç farklı üstünlüğü sağlayan Parma, Hubner’in son 10 dakikada biri penaltıdan iki golüne engel olamadı. Parma, üç sıra çıkarak düşme potasından iyice uzaklaştı. 
     
Nihat’tan gol      İSPANYA’DA Real Sociedad’ın, sahasında Rayo Vallecano ile 2 - 2 berabere kaldığı karşılaşmada Nihat, yeni takımındaki ilk golünü attı. Tayfun’un da 90 dakika görev aldığı Sociedad’da ilk kez seyircisi önüne ilk on birde çıkan Nihat, henüz 4. dakikada golü bulurken, tribünlere meşhur selamını vermeyi de ihmal etmedi. Nihat, 60. dakikada yerini Khoklov’a bıraktı. Luis Alberto ile iki farkı üstünlüğü yakalayan Sociedad, Boliç’in kırmızı kart görmesiyle 10 kişi kalan Vallecano’dan üst üste iki gol yiyince bir puana razı oldu. n MEHMET ÇİFTÇİ 
     
Inter takipte      İTALYA’da Roma ve Juventus ile zirve mücadelesi veren Okan ve Emre’nin takımı Inter, sahasında Udinese’yi 3 - 2 mağlup ederek, takibini sürdürdü. İki temsilcimizin de sakatlıkları nedeniyle kadroda yer almadığı maçta ilk yarıyı Vieri ve Conceicao’nun golleriyle önde kapayan Inter, Ventola ile farkı üçe çıkardı. Udinese’ye ise Muzzi ve Pizzi’nin golleri yetmedi. Milan, Ümit’in yedek kaldığı maçta lig sonuncusu Venezia’yı deplasmanda 4 - 1 mağlup etti. 
     
Tugay yok kupa var      İNGİLTERE Lig Kupası’nı, finalde Tottenham’ı 2 - 1 mağlup eden Blackburn kazandı. Cardiff’in Millennium Stadı’nda oynanan maçta, sarı kart cezalısı Tugay’ın yer almadığı Blackburn’ü ilk lig kupası zaferine taşıyan golleri Jansen ve Cole kaydetti. Tottenham’ın tek golü ise Ziege’den geldi. 
     
İNGİLTERE PREMIER LİGİ Leeds - C.Athletic 0 - 0 Sunderland - Newcastle 0 - 1 Arsenal - Fulham 4 - 1 Leicester - Derby County 0 - 3 Liverpool - Everton 1 - 1 Southampton - Bolton 0 - 0 West Ham - Middlesbrough 1 - 0 Manchester Utd. - Aston Villa 1 - 0      
     1. Manchester Utd. 57p , 2. Newcastle 55p , 3. Arsenal 54p 
     
ALMANYA LİGİ Wolfsburg - 1860 Münih 1 - 3 H.Rostock - Stuttgart 1 - 1 B.Münih - E.Cottbus 6 - 0 Schalke 04 - Freiburg 3 - 0 Nurnberg - Köln 2 - 0 H.Berlin - K’Lautern 5 - 1 St.Pauli - B.Moenchengladbach 1 - 1      
     1. B.Dortmund 48p , 2. B.Leverkusen 46p , 3. Schalke 04 45p 
     
İTALYA LİGİ Roma - Perugia 1 - 0 Atalanta - Lazio 0 - 1 Bologna - Verona 2 - 1 Chievo - Brescia 1 - 1 Fiorentina - Lecce 1 - 2 Inter - Udinese 3 - 2 Piacenza - Parma 2 - 3 Venezia - Milan 1 - 4      
     1. Inter 49p , 2. Roma 49p , 3. Juventus 47p 
     
İSPANYA LİGİ Valencia - Barcelona 2 - 0 Deportivo - Zaragoza 1 - 0 R.Madrid - Alaves 3 - 1 Espanyol - Las Palmas 3 - 1 Malaga - Villarreal 2 - 1 R.Mallorca - Sevilla 0 - 4 R.Sociedad - R.Vallecano 2 - 2 Valladolid - A.Bilbao 2 - 0      
     1. Valencia 47p , 2. R.Madrid 46p , 3. Deportivo 44p 
     



 SPOR 
























</TEXT>
</DOC>
