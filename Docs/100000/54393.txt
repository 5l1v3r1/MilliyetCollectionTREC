<DOC>
<DOCNO> 54393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sonspo19.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Galatasaray'dan Arif yada Ümit Karan'ı istiyor 
</HEADLINE>
<TEXT>

     Bursaspor Teknik Direktörü Nejat Biyediç, Galatasaray'ın Murat Sözkesen'in transferine karşılık Ufuk ve Faruk'ın dışında vereceği futbolcunun, kadroda yer alan isimlerden biri olması gerektiğini belirterek, ''Kadroya giremeyen oyuncu istemem'' dedi. 
     Biyediç, Vakıfköy Sosyal Tesisleri'nde gazetecilere yaptığı açıklamada, Bursaspor'un zirveyi zorlayan iyi bir takım olduğunu, Galatasaray'ın vereceği 3. futbolcunun da kaliteli olması gerektiğini ifade etti. 
     Bir süre Bursaspor forması giyen Ufuk'un daha önce de Kardemir Karabükspor'da öğrencisi olduğunu anlatan Biyediç, Faruk'un da genç ve yetenekli bir futbolcuğunu kaydederek, ''Her ikisi de kaliteli futbolcular. Diğer üçüncü ismin de, bilinen ve en azından takımda alternatif oluşturacak düzeyde olmalı'' diye konuştu. 
     Biyediç, Murat'ın gidişiyle forvet bölgesinde zaafa uğradıklarını belirterek, Galatasaray'dan alınacak 3. futbolcunun bu bölgede oynayan Serkan gibi tecrübeli bir isim olmasını istediğini söyledi. 
     Murat'a karşılık, istediği futbolcu dışında birinin önerilmesi halinde kabul etmeyeceklerini belirten Biyediç, şöyle konuştu 
     ''Bize, üçüncü futbolcu olarak Galatasaray'da kadroya giremeyen birini önerirlerse istemem. Berkant zaten gelmek istemiyormuş. 
     Serkan'ı vermiyorlarsa, Ümit Karan'ı veya Arif'i versinler. O da olmazsa, futbolcu yerine daha fazla para versinler. Bize yarayan oyuncu istiyoruz. Sadece sözleşme şartları yerine gelsin diye oyuncu istemeyiz. İstediklerimiz gelmezse, kimseyi vermesinler.'' 
     






</TEXT>
</DOC>
