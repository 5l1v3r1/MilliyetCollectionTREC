<DOC>
<DOCNO> 60490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/siyaset/siy02.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arif Bey’in çiftliğinde Kardeşleri de var 
</HEADLINE>
<TEXT>

Belediyenin parasıyla yaptırılan kültür merkezine kendi adını vererek gündeme gelen K ğıthane Belediye Başkanı’nın, kardeşlerini de "ihya ettiği" ortaya çıktı 
     ŞENOL DEMİRCİ İstanbul 

     Yaklaşık 3 trilyona yaptırılan Kültür Merkezi’ne kendi adını veren K ğıthane Belediye Başkanı Arif Calban’ın kardeşlerini de unutmadığı ortaya çıktı. Sonradan liseyi bitiren kardeşi Tahsin Calban’ı Özel Kalem Müdürü yapan Arif Calban’ın, diğer kardeşi İrfan Calban’ın kurduğu paravan ajansa ise belediyenin organizasyon işlerini verdiği iddia edildi. 
     10 yıldır K ğıthane Belediye Başkanlığı görevinde bulunan Calban, 1994’te o zaman ortaokul mezunu olan kardeşini Özel Kalem Müdürlüğü’ne getirdi. Calban’ın sağ kolu olan ve tüm randevularını düzenleyen kardeş Tahsin Calban, 28.01.2000’de Özel Şişli Akşam Meslek Lisesi’ni bitirerek lise diploması aldı. 
     
     Adını yaşatmak istiyor 
     Arif Calban, yaptırdığı tesislere özellikle kendi adını vermek istemesiyle tanınıyor. Kültür Merkezi’ne kendi adını veren Calban, Necmettin Erbakan’ın katılacağı merkezin açılış duyuruları için belediye kaynaklarından bastırdığı afişleri yine parayla İETT otobüslerine astırdı. Calban’ın daha önce de bir cami ve caddeye kendi adını verdiği, gelen tepkiler üzerine geri adım attığı iddia edildi. Calban’ın bir futbol sahasına da kendi adını vermeyi başardığı bildirildi. 
     
Paravan ajans      Kardeş İrfan Calban’ın belediyenin işlerini aldığı ajansın adı 2000 Production. Ancak K ğıthane Vergi Dairesi’nde sahibi Noyan Kurtcebe Yılmaz görülüyor. İşleri "Yönetim Kurulu Başkanı" sıfatıyla İrfan Calban yönetiyor. 2000 Production, geçen yıl K ğıthane Belediyesi’nin cirit müsabakaları, aba güreşleri, okçuluk, yağlı güreş, sünnet organizasyonları, açılış ve konser organizasyonlarını yaptı. Biz de Calban kardeşlerin belediyeyle ilişkisini duyunca harekete geçtik. Hemen ajansı aradık, karşımıza çıkan personele İrfan Calban’la görüşmek istediğimizi söyledik. Yerinde olmayan Calban’a telefon numaramızı bıraktık. Kısa bir süre sonra Calban, bir belediye adına iş vereceğini sandığı için bizi aradı. Kendisinden referans istendiğinde hemen gazetemizin faksına gönderdi. Calban’ın imzalı faksına göre, ajans K ğıthane Belediyesi’nin organizasyon işlerini üstlenmişti. Daha sonra referansların orjinali talep ettik. Bu defa da Calban’dan imzalı olarak ajans antetli k ğıtlarına yazılmış referans dosyası aldık. Ertesi gün Calban, kendisini arayanın gazeteci olduğunu öğrenince telefonlara çıkmadı. 
     



 SİYASET 


















</TEXT>
</DOC>
