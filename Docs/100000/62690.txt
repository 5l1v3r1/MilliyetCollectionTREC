<DOC>
<DOCNO> 62690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/siyaset/asiy.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş’u Bahçeli frenledi 
</HEADLINE>
<TEXT>
Sağlık Bakanı kepenklerin altında kaldı 
Eczacıların eylemi Sağlık Bakanı’nın geri adım atması üzerine sona erdi. Yüzde 10’luk indirim yükünü ilaç üreticileri ile depoların da paylaşması görüşü benimsendi 
     ANKARA Milliyet 

     Yerli ilaçta yüzde 10 indirim kararını protesto etmek amacıyla kepenk indiren eczacılar karşısında Genel Başkanı Devlet Bahçeli’nin bile desteğini bulamayan Sağlık Bakanı Osman Durmuş, geri adım atmak zorunda kaldı. Bahçeli’nin uyarısı üzerine, yüzde 10’luk indirimin yükünü ilaç üreticileri ile depoların da paylaşması benimsendi ve önceki gün kapanan eczanelerin kepenkleri dün öğle saatlerinde açıldı. 
     İlaçta indirim kararı aldığı için Türk Eczacılar Birliği’yle TEB karşı karşıya gelen ve birlik hakkında savcılığa suç duyurusunda bulunan Durmuş’u Başbakan Vekili Bahçeli frenledi. 
     TEB’in yerli ilaçta yüzde 10 indirim yapılması nedeniyle başlatılan eylemin ikinci gününde Durmuş, Başbakanlık’ta Bahçeli’yle bir araya geldi. Yarım saat süren görüşmeye TEB Başkanı Mehmet Domaç’la Başbakan Yardımcısı Hüsamettin Özkan da katıldı. Bu görüşmeden önce Bahçeli’nin Durmuş’tan kavgacı görüntüsünden sıyrılmasını istediği ve geri adım atarak anlaşmaya yanaşması telkininde bulunduğu öğrenildi. 
     
     İthal ilaçta indirim kalktı 
     Başbakanlık’taki görüşmenin ardından TEB Genel Merkezi’nde basın açıklaması yapan Domaç, uzlaşma sağlandığını ve dün 13.30 itibariyle kepenk kapatma eylemine son verdiklerini bildirdi. Domaç’ın açıklamasına göre, eczacılar ve hükümet arasında şu konularda uzlaşma sağlandı 

</TEXT>
</DOC>
