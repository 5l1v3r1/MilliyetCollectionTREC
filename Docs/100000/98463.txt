<DOC>
<DOCNO> 98463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/yazar/cemal.html </URL>
<DATE> 2002/07/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Picasso, Cem’le Derviş, yaratıcı diyalog 
</HEADLINE>
<TEXT>

     Londra’da bu yakınlarda bir sergi gezdim, Matisse - Picasso sergisi.Tate Modern’daki bu sergiyi gezerken içim ışıdı. Renklerden oluşan öylesine bir dünyaya daldım ki, iyimserlik ve yaşama sevinci doldurdu içimi. 
     Yaşamak ne güzel diyebildim. 
     Evet öyle. 
     Yirminci yüzyılın bu en önde gelen iki sanatçısını, iki büyük ressamını yan yana izlemek belki de bir ayrıcalık. Birbirlerini yıllar içinde nasıl etkilediklerini, bunu çizgilerin nasıl itiraf ettiğini görmek değişik bir duygu... 
     Picasso şöyle demiş 
     "Hiç kimse Matisse’in resmine benim kadar dikkatli bakmamıştır hiç kimse de benim resmime Matisse kadar dikkat etmemiştir." 
     Son derece etkileyici yeni bir müze olan Tate Modern’dan çıkarken iki tane kitap aldım. Biri, Matisse - Picasso sergisinin kitabı. Önsözünde bir deyimin altını çizdim 
     Yaratıcı diyalog... 
     İkinci kitap, Picasso’nun komünistliğini, uzun ömrünün sonuna kadar devam ettirdiği Fransız Komünist Partisi üyeliğini anlatıyor. 
     Şu satırlar ilginçti 
     "Picasso gibi yaratıcı bir beyin, sanatçı özgürlüğünü hiçe sayan otoriter bir zihniyetle nasıl bağdaşabildi Totaliter bir saldırının sivil kurbanlarını sembolize eden Guernica’nın büyük yaratıcısı, Sovyetler Birliği’nin politikalarını nasıl destekleyebilirdi " 
     Elbette ilginç sorular. 
     Picasso komünistti ama büyük ressamdı. Nazım da komünistti ama büyük şairdi. 
     Neruda da öyle. 
     Aragon, Eluard da öyle değiller mi 
     Ama onların büyük ressam, büyük ozan olmaları, tabii ki, bu soruların da tartışılmasını engellemiyor. 
     Sanatçı özgürlüğü denebilir. 
     Hayatta çelişki içermeyen ne var ki deyip geçmek mümkün. Kimi de yaratıcılıkla komünistliğin uyumunu savunabilir. Her kafadan bir ses çıkması kadar doğal ne var ki 
     "Picasso Komünist Yıllar..." isimli kitabın önsözünde Simone de Beauvoir’ın 1963 yılına ait bir sözü var 
     "Sadakatle özgürlük bağdaşabilir mi Bağdaşabilirse, bedeli ne olur " 
     Neyin bedeli yok ki hayatta .. 
     Ben yine başa dönmek istiyorum 
     Yaratıcı diyalog. 
     Sözü de, Matisse’le Picasso arasındaki yaratıcı diyaloga değil, bizim siyasete getirmek istiyorum. 
     Pazar günü de siyaset mi 
     Evet, neden olmasın. 
     Siyaset ciddi bir iş. Ya da mutlaka ciddiye alınması gereken bir uğraş. Çünkü siyaset hayatımıza hükmediyor. 
     Kaderimizde eli var 
     Kötü gitti mi dünyamızı karartıyor. 
     Onun için siyaseti önemsemek, ciddiye almak zorundayız. Gerektiğinde pazar günü de yazmak var siyaseti... 
     Örneğin bizim siyaset, yaratıcı diyalog yoksunu ya da yoksulu olduğu için istikrar bin yıldır yakalanamıyor bu ülkede. Her şeyin başı istikrar olmayınca da, yaşam kalitesi ve insani gelişmişlik açısından 173 ülke arasında 85. sıra ayıbının çukuruna yuvarlanıyoruz. 
     Soru 
     İsmail Cem’le Kemal Derviş arasında bir ilk gerçekleşebilir mi Türkiye’yi düzlüğe çıkartabilecek yaratıcı diyalog bu ikili tarafından Türk siyasetine sokulabilir mi 
     İyi pazarlar 
     
     







Karga karga gak dedi... 


Çiller tepkili 


Picasso, Cem’le Derviş, yaratıcı diyalog 


Çıplak ayak 


Başka hayatlar 


Derviş siyaseti bırakıp üniversiteye mi dönecek 


Komik erkekler sevilir ciddilerle evlenilir 


Şair Eşref’ten... 


AKP’nin yükselişi 


Oyak Renault, k rlılıkta 4 yıldır zirvede 


Horozlu ayna siyasetimiz bizim 


Zorla ortaklık olmaz 


2001 krizi Türkiye’de sanayinin belini kırmış 


Cem hem kendini hem bizi harcadı 


</TEXT>
</DOC>
