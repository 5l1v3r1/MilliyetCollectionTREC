<DOC>
<DOCNO> 81014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sondun03.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, El Halil'e girdi 2 ölü, 15 yaralı 
</HEADLINE>
<TEXT>

     İsrail askerlerinin, onlarca tank, zırhlı araç ve saldırı helikopteri desteğinde Batı Şeria'nın El Halil kentine girdiği bildirildi. 
     Görgü tanıkları, İsrail güçlerinin saat 04 30'da kente batı, kuzey ve güney yönlerinden girdiklerini belirtirek, zırhlı araçlara eşlik eden saldırı helikopterlerinin açtığı makinalı tüfek ateşi sonucu güvenlik güçlerine mensup 2 kişinin öldüğünü, yaklaşık 15 kişinin de yaralandığını belirttiler. 
     İsrail ordusundan konuyla ilgili açıklamada ise operasyonun önceki gün El Halil yakınındaki Adora adlı Yahudi yerleşkesine Filistinlilerce düzenlenen ve 4 kişinin ölümüyle sonuçlanan saldırının ardından yapıldığı belirtildi. Açıklamada, operasyonun amacının "militanları tutuklamak, silah ve teröristlere ait yapıları aramak" olduğu kaydedildi. 
     Söz konusu saldırının sorumluluğunu aşırı dinci Müslüman Hamas örgütü üstlenmişti. 
     





</TEXT>
</DOC>
