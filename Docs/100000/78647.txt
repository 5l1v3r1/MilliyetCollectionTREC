<DOC>
<DOCNO> 78647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sondun29.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bagruti'yi İsrail'in iç istihbarat servisi Şin Bet sorguluyor 
</HEADLINE>
<TEXT>

     İsrail'in dün tutukladığı El Fetih liderlerinden Mervan Barguti, İsrail iç istihbarat servisi Şin Bet'in elinde bulunuyor. 
     Haaretz gazetesinin güvenlik kaynaklarına dayandırdığı haberinde Barguti'nin, dün İsrail seçkin askeri birliklerince tutuklanmasından sonra, Şin Bet'in Kudüs'teki binasına götürüldüğü belirtildi. 
     Güvenlik kaynakları, Barguti'nin mahkemeye çıkarılmadan önce sorgulanması eğilimi olduğunu, böylece ''Filistin lideri Yaser Arafat'ın teröre karışması ve El Fetih'in eylemleriyle ilgili'' İsrail'in AB ve ABD'ye gösterebileceği bilgilere kavuşabilmeyi umduklarını söyledi. 
     İsrail, El Aksa Şehitleri Tugayı'nın kurucusu ve El Fetih militan eylemlerinin sorumlusu olarak gördüğü Barguti'yi, İsrail'e yönelik saldırılardan sorumlu tutuyor. Barguti ise tüm bu iddiaları reddediyor. 
     Arafat'ın halefi olarak adı geçen Barguti 41 , dün Ramallah'ta bir El Fetih üyesinin evinde yakalanmıştı. 
     İyi derece İbranice bilen ve barış süreci destekçilerinden olan Barguti, 19 aydır İsrail'in tutuklayacağı ya da öldüreceği haberlerine rağmen Ramallah'tan ayrılmamıştı. 
     





</TEXT>
</DOC>
