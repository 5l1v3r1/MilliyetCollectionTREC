<DOC>
<DOCNO> 59980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sondun05.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Genel Sekreteri'nden önemli açıklama "Savaş için neden yok" 
</HEADLINE>
<TEXT>

     BM Genel Sekreteri Kofi Annan, Bağdat'ın BM silah denetçilerini engellemediğini ve şu anda Irak'a yönelik askeri harekat için bir neden bulunmadığını açıkladı. 
     İsrail ordu radyosuna demeç veren Annan, ABD'nin, bir saldırı başlatmadan önce silah denetçilerinin raporunu beklemesi gerektiğini söyledi. 
     BM silah denetçilerinin halen işlerini yaptıklarını hatırlatan Annan, Irak'ın da denetçilerle işbirliği içinde olduğunu ve çalışmalarını engellemediğini açıkladı. Annan, bu nedenle, şu anda askeri harekat için bir neden görmediğini belirtti. 
     ABD, Irak'ın 7 Aralık'ta BM'ye sunduğu biyolojik, kimyasal ve nükleer silahlarla ilgili bildirimine şüpheyle yaklaşmıştı. Irak'a Kasım ayında giden BM silah denetçilerinin, raporlarını 27 Ocak'a kadar teslim etmeleri öngörülüyor. 
     





</TEXT>
</DOC>
