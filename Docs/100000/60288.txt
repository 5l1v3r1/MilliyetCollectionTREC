<DOC>
<DOCNO> 60288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/guncel/gun02.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
60 milyara mis gibi oldu’ 
</HEADLINE>
<TEXT>

Haliç'e boşaltılan 5 ton atığın 60 milyar liraya temizlendiğini açıklayan Öztürk, analiz sonuçlarını beklediklerini söyledi 
     İSTANBUL Milliyet 

     İstanbul Büyükşehir Belediyesi Çevre Koruma Daire Başkanı Mustafa Öztürk, kaynağı saptanamayan bir yerden Haliç'e akan kirliliğin temizlendiğini, çalışmalar için 60 milyar lira harcandığını söyledi. Öztürk, kirlilikle ilgili 5 ayrı noktadan aldıkları numunelerin İstanbul Üniversitesi'ne verildiğini ve bunların analizlerinin araya tatil girmesi nedeniyle bugünden itibaren bir hafta içinde sonuçlanacağını kaydetti. Analiz sonucuna göre 5 milyar lira cezai işlem uygulanacağını belirten Öztürk, kirliliğin denizden gerçekleşmesi halinde cezanın 46 milyar olacağını söyledi. 
     
     Nasıl olsa gider diye 
     Böyle büyük bir kirliliğin bilinçsiz yapılamayacağını kaydeden Öztürk, "5 - 6 ton atık, 'Gelir geçer' mantığıyla bırakılmıştır. Ama 5 bin metrekarelik bir alanda olumsuzluk meydana getirmiştir" diye konuştu. Öztürk, Haliç'te balık tutulabileceğini de sözlerine ekledi. 
     



 GÜNCEL 













</TEXT>
</DOC>
