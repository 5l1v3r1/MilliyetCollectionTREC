<DOC>
<DOCNO> 80117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sondun09.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Boğazı'nın uzaydan çekilen en yeni fotoğrafı 
</HEADLINE>
<TEXT>

     Amerikan Uzay ve Havacılık Ajansı, İstanbul Boğazı'nın uzaydan çekilmiş fotoğrafını ''Yerküre Günü'' armağanı olarak internetteki sayfasına koydu. 
     NASA Jet Propulsiyon Laboratuarı Planeter Fotogazetesi adıyla bilinen sitenin internet adresi şöyle 
     http www.jpl.nasa.gov releases 2002 release 2002 93.html Fotoğrafla eşlik eden yazıda ''NASA, Yerküre Günü'nün kutlanması dolayısıyla, jeolojik açıdan kompleks, tarihi açıdan zengin bu bölgenin radar fotoğrafını yayınlamayı kararlaştırmıştır'' denildi. 
     Boğaz'ın uzay fotoğrafının 2000 yılı Şubat ayında, NASA'nın ''Mekik Radar Topografi misyonu'' çerçevesinde çekildiği belirtiliyor. 
     Fotoğrafın çekildiği uçuş, 11-22 Şubat 2000 tarihleri arasında ''Endeavour'' adlı uzay mekiği tarafından gerçekleştirilmişti. 
     ''İstanbul Boğazı'nın, Asya ile Avrupa'yı ayıran sınır çizgisi olduğuna'' dikkat çeken NASA, ''Boğaz'ın, Karadeniz ile Marmara denizini birleştirdiğini'' okuyucularına hatırlattı. 
     Fotoğrafta İznik gölü de açık biçimde görülüyor. 
     NASA'nın yazısında, İstanbul'un tarihçesine de yer verildi ve kentin eskiden Constantinople ve Byzantium olarak bilindiği ifade edildi. 
     NASA, resimde görülen İzmit Körfezi'nin 17 Ağustos 1999'da 7.4 şiddetindeki depremle sarsıldığını, depremde İzmit kenti ağır hasar görürken toplam 17.000 kişinin hayatını kaybettiğini de hatırlattı. 
     Fotoğraflarda, kuzey Anadolu fay hattının da gözle görülebildiği vurgulanan yazıda, bölgede yapılan su derinlik ölçümlerinin, kuzey Anadolu fay hattının İzmit Körfezi ve İznik gölünün yanı sıra Marmara denizinin oluşumunu sağladığı da belirtildi. 
     





</TEXT>
</DOC>
