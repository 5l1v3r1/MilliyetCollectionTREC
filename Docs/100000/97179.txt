<DOC>
<DOCNO> 97179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/sontur22.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beklenen yağmur geliyor 
</HEADLINE>
<TEXT>

     Yurdun kuzey ve iç kesimleri, önümüzdeki üç gün Balkanlar üzerinden gelen yağışlı havanın etkisi altında kalacak. 
     Devlet Meteoroloji İşleri Genel Müdürlüğü'nden alınan bilgiye göre, Balkanlar üzerinden gelen yağışlı hava, önümüzdeki üç gün Marmara'nın doğusu, Karadeniz, İç ve Doğu Anadolu'nun kuzey kesimlerinde yer yer sağanak ve gökgürültülü sağanak yağışlara neden olacak. 
     Yağışların 23 Temmuz Salı ve 24 Temmuz Çarşamba günü Karadeniz bölgesinde yer yer etkili olması bekleniyor. 
     Mevsim normallerinin üzerinde seyreden hava sıcaklıkları ise yağışlarla birlikte yurdun kuzey ve iç kesimlerinde mevsim normalleri civarına inecek. 
     Meteoroloji uzmanları, Karadeniz Bölgesi'nde yer yer etkili olması beklenen yağış nedeniyle ilgililerin ve vatandaşların tedbirli olmalarını istediler. 
     





</TEXT>
</DOC>
