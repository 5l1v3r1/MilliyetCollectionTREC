<DOC>
<DOCNO> 98223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sontur11.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık sütçü paniği 
</HEADLINE>
<TEXT>

     Adapazarı'nda, ''sütçüyüm'' diyerek kapılarını çaldığı evlerde kadınlara saldıran kimliği belirsiz bir kişi aranıyor. 
     Bosna Caddesi'ndeki bir apartman dairesinin zilini çalıp ''sütçüyüm'' diye seslenen zanlı, kapının açılmaması üzerine çelik çubukla kırmaya çalıştı. Ev sahibinin ihbarda bulunması üzerine güvenlik güçlerinin geldiğini gören zanlı, diğer blokun kapısından çıkarak kayboldu. 
     Adının açıklanmasını istemeyen ev sahibi kadın, '' Sütçüyüm dedi ama Süt istemiyorum diye cevap verince kapıyı kırmaya çalıştı. Çok korktum'' dedi. 
     Daha önce de çok sayıda evin kapısını çalarak benzer saldırganlıklarda bulunan zanlının yakalanmasına çalışılıyor. 
     





</TEXT>
</DOC>
