<DOC>
<DOCNO> 62393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/soneko18.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin IMF ile köprüleri tekrar kurmaya çalışıyor 
</HEADLINE>
<TEXT>

     Uluslararası Para Fonu IMF ile ilişkileri geçen hafta yöneltilen eleştirilerle pürüzlenen Arjantinli yetkililer Fon ile köprüleri yeniden kurmaya çabalıyor. 
     Arjantin Ekonomi Bakan Yardımcısı Jorge Todesca, bir radyoya açıklamasında, IMF ile bir ay içinde mali anlaşma imzalanabileceğini bildirdi. 
     Todesca, IMF'den teknik bir heyetin Pazar günü Buenos Aires'e varışından sonra Fon ile imzalanacak anlaşmanın zaman çerçevesinin bir ay olması ihtimalinin belirdiğini söyledi. 
     Arjantin hükümeti, daha önceki açıklamasında, uluslararası kreditörlerden 15 ila 20 milyar dolar talep edebileceğini bildirmişti. 
     Bu arada, Brezilya'da 1999'daki devalüasyonu pürüzsüz halletmesiyle tanınan Merkez Bankası Başkanı Arminio Fraga, Arjantin'de bankalardaki hesaplara konulan kısıtlamaların, bankacılık sistemine zarar verilmeden nasıl kaldırılacağı hususunda komşu ülkedeki meslekdaşlarına danışmanlık ve yardım etmek üzere bugün Buenos Aires'e geldi. 
     Uluslararası analistlere göre, Arjantin'deki bazı şirketler ve bankaların ayakta kalabilmesi için dış yardım, kurtarma esasında gerekiyor. 
     Öte yandan, Kanada'nın Arjantin'deki en büyük yatırımcısı Bank of Nova Scotia Scotiabank , bir çeyreklik karını denk zararı öngören ''en kötü ihtimalli senaryonun'' geçerli olduğunu, likidite krizini çözmek için Arjantinli yetkililerle çalışılacağını bildirdi. 
     ABD'nin en büyük bankalarından FleetBoston Financial Corp., Arjantin krizi nedeniyle kar, ciro verilerini açıklamayı erteledi. 
     Arjantin'deki devalüasyonun İspanyol ve Brezilyalı şirketleri nasıl etkileyeceğine dair korkular, bu ülkelerdeki menkul kıymetler borsalarında düşüşlere neden oldu. 
     






</TEXT>
</DOC>
