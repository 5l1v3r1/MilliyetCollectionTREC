<DOC>
<DOCNO> 74630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/yasam/yas08.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu tezkere çok vakitsiz oldu .. 
</HEADLINE>
<TEXT>

Gel tezkere gel’in unutulmaz yorumcusu Esmeray, yakalandığı amansız hastalığa dün yenik düştü... 
     İSMAİL POLAT İstanbul 

     Sanatçı Esmeray Diriker, uzun süre önce yakalandığı kansere yenik düşerek Acıbadem’deki evinde yaşamını yitirdi. "Gel Tezkere" isimli şarkısıyla, özellikle 1970’lerde Mehmetçiğin kalbinde taht kuran Esmeray, kısa süre önce yakalandığı beyin ödemi hastalığına yenik düştü. Rahatsızlığında da en büyük desteği askerlerden gören sanatçının bütün tedavi masrafları, GATA’ya bağlı Askeri Çamlıca Göğüs Hastalıkları Hastanesi tarafından karşılandı. Hastaneye yatmadan önce Eski Dostlar Grubu’yla birlikte kaset çıkarıp ekrana dönen, Rating Hamdi programında da skeçlerde görev alan Esmeray’ın ölümü, yine en çok askerleri üzdü. Sanatçının eşi Şemi Diriker, Esmeray’ın muhtemelen yarın Teşvikiye Camii’nde öğleyin kılınacak namazdan sonra toprağa verileceğini belirterek, eşi için Popüler Müzik Sanatı Vakfı tarafından da tören düzenleneceğini kaydetti. 
     



 YAŞAM 





















</TEXT>
</DOC>
