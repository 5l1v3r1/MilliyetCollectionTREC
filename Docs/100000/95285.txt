<DOC>
<DOCNO> 95285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sondun14.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya basını, Türkiye için bunları yazıyor... 
</HEADLINE>
<TEXT>

     Batı basını, Devlet Bakanı Kemal Derviş ve Dışişleri Bakanı İsmail Cem'in istifalarını vermeleri ve Derviş'in daha sonra istifasını geri almasıyla yaşanan gelişmeleri değerlendirirken "Türk hükümeti, kriz ile kaos arasında gitti geldi" yorumunu yaptı. 
     Financial Times gazetesi, ekonomik programın mimarı Devlet Bakanı Derviş'in istifasını geri almasıyla Türk hükümetinin çöküşünü zar zor önlediğini savundu. Buna karşın, Dışişleri Bakanı Cem'in istifasının gerçekleştiğini kaydeden gazete Cem'in kararının Başbakan Bülent Ecevit'in başkanlığındaki "felçli" hükümete yeni bir tehdit oluşturabileceğini öne sürdü. 
     
     THE TİMES 

     Cem'in istifasının hükümetin kalbine bir darbe indirdiğini öne sürdü. Cem'in hükümeti bırakmasının ardından Türkiye'de "çalkantı" içinde olduğunu öne süren The Times ise, DSP'nin, partinin hala kurturabileceğini düşünenler ile batan gemiden atlamak isteyenler arasında bölündüğünü öne sürerken "Ancak hükümetin çok güçsüz olmasına karşın düşeceği kesin değil" diye yazdı. 
     
     THE GUARDIAN 

     Derviş ve Cem'in istifalarını vermeleri üzerine "Hükümet kriz ile kaos arasında gitti geldi" diyen The Guardian gazetesi ise, Başbakan Ecevit'in istifa edenlerin dönmeleri için "yalvardığını" öne sürdü. Gazete, istifalarla DSP'nin en büyük parti olmaktan çıktığına da dikkat çekti. 
     
     LE FIGARO 

     Fransız Le Figaro gazetesi, "Kilit bir adamın istifası" başlıklı haber yorumunda İsmail Cem'in istifasının koalisyon hükümeti için "öldürücü" bir darbe olabileceğini de savundu. 
     Cem'in karizmatik bir politikacı olarak nitelendiren Le Figaro, Cem'in süratle yeni bir merkez sol partisinin liderliğini üstleneceğini kaydetti. AB yanlısı olacak olan bu yeni partinin kurulması fikrinin mali piyasalarca olumlu karşılandığını da belirtti. 
     

     
</TEXT>
</DOC>
