<DOC>
<DOCNO> 77539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun22.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin hükümet yetkilisi "Hayfa saldırısı doğal bir tepkidir" 
</HEADLINE>
<TEXT>

     Filistin hükümet yetkilisi Ahmed Abdülrahman, İsrail'in kuzeyindeki Hayfa kenti yakınlarında bir otobüste bu sabah meydana gelen ve 10 kişinin ölümüyle sonuçlanan patlamanın sorumluluğunun İsrail Başbakanı Ariel Şaron'a ait olduğunu söyledi. 
     Abdülrahman, 20 kişinin yaralandığı patlamanın ''Hayfa yakınlarındaki saldırı, Şaron'un kirli savaşına doğal bir tepkidir'' dedi. 
     İsrail Başbakanlığından bir yetkili ise saldırının sorumluluğunun Filistin lideri Yaser Arafat'a yüklemişti. 
     
     Lübnan 
     Öte yandan, Lübnan ordusunun, güneyden İsrail topraklarına füze fırlattığı gerekçesiyle 3 Filistinliyi yakaladığı bildirildi. 
     Lübnan polisi tarafından yapılan açıklamada, İsrail'e Katyuşa füzesi fırlatmakla suçlanan Filistinlilerin aşırı dinci İslami Cihad örgütüne mensup oldukları belirtildi. 
     İsrail askeri kaynakları da Lübnan'ın güneyinden İsrail topraklarına havan topu saldırısı düzenlendiğini açıkladı. 
     Aynı kaynaklar, saldırıda ölen ya da yaralanan olmadığını belirttiler. 
     






</TEXT>
</DOC>
