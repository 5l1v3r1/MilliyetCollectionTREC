<DOC>
<DOCNO> 70114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/guncel/gun08.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu protestolar demode mi 
</HEADLINE>
<TEXT>

ÇAPRAZ ATEŞ 
     BELMA AKÇURA İstanbul 

     Ortadoğu Teknik Üniversitesi’nde ODTÜ , "Kriz Nereden Nereye" konulu bir konuşma yapan Devlet Bakanı Kemal Derviş’in, öğrencilerin "Yağma yok sosyalizm var" benzeri sözlü protestolarıyla karşılaşması, üniversite gençliğinin söylemlerinin demode olup olmadığı tartışmasını gündeme getirdi. 
     
     Birkan Erdal ANAP milletvekili 
Bizim dönemde daha kabaydı      ODTÜ en demokratik üniversitelerden biridir. Üniversite demek özgürlük, tenkit demek. ODTÜ ise bunların daha fazla olduğu bir yer. ODTÜ protestoları demode oldu denemez. Dünya değiştiğine göre protestolarda da değişiklik olması lazım. Bizim dönemimizdeki protestolar çok daha kabaydı. Protestoların daha rafine bir hal alacağına inanıyorum. 
     
     Mehmet Ağar Bağ. milletvekili 
Geçmişte şiddet çok fazlaydı      PROTESTOYU demokratik bir hak olarak görüyorum ama bunlar nezaket kuralları içinde yapılmalı. Protesto eylemleri bizim dönemimizde daha kötüydü. 68 yıllarında şiddete dayalı protesto eylemleri vardı. Bugün hiç değilse şiddete dayalı değil. Demode olmadı ama toplumsal destek de görmüyorlar. O zaman şiddet vardı, şimdi yok. Olumlu olan tarafı bu. 
     
     Nevzat Taner MHP milletvekili 
ODTÜ’lü gençler şartlanmıştı...      YAPILAN protestolar bilgiye ve gerçeğe dayalı değil. Bu tür söylemler demode oldu artık. Sonuçta devletin bakanı. Soru sormalı ama yanıtını da almalı. Demagojiyle bir yere varılması mümkün değil. Yıllardan beri söylenen sözler. ODTÜ’lü gençlerimizin olayları daha iyi tahlil etmeleri varken, şartlanmış bir gözle bakmaları pek kendi misyonlarına uygun düşmüyor. 
     
     Ekrem Pakdemirli ANAP milletvekili 
Klişe sloganlarla deşarj oldular      BU SÖYLEM biçimi çoktan demode oldu ama bunlar genç çocuklar. Çok önemsememek lazım. ODTÜ’nün ilk ciddi protestosu Amerikan Büyükelçisi’nin arabasını yakmaktı. O, protestodan çok anarşik bir ortamdı. Medeni olarak fikirler söylenmeli. Daha akıllı olmaları lazımdı. 50 yıl önceki sloganı kullanarak deşarj olmuşlardır. Oysa dünya çok yol aldı. 
     



 GÜNCEL 















</TEXT>
</DOC>
