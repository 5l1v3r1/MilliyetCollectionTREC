<DOC>
<DOCNO> 58727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sondun14.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da hava sıcaklığı eksi 45'e düştü... 
</HEADLINE>
<TEXT>

     Almanya'da, hava sıcaklığının dün gece rekor sayılan bir düşüşle eksi 45,9 dereceye indiği bildirildi. 
     Meteorolog Jörg Kachelmann, Berchtesgaden bölgesindeki Funtensee gölü çevresinde uluslararası standartlarda yapılan ölçümlerde dün gece ısının sıfırın altında 45,9 derece olarak kaydedildiğini belirtti. 
     Kachelmann, hava durumu kayıtlarının yapılmaya başlanmasından bu yana böylesi soğuk bir havak yaşanmadığına dikkati çekerek, ''Ben kendim de bölgedeydim. Almanya'da 1870 yılından bu yana böyle soğuk yaşanmadı'' dedi. 
     İkinci bir rekorun da Baden-Württemberg eyaletindeki Albstadt kentinde kırıldığını belirten Kachelmann, Alp dağları yakınlarındaki bu şehirde de hava sıcaklığının sıfırın altında 36 dereceye düştüğünü söyledi. 
     






</TEXT>
</DOC>
