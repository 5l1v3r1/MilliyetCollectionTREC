<DOC>
<DOCNO> 99067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yazar/pulur.html </URL>
<DATE> 2002/07/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Verilmiş sadakamız varmış... 
</HEADLINE>
<TEXT>

     HANİ "Verilmiş sadakamız varmış " diye bir laf vardır ya, gerçekten verilmiş sadakamız varmış... 
     Ya Alman milletvekili, Türk asıllı Cem Özdemir’in başına gelenler, Almanya’da değil de Türkiye’de olsaydı. 
     Ya adamcağız, bu ucuz krediyi Türkiye’deki bir tanıtım şirketinden alsaydı, ya da uçakla çok uçtuğu için THY’den kazandığı biletleri yakınlarına verseydi, ne biçim kıyamet kopardı, düşünebiliyor musunuz 
     
     DİYECEKSİNİZ ki, Almanya’da kopmadı mı, adamın milletvekilliği de gitti, politikacılığı da, daha ne olsun 
     Doğru, bizde olsa kimsenin kılı bile kıpırdamazdı, lakin bizim demek istediğimiz, "Verilmiş sadakamız varmış " diye şükrettiğimiz başka... 
     Bu, Cem Özdemir’in başına, Türkiye’de böyle bir şey gelseydi, ortaya "komplo teorileri" atılmaz mıydı, "derin devlet" senaryoları üretilip, Cem Özdemir’in tuzağa düşürüldüğü söylenmez miydi 
     
     ÜSTELİK adam komploya da müsait bir adam... 
     En son marifeti, bir Ermeni kilisesine gidip, Ermeni soykırımı ayinine katılmak, hatta - kendisi öpmedim, diyor - Ermeni papazın elini öpmek... 
     Adam diyor ki "Ben Türk asıllıyım, ama Alman’ım, bu yüzden hem Türklerin soykırımından, hem Almanların soykırımından kendisini sorumlu tutarım." 
     Türkiye’de, herkesin komplo peşinde olduğunu da iki yıl önce söylemiş... 
     Bir söyleşide "Türkler çok mu komplocu " diye soran bir gazeteciye şöyle demiş 
     "Soldan sağa bütün kesimlerde komplo teorileri egemen halde. Belki de Türkiye, dünyanın, komplo teorilerinin en egemen olduğu ülke." 
     Üstelik adam, Türkiye’de "28 Şubat demokratlar"ın şeriatçıların, "numaracılar"ın, saf liberallerin gözbebeği... 
     Eee düşünün, böyle bir "Avrupa muhibbi"nin başına gelenler, "komplo" olmaz da ne olur 
     
     YOK, yok, şaka filan yapmıyoruz, gerçekten kıyamet kopardı, böyle bir adam, üç kuruşluk krediye, beş kuruşluk uçak biletine tenezzül eder mi "Bu düpedüz, derin devletin marifetidir" diye ağzına gelen konuşmaz mıydı 
     Cem Özdemir’in marifetinin Almanya’da ortaya çıkışı onun için büyük şanssızlık ise, bizim için de büyük şans... 
     
     HANİ kıyamet gününe yakın, Allah, her kavmi, her milleti meleklerine teslim etmiş, sormuşlar 
     "Peki, Türklere kim bakacak " 
     Sümme haşa, Allah başını sallamış 
     "Siz onları bana bırakın, ben onları korurum " 
     Allah yine korudu... 
     
     BU olayın ciddi tarafı şu... 
     İnsan her yerde insan, herkes her haltı karıştırabiliyor, ama sistem sağlam olunca, yediği haltlar yanında kalmıyor. 
     Bir hafta önce, Alman bakan gitti, arkadan Cem Özdemir... 
     Bazılarımız, ne kadar da sevmişti, yakışıklı demokratı... 
     
     







Bayar’la sohbet 


Harika bir döneme doğru... 


Solda durum 


Kabus’a karşı solda birlik 


Harbi’ çay 


Eğitimde çok şey değişiyor 


Büyüme tahmini siyasetçi sayesinde duvara toslamayacak 


Fıkra gibi ve ibretlik haberler 


AB, "ekmek parası" ile de ilgili... 


Bahçeli F1 hastası 


Verilmiş sadakamız varmış... 


Karaosmanoğlu Sanayici çok şikayet ediyor’ 


İyi insanlar için bir armağan Yangın Merdiveni 


Vakıf üniversiteleri öğrenci arıyor 


</TEXT>
</DOC>
