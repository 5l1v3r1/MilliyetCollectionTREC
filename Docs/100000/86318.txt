<DOC>
<DOCNO> 86318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/yazar/ozyurek.html </URL>
<DATE> 2002/05/27/ </DATE>
<TIME>  </TIME>
<AUTHOR> Mustafa ÖZYÜREK  </AUTHOR>
<HEADLINE>
Dört aylık vergiler faize yetmedi 
</HEADLINE>
<TEXT>

     Nisan sonu itibariyle kesinleşen bütçe rakamları uygulanan mali ve ekonomik politikalarla ilgili önemli değerlendirmeler yapılmasına fırsat veriyor. 
     Öncelikle, borç faizi ödemelerinin beklenenin üstünde artmaya devam ettiği anlaşılıyor. 2002 yılı bütçe hedefi olarak 42.7 katrilyon faiz ödenmesi öngörülmüşken, ocak - nisan döneminde, yani yılın üçte birlik döneminde son yılın aynı dönemine göre 207.2 artarak 19.5 katrilyon liraya ulaşmıştır. 
     Bu astronomik artışlar, sadece faiz ödemelerinde değil, aynı zamanda, toplam harcamalarda, sosyal güvenlik harcamalarında, personel giderlerinde de gözlenmektedir. 
     Aşağıdaki tabloda konsolide bütçe giderlerinin bazı kalemlerinde, ilk dört ayda 2001 yılının aynı dönemine göre artışlar milyon TL olarak gösterilmektedir. 
     
Milyon TL 2001 2002 Artış Harcamalar 15.237.121 35.377.936 132.2 Faiz Dışı Harcamalar 8.859.209 15.785.876 78.2 Personel 4.079.530 6.987.443 71.3 Yatırım 573.690 664.896 15.9 Transfer Harcamaları 9.964.711 26.693.164 167.9 Faiz ödemeleri 6.377.912 19.592.060 207.2 Vergi iadeleri 536.781 1.169.207 117.8      
     Yukarıdaki rakamlar incelendiğinde, 2002 yılı bütçesinin ilk dört aylık uygulamasında, yatırımın unutulduğu, bütçenin bir faiz ve ücret ödeme bütçesi haline dönüştüğü görülmektedir. 
     Aşağıdaki tabloda 2002 yılı bütçesinin gelirler ve vergiler bölümü daha ayrıntılı olarak gösterilmektedir. 
     
     
     Tablo, vergi sistemimizin temel vergisi olan, Gelir Vergisi’nin yerinde saydığını ve reel olarak 27.8 gerilediğini göstermektedir. Toplam vergi gelirleri, KDV, ATV gibi vasıtalı vergilerden toplanmaktadır. 2001 yılının Ocak - Nisan döneminde vasıtalı vergilerin toplam vergi gelirlerine oranı 59 iken 2002 yılının aynı döneminde 10 puan yükselerek 69’a ulaşmıştır. 
     Vergi sisteminin hemen hemen üçte ikisinin vatandaşın mali gücüyle ilgili olmadan, bazı mal ve hizmetler satın alırken zorunlu olarak ödenen vasıtalı vergilere dayanması, sistemin adaletsiz olduğunun kanıtıdır. 
     Bütçe harcamalarındaki artış 132.2’ye ulaşıp gelirlerdeki artış 35.3’te kalınca ilk dört ayda bütçe açığı 15.2 katrilyon liraya ulaşmıştır. 2001 yılının aynı döneminde bütçe açığı 332 trilyon liradan ibaretti. 
     Hükümet, giderlerdeki beklenmeyen artışların ve gelirlerdeki düşüşlerin üzerinde durmadan sadece faiz dışı fazlayı önce çıkararak hedeflere ulaşıldığını ileri sürmektedir. Oysa 2002 bütçesinin dört aylık sonuçları tehlike çanları çalmaktadır. 
     
     







Milliyetçi bir liberal 


Sağım, solum, arkam sobe... 


Ecevit Kıbrıs, AB’yi ilgilendirmez 


İçel’de HADEP sürprizi 


Bursa’da işadamları sakin 


Türk, Turan, öz Türkler 


Dört aylık vergiler faize yetmedi 


Kuneralp "Türkler için bütünlük Avrupa’dan önemlidir" 


İçe kapanan toplum 


Tek kafalı Türkler, Turancı Kızılderililer 


Kaçırdığımız trenlerin en önemlisi hangisi 


İstanbul krize kötü yakalandı. Ümit Anadolu’da’ 


</TEXT>
</DOC>
