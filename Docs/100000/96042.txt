<DOC>
<DOCNO> 96042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun47.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Kesimi'ne geçen sporcu Murat Kasapoğlu KKTC'ye döndü 
</HEADLINE>
<TEXT>

     Çeşitli vaatlerle kandırılarak Güney Kıbrıs'a giden, milli vucüt geliştirme sporcusu Murat Kasapoğlu da Güney Kıbrıs'ta aradığını bulamadı ve ülkesi KKTC'ye döndü. 
     KKTC genelinde 70 kg. altı vucüt geliştirme sporunda bir ikinciliği, iki de üçüncülüğü bulunan 26 yaşındaki milli sporcu Murat Kasapoğlu, 13 Temmuz Cumartesi günü yeniden KKTC'ye geldi. 
     Kasapoğlu, düzenlediği basın toplantısında, Güney Kıbrıs'a kaçmasından dolayı pişmanlık duyduğunu ifade ederek, ''vatan sevgisiyle aile sevgisinin maddi çıkarların üzerinde olduğunu, vatanı KKTC'ye duyduğu özlem nedeniyle döndüğünü'' söyledi. 
     Ekonomik nedenlerden dolayı geçtiği Kıbrıs Rum Kesimi'nde aradığı ortamı bulamadığını, vatan ve ailenin daha ağır bastığını dile getiren Kasapoğlu, şunları söyledi 
     ''Orada bazı iyi günlerimin yanında kötü günlerim de geçti. 
     İnsanın yeri gibi yok. Ne kadar rahat da olsa, işi ne kadar iyi de olsa milli bir günde, futbol maçında dahi herkesin içinde sevinemiyorsa ne olur Güney Kıbrıs'ta kaldığım 2 buçuk ay gibi süre içinde yaklaşık 12 kilo verdim, aile özlemi, stres, üzüntü, daha kendime gelemedim yani.'' Vücut geliştirme sporunu bıraktığı yerden yeniden sürdüreceğini belirten Kasapoğlu, ''İnşallah devletten bir yardım görürüz. 
     Sporcuların ümidi zaten devlettir'' dedi. 
     Antrenörü Ersen Biçentürk de, Murat Kasapoğlu'nu 1999 yılından beri tanıdığını, 3 yıldan bu yana her gün düzenli idman yaptırdığını, potansiyeli ve dereceleri olan bir sporcu olduğunu söyledi. Biçentürk, Kasapoğlu'nun vücüt geliştirmede ileride çok iyi yerlere geleceğine inandığını kaydetti. 
     Futbol oynamak için Nisan ayında Rum Kesimi'ne geçen KKTC'li futbolcu Sabri Selden de, ailesiyle birlikte kısa bir süre önce KKTC'ye dönmüştü. 
     





</TEXT>
</DOC>
