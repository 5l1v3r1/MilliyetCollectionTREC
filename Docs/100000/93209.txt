<DOC>
<DOCNO> 93209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/guncel/gun03.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da piknikçi terörü 
</HEADLINE>
<TEXT>

İstanbul’un koru ve parkları yasaklara rağmen piknik alanına döndü. Uyarılan bazı vatandaşlar, ya görevlileri dövüyor ya da daha ileri gidip bıçak çekiyor... 
     ŞENOL DEMİRCİ İstanbul 

     Piknikçilere karşı yasal önlem var ama dinleyen yok. İstanbul’un prestij mekanları korular ve tarihi köşklerin bahçeleri de piknik alanına döndü. Her köşesinde mangal yanıyor, çift kale maç yapılıyor, ağaçlara salıncaklar kuruluyor. Yeşil alanlarda birçok ilginç görüntü de oluşuyor. Bazı İstanbullular çimenlerin üzerinde mangal yakmakla kalmıyor koyununu da beraberinde getirip çimlerde otlatıyor. Emirgan Korusu’nun bahçesinde pikniğe gelen bir grup ise öğlen namazını da Beyaz Köşk’ün bahçesinde topluca kılarak bu görüntülere bir yenisini daha ekliyor. 
     
     50 kişilik tim kurduk’ 
     Toplam 500 personel ile İstanbul’daki 10 milyon metrekarelik yeşil alanı kontrol altında tutmaya çalışan İstanbul Büyükşehir Belediyesi Park ve Bahçeler Müdürlüğü ise yetkisizlik ve ilgisizlikten şikayetçi. Park ve Bahçeler Müdürü Faruk Anılsın, piknik alanlarında denetimlerde bulunmak için 50 kişilik "Kontrol Denetim Timi" oluşturduklarını ama buna rağmen bir sonuç elde edemediklerini söyledi. Başarısızlıklarını yetkilerinin yetersiz olmasına bağlayan Anılsın, kurdukları timin başına gelenleri şöyle anlattı 
     
     Yeşil Polis’ l zım 
     "Uyardıkları insanlardan dayak yediler, bir arkadaşımız bıçaklandı. Vatandaşlarımız uyarıları, Siz kim oluyorsunuz Bunların parası bizim cebimizden çıktı’ diyerek dinlemiyor. Silahımız yok, kimlik sorma yetkimiz yok. Bu yüzden timi kimse ciddiye almadı. Polis desteği şart. İstanbul’da Yeşil Polisi’ kurulması gerekiyor." İstanbul Büyükşehir Belediyesi Çevre Koruma Daire Başkanı Prof. Dr. Mustafa Öztürk de Maltepe Emniyet Müdürlüğü’nün park ve bahçelerde görev yapan "Bisikletli Polis" timinin diğer ilçelerde de kurulmasını önerdi. 
     
Parklar, bahçeler çöplüğe dönüyor      Piknikçilerin ne yasaklara ne de uyarılara kulak asmadığını söyleyen Park ve Bahçeler Müdürü Faruk Anılsın, "Önlerine çıkan her yeşil alanda mangal yakıyorlar. Çöplerini bırakıp gidiyorlar... Özenle yetiştirilen çiçekler, çimler eziliyor" diye yakınıyor. 
     



 GÜNCEL 
















</TEXT>
</DOC>
