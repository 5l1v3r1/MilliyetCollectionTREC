<DOC>
<DOCNO> 79595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/yazar/sazak.html </URL>
<DATE> 2002/04/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Turizmde umutlu sezon 
</HEADLINE>
<TEXT>

     Antalya 11 Eylül'ün dünya turizminde yol açtığı daralmaya karşın 2002 yılına umutlu girdi, nisan ortası itibariyle geçen yılki 500 bin yabancı sayısının şimdiden aşıldığı bildiriliyor. Ortadoğu'daki savaş rüzgarları etkisini kaybederse temmuz, ağustosta 2001 rekorunun kırılarak ayda 1 milyonlara ulaşılması bekleniyor. 
     Finansal Forum gazetesinin 'İl Ekonomi Forumları'nın ikincisi turizmde yaz sezonuna giriliyor olması nedeniyle Antalya'da yapıldı. Kent merkezindeki toplantı sonrası Kemer'den Finike'ye uzanan tatil köyleri bandındaki hazırlıkları gözlemleme olanağı bulduk. Bahar hayli yağışlı geçmesine karşın sahillerde canlılık başlamış. 
     Vali Ertuğrul Dokuzoğlu'nun verdiği bilgiye göre kış aylarında emeklilere hizmet veren Antalya'da mart ayındaki turist artışı yüzde 30 dolayında. Ancak İsrail'in Filistin'e karşı giriştiği askeri operasyonun Ortadoğu'da yol açtığı tedirginlik bölgeden gelenlerin sayısını etkiliyor. Buna karşılık Rusya ve Ermenistan'dan büyük ilgi var. İran'dan Antalya'ya akın başlamış, Van'dan giriş yapan İranlılar yolcu otobüsleriyle Akdeniz'e taşınıyormuş. 
     Antalya geçen yıl 4.5 milyon turist sayısıyla Türkiye'nin elde ettiği gelirin 3.5 milyar dolarını sağladı. 
     Turizm, Akdeniz yöresinde tarımın ve istihdamın da lokomotifi. Denizi, ormanı, antik kültürüyle 'turizmin başkenti' olan Antalya 'altın yumurtlayan tavuk' özelliği taşımasına karşın, Ankara'dan yeterli desteği görebiliyor mu Ne gezer... Vali Dokuzoğlu çarpıcı bir rakam verdi 2002 programındaki yatırım tutarı 3.1 katrilyon olmasına karşın öngörülen ödenek 272.6 trilyon liraymış. Antalya - Alanya yolunun bitirilmesi için 100 trilyon lira gerekirken 18 trilyon verilmiş. 
     Antalya'da altyapı sorunları var. Yağmur ve sel nedeniyle insanlar perişan olurken, kentin 'doğu' yakasının kanalizasyon sorunu çözülememiş, Konyaaltı'na doğru büyük otellerin çevresinde yol çalışmaları sürüyor. Çevre ve gürültü kirliliği artmış. Çok katlı bloklar, falezler ve palmiyeler beldesini, 'beton tarlalar'a dönüştürmüş. Portakal çiçeklerinin kokusunu duymak için, arazi mafyasının elinden kurtulmuş köylere gitmek gerekiyor. 
     Finike'nin portakal bahçelerinde 8 - 10 katlı kaçak yapılar yükseliyor ve 'rant savaşı' nedeniyle artık silahlar konuşuyor. 
     Turizmde gerçek anlamda 'patlama' için sayılarla konuşmaktan çok 'kaliteye ve katma değere önem verme zamanının geldiğini' vurgulayan Antalya Ticaret Odası Başkanı Menderes Türel'i dinlerken, boş kalmasın diye 8 - 10 euroya kadar satılan yatak fiyatları olduğunu öğrendik. 
     Milyonlarca dolarlık tesisler, Avrupa'da ABD'de, lobisinde bir kahve içemeyeceğiniz fiyatlardan pazarlanıyor. 
     Bindiği dalı kesiyor turizmciler 
     Sahi, yabancıya bu kadar ucuza giden otelleri yerli turiste niye açmazlar Ekonomik kriz ertesi bu politika da bir canlanma sağlamaz mı 
     
     







Oooo, mooo, iğne battı, canımı yaktı... 


Çiçek Arif... 


Üniversite hastanelerinin itirazı 


Erkekler kadınlara niye öyle bakar 


Harcama kültürü 


Güneş ülkesi 


Eğitimde uluslararası kalite arayışı 


Çözüm yolu insan gibi’ düşünmekten geçiyor 


Bedel ödemişler 


Turizmde umutlu sezon 


Çin Başbakanı ile iş yemeği 


Geçmiş daha geçmedi 


Yakın tarihle oynamayınız 


Şımarık yatırım da tarihe karışıyor 


Her köşe başında kahve yerine lokanta açılıyor 


Bu kez mehtap küsmedi 


</TEXT>
</DOC>
