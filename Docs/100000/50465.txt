<DOC>
<DOCNO> 50465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/guncel/gun06.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Poyraz, gemiyi karaya çıkarttı 
</HEADLINE>
<TEXT>

Motoru arızalanan ve şiddetli rüzg rın etkisiyle karaya vuran Honduras bayraklı geminin personeli tahliye edildi 
     GARBİS ÖZATAY İstanbul 

     Çatalca açıklarında motoru arızalanan Honduras bayraklı bir kuru yük gemisi, kontrolden çıkarak karaya oturdu. Gemidekilerden biri kadın beş kişi kurtarma ekiplerince tahliye edildi. Kaptan ve dört kişilik mürettebat gemiyi terk etmedi. 
     İzmit'ten boş olarak Romanya'nın Köstence Limanı'na giden Honduras bayraklı "Lensk 1" adlı bin 652 grostonluk, 98 metre boyundaki 1967 yılı yapımı kuru yük gemisinin makinesi arızalandı. Karaburun Karacaköy mevkiinin yaklaşık 2.5 mil açığında kontrolden çıkarak sürüklenmeye başlayan geminin kaptanı, yardım çağrısında bulunduktan sonra demir attı. Buna rağmen sürüklenmeyi durduramayan kaptan, acil yardım çağrısını sürdürerek, gemisinin ikiye bölünebileceğini bildirdi. Bunun üzerine Kıyı Emniyeti ve Gemi Kurtarma İşletmeleri Genel Müdürlüğü'ne ait tahlisiye botları, geminin 10 kişilik mürettebatını kurtarmak için olay yerine hareket etti. 
     
     Teleferik sistemi kuruldu 
     Botlar, 7 - 8 kuvvetinde esen sert poyraz nedeniyle gemiye ulaşamadı. Bu sırada Karacaköy ile Kıyıköy arasındaki Evcik Plajı mevkiinde kıyıya 15 metre yakınlaşan gemi karaya oturdu. Gemidekileri kurtarmak için bölgeye gelen cankurtarma ekipleri, teleferik sistemi kurarak, gemide bulunan Rus uyruklu biri kadın beş kişiyi tahliye edip kıyıya çıkardı. 
     
     



 GÜNCEL 





















</TEXT>
</DOC>
