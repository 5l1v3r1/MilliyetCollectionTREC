<DOC>
<DOCNO> 89420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sondun27.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada füze saldırısından korkuyor 
</HEADLINE>
<TEXT>

     Kanada'da halkın büyük bölümü, Kuzey Amerika'nın füze saldırısına hedef olma tehlikesinin çok yüksek olduğuna inanıyor. 
     Yapılan son kamuoyu araştırmaları, terörist saldırı endişesinin 11 Eylül'den sonra 2 kat arttığını gösteriyor. 
     Kanada federal hükümeti tarafından sonuçları açıklanan araştırmaya göre, kamuoyunun yüzde 62'si Kuzey Amerika'ya füze saldırısı düzenlenmesi ihtimalinin yüksek olduğuna inanıyor. 
     Benzer konuda 2000 yılında yapılan kamuoyu araştırması, saldırı ihtimalinden endişe edenlerin ortalamasının yüzde 36 olduğunu ortaya koymuştu. 
     Sonuçlarla ilgili yapılan yorumda, Kuzey Amerika'da son zamanlarda düzenlenen terörist saldırıların halkın görüşlerini belirgin şekilde etkilediği ifade edildi. 
     Terörist saldırıdan endişe edenlerin ortalaması yüzde 81, biyolojik ya da kimyasal silah saldırısından endişe edenlerin yüzde 74, nükleer silahlarla saldırıdan korkanların oranı ise yüzde 69. 
     Araştırmanın diğer dikkat çekici sonucu ise her 10 Kanadalıdan 6'sı'nın Kanada'ya yönelik terörist saldırı olabileceğine inanması. 
     Kanada Ulusal Savunma Dairesi tarafından 10-18 Ekim 2001 tarihleri arasında yaptırılan araştırmaya 17 kişi katıldı. 
     





</TEXT>
</DOC>
