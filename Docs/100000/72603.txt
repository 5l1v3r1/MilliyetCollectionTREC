<DOC>
<DOCNO> 72603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo36.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayrak "Karşımızda polis değil holigan grubu vardı" 
</HEADLINE>
<TEXT>

     Galatasaray Kulübü Futbol Şubesi Üyesi Abdurrahim Albayrak, AS Roma ile yapılan Avrupa Şampiyonlar Ligi maçı sonrası polisin tutumunu eleştirerek, ''Karşımızda polis yoktu. 
     Adeta bir Roma taraftarı, holigan grubu vardı'' dedi. 
     Atatürk Havalimanı'nda, dün gece AS Roma ile yapılan maç sonrasındaki olayları değerlendiren Abdurrahim Albayrak, ''Hiçbir ülkede inşallah böyle şeyler yaşanmaz. Karşımızda polis yoktu. Adeta bir Roma taraftarı, holigan grubu vardı'' diye konuştu. 
     İtalyan polisinin olaylara karışan Galatasaraylı futbolcularla ilgili soruşturma açtığına ilişkin haberlerin sorulması üzerine de Albayrak, ''Kendi polislerine onlar soruşturma açsınlar, bize değil'' dedi. 
     Albayrak, Trabzonspor ile bu hafta sonunda yapılacak lig maçının ertelenmesi için Futbol Federasyonu'na başvuru yapılıp yapılmadığına ilişkin bir soru üzerine de, ''Şimdi bunun zamanı değil'' karşılığını verdi. 
     Albayrak, ''Çıkan olaylarla ilgili Galatasaray'a ceza gelir mi '' biçimindeki bir soruyu da, ''Niye gelsin ki Galatasaray'ın yaptığı birşey yok ki. Herşeyi kendileri yaptı'' diye yanıtladı. 
     






</TEXT>
</DOC>
