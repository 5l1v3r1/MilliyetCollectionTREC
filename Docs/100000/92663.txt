<DOC>
<DOCNO> 92663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/soneko23.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal "Türkiye hızla seçim mecburiyeti ile karşı karşıya kalıyor" 
</HEADLINE>
<TEXT>

     CHP Genel Başkanı Deniz Baykal, Türkiye'nin hızla seçim mecburiyeti ile karşı karşıya kaldığını söyledi. 
     Baykal, Milli Prodüktivite Merkezi MPM yöneticilerini kabulünde, gazetecilerin sorularını yanıtladı. 
     Deniz Baykal, gazetecilerin Başbakan Bülent Ecevit'in sağlığı ve seçim ile ilgili son yaptığı açıklamalara ilişkin yorumlarını sormaları üzerine, bunun ciddi bir olay olduğunu ve son zamanlarda böyle durumların ortaya çıkmaya başladığını belirterek, şöyle devam etti 
     ''Bu açıklayıp sonra düzeltilme yapılması sanırım 4. olay. Daha önce soykırım, özerk kuruluşlar gibi konularda da aynı şekilde düzeltmeler yapıldı. Bunun Başbakan açısından neyi ifade ettiğini bilmemiz mümkün değil. Sağlık durumu hakkında toplum yeterince bilgilendirilmiş değil. Son kontrolden sonra da tıbbi otoritelerden herhangi resmi bir açıklama olmadı. Sayın Başbakan önce ufukta seçim gözüktü deyip sonra bunu nasıl 2004'ü kastetmiştim diye nitelendiriyor anlamadım. Başbakanı hangi şartlar ikinci açıklamaya yöneltti bilmiyoruz. 
     Biz sonbaharda seçim olabileceğini söylemiştik. Seçimin kaçınılmazlığını Sayın Başbakan tarafından da birkaç saatliğine de ifade edildi.'' Baykal, düyünceleri zıt olan üyelerin oluşturduğu bir heyete herşey denilebileceğini ancak hükümet denilemeyeceğini belirterek, ''hükümet uyumdur'' dedi. 
     Gazetecilerin seçim tarihine ilişkin sorusuna karşılık olarak da Baykal, bunun en uygun zamanının bulunması gerektiğini ve partilerin bir araya gelerek seçim tarini belirleyebileceklerini söyledi. Baykal, seçim tarihinin belirlenmesi ile son günlerde yükselen faizlerin de aşağıya ineceğine inandığını da kaydetti. 
     
     UYUM YASALARI 
     TBMM'den Avrupa Birliği'ne AB uyum yasalarının çıkarılması ihtimalinin kalmadığını işaret eden Genel Başkan Baykal, bu konuda şunları söyledi 
     ''Önce hepimiz iyi niyetle destek verdik. Hükümet bu konuda çalışsın seçim olmasın diye. Ancak bunun yapılamadığını gördük. 
     Parlamento desteği de ortaya çıkarılamadı. Şimdi sıkıntı iyice arttı. 
     Bir şans görünüyor bunu kullanmazsak ağır bedel ödeyeceğiz. Bugün AB ile Hükümet arasında tercih yapılması söz konusu olamaz. Türkiye bu tercihi yapmaya sürükleniyor.'' 
     





</TEXT>
</DOC>
