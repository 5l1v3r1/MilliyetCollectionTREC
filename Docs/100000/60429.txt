<DOC>
<DOCNO> 60429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sontur08.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaplancılar faaliyetlerini Hollanda'ya taşıdı... 
</HEADLINE>
<TEXT>

     Yasadışı ''Anadolu Federe İslam Devleti'' AFİD örgütünün Almanya'da yasaklamasının ardından faaliyetlerini Hollanda'ya kaydırabileceği öğrenildi. 
     Edinilen bilgiye göre, AFİD'in irticai faaliyetlerinin Almanya tarafından durdurulması, örgütü Hollanda'ya yöneltti. 
     Hollanda'daki örgütsel faaliyetlerini Metin Kaplan başkanlığında 1990 yılında Papendrecht kentinde kurulan ''İslam'ın Hizmetçisi'' 
     adlı vakıf kanalıyla yürüttüğü belirtilen AFİD, Hollanda güvenlik teşkilatı verilerine göre de 200 üye ve 4 bin kadar sempatizana sahip. Örgüt kontrolündeki Papendrecht merkezli ''Foundation Servant of Charity'' ile Rotterdam'daki ''Sura Foundation'' adlı vakıflarının Almanya'daki mensuplarına mali destek sağladığı, bir süre önce Köln'deki banka hesaplarını da boşaltan örgütün, paraları Hollanda'ya aktarmış olma ihtimalinin ağırlık kazandığı kaydedildi. 
     






</TEXT>
</DOC>
