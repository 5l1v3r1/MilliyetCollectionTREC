<DOC>
<DOCNO> 84591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sonspo05.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuno Gomes ''Tek ciddi teklif Galatasaray'dan geldi'' 
</HEADLINE>
<TEXT>

     İkinci Lige düşen Fiorentina'da, kendisine yeni takım arayan Portekizli forvet oyuncusu Nuno Gomes, kendisine tek ciddi teklifin Galatasaray Kulübü'nden geldiğini söyledi. 
     Tutto Sport gazetesinde yer alan demecinde Nuno Gomes, ''Dünya Kupası'na gitmeden önce geleceğimin kesinleşmesini tercih ederdim. 
     Bundan dolayı da endişeliyim. Benimle ilgilenen takımları birkaç kez gazetelerden okudum ama tek gerçek teklif Galatasaray'dan geldi. Terim'e yakın olan biriyle ilk Terim'in menajeri Moggi görüşmemi yaptım. Biliyorum ki teknik direktör beni istiyor ve ben de onunla Floransa'da iyiydim. Beğendiğim bir teknik direktör. Göreceğiz, düşünmek zorundayım. Fiorentina ve menajerimle konuşmak zorundayım'' diye konuştu. 
     Floransa'dan kaçmak gibi bir isteminin bulunmadığını kaydeden Portekizli futbolcu, ''Doğrusunu isterseniz Fiorentina'ya geldiğimden çok fazla pişman olmadım ancak büyük hayal kırıklığına uğradım. Olanlardan daha kötüsü olamazdı'' şeklinde konuştu. 
     Nuno Gomes ayrıca, ''Fiorentina'dan ayrılmam bana ve kulübe faydalı olabilir. İspanyol kulübü Valencia'dan veya İtalya'da Roma'dan teklif almadım ama İtalya'dan ayrılmak zorunda olursam İspanya'da da oynamak isterim'' açıklamasında bulundu. 
     





</TEXT>
</DOC>
