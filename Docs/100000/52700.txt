<DOC>
<DOCNO> 52700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/ekonomi/eko05.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigortacılık BDDK’ya bağlanıyor 
</HEADLINE>
<TEXT>

Sigortacılık sektörünün Hazine Müsteşarlığı’ndan alınarak Bankacılık Düzenleme ve Denetleme Kurulu’na BDDK bağlanması için yasal çalışmaların başlatıldığı öğrenildi 
     KADİFE ŞAHİN 

     Sigorta Murakabe Kanunu çıkmadığı için yıllardır yasal mevzuat sorunları ile boğuşan sigortacılık sektörünün Bankacılık Düzenleme ve Denetleme Kurulu BDDK bünyesine alınması için yasal çalışmaların başladığı öğrenildi. 
     Hazine Müşteşarlığı’na bağlı olan Sigortacılık Genel Müdürlüğü’nün Hazine Müsteşarlığı’ndan alınarak BDDK’ya bağlanması için gerekli olan kanuni altyapı hazırlıklarının Devlet Bakanı Kemal Derviş’in talimatı ile başladığı bildirildi. Sigortacılık çevresinden alınan bilgiye göre çalışmaların başlatılmasında daha önce Hazine Müsteşarlığı Sigortacılık Genel Müdürlüğü’nde genel müdürlük yapan ve şu anda BDDK Başkanı Engin Akçakoca’nın Yardımcısı olan Teoman Kerman’ın etkili olduğu belirtiliyor. 
     
Sorunlar artacak’      Sigortacılığın bankacılılıktan farklı yasal düzenlemelere ihtiyaç duyması nedeniyle Bankalar Kanunu kapsamına alınmadığını ve kanun hazırlandığında bu çalışmaların dışında tutulduğunu belirten sigortacılar, sektörün bankacılığı denetlemek ve düzenlemek ile görevli kuruma bağlanmasının sektör açısından olumlu olmayacağını kaydediyor. 
     Sigortacılık sektörünün kendine özgü sorun ve yasal düzenlemeleri bulunduğunu ve ayrı bir uzmanlık alanı olduğunu bildiren sigortacılar, sektörün BDDK’ya bağlanması halinde sorunlarının daha da ağırlaşacağını ve içinden çıkılamaz hale geleceğini kaydettiler. Sigorta Murakabe Kurulu’nun Türkiye’de kurulan ilk bağımsız kurul olduğuna dikkat çeken uzmanlar, sigortacılığın BDDK’ya bağlanmasının bankacılığın gölgesinde kalması anlamına geleceğini ifade etti. 
     
     
     



 EKONOMİ 




















</TEXT>
</DOC>
