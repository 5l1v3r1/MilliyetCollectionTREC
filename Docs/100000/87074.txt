<DOC>
<DOCNO> 87074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/guncel/agun.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Af değil gaf’ 
</HEADLINE>
<TEXT>

Alanya’da 7 yıl önce 4 turiste tecavüz edip öldüren sapık afla çıktı. Arkadaşlarının da çıkması için dilekçe verdi. Kurtulan iki turist, affı Avrupa gündemine taşıyacak 
     SADİ NERGİZDAL Antalya DHA 

     Alanya’da 7 yıl önce 4 arkadaşıyla birlikte kaçırdığı 1’i Rus, 3’ü Hollandalı 4 turiste tecavüz edip 2’sini öldüren Hakan Karayavuz, Şartla Salıverme Yasası’ndan yararlanarak tahliye edildi. 
     Alanya’da dolmuşçuluk yapan Karayavuz, 24 Mayıs 1995 günü gece saatlerinde, arkadaşları Gazi Köleoğlu, Ali Akyüz, Yusuf Çağlayan ve Abdullah Yönet’i de yanına alarak ilçe sokaklarında gezerken, Rus turist Valeria Kozlova 21 minibüse bindi. Kozlova’yı Asmaca köyüne kaçıran Karayavuz ve arkadaşları sırayla tecavüz ettikleri kadının başını taşla ezerek öldürdü. 
     
     Boğazını kestiler 
     Bu olaydan 1 gün sonra, bu kez yine minibüse binen Hollandalı turistler Marylee Vandijk, Hannake Adricgem ile Suzanne Krananburg’u kaçıran 5 sapık, Kuşyuvası mevkiine götürdükleri turistlere tecavüz etti. Vandick’i uçuruma yuvarlayan saldırganlar, diğer 2 turistin boğazını keserek hareket halindeki araçtan attı. Adricgem ile Krananburg, şans eseri kurtularak ilçeye ulaşmayı başarırken, Vandijk uçurumun dibinde ölü bulundu. 
     Kurtulan turistlerin verdikleri eşkal üzerine yakalanan Karayavuz, 2 kez müebbet hapis ve 3 yıl hücre cezasına mahk m olurken, Güldalı ve Çağlayan 36’şar yıl, Köleoğlu müebbet ve 22 ay hücre, Yönet de 13 yıl 9 ay hapse mahk m edildi. 
     
     Onlar da çıksın’ 
     Karayavuz Hatay Cezaevi’ne konulurken, arkadaşları Isparta Cezaevi’ne gönderildi. Ancak Af Yasası’yla birlikte Karayavuz’un, içtimai suç kapsamında tüm cezaları birleştirilerek 81 yıl 5 ay 25 gün ceza aldığı hesaplandı. İndirimlerden sonra yattığı süre de göz önüne alınarak serbest bırakılan Karayavuz, tahliye edilir edilmez dün Alanya’ya geldi. Adliyeye giden Karayavuz, Isparta Cezaevi’ndeki arkadaşları için de tahliye isteminde bulundu, ancak bu talebi reddedildi. 4 tecavüzcünün, aftan sonra yaptıkları tahliye istemlerinin incelendiği ifade edildi. 
     Karayavuz adliyeden çıkarken, "Ben çıktım, Türkiye’de adalet varsa arkadaşlarımın da çıkması gerekir. Bu yüzden savcılığa dilekçe verdim" dedi. 
     
Hakan çıkmış, doğru mu ’      Olaydan yaralı kurtulan Hollandalı Hannake Adricgem ile Suzanne Krananburg, Karayavuz’un tahliyesini Hollanda’da öğrendi. Alanya’daki avukatları Hayati Bora’yı telefonla arayarak, "Hakan’ın dışarı çıktığını duyduk, doğru mu " diye soran ve "Doğru" yanıtını alan Hollandalılar, konuyu Avrupa’da da gündeme getireceklerini söyledi. 
     



 GÜNCEL 
















</TEXT>
</DOC>
