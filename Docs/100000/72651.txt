<DOC>
<DOCNO> 72651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/ekonomi/eko09.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarişbank için Özkan devrede 
</HEADLINE>
<TEXT>

     SERPİL YILMAZ İzmir 

     Yedi ay önce Tasarruf Mevduatı Sigorta Fonu’na TMSF devredilen Tarişbank’ın, Danıştay kararı ile ortaklarına iadesi için verilen süre 20 Mart’ta doluyor. 
     Bu süreye kadar Fon’un bankaya koyduğu 55 trilyon lirayı iade etmesi istenen Tarişbank, bankaya 16 birliğin ortak olması formülünü geliştirdi. Son hafta hareketlenen Ankara - İzmir trafiğinde önceki gün sürpriz bir gelişme yaşandı, Başbakan Yardımcısı Hüsamettin Özkan Tariş Genel Müdürü Ayhan Özer’i arayarak, BDDK Başkanı Engin Akçakoca ile randevu aldığını bildirdi. Özer, Akçakoca’ya birkaç alternatif öneri paketi ile gitti. Öneriler hakkında bilgi veren Tariş Zeytin ve Zeytinyağı Birlikleri Başkanı Cahit Çetin, "Tariş 55 trilyonu tek başına bulamaz. Ancak, 16 birliğin katılımı ile yeni bir sermaye grubu ortaya çıkabilir. Tarişbank "birlik bankası" olur. 16 birliğin toplam aktifleri 2.5 katrilyonu buluyor" dedi. 
     



 EKONOMİ 



















</TEXT>
</DOC>
