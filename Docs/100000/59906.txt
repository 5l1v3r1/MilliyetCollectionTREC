<DOC>
<DOCNO> 59906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/ekonomi/aeko.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şey kısıldı açık gıda alındı 
</HEADLINE>
<TEXT>
Vatandaş kendi paketini açtı... 
Krizde en fazla yüzde 16.2 ile temizlik, yüzde 9.4 ile kişisel bakım, yüzde 5.3 ile gıda harcamaları kısıldı. Daha ucuz olan açık gıda ürünlerinin satışı ise yüzde 12.7 arttı 
     AYFER YILDIZ 

     Ekonomik kriz sonrasında tüketiciler harcamalarını kısarken, daha ucuz olan açık gıda ürünlerine yöneldi. HTP ve Retailing Institute şirketlerinin 12 ilde, 3 bin 200 hane üzerinde yaptıkları "2002 Tüketici Harcamaları Perakendecilik ve Zincir Merketler" raporu sonuçlarına göre, tüketici harcamaları bir yılda yüzde 6.7 azaldı. 
     Tüketicilerin Bim, Carrefour, Endi, Gima, Kipa, Migros, Şok ve Tansaş’tan yaptıkları alışverişleri günlük olarak kaydetmeleriyle oluşturulan araştırma sonuçlarına göre, yıllık bazda Kasım 2001 - Ekim 2002 tüketim harcamaları en fazla yüzde 16.2 ile temizlik ürünlerinde düştü. 
     Gıda harcalarında bir yıllık dönemdeki düşüş ise yüzde 5.3. Gıda kategorisi içinde en büyük harcama daralması yüzde 17.4 ile alkolsüz içeceklerde olurken, alkollü içeceklerin satışı da yüzde 11.7 azaldı. Yıllık bazda büyüme gösteren ürünler arasında yüzde 12.7 ile açık gıda ürünleri, yüzde 6.5 ile yağlar ve yüzde 0.8 ile temel gıda yer aldı. Araştırmada, taze meyve, sebze ve sigara kapsam dışı tutuldu. 
     
     Kişi başı harcama yüzde 6.8 azaldı 
     Araştırmada yer alan bilgilere göre, AB grubu olarak adlandırılan en üst gelir düzeyindeki tüketicilerin harcamalarında bile azalma oldu. Bu grupta kişi başına ortalama sepet alışverişi tutarı yüzde 5.6 düşerek 3.4 dolara geriledi. C1 ve C2 olarak sınıflandırılan orta gelir düzeyindeki kan kaybı ise daha büyük. C1 grubundaki kişi başına ortalama harcama yüzde 7.7 azalarak 2.8 dolar, C2 grubunda ise yüzde 6.4 azalarak 2.5 dolar oldu. 
     D olarak adlandırılan en alt gelir düzeyinde ise kişi başına harcama yüzde 7.8 azaldı. Böylece tüm gelir gruplarının kişi başına ortalama harcama tutarı Kasım 2001 - Ekim 2002 döneminde yüzde 6.8 gerileyerek, 2.8 dolardan, 2.6 dolara düştü. 
     
Tüketici temkinli      Bir önceki yıl yüzde 9.5 daralan ekonominin GSMH bu yıl yüzde 6 büyümesi bekleniyor. Ancak bu büyüme günlük tüketim harcamalarına yansımadı. 2001’deki gelir kayıplarını telafi edemeyen tüketiciler 2002’de de harcamalarında temkinli davrandı ve daha ucuz ürünlere yöneldi. 
     
Günlük tüketim harcamaları yüzde 6.7 azaldı Ürün kategorileri Kasım 2001- Ekim 2002 milyon dolar Yüzde Değişim Toplam Gıda 3.457,1 -5,3 Temel Gıda 669,6 0,8 Et, işlenmiş et 603,4 -10,7 Yağlar 310,5 6,5 Şekerleme grubu 322,1 -9,8 Süt ürünleri 662,1 -9,7 Alkollü içecekler 58,1 11,7 Alkolsüz içecekler 382,3 -17,4 Diğer açık gıda ürünleri 448,9 12,7 Toplam Temizlik 319,7 -16,2 Çamaşır-bulaşık ürünleri 250,0 -15,4 Diğer temizleme ürünleri 69,6 -19,0 Toplam kişisel bakım 414,9 -9,4 Kağıt ürünleri 182,7 -9,5 Saç bakım ürünleri 88,7 -11,7 Vücut bakım ürünleri 143,5 -7,6 Diğer ürünler 16,3 -24,3 Toplam günlük tüketim ürünleri 4.208,0 -6,7      
Zenginler de harcamalarını kıstı Sosyo ekonomik grup Kasım 2001 - Ekim 2002 milyon dolar Yüzde değişim AB 785,1 -5.0 C1 1.088,6 -5.4 C2 1.579,6 -8.6 D 4.208,0 -6.7      
Kişi başına 2.6 dolar harcandı Sosyo ekonomik grup Kasım 2001- Ekim 2002 dolar Yüzde değişim AB 3,4 -5.6 C1 2,8 -7.7 C2 2,5 -6.4 D 2,1 -7.8 Toplam 2,6 -6.8      



 EKONOMİ 















</TEXT>
</DOC>
