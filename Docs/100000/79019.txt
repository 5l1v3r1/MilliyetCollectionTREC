<DOC>
<DOCNO> 79019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/spor/spo04.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon büyük düşünüyor 
</HEADLINE>
<TEXT>

     YENİ sezon için planlarını yapmaya başlayan Trabzonspor Yönetimi, takımın başına Hollandalı Ruud Gullit’i getirmek için girişimlere başladı. Dış ilişkiler sorumlusu Kerim Kalafatoğlu Gullit ile ön görüşme yaptıklarını belirterek, "Umarım teklifimizi kabul eder" diye konuştu. Bordo - Mavili yönetim ayrıca Rıza Çalımbay ve Aykut Kocaman’a da teklif götürmeye hazırlanıyor. 
     SEZON sonunda sözleşmesi biten oyuncularla da görüşme yapan yöneticiler Fenerbahçeli Ogün ve Yusuf’u da listeye aldılar. Ogün’ün, "Eğer kulübüm istemezse, gelirim" dediği belirtildi. Ayrıca Kocaelisporlu Serdar, İstanbulsporlu Petkov ve Zdravkov, Denizlisporlu Ali Tandoğan da transfer edilmesi düşünülen diğer oyuncular. 
     
     Kritik karar İstanbul’da 
     TRABZONSPOR Yönetimi, Fenerbahçe maçı öncesinde İstanbul’da yapacağı toplantıda geleceğe dönük kararları alacak. Gündemin olağanüstü kongrenin de bulunacağı toplantıda transfer, teknik heyet, ekonomik kaynak yaratılması gibi konularda görüşülecek. Bordo - Mavili yönetim görüşme sonunda ya devam etmeye karar verecek, ya da yönetimi bırakacak. 
     



 SPOR 

























</TEXT>
</DOC>
