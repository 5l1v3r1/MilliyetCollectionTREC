<DOC>
<DOCNO> 50519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/yasam/yas04.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehliyeti yok ama trafiğin profesörü 
</HEADLINE>
<TEXT>

İlkokulu dışarıdan bitiren ayakkabı boyacısı Hüseyin Dursun’un kaleme aldığı Şoförlere Nasihat’ adlı kitap, 3 bin 500 satıp ikinci baskısını yaptı... 
     ELİF KORAP İstanbul 

     Ayakkabı boyacılığı yapan 64 yaşındaki Geredeli Hüseyin Dursun’un ehliyeti yok, ancak şoförlere uyarılardan oluşan bir kitabı var. 
     İngilizce çevirisi de bulunan, Şoförlere Nasihat’ adlı kitap, Hatalı Sollamak ve Aşırı Hız’, Alkollü Araba Kullanmak’, Kırmızı Işıkta Geçmek’, Öndeki Araçla Yakın Gitmek’ gibi bölümlerden oluşuyor. Oğlunun da kendisinin de ehliyeti bulunmadığını belirten Dursun, bugüne dek hiç otomobil kullanmamış. Ancak, gerek bindiği otobüslerde, gerekse tanıdıklarının otomobillerinde, araçları kullananları dikkatlice gözlemlemiş ve kendisine göre notlar çıkarmış. 
     Trafiğin ehliyetsiz profesörü’ Dursun’un kitabı şu ana dek 3 bin 500 adet satınca, Pamuk Yayıncılık ikinci baskıyı yapmakta gecikmemiş. 
     
     İngilizcesi bile var 
     Kağıt kalemle iki yılda yazdıklarını sonra dizdirerek kitabını çıkaran Dursun, amacının topluma fayda sağlamak olduğunu anlatıyor ama, yabancıların’ kitabına olan ilgisizliğinden yakınmadan da edemiyor. 
     "Kitabımın yalnız Türk şoförlere değil tüm dünyaya faydalı olmasını istedim" diyen Dursun, bu amaçla üşenmemiş, Cağaloğlu’ndaki tercüme bürolarından birine gidip kitabını İngilizce’ye çevirtmiş. Ancak 2 bin adet basılan kitabın İngilizce versiyonu topu topu 100 adet satınca, Dursun’un da bu yöndeki şevki kırılmış. 
     
     İkinci kitabı yolda 
     Hüseyin Dursun, kitap yazmadığı zamanlarda asıl işini, yani Kozyatağı’nda ayakkabı boyacılığı yapıyor. 
     Boş vakitlerinde de, 1 milyon lira değerindeki kitabını satıyor, parası olmayanlara hediye ediyor. Köyünde okulun kendisi dokuz yaşındayken açıldığını belirten Dursun, yazar olmaya 2.5 yıl önce karar vermiş. İkinci kitabının da yolda olduğunu müjdeleyen’ Dursun, şöyle konuşuyor 
     "İlkokul üçüncü sınıfa kadar okudum. İstanbul’a geldikten sonra dışarıdan sınavla ilkokudan mezun oldum. Okumayı ve yazmayı severim. İkinci kitabımın adı da Çevre Ekmek Su ve Büyük Günahlarımız’ olacak. Şu an dizliyor.." 
     
     Trafik cezaları 
     Dursun dedeye ve Trafik Ceza Kanunu’na göre 

</TEXT>
</DOC>
