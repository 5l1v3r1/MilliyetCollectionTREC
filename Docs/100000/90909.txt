<DOC>
<DOCNO> 90909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/yasam/yas10.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
12 kişilik tecavüz timi 
</HEADLINE>
<TEXT>

İki sapık tehditle tecavüz ettikleri 13 yaşındaki kız yüzünden birbirine girince, korkunç gerçek ortaya çıktı 12 kişi kıza 2 yıldır tecavüz ediyordu 
     MURAT SÖZERİ Mut DHA 

     İçel’in Mut ilçesine bağlı Sarıkavak köyünde İlköğretim Okulu 6. sınıfa geçen 13 yaşındaki Z.B.’ye iki yıldır aynı köyden 12 kişinin sürekli tecavüz ettiği ortaya çıktı. Korktuğu için başına gelenleri kimseye anlatamayan küçük Z.B.’ye tecavüz eden bir bölümü akraba 12 sapık tutuklandı. 
     Olay, köyde oturan İrfan Koç’un kendisini döven Şuayip Akbal’ı şik yet etmesiyle ortaya çıktı. Olayı araştıran jandarma ekipleri, kavganın aynı köyde oturan Z.B. yüzünden çıktığını saptadı. 
     Soruşturma kapsamında ifadesine başvurulan Z.B., 2 yıl önce arazide hayvan otlatırken 3 kişinin tecavüzüne uğradığını, ardından bunlara eklenen 9 kişinin daha kendisine tecavüz ettiğini anlattı. 
     
     Doğum kontrol hapı 
     Kendisine ilk kimin tecavüz ettiğini hatırlamadığını söyleyen Z.B., ancak kavga eden İrfan Koç ve Şuayip Akbal’ın da tecavüzcüler arasında olduğunu belirtti. 
     13 yaşındaki Z.B. ifadesinde şunları söyledi "İlk tecavüz edeni hatırlamıyorum. Ama bu 12 kişi, iki yıl içinde sürekli beni dağlık alanda sıkıştırıp sahip oluyorlardı. Bana da sürekli doğum kontrol hapı içiriyorlardı, içmezsem dövüyorlardı. Beni öldürmekle tehdit ettiklerinden korkup kimseye söyleyemedim." 
     
     Haplar üzerlerinden çıktı 
     Z.B.’nin verdiği bilgiler doğrultusunda operasyon başlatan jandarma, tecavüz ettikleri ileri sürülen İrfan Koç 26 , Şuayip Akbal 32 , Mehmet Doğan 27 , Ramazan Doğan 24 , Mahmut Yılmaz 20 , Fazlı A. 49 , H.A 14 , Durali K. 29 , M.K. 17 , Kenan Orhan 18 , Ö.A. 17 , A.A.’yı 16 yakalayarak gözaltına aldı. Tecavüzü birbirlerinden dinleyerek küçük kızı çirkin emellerine alet eden sapıkların bazılarının üzerinde doğum kontrol hapları da çıktı. Zanlılar, sorgulamalarında suçlarını itiraf etti. Adliyeye sevk edilen zanlılar, nöbetçi mahkemece tutuklandı. 
     
     



 YAŞAM 























</TEXT>
</DOC>
