<DOC>
<DOCNO> 82199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/yasam/yas03.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine Adana, yine okul, yine taciz 
</HEADLINE>
<TEXT>

İki kız öğrenciye tacizle gündeme gelen Adana’da, ilköğretim 5’inci sınıfta okuyan iki küçük kızın daha öğretmen kurbanı olduğu anlaşıldı 
     TUNCAY DAĞLI ADANA, DHA 

     İnkıl p İlköğretim Okulu yöneticilerinin iki kız öğrenciyi taciz ettiği iddiasıyla çalkalanan Adana’da, bu kez de DSİ İlköğretim Okulu’nda benzer bir olayın daha yaşandığı anlaşıldı. 
     İkinci taciz skandalı, bu okulun 5’inci sınıf öğrencileri M.Ü. ve G.A.’nın, Nisan 2001’de rehberlik öğretmenleri S.A.’ya giderek, sınıf öğretmenleri Cengiz Pamuk’un kendilerine cinsel tacizde bulunduğunu ileri sürmeleri üzerine patlak verdi. Rehberlik öğretmeni S.A.’nın durumu okul yönetimine bildirmesi üzerine olay Milli Eğitim Müdürlüğü’ne iletildi. Ardından konuyu inceleyen müfettişlerin hazırladığı rapor, Milli Eğitim Bakanlığı ve savcılığa iletildi. 
     
     Dört yıl istendi 
     Sekiz ay süren soruşturma sonunda, Irza tasaddi’ iddiasıyla öğretmen Pamuk hakkında dört yıl hapis istemiyle dava açıldı. 
     Taciz iddiasının gündeme gelmesi üzerine sürekli sağlık raporu alan Pamuk’a sık sık adresini değiştirdiği için tebligat yapılamazken, velilerince başka okula nakledilen küçük M.Ü. ve G.A., tacize sınıf arkadaşları C.B.’yi tanık gösterdi. Taciz iddiasını, İl Milli Eğitim Müdürü Duran Tetik de doğruladı. 
     
Eli sürekli popomuzdaydı’      Cengiz Pamuk’un uzun süre tacizine uğradığını belirten M.Ü.’nün ifadesi şöyle 
     "Öğretmenim popomu, bacaklarımı elliyor. Çok rahatsız oluyorum. Bacaklarımı daha çok bilgisayar odasında yazı yazarken elliyordu. Eli sürekli popomdaydı. Ben ders sırasında kenarda oturuyordum. Bana kendisinden tarafta oturmamı söylüyor, ders anlatma bahanesiyle bacaklarımı elliyordu." 
     
Aşı olunca kucağına yatırdı’      Küçük G.A.’nın ifadesi de şöyle "Yanına oturduğumda göğüslerimi, popomu elliyordu. Kısa etek giydiğimde popomu, bacaklarımı sıkıyordu. Ondan rahatsız oluyordum. Bilgisayar odasında göğüslerimi sıkıyordu. Okulda aşı olduğumda korkudan bayılmıştım. Okul servisiyle eve giderken öğretmenim yanıma geldi, beni dizine yatırdı. Kısa kollu bluzumun içine elini soktu, göğüslerimi sıktı." 
     



 YAŞAM 















</TEXT>
</DOC>
