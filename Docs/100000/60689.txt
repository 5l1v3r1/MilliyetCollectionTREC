<DOC>
<DOCNO> 60689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/yazar/asik.html </URL>
<DATE> 2002/01/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Denetim mavalı 
</HEADLINE>
<TEXT>

     Çıkarılmak istenen yeni banka kurtarma yasasına toplumun her kesiminden bu arada Hükümetin içinden bile tepkiler geliyor...Hemen herkes, devletin bu bankalara koyacağı paranın yine hortumlanacağı kuşkusunu dile getiriyor ya...Kemal Derviş, "hayır" diyor, "bu kez hortumlama olmayacak " 
     Nasıl olmayacağını da arkadaşımız Fikret Bila’ ya şöyle anlatıyor. "Banka, bir uluslararası denetim kuruluşu tarafından denetlenecek, ayrıca bir başka uluslararası denetim kuruluşu da ilk denetimi yapanların işlemlerini denetleyecek..." 
     Derviş’ in verdiği bu garantiye burada nokta koyuyor, geliyoruz arkadaşımız Zülfikar Doğan’ ın Finansal Forum’da yaptığı saptamalara 
     "Demek ki, BDDK, lisanslı ve halen faal olan denetim kuruluşlarının yapacağı denetime itimat etmiyor. Zaten yönetimlerine el konulan bankaların durumuna bakılırsa, bilançolarının ağırlıkla bu kuruluşlarca denetlenip onaylandığı ancak bilançoların bankanın gerçek durumunu yansıtmadığı görülür. 
     Ancak şu ana kadar ne hikmetse, ne güç, ne kudretse bu uluslararası mali denetim kuruluşlarına yönelik bir lisans iptali veya soruşturma BDDK, bunlardan birisinin lisansını iptal etme ya da soruşturma açma cesaretini gösterebilse inanın yer yerinden oynar, uluslararası prestijleri sıfıra iner de...neyse hatırlamıyoruz. 
     Ancak denetimin denetimini de yine bu kuruluşlar içinden seçilecek olanlar yapacağına göre netice değişmeyecek, yine bilançolarla oynanabilecek ve "topluca kandırılacağız" demektir." Yeni bir hortum furyasına hazır olalım...Manzara onu gösteriyor. 
     
     "Üstün insan" kendinden verir sıradan insanlar başkalarından alır." 
     Konfüçyüs 
     

</TEXT>
</DOC>
