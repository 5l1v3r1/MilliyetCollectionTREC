<DOC>
<DOCNO> 91665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/siyaset/asiy.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alevilik üzerine yazılarıyla tanınan edebiyatçı Reha Çamuroğlu Bayar’ın partisinde 
</HEADLINE>
<TEXT>
SOHBET ODASI 
Sıfatsız demokratız1970’lerde Dev Genç’li olan, gerçekleştirmek istediği devrimden ürktükten’ yıllar sonra 90’ların sonunda bir dönem Barış Partisi’nde çalışan yazar Çamuroğlu, önce demokrat olalım, bu tanım AB üyeliğimiz ile çok yakından ilgili’ diyor 
     DERYA SAZAK 

Edebiyatçı ve tarihçi özelliğinizin yanı sıra siyasette de background’unuz var, Mehmet Ali Bayar’la birlikte sizi DTP vitrininde görüyoruz. Neden Bayar’ı seçtiniz 
     Sanatçılar için yanlış bir algılama var Fildişi kulede otururlar. Kendi dünyalarında yaşarlar. Ben, düşünceyle ilgilenen birisi için en temel gereksinimin özgürlük olduğunu düşünüyorum. Yaratımın önündeki en ciddi engelin ise özgür olmayan bir ortamda yaşamak olduğunu biliyorum. Ben de herkes gibi ülkeyi ve dünyayı izliyorum. Şu soruyu sık sık sordum kendime son bir buçuk - iki yıl içinde Türkiye AB ilişkileri negatif bir şekilde sonuçlanırsa ne olur Ve ben TC vatandaşlarını bu soruyu defalarca düşünmeye davet ediyorum. 
     
Toplumsal bir düş kırıklığı mı yaşanır, ne olur 
     AB ilişkisinin, olmuyor’ denilerek bitmesinin kabus gibi bir Türkiye yaratacağı kanısındayım. Bunun var olan ve bize yetmeyen özgürlüklerimizde dahi çok ciddi kısıtlamalarla sonuçlanabileceğini, yeni otoriter yönelişlerin gelişebileceğini, siyasetin daha otoriter tarzlara yöneleceğini düşünüyorum. Diplomatik olarak Türkiye’nin belki de çok riskli maceralara yönelebileceğinden kaygı duyuyorum. Siyasete yapılan saldırılara katılmıyorum. Siyasetten umutluyum. Salt entelektüel argümanlardan hareket ederek siyaset kurumunu yermek lüksüne sahip değilim. 
     
Uzaktan eleştirmek yerine içine girip düzeltelim, ne yapacaksak, yeni bir dünya inşa edebiliyorsak edelim’ mi diyorsunuz 
     Ben başka bir Türkiye’nin mümkün olduğunu düşünüyorum. Fransız seçmeninin tavrı öğretici olmalı. Özellikle sol seçmen ilk turda sandığa gitmedi, Le Pen tehlikesi çıkınca dehşete kapıldılar. Başka bir Türkiye mümkün derken bunun tek yolunun siyaset mekanizması olduğuna inanıyorum. Demokratik bir Türkiye arayışı içindeysek, bu sivil toplum alanında ya da başkaca iktisadi örgütlenmeler temelinde bulunabilecek bir çözüm değil. Biraz cesur olmak gerekir. 
     
     Otoriterliğin desteği yok 
Siyasetteki etik yozlaşma sizi ürkütmüyor mu 
     Senelerdir, siyasetçiler toplumun kaliteli insanlarına çok çeşitli çağrılar çıkartmışlardır ve bu çağrılar hep reddedilmiştir. Yani çok sık söylenen bir sözdür Kardeşim ben niye siyasete gireyim ’ Oysa siyaset ülkede gereken bazı dönüşümlere yardımcı olmanın, el vermenin aracı. 
     
Fransa seçimlerini örnek verdiniz. Cumhurbaşkanlığı seçimlerindeki ilk tur şoku çabuk aşıldı, genel seçimlerde oylar merkez sağa gitti, Chirac güçlendi. Türkiye’nin de korkuları var. Kamuoyu yoklamalarında partiler baş aşağı gidiyor, merkezden kaçış görünüyor Buna karşı Tayyip Erdoğan’ın AKP’si yükselişte. AB sürecinde Türkiye bir düş kırıklığı yaşarsa, otoriter yönelişler olur’ derken bunun içine radikal partilere kayma olasılığını da katıyor musunuz 
     Açıkçası ben Türkiye’de otoriter siyasi partilerin çok ciddi bir halk desteği alacağını hiçbir zaman düşünmedim. Halkımız demokrasiden memnun. Radikal yönelişlerin Türkiye’nin geleceğinde ciddi bir ufku olduğunu düşünmüyorum. Geçenlerde Sayın Süleyman Demirel bir röportajında, siyasetçiler askerden korkar’ demişti. Siyasetçi korkarsa halk ne yapar, bunu düşünmek lazım. 
     
     Benimle çalışmak istedi 
Siyaset kurumuna güven niye azaldı 
     Sayın Mehmet Ali Bayar’ın kongre konuşmasında kullandığı bir cümle vardı, yalan söylemeyeceğim’ dedi. Kimse yalan söyleyeceğim’ demez. Gördük ki, Sayın Bayar’ın bu mesajı çok doğru adreslere çok doğru şekilde gitti. Çünkü siyasetçi yalanla özdeşleşmiş’. Tabii bu siyasetçinin kabahati mi, ayrıca tartışılır. Türkiye’de köklü partilerin nasıl olup da yasaklanabildiğini, kapatılabildiğini, mal varlıklarına el konulabildiğini hatta yok edilebildiğini gördük, 12 Eylül süreci siyaset kurumunu çok tahrip etti. 1970’li yıllardaki CHP ve AP’nin bugünkü partilerin çoğundan daha demokratik olduklarını düşünüyorum. 1970’lerin Ecevit’i ve Demirel’i partilerinde tek ve son sözün sahibi değillerdi. 
     
Bugunkü partilerde oligarşik yapı var, DTP ne yapacak Mehmet Ali Bayar siyasete yeni bir soluk getirebilecek mi Sizin içinize siyaset ateşi ne zaman düştü Herhalde Bayar’la değil. 
     Marksist sol hareketlerde yer alan biri olarak 70’li yılları siyasi mücadelenin içinde geçirdim. Mahir Çayan’lar geleneğinden gelen Dev Genç çizginin bir izleyicisiydim. Türkiye de bir devrim’ gerçekleştirecektik. 80’lerin başından itibaren kaygılarım değişmeye başladı, yani bir devrimin ürkütücü bir şey olduğunu düşünüyordum. Artık bir devrimin kanı ve ateşi beni içinde yaşadığım toplum adına ürkütüyordu açıkçası. Özgürlük için yola çıktığımızı düşünüyorduk ama ciddi otoriter kurumlar haline gelmeye başlamıştık. 
     
DTP’ye girmeniz nasıl oldu 
     Sayın Bayar bana ilk görüşmemizde Reha bey sizinle siyaset yapmak istiyoruz’ dedi. Ben de o ana kadar Bayar’ın bütün söylediklerini ve referanslarını ilgiyle izlemiştim. Çünkü ben böyle bir çıkışı bekliyordum. Çıkış derken şunu kastetmiyorum sadece, yani genç bir insanın devletteki mevkiini bırakarak politikaya atılma özverisinden bahsetmiyorum. Koyduğu politik çizgiden bahsediyorum. Mesela Sayın Bayar’ın güzel bir cümlesi var sıfatsız demokratız’. Bu önemli. 
     
Ne demek, sıfatsız demokrat 
     Önce bir demokrat olalım. Bu tanım AB meselesiyle çok yakından ilgilidir. Çünkü hepimiz biliyoruz ki söylemlerinde evet Türkiye AB’ye katılmalıdır’ diyen birçok siyasi, aslında bunu istememektedir. 
     
AB takiyesi yapılıyor 
     Türkiye’de toplu bir takiye var. Bunu herhangi bir kahvehane sohbetinden öğrenmek mümkündür. AB’ye katılmalıyız bu ulusal politikadır’ diyen partilerimizin hangisinin AB’ye aslında karşı olduğunu halkımız bilmektedir. Haydi eskiden Necmettin Hoca açıkça söylüyordu AB’ye karşı olduğunu, ya bugünkülere ne demeli Taraftar görünüp, gizliden ayak sürüyorlar. AB’ye yandaşmış gibi gözükeceklerine açıkça dertlerini söylesinler. 
     
Bayar, özgürlükçüSol kökenli biri olarak neden DTP’yi seçtiniz 
     Fransız Devrimi’nin 3 ilkesi eşitlik, kardeşlik ve özgürlüğü sol benimsedi. Bu üç ilkeden benim için baskın olan her zaman özgürlüktür. Sayın Bayar’ın Türkiye’ye bugünlerde anlatmaya çalıştığı çizgide benim kurucu değerim ortaya çıkıyor. Özgürlük. 
     
Üniversitelerdeki türban sorununa nasıl bakıyorsunuz 
     Ben başörtüsünü siyasal bir simge olarak görmüyorum. Benim çok sayıda türbanlı okurum var. Türbana hayır başörtüsüne evet’ deniliyor, bazen merak ediyorum acaba başörtülü kızlar üniversiteye geleneksel başörtüsüyle girecekler mi Üniversitelerdeki türban meselesinin radikalizmi tahrik edeceğini düşünüyorum. Daha hoşgörülü bakılabilir. 
     
Politikada nasıl bir gelecek umuyorsunuz 
     Bir romancı her şeyden önce iyi bir gözlemci olmak durumundadır. Toplumun siyasetten ne beklediğini çok iyi bilmeliyiz. Türkiye bir dönüşümün sancısını çekiyor. Hatırlamak zorunda olduğumuz şeylerden biri de zannediyorum değiştirmek istediğimiz şeye benzememek’tir. Kimse kazık çakmaya çalışmasın. Türkiye bize mecbur değil bunu sık sık hatırlayalım. Bir kadro olarak katkılarımızı birleştirip toplumun bizden beklediklerini yapabiliriz. Bir zihniyet devrimine ihtiyaç var. Siyaset gençleşecek. Ben gelecekten umutluyum. İyimserim. 
     
DTP olarak seçime hazır mısınız Erken seçim olursa... 
     Şahsen ben yarın seçim kararı alınsa hayıflanacağımı ya da üzüleceğimi düşünmüyorum. 
     
Seçim ittifakı düşünüyor musunuz Çünkü 1999 seçimlerinde partinizin oyu binde 60. Nasıl güçleneceksiniz 
     Bu konularda bir şey söylemek için çok erken. 
     
Doğudan hep kaçtık Hep tartışılmıştır, İslam Rönesansı yaşanmış olsaydı, Türkiye’nin de içinde yer aldığı coğrafyanın kalkınmışlık düzeyi daha ileri olmaz mıydı 
     Bizi geri kalmaya yönelten şey İslam mıdır Ben bu tartışmada hiçbir zaman evet’ diyen görüşten yana olmadım. İslam ilerlemenin önüne çıkmıştır’ gibi bir yaklaşıma katılmıyorum. 
     
11 Eylül’ün de etkisiyle İslam’ın daha laik yorumlanması yönünde görüşler öne çıkıyor Arap, Ortadoğu kökenli aydınlar arasında. 
     Zannediyorum şunu gördüler Politik mücadeleler içinde esas kaybeden şey din olmaktadır. Dini, politik mücadelelerin aracı olarak görenlerin büyük kısmı bile bunu görmeye başladılar. Batı’nın da yanlışları yok mu 11 Eylül’e kadar, medyasının Usame bin Ladin’e yakıştırdığı terim özgürlük savaşçısıydı’. 
     
     Alevi’de siyasal ürkeklik 
Geçenlerde Diyanet’in öncülüğünde Güncel dini meselelere bakış’ konusunda bir toplantı yapıldı, siz Alevi kökenlisiniz ve orada temsil açısından tartışmalı bir durum vardı. 
     Toplantıya Alevi kökenli fikir adamları çağırılabilirdi. Bunu yapmamış Diyanet. Türkiye’de Alevilerin bazı sorunları var, bu açıkça görülebilen bir şey. Kültürel, içe işlemiş bir ayrımcılık var. Bu ayrımcılık Alevilerin de içine işlemiş durumda, toplumsal, siyasal ürkeklik olarak. Bence bu sadece Alevilerin değil, TC’nin tüm vatandaşlarının meselesi olarak algılanmalı ve acilen siyasi otoritenin, devletin katılımlarıyla diyaloglar süreci başlatılmalıdır. 
     
Sıkıntı nerede 
     Hiçbir Alevinin parlamentoda nüfusu oranında temsil edilmek gibi bir saçmalık içinde olduğunu düşünmüyorum. Böyle bir talep demokrasiye yakışmayan, laiklik ilkesini zedeleyen bir yaklaşım olurdu. Ama 550 kişide 8 Alevi milletvekili olması... Böyle bir tesadüf olamaz. 10 sene önce bir Alevi siyaset adamı soldaki bir partide genel başkan adaylığı için adı geçtiğinde şunu söylemiştir Ben aday olamam kardeşim, hem Kürt hem Aleviyim. 
     
     Tek çözüm AB 
Sizin bir de Barış Partisi deneyiminiz olmuş. 
     Barış Partisi, Aleviliği çağrıştıran sloganlar kullanmadı Mesela adlarımız farklı, soyadımız Türkiye’yi kullandı. Mezhep temelinde siyaset yapmış olsaydı herhalde daha fazla oy alırdı. 
     
Kürtçe eğitim ve yayında tereddütler var DTP olarak siz bu konularda ne düşünüyorsunuz 
     Ben partiyi bağlayacak şekilde konuşmak istemem, kişisel görüşümü söyleyebilirim AB dışında Türkiye’nin saygınlığına yakışan başka bir çözüm göremiyorum. Biz Osmanlı İmparatorluğu’nun mirasçısıyız. Osmanlı fetihleri, tarihçilerin saptadığı gibi Doğu’dan Batı’ya kaçıştı’. İleriye kaçıştı. Şimdi biz bu ileri kaçışın yaratıcılarıyız. 
     
AB, Osmanlı’nın da mirası, öyle mi 
     Bunu Fransız tarihçi Fernand Braudel de yazar. Avrupa’yla 500 yıllık akrabalığımız var. Ayrıca bizim kültürümüzün referansları Avrupa’yla çok iç içe geçmiştir. Ben üyelik konusunda iyimserim. 
     



 SİYASET 












</TEXT>
</DOC>
