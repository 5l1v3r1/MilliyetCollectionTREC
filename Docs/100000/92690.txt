<DOC>
<DOCNO> 92690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sontur03.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alem Dergisi muhabirine Laila önünde silahlı saldırı.. 
</HEADLINE>
<TEXT>

     Alem Dergisi muhabiri Mustafa Deryahan, Ortaköy'deki Laila Bar'ın önünde bir araçtan açılan ateş sonucu bacağından yaralandı. 
     Ünlü eğlence mekanı Laila'nın önünde bekleyen Alem Dergisi muhabiri Mustafa Deryahan ile Star Gazetesi muhabiri Okan Işık'a, yoldan geçen 34 THT 75 plakalı takside bulunan ve kimliği henüz belirlenemeyen bir kişi tarafından silahla ateş açıldı. 
     Saldırıda, Mustafa Deryahan sağ dizinden vurularak yaralandı. Amerikan Hastanesi'ne kaldırılarak tedavi altına alınan Deryahan'ın sağlık durumunun iyi olduğu öğrenildi. 
     Polis, olay yerinden uzaklaştıktan sonra Ortaköy'de taksiden inen saldırganın yakalanması için çalışmaların sürdürüldüğünü bildirdi. 
     





</TEXT>
</DOC>
