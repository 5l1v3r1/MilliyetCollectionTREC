<DOC>
<DOCNO> 92953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/spor/spo30.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Kırkpınar’da çifte sürpriz      641. Tarihi Kırkpınar Yağlı Güreşleri’nde dün tüm boylarda pehlivanlar er meydanına çıktı. Adalet Bakanlığı’nın özel izniyle başpehlivanlık güreşlerine çıkan Sezgin Yüksel, ilk turda Savaş Yıldırım karşısında pes etti. Yıldırım, 3. turda da geçen yılın şampiyonu Vedat Ergin’i puanlamada yendi. Favorilerden Cengiz Elbeye de, ilk turda puanlama güreşinde Zekayi Albay’a teslim oldu. 36 pehlivanın katıldığı Kırkpınar’da rakiplerini yenen Ahmet Taşçı, Kenan Şimşek, Şükrü Kazan, Savaş Yıldırım, Nail Kurt, Ümit Balta, Hasan Tuna ve Ekrem Yavuz bugün başpehlivanlık için kapışacak. 
     
Monica Seles dördüncü turda      TENİSTE yılın üçüncü ve en büyük Grand Slam turnuvası olan Wimbledon’da tek bayanların dört numaralı favorisi ABD’li Monica Seles dördüncü tura yükseldi. Seles, üçüncü turda karşılaştığı Japon Ai Sugiyama karşısında ilk seti 6 - 4 kaybetmesine karşın maçın diğer setlerini 6 - 1 ve 6 - 4 alarak tur atlamayı başardı. Tek bayanlarda Bulgar Magdalena Maleeva 19 , 10 numaralı seribaşı İtalyan Silvia Farina Elia’yı 7 - 6 ve 6 - 4’lük setlerle safdışı bırakarak dördüncü turdaki yerini aldı. 
     
Kürekte büyük heyecan      TÜRKİYE Kupası Kürek Yarışları, Sapanca Gölü Kırkpınar parkurunda sürüyor. 12 eleme ve 14 final mücadelesinin yapıldığı yarışlar sonucunda, genç A erkeklerde Türkiye Denizcilik İşletmeleri ile Şişecam Çayırova 3’er birincilik elde etti. Genç A bayanlarda Şişecam Çayırova 3, Galatasaray da 1 birincilik kazanırken, genç C erkeklerde Şişecam Çayırova ve Fenerbahçe, genç C bayanlarda ise Fenerbahçe ve Anadoluhisarı 1’er birincilik aldı. 
     



 SPOR 






























</TEXT>
</DOC>
