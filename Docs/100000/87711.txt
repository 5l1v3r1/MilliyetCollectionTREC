<DOC>
<DOCNO> 87711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sonspo04.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala, Ancelotti'ye kin kustu.. 
</HEADLINE>
<TEXT>

     Galatasaray'ın, kiralık olarak AC Milan'dan aldığı Ümit Davala, İtalyan basınında çıkan demeçlerinde, AC Milan Teknik Direktörü Carlo Ancelotti'yi ağır bir dille suçladı. 
     ''Ancelotti yüzünden Dünya Kupası'nı kaybedebilirdim. Benim her zaman sağ kanat oyuncusu olduğumu bilmesine karşın 6 kez beni sol kanatta oynattı ve daha sonra beni bir kenara koydu. Bunu Dünya Kupası'na gitmemem için yaptı'' diyen Ümit Davala, Ancelotti olduğu sürece Milano'ya dönmeyeceğini söyledi. 
     1 yıllığına Galatasaray'a kiralanan Ümit, ''Kırmızı-siyahlı 
     formayla bir kez daha denemek beni memnun eder. Ama Ancelotti kalana kadar ben Milano'ya dönmeyeceğim. Eğer Dünya Kupası'na gelemeseydim bu onun suçuydu. Neyse ki büyük bir teknik direktörümüz var. Beni anladı ve kadroya çağırdı'' dedi. Corriere dello Sport Gazetesi, Ümit'in bu açıklamalarını, ''Ümit'in Ancelotti'ye kini'' başlığıyla verdi. 
     





</TEXT>
</DOC>
