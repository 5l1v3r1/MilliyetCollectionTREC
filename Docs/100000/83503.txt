<DOC>
<DOCNO> 83503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/guncel/gun05.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk annelerin bebekleri 
</HEADLINE>
<TEXT>

Cengiz E., Yıldız T. ve Okan C... Onlar "çocuk annelerin" bebekleri. Anneler Günü’nü, anneleri ile ayrı ayrı yurtlarda geçirecekler 
     YILDIZ YAZICIOĞLU Ankara 

     Bugün tüm dünyada Anneler Günü kutlanıyor. Annesi olanlar anneleriyle birlikte... Kimsesizler yine hüzünlü... Ama bir de "çocuk anneler"in bebekleri var yalnız... İstatistiklere göre, Türkiye’de halen ergenlik çağındaki her 100 kişiden 10’u çocuk anne oluyor. 
     Sosyal Hizmetler ve Çocuk Esirgeme Kurumu’na SHÇEK bağlı kuruluşlarda koruma altına alınsalar da uyum sağlayamayan çocuk anneler, bebekleriyle de birlikte olamıyor. Şimdi bu çocuk annelere, bebekleriyle birlikte olma imk nı sunacak yeni bir merkez hazırlanıyor. 
     
     Maviş gözlü 
     Maviş gözlerle dünyaya bakan Cengiz E.’nin annesi D.E. 19 , 16 yaşında tanıştığı bir gençten hamile kalmış ve Adapazarı’ndaki yurttan kaçmış. Reşit olur olmaz da yurttan ayrılmış. Oğlunu da aramıyor. 
     Yıldız T.’nin annesi A.T. 15 yaşında. 13 yaşındayken hamile kalmış. A.T., Yıldız’ın evlatlık verilmesine karşı çıkıyor ama bebeğini görmeye gitmiyor. A.T., şu anda kaçak ve reşit olmadığı için emniyet güçlerince aranıyor. 
     Okan C.’nin annesi H.C. 16 , Ankara’ya uyum sağlayamadığı için İstanbul’daki yurtta kalıyor. H.C., oğlunu görmese de özlediğini söylüyor. 
     



 GÜNCEL 















</TEXT>
</DOC>
