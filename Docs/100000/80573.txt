<DOC>
<DOCNO> 80573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/soneko17.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakıp Sabancı "Kendim için değil fukara için konuşuyorum" 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, Dünya Türk İşadamları 4. Kurultayı'nda dün söylediği ''Bir elimizde 200 milyar dolar borç var, öbür elimizde ne var Üçün biri var be...'' sözleriyle ilgili olarak, ''Ben kendim için, Sabancı camiası için konuşmuyorum. Ben fukaralar için, dar gelirlilerle alakalı konuşuyorum, pahalılılıktan, işsizlikten konuşuyorum. Gelip bana, kurban olayım iş ver diyenleri görünce bağrım yanıyor'' dedi. 
     Türk Hava Yolları'na ait bir uçakla İzmir'e gitmek üzere Atatürk Havalimanı'na gelen Sabancı, VIP Salonu'nda gazetecilerin dün Türk İşadamları Kurultayı'nda yaptığı konuşmaya ilişkin sorularını yanıtladı. 
     Bir aksiyonu ortaya koyduğunu ve onunla beraber pozitif ve negatif düşüncelerin üremeye başladığını kaydeden Sabancı, ''Amaç birilerini kırmak, birilerine negatif pompalamak değil. Amaç, daha güzel bir Türkiye'' diye konuştu. 
     Sözlerinin kendisi için olmadığını, dar gelirli ve fukaralar adına konuştuğunu ifade eden Sabancı, şöyle dedi 
     ''Üçün biri oldu deyince, Sabancı Holding oldu, Odalar Birliği oldu, devlet kuruluşları oldu dendiği zaman ben diyorum ki, Devlet kuruluşları iyi oldu mu Olmadı, Odalar Birliği yetkililerine sorsak daha iyi olunabilirdi de oldunuz mu Onlar da daha iyi olabilirdik diyecekler. Sabancı Holding daha iyi olabilir. Diyeceksiniz ki, Gözünü Allah doyursun, daha iyi olup ne olacak O zaman ben diyorum ki, ben kendim için konuşmuyorum, Sabancı camiası için konuşmuyorum. 
     Ben fukaralar için, dar gelirlilerle alakalı konuşuyorum, pahalılılıktan, işsizlikten konuşuyorum. Gelip bana, kurban olayım iş ver diyenleri görünce bağrım yanıyor.'' 1964 yılından beri Odalarda görevli olduğunu ve meseleleri çözmede 
     diyalog aradığını ancak verimli diyalogu yakalayamadığını anlatan Sabancı, ''Peki meslek odalarına, çiftçilere, madencilere, mühendislere, sanatçılara, sendikacılara, bilim adamlarına, üniversite yetkililerine soralım İyi diyalog var mı Mercilerle meseleleriniz çözmekte neticeler aldınız mı Kime sorarsak umuyorum ki yeterince verimli neticeler yok. Birbirimizle oturup akılcı reçeteler yazmaya tamam değiliz'' diye konuştu. 
     
     Ekonomik ve Sosyal Konsey neden toplanmıyor 
     Ekonomik ve Sosyal Konsey'in uzun bir süredir toplanmamasını da eleştiren Sabancı, şöyle devam etti 
     ''Bir müessese kurulmuş, yapanlara teşekkür ediyorum. Adını da Ekonomik Sosyal Konsey koymuşlar. Bu kadar önemli bir konsey uzun zamandan beri toplanmıyor. Bu konseyde bütün kesimler var. Bunlar uzun zamandır niye toplanmamaktadır Bugün işçi-işveren konuları tırmanmaya başladı. Sendikal günler tekrar yaşanmaya başlanıyor. Bunu yaşarken ne güzel birşey Ekonomik Sosyal Konsey'e varılacak işçi kesimi fikrini söyleyecek, öbür kesim kendi fikrini söyleyecek. Sonunda konseyin başkanı ve yetkilileri diyecek ki doğrular burada 65 milyonun doğruları nerede onu bulacak. 
     Benim konuşmam, 200 milyar dolar burada dururken, öbür tarafta fukaralık, pahalılık vardı. 200 milyar doları harcarken güzel reçeteler yazdık da mutluluk yakaladık mı 200 milyar doları harcarken enflasyonu, pahalılığı indiremedik. Özelleştirmeyi yaptık mı Borsa istediğimiz gibi mi Hayır. Güçlü Türk lirası var mı Yok. Neticede 200 milyar doları harcadık ama 3 bin dolar milli geliri son 2 senede 
     yukarıya çıkarma yerine 2 bine indirmişiz. Kardeşim matematik konuşsun dediğimiz zaman bu konuşuyor. Yabancı sermaye gelmiyor. Yabancı sermayenin gelmesi şart matematik böyle diyor. İşsizlere yeni işyeri açma mecburiyeti var.'' 
     





</TEXT>
</DOC>
