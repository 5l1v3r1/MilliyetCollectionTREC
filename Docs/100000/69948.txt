<DOC>
<DOCNO> 69948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/yasam/yas06.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayali sohbet’ hırsız kovalar 
</HEADLINE>
<TEXT>

Emniyet, evine hırsız giren vatandaşa Uyur gibi yapmak yerine hayali bir arkadaşınızla sohbet edin’ önerisinde bulunuyor... 
     TESLİME TOSUN DHA 

     Emniyet Genel Müdürlüğü, hırsızlarla başetme formüllerinin yer aldığı broşüründe evine hırsız giren vatandaşlara ilginç önerilerde bulunuyor. 
     Uzman polislerce hazırlanan kitapçıkta, gece eve giren hırsızı fark edip uyanan vatandaşlara şöyle bir formül öneriliyor 
     "Ne uyuyor süsü verin ne de hırsıza müdahale edin. Her ikisi de risklidir. En iyisi ışığı yakıp, odanın içinde hareket etmeye başlamak. Kendi kendinize bile olsanız, hayali arkadaşınızla yüksek sesle konuşuyormuş gibi yapın. Hırsız riskle karşılaşmak yerine kaçmayı deneyecektir." 
     Kısa süreli evden çıkışlarda ise lambaları açık bırakmak iyi bir önlem olarak değerlendiriliyor. 
     
     Savunmasız hedefler 
     Hırsıza karşı alınacak önlemler arasında çocuklara ziynet eşyası takılmaması önerisi de var. Uzmanlar, "Çocuklarınıza altın küpe, bilezik, kolye gibi süs eşyaları takıp, bakkala göndermeyin. Çünkü hırsızlar için çocuklar, savunmasız bir hedeftir" hatırlatmasını yapıyor. 
     Kapkaç olaylarına da değinilen broşürde, kaldırımdan giden vatandaşlara, geldiği yönde yürümemeleri tavsiye edilirken, duraklar ile stadyum gibi kalabalık yerlerin kapkaç için ideal mekanlar olduğu hatırlatılıyor. 
     
     
     



 YAŞAM 
















</TEXT>
</DOC>
