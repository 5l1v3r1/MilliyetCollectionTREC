<DOC>
<DOCNO> 56998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sondun16.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaplancıların derneğinde tabanca bulundu 
</HEADLINE>
<TEXT>

     Almanya'da faaliyetleri yasaklanan İslami Cemaat ve Cemiyetleri Birliği'nin İCCB Düsseldorf kentindeki dernek bürolarında yapılan aramalarda 1 tabanca bulunduğu bildirildi. 
     Düsseldorf polisi, dün yapılan aramalarda 1 tabanca ile ''büyük ölçüde zarar verebilecek'' 30 mermi bulunduğunu belirtti. Polis, yaklaşık 70 memurun Düsseldorf ve Neuss kentlerinde yaptığı aramalarda, çok sayıda belge ve video kasetlerine, ayrıca derneğin mal varlığına da el konulduğunu kaydetti. 
     Öte yandan, İCCB'nin yasaklanmasını eleştiren İslam Toplumu Milli Görüş IGMG Başkanı Mehmet Erbakan, ''Yasak kararı, Ramazan ayının bitmesine 3 gün kala yanlış bir zamanda alınmıştır'' dedi. 
     Erbakan, camilerin korunması gerektiğine dikkati çekerek, ICCB'ye ait camilerde namaz kılınmasına izin verilmesi gerektiğini söyledi. 
     Federal Anayasayı Koruma Dairesi tarafından izlenen IGMG, yaklaşık 27 bin üyesi ile Almanya'daki en büyük dini kuruluş. 
     






</TEXT>
</DOC>
