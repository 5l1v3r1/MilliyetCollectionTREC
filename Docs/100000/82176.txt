<DOC>
<DOCNO> 82176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/spor/spo01.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Angarya bitti 
</HEADLINE>
<TEXT>

Beşiktaş’ın galibiyet hasreti, Gaziantep’te de devam etti. Bir topu direkten dönen Siyah - Beyazlılar, Maxim’in golüne engel olamadı 
     GAZİANTEP’TE dostluk gösterileri ile başlayan karşılaşmada, hakemliğe veda eden Kadir Tozlu’nun kötü tezahürata karşı iki anons yaptırması ile devam etti. Bu maç sadece Tozlu’nun değil Daum’un da vedasıydı. Beşiktaş etkili olduğu dakikalarda Ahmet Yıldırım ile üst direğe takıldı. 45’te de Maxim şık bir kafa vuruşuyla Asper’i avladı. 
     
Daum veda etti      ALMAN hoca, Yıldırım Demirören ile birlikte bir basın toplantısı düzenledi. Demirören, "Mahkeme yüzünden ayrılık kararı verdik"" dedi. Daum, yönetim ile iyi bir çalışma ortamı bulduğunu belirtti, "Benden daha iyi bir hoca bulup daha iyi bir kadro kurarlarsa başarılı olurlar. Başkan Serdar Bilgili ekonomik krizde nasıl kulüp yönetileceğini göstermiştir. Ancak Yıldırım Demirören’in özel katkısı olmasa şimdi elimizde bir şey olmazdı" diye konuştu. 
     İKİNCİ vatanı Türkiye ve Beşiktaş’tan ayrılmasının kendisi için zor olacağını belirten Daum, "Buradaki her şeyi ve herkesi kalbimde götürüyorum" ifadesini kullandı. Alman hoca şunları söyledi "Dava bitinceye kadar çalışmayacağım. Oyuncularım birçok maçta kapasitelerinin üzerine çıktı, ancak bireysel kalitesizlik sonucu etkiledi.Türk halkı hayatımın en zor anlarında bana destek oldu. Buna başka bir yerde rastlayamam. Herkese minnettarım." 
     100. yılda taraftarın, borclarla değil şampiyonluklarla ilgileneceğini belirten Daum sözlerini şöyle tamamladı "Galatasaray’ın şampiyonluğunu kutluyorum. En iyi kadro onlardaydı. Kalbim Şenol Güneş ve Milli Takım’la birlikte. En büyük rüyam Yıldırım Demirören ve Levent Kızıl ile birlikte Japonya’ya gidip Dünya Kupası’nda Türkiye - Almanya finalini izleyebilmek. Bizimle her gün birlikte olan basın mensuplarını da öpüyorum." 
     
Engin’in adamları      SİNAN Engin’in 26 Nisan’da başlayan Brezilya seferi, 6 Mayıs Pazartesi günü sona erecek. Atletico PR takımında top koşturan Jose Kleberson, Alessandro da Conceiçao Pinto, Alex Mineiro ile Flamengo’da oynayan Beto’ya hayran kalan Engin, dört sambacının mutlaka alınması yönünde görüş bildirecek. 
     
Nouma çabası      YILDIRIM Demirören, Nouma ile sürekli temas halinde olduğunu söyledi. Demirören, "Kendisiyle hiçbir sorunumuz yok. Bu hafta içi Fransa’ya gidip Marsilya’yı da ikna edeceğim" dedi. 
     
Keskin’e görev      ALT yapıya eski futbolcu Gökhan Keskin getirilecek. İstanbulspor’da Aykut Kocaman’ın yardımcılığını yapan Keskin ile anlaşma sağlandı. 
     
Aybaba’ya umut      YILDIRIM Demirören, Samet Aybaba ile bir araya geldi. Demirören "Pazartesi yapacağımız toplantıda herşey belli olacak. Seninle çalışmak isteriz. Ancak yönetimin yerli hoca için karar vermesi lazım" diye konuştu. Aybaba, Demirören’e, "Fatih Terim, Maxim ile anlaşmış. Ne yapıp, edin bu oyuncuyu alın" dedi. 
     



 SPOR 

































</TEXT>
</DOC>
