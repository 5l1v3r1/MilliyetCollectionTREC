<DOC>
<DOCNO> 52844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/dunya/dun05.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröristin son aşk mektubu 
</HEADLINE>
<TEXT>
Ölüme gidiyorum’ 
     MÜNİH Milliyet 

     ABD’ye düzenlenen saldırılarda, uçaklardan birini kullanan pilotlardan Hamburglu terörist Ziad Jarrah’ın, eylemi düzenlemeden önce Bochum’da yaşayan sevgilisine uzun bir mektup yazdığı ortaya çıktı. 
     "Focus" dergisindeki habere göre 26 yaşındaki terörist, sevgilisine geri dönmemek üzere aldığı görev dolayısıyla ölüme gittiğini yazdı. Federal Başsavcı Kay Nehm, veda mektubunun gerçek olduğunu doğrularken, mektubun sahibine ulaşmadığını belirterek, konuyla ilgili açıklama yapmadı. 
     Jarrah’ın sevgilisine yazdığı mektubu Amerika’da uçuş eğitimi aldığı Pittsburgh kentinden yolladığı, ancak mektubu alan kimse çıkmadığı için mektubun geri döndüğü, daha sonra da FBI’ın el koyduğu kaydedildi. 
     
     



 DÜNYA 















</TEXT>
</DOC>
