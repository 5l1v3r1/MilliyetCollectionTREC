<DOC>
<DOCNO> 59986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sondun11.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi insan kopyalanmasına karşı... 
</HEADLINE>
<TEXT>

     Avrupa Konseyi Genel Sekreteri Walter Schwimmer, Avrupa'da insan klonlanmasına karşı çıktı. 
     Schwimmer, Avrupa Konseyi'nin 2003 yılındaki en önemli hedeflerinden birinin, tıp ve biyoloji alanlarında insan haklarının korunması ile ilgili mekanizmaları güçlendirmek olduğunu bildirdi. 
     Schwimmer, 1999 yılında yürürlüğe giren tıp alanındaki Avrupa Sözleşmesi ile 2001 yılında sözleşmeye eklenen insanların kopyalanmasını yasaklayan protokole bütün üye ülkelerin taraf olmasını istedi. 
     Schwimmer, üye ülkelerin bu sözleşmelere taraf olarak Avrupa'yı ''klonlamadan arındırılmış kıta'' haline getirmeleri çağrısında bulundu. 
     Genel Sekreter ayrıca, Avrupa Konseyi'nde gözlemci statüsü bulunan ABD'nin de bu konuda kendileriyle işbirliği yapmasını istedi. 
     





</TEXT>
</DOC>
