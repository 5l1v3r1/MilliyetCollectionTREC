<DOC>
<DOCNO> 84871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/yasam/yas04.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Coulthard, Türkiye aleyhine gaza bastı 
</HEADLINE>
<TEXT>

Formula 1’in ünlü İskoç pilotu David Coulthard, Türk yat yapımcılarının 2.4 milyon dolarını dolandırdığını iddia edip ekledi Formula gitse de ben Türkiye’ye asla gitmem 
     ZEKİ DOMAÇ 

     McLaren takımının dünyaca ünlü İskoç Formula 1 pilotu David Coulthard, Türk yat yapımcılarınca dolandırıldığını öne sürdü. Alman dergisi Focus’a konuşan Coulthard, Türkiye’de 2 yıl içinde bitirilmek üzere 32 metrelik yat ısmarladığını ve 2 milyon 400 bin dolar yaklaşık 3 trilyon 360 milyar lira ödediği halde, teknenin h l tamamlanmadığını iddia etti. Ünlü İskoç Formula 1 yarışçısı, Legend Notica’ adlı Türk yat şirketiyle 3 milyon 500 bin dolara anlaştığını da kaydederek, "Aradan 16 ay geçtiği halde yatın sadece yüzde 30’u bitirilmiş" dedi. 
     
     "Paralar İsviçre’ye kaçırıldı" iddiası 
     Ünlü yarışçı, bu yüzden Türkiye’de yapılması düşünülen Formula 1 yarışlarıyla ilgili duygularını da Çok olumsuz’ diyerek özetlerken, Coulthard’ın avukatları da, firmanın paraları İsviçre’ye kaçırdığını iddia etti. Focus’un haberinde, Türk yargısının da benzeri olayların peşinde olduğu belirtilerek, adı geçen firmanın kurulduğundan bu yana tek bir tekneyi tamamlamadığı ileri sürüldü. 
     



 YAŞAM 














</TEXT>
</DOC>
