<DOC>
<DOCNO> 66150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/spor/spo04.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönetime istifa daveti 
</HEADLINE>
<TEXT>

Bordo - Mavili taraftarlar, 90 dakika sonunda Denizli’yi alkışlarken, Özkan Sümer yönetimini istifaya çağırdı 
     LİGDE kötü gidişe "dur" diyemeyen Trabzonspor dün de Denizlispor mağlubiyeti ile kupaya veda edince Bordo - Mavili taraftarlar isyan etti. Karşılaşmanın bitimi ile Özkan Sümer yönetimini istifaya davet eden Trabzonspor taraftarları yarı finale yükselen Denizlispor’u da uzun süre alkışladı. Denizlisporlu futbolcular gol sonrası formalarını kaldırarak bir süre önce vefat eden Doğan Seyfi’nin resimlerini taşıyan tişörtleri gösterip sevinçlerini yaşadılar. 
     
     Briegel Şanssızdık 
     TRABZONSPOR Teknik Direktörü Briegel, "Biraz şanssızlık, biraz da beceriksizlik tur atlamamıza engel oldu "dedi. Alman hoca, rakip kaleciyi geçemediklerini, bu futbolu devam ettirmeleri halinde ligde tırmanışa geçebileceklerini söyledi. Briegel, "istifayı düşünüyor musunuz " sorusuna ise "Ben size böyle bir şey soruyor muyum" yanıtını verdi. 
     
     Tam destek 
     LİGDE kötü günler geçiren Trabzonspor’un dün Denizlispor ile oynadığı kupa maçını 17 yönetici izledi. Bordo - Mavili yönetim dönüm noktası olarak baktığı bu kritik karşılaşmada takımlarına büyük destek verdi. 
     



 SPOR 


























</TEXT>
</DOC>
