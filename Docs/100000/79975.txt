<DOC>
<DOCNO> 79975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sonspo05.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Fenerbahçe'nin şampiyonluk için 10. kapışması.. 
</HEADLINE>
<TEXT>

     Birinci Süper Futbol Ligi'nin 44 yıllık tarihinde Galatasaray ile Fenerbahçe, şampiyonluk için 10. kez birbirleriyle mücadele ediyor. 
     Birbirleriyle yaptıkları maçlar dahi Avrupa'nın önemli derbileri arasında yer alan iki kulüp, ligde 10. kez birbirlerini geçerek, mutlu sona ulaşmaya çalışıyor. 
     1959 yılında kurulan Birinci Futbol Ligi'nin ilk sezonunu Fenerbahçe ilk sırada tamamlarken, takipçisi Galatasaray ikinci olmuştu. 
     Galatasaray ile Fenerbahçe, 43 yılın ardından 2001-2002 sezonunda da şampiyonluk için kapışıyorlar. 
     İki büyük takımın şampiyonluk mücadelesi yaptığı sezonlarda, Galatasaray az da olsa Fenerbahçe'ye sayısal olarak üstünlük kurdu. İki takımın ilk iki sırayı aldığı sezonlarda ''Aslan'' 5 kez mutlu sona ulaşırken, ''Sarı kanarya'' ise 4 kez rakibini geçmeyi başardı. 
     
     18 yıl ara vediler 
     Galatasaray ile Fenerbahçe ligde zirve için üst üste 18 yıl birbirleriyle mücadele edemediler. 
     Ligde Trabzonspor efsanesinin başladığı 1975-76 sezonuyla birlikte iki takım, 18 yıl boyunca birbirleriyle şampiyonluk mücadelesi yapamadılar. Bu dönemde Fenerbahçe 10 kez ligde ilk iki sırada yer alırken, Galatasaray ise ligi 6 kez ilk iki sırada bitirebildi. 
     Galatasaray ile Fenerbahçe son 10 yılda ise 4. kez şampiyonluk için birbirleriyle yarışıyorlar. 
     





</TEXT>
</DOC>
