<DOC>
<DOCNO> 75232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yasam/yas01.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökkuşağı’nın kara talihi 
</HEADLINE>
<TEXT>

Japonların kurmak istediği Gökkuşağı Evi’ kaynak kurbanı olunca, burada tedavi görmesi gereken öksüz ve yetim 100’e yakın çocuğun izi kaybedildi 
     BÜLENT ÖZDEMİR İstanbul 

     Marmara’da yaşanan 17 Ağustos depreminin ardından Türkiye’ye yardıma koşan ülkelerin başında Japonya yer aldı. Japon sivil toplum örgütleri depremle ilgili deneyimlerini paylaşmak ve depremzede vatandaşların yaralarını sarmak için afet bölgesine koştu. Geliştirilen projeler arasında Rainbow House’ yani Gökkuşağı Evi’ de vardı. Daha önce Kobe ve Tayvan’da da inşa edilen bu evin amacı, depremzede çocuklara hoş bir ortamda psikolojik destek vermekti. Kobe ve Tayvan’da çocuklara olumlu etkisi kanıtlanan evde, çocuklar rehabilite edilecek ve eğitilecekti. 
     
     Ne ümit kaldı ne çocuk 
     Ancak depremin üzerinden yıllar geçti, proje için Türkiye’ye gönderilen yardım paralarından aktarılacak pay, söz verilmesine rağmen ödenmedi. 
     Çocukların ruh sağlığını düzeltecek projede tek bir adım bile atılmadı. Kocaeli Üniversitesi Eğitim Fakültesi’nden Yrd. Doç. Gülşen Öztürk ve Öğretim Üyesi Yıldız Ulusoy’un, Gökkuşağı Evi’nin kurulabilmesi için ilk günden bu yana harcadığı büyük çaba da, hiçbir işe yaramadı. Yetkililere üniversite olarak ellerinden gelen yapacaklarını, ancak maddi destek veremeyeceklerini söylediklerini belirten Ulusoy, Gökkuşağı’nın kararan rengini şöyle anlattı "Büyük para yardımlarının yapıldığı dönemde devlet ve özel firmalardan beklentilerimiz oluştu. Ama işler umduğumuz gibi gitmedi. Hangi kapıyı çalsak, Başlayın, görelim’ denildi. Zaten sorunumuz da bu. Bir başlayabilsek..." 
     Ulusoy, depremin ardından birçok çocuğun terapisini üstlendiklerini, ancak önce çadırlarda sonra prefabriklerde ardından kalıcı konutlarda yaşadıkları için de, Gökkuşağı Evi’nde tedavi edilmesi gereken 100 kadar depremzede çocuğun izlerini kaybettiklerini söyledi. 
     Çoğunluğu yetim ya da öksüz kalan çocukların durumunu tarif edemeyeceğini belirten Ulusoy, sözlerini de şöyle bitirdi "Depremden bu yana psikiyatrik eğitim verebildiğimiz çocuk sayısı sadece 10. Oysa buna ihtiyacı olan binlercesi var. Çocukların kağıt üzerindeki vasilere değil sevgiye ihtiyaçları vardı. Ümidimizi kaybetmek üzereyiz..." 
     
     Gökkuşağı’nda neler olacaktı 

</TEXT>
</DOC>
