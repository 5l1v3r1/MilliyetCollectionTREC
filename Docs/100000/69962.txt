<DOC>
<DOCNO> 69962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/yazar/ozkan.html </URL>
<DATE> 2002/02/28/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
İşte kutlanacak takım 
</HEADLINE>
<TEXT>

Şike çetesi soruşturmasına müdahil olan Antalyaspor suç duyurusunda bulunuyor. Kulübün yönetim kurulu üyesi Avukat Murat Bulut, "Gerçeklerin bütün çıplaklığı ile ortaya çıkarılmasını istiyoruz" dedi 
     Şike çetesi soruşturmasında nihayet bir takım temiz toplumdan yana tavır koydu. Antalyaspor, suç duyurusunda bulunuyor. Bu olayın sivil toplum tarafından kabulü noktasında atılan çok önemli bir adım. Futbol sistemindeki kokuşmaya karşı ilk müdahale de bu. Antalya’yı ve temiz toplum mücadelesine katkıda bulunan yöneticilerini kutluyorum. 
     Antalyaspor Yönetim Kurulu üyesi avukat Murat Bulut bu konuda dün şunları söyledi bana "Türkiye profesyonel futbol liglerinin şike iddiaları ile sarsılması üzerine, hakem hataları ve kurul kararlarından en fazla mağdur olan Antalyaspor olarak ilgili savcılığa başvuracağız. Bu soruşturmaya müdahil olmak ve gerçeklerin bütün çıplaklığı ile ortaya çıkartılmasına katkıda bulunmak istiyoruz. 
     
     Şikeciler kadar cesur olmak 
     Türkiye profesyonel futbol ligleri ve özellikle çekişmenin doruğa ulaştığı süper lig, yüz milyonlarca doların dolaşımda olduğu büyük bir sektör. Bu sektörün açık, sağlıklı ve sürdürülebilir olarak yaşaması ve gelişmesi için hepimizin ama özellikle kulüplerin yapabileceği pek çok girişim bulunmakta. Hakem hataları ve saha dışı girişimlerle adeta ligden düşmeye mahk m edilmeye çalışılan takımlar var. Antalyaspor bugüne kadar sürdürdüğü onurlu, açık ve sportif ilkelere bağlı çalışmalarının bir devamı olarak, Türkiye Süper Ligi takımları içinde şike iddialarına ilişkin olarak cumhuriyet savcılığına suç duyurusunda bulunacak ilk kulüp olacak. Antalyaspor olarak şike ve bahis iddiaları ile ilgili olarak soruşturmayı yürüten Kadıköy Cumhuriyet Başsavcılığı’na başvuracağız. 
     Hiç kimse, bazı çevrelerin küçük çıkarları için, Antalya dahil hiçbir kenti ve kulübü haksızlığa uğratma hakkına sahip olamaz. Antalyaspor’un bu girişimi ve çabaları başarılar kazanan spor kulüplerinin şaibelerden kurtulmasına da katkı sağlayacaktır. Şike, şaibe, yanlı hakem kararları ile sarsılan spor dünyasının bütün bu iddialardan kurtulması için Antalyaspor, suç duyurusunda bulunmayı ve açılabilecek ceza davasına müdahil olarak katılma isteminde olmayı, spor anlayışının bir gereği saymaktadır. Antalyaspor’un, şike yaptıkları iddia edilenler kadar cesur olacağından kimse şüphe duymamalıdır. Antalyaspor onurlu ve sportif ilkelere bağlı çalışmasını sürdürecektir." 
     
Eski düdük yeni borazan      Ali Fevzi Bir televizyonların birinde ayarlı programda söyledikleriyle hakem ilişkilerini de ortaya koyuyor. Bunları televizyonda izliyor olmam Türkiye’nin içinde bulunduğu durumu gösteriyor zaten. Ali Fevzi Bir aralarında asker kökenli üç kişinin de bulunduğu bir grup hakeme, kadın sunmuş. Kendini savunuyor güya, "Ne var be bundaaa, ne olmuş yaniiii... Yapılır mı bu haber beee..." 
     Allahım aklımı koru. Adam kumarhaneci, çeteci, cinayetle suçlanmış, kaçak, mahk m, mafya, son marifeti şikecilikle suçlanıyor, Türkiye yankılanmış Susurluk diye, dünya yankılanmış, İngiliz gelip mafya romanı yapmış, dünyada en çok satan kitap olmuş, arkadaşları hakem... Bu onlara kadın ile otel ayarlaması yapıyor. Bunu haber yapanlar tu kaka. Adam yıkanıp paklanıyor bir güzel ve avazı çıktığı kadar bağırttırılıyor televizyonda "Ne varrrrr buunnnndaaaaa yaaa..." 
     Şaka olmalı... Kamera şakası. Ama değil gerçek. "Arpasız olmaz" diyor telefon konuşmalarında ya, bir hakemin ayarlanması için teknik direktöre Ali Fevzi Bir, genç sunucu gazetecilik nedir biliyor, namusu ve midesi belli ki kaldıramıyor olanları, soruyor "Arpa nedir ". Yanıt "Ne olacak yaaaaa, arkadaşlar arasında bu konuşulur"... Arpasız konuşturulur mu bunlar, olmaz 
     
Salya sümük dengesizliği      Ağzının heyecandan salya sümük dengesini yitirmiş bir eski düdük, kime sayın diye hitap edeceğini bilemeyen saygısız, sayın diye diye saydırıyor soruları, aldığı yanıttan şoke oluyor. Bir’in bana yönelttiği en büyük suçlama karşısında şaşkın kalakalıyor... İnanamadı bana. Evet ben takıntılıymışım Susurluk’a... Çeteci Bir doğru söylüyor. Takıntım var Susurluk gibi karanlık bataklıklara. Ama eski düdük, yeni borazan, hakem demeye dilim varmıyor çünkü, bir de doktormuş, hem de eski hükümet tabibi hayret.. Kadın ayarlamaları olağan sayıyor Hipokrat yeminin çarpar seni. O çarpmazsa hekim etik kurulları çıkar yakında karşına hiç merak etme. 
     Peki ama senin hukuk diye de bir takıntın yok mu Aranan adamı alıp karşına yalanlardan dolma yapıyorsun da, hiç korkmuyor musun bana da hesap sorarlar diye Ahlak, namus, erdem, onur ne olacak Sen eski hakemsin, sana kadın yollasalar maçtan önce kabul eder miydin Telefon etseler telefonlarına çıkar mıydın İzlediklerime, duyduklarıma inanamıyorum. Bir de tarafsızmış arkadaşlar. Haydi oradan be. Hırsıza, mafyaya, çeteye karşı tarafsızlık olur mu Hukuk önünde tarafsız olur, gazeteci hukuka bakar, hukuktan yana olur, arpayı sorar. O paraları nereden buluyorsun, o kadınları ne için yolluyorsun diye. Sormazsa olmaz zaten. 
     
     







Evet, Kuvayı Milliye 


Yaşşa G.Saray 


İdam masaya yatırıldı 


Kuru bir yazı Karen Fogg olayı... 


Karakollar azalacak ama 


En zayıf halka mı 


"O gece" 


Krizi tahmin edebilir miydik 


Yeni bir barış süreci mi 


Federasyon şikeye gerçekten karşı mı 


Özelleştirme me politikamız 


İşte kutlanacak takım 


Ali Kemal ya da "Artin Kemal" 


Türbülans 


İspanya Türkiye için neden önemli 


Üç dış güç aldı bizi götürüyor 


Akdeniz’de Türkiye’yi unutun 


</TEXT>
</DOC>
