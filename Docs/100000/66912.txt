<DOC>
<DOCNO> 66912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/yazar/tamer.html </URL>
<DATE> 2002/02/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Koç ve Sabancı, kapasite kiralayıp cep'e girecek 
</HEADLINE>
<TEXT>

     Koç da Sabancı da cep telefonu ihalelerinde ipi göğüsleyemediler, ama gelecek yıl belki de çok daha ucuz tarafından mobil operatör olabilecekler. Telecom Italia ile birlikte 2.5 milyar dolar gibi yüksek bir bedel ödeyen İş Bankası'nın ihaleyi kazanmış olmaktan ne kadar memnun olduğu ise ayrı bir konu tabii 
     Bazı mevzuat değişikliklerinin yapılmasıyla birlikte bu 2 büyük grubu mobil telefon piyasasında kendi markalarıyla görürseniz şaşırmayın. 2 grup da Turkcell, Telsim, Aria ya da AyCell'den kapasite air - time kiralayarak işe girişecekler, abone kaydedecekler. 
     Türk Telekom'un tekelinin 2003 başında kalkmasıyla birlikte düğmeye basılacak. Anlayacağınız ağır altyapı yatırımını yapmamış olmak, cep telefonunda tren kaçtı anlamına gelmiyor. Telekom tekelinin son bulmasıyla benzeri başka konularda da çok büyük yatırım gerektirmeyen, bölük - börçük çok sayıda fırsat çıkacağı belirtiliyor. Büyük grupların hepsi de bu fırsatlardan pay kapabilmek için pür dikkat hazırlıklarını sürdürüyor. 
     Bu arada ekonomi de biraz toparlanıp işler açılmaya başlarsa, Koç da Sabancı da belki ihaleyi kazanamadıklarına şükredebilirler bile. 
     
Hani İrlanda en güvenilir ülkeydi      Bugünün dünyasında olan - bitene yetişmeye imkan yok. En güvenilir bildiğiniz ülke, göz açıp kapayıncaya kadar güveninizi sarsacak dramatik bir olaya ev sahipliği yapabiliyor. 
     İşte 90'lı yılların en parlak yıldızı, dünyanın tek merkezi Amerika. Ve şimdi de işte İrlanda 
     İleri teknoloji yatırımlarının Avrupa'daki gözde ülkesi İrlanda, daha düne kadar Türkiye dahil tüm dünyaya "örnek vaka" olarak gösterilirken, son günlerde neredeyse Muz Cumhuriyeti muamelesi görecek Önce ilaç şirketi Elan, ardından da ülkenin en büyük bankası Allied Irish Bank'ın hesaplarında muhasebe hileleri yapıldığı ortaya çıkınca, bu 2 muteber şirketin hisseleri de borsada çok ciddi değer kayıplarına uğradı. Tahmin edebileceğiniz gibi "Acaba başka şirketlerde de benzeri muhasebe hileleri söz konusu olabilir mi " kuşkusu, Dublin Borsası'nı tümüyle aşağı çekti. 
     Bu arada Allied Irish Bank yöneticisinin, bankanın Amerika'da sahip bulunduğu 300 şubeli Allied First Bank'ın, 750 milyon dolar dolandırıldığını açıklaması da güveni olumsuz etkiledi. Demek ki en güvenilir müesseselerde bile usulsüz işlemleri, muhasebe hileleriyle uzunca bir süre kamufle etmek pekala mümkün olabiliyordu. Bu durumda muteber bilinen diğer müesseselerde de benzeri dolandırıcılıkların ya da büyük zararların bir anda ortaya dökülebilmesi pekala mümkündü. 
     FBI tarafından sorgulanmakta olan 750 milyon dolarlık dolandırıcılığın baş aktörü Amerikalı yatırımcı ise, Allied First Bank çalışanlarının yardımıyla bu operasyonu gerçekleştirdiği iddiasında. Eğer bu iddia kanıtlanırsa, Amerika'nın en büyük 50 bankası arasında yer alan, 6 bin çalışana sahip Allied First Bank'ın Amerika'daki faaliyetlerinin durdurulması bile söz konusu. 
     İşte bu olasılık, İrlanda'nın güvenilirliğine çok ciddi bir darbe indirebilir. 
     İrlandalı yatırımcıyı son dönemde üzen bir diğer olay da 1999'da özelleştirilen İrlanda Telekom'u Eircom'un Dublin Borsası'nda tepetaklak gidişi oldu. 3 milyon nüfuslu İrlanda'da yetişkin 500 bin kişinin büyük beklentilerle 2 yıl önce satın aldıkları Eircom hisseleri, Avrupalı dev telekom şirketleriyle birlikte büyük çaplı değer kayıplarına uğradı. İrlandalı yatırımcılar neredeyse ayaklanıyorlardı ki, şirketin bir kısım hissesi Vodaphone'a satıldı. 
     
     







Sevgililer gülü 


Saddam'ın mesajı 


Deliliğin gürültülü ırmağı New York'sa 


Etek ve söylem 


Nazım'ın son fotoğrafı 


Hocalar hala zam alamadı 48 


Kapıldım gidiyorum, bahtımın rüzg rına 


Akal Atilla, bu müjdeleri duyamadı 


Ne yanlış gitti 


Koç ve Sabancı, kapasite kiralayıp cep'e girecek 


Savaş kumpanyası komiklerini sunar 


Arsa değeri böyle bulunur 


Ağabeylik taslamanın sonu 


Bu ekonomi büyümeye nasıl geçecek 


"Çılgın Haftasonu" 


</TEXT>
</DOC>
