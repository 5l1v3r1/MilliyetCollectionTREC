<DOC>
<DOCNO> 78102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/guncel/gun03.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Su testisi yine yolu şaşırmadı 
</HEADLINE>
<TEXT>

Çakıcı’nın adamı olduğu öne sürülen Barış Çiftçi, Bayrampaşa’da parkta öldürüldü. Cinayeti Nuriş’in adamlarının işlediği iddia edildi 
     SABRİ SEVER İstanbul 

     Akmerkezde Selçuk Ural’ı vurma hazırlığı yaparken yakalanan Barış Çiftçi, Bayrampaşa’da öldürüldü. Çiftçi’nin yeraltı dünyasının hesaplaşmasına kurban gittiği ve Nuri Ergin’in adamları tarafından öldürüldüğü iddia edildi. 
     27 yaşındaki Çiftçi, dün saat 17.00 sıralarında Ortabahçe Muhtarlığı yanındaki parkta 3 kişinin silahlı saldırısına uğradı. Vücuduna çok sayıda kurşun isabet eden Çiftçi, kaldırıldığı Bayrampaşa Özel İren Hastanesi’nde yaşamını yitirdi. Saldırıdan sonra polis, Karagümrük’te birçok eve baskın düzenledi. Operasyonlarda 10 kişinin gözaltına alındığı belirtildi. 
     Çiftçi, Aksaray’da iki yıl önce Ergin’in adamları tarafından düzenlenen silahlı saldırıda 3 kişi ile birlikte yaralanmıştı. Daha sonra Nuri Ergin, kardeşi ve oğlunu öldürme hazırlığındayken gözaltına alınan Çiftçi, talimatı Çakıcı’nın verdiğini söylemişti. 
     
     Her olayda Çiftçi’ adı 
     Nuri Ergin’in kardeşi Zeynel Ergin’i de geçtiğimiz yıl silahla yaraladığı gerekçesiyle yakalanan Çiftçi ayrıca, Zeytinburnu’nda bir kahvehanenin silahlı kişilerce basılıp kurşunlanması olayına karıştığı ve silah zoruyla çek senet tahsilatı yaptığı gerekçesiyle Organize Suçlar Şubesi tarafından gözaltına alınmıştı. 
     



 GÜNCEL 

















</TEXT>
</DOC>
