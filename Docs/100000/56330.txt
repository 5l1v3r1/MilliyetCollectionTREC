<DOC>
<DOCNO> 56330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/son/sonspo06.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da durmak yok...Samsun maçı hazırlıkları başladı 
</HEADLINE>
<TEXT>

     Birinci Süper Futbol Ligi'nde Fenerbaahçe'yi 2-1 yenen Trabzonspor, Türkiye Kupası 4. kademesinde sahasında Samsunspor ile yapacağı maçın hazırlıklarını ara vermeden başladı. 
     Teknik direktör Hans Peter Briegel yönetiminde Mehmet Ali Yılmaz Tesisleri'nde yapılan ve yaklaşık 1.5 saat süren çalışmaya, sakatlıkları bulunan Salazar, Agustine, Da Silva ve Mehmet katılmadı. 
     Kulüp doktoru Ahmet Çağlar, Fenerbahçe maçında hafif sakatlık geçiren Da Silva ve Mehmet'in Samsunspor maçında forma giyebileceğini söyledi. 
     Antremanda, Fenerbahçe maçında 90 dakika forma giyen oyuncular hafif bir çalışma yaparken diğer oyuncular da teknik direktör Briegel'in de katıldığı yarı sahada çift kale maç oynadılar. 
     Trabzonspor, yarın yapacağı çalışma ile Samsunspor maçının hazırlıklarını sürdürecek. 
     






</TEXT>
</DOC>
