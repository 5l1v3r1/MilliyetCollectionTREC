<DOC>
<DOCNO> 98437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/siyaset/asiy.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP lideri Yılmaz, Derviş’le olan görüşmelerinin perde arkasını Milliyet’e anlattı 
</HEADLINE>
<TEXT>
Derviş endişelerinde’ haklı 
SOHBET ODASI 
     DERYA SAZAK 

     "DSP’deki parçalanmadan önce konuştuğum Derviş, Türkiye için tek çıkış yolunun merkezde birlik sağlamaktan geçtiğini anlattı. Bugünkü tablo Derviş’in bana anlattığı tabloya uymuyor..." 
     
TBMM 29 Temmuz Pazartesi günü yarın olağanüstü toplanarak, 3 Kasım’da seçime gidilmesi isteğini görüşecek. AB yasaları açısından h l umutlu musunuz 
     - Partiler daha önce kamuoyuna yaptıkları taahhütlere bağlı kalırlarsa paketin geçmemesi için herhangi bir sebep yok. Benim gördüğüm iki türlü endişe var Paketin çıkması halinde bunun AB karşıtlarınca seçimlerde istismar edileceği endişesi. İkincisi bunun belli bir partiye mal edileceği endişesi. 
     
İdam ve Apo konusunu MHP’nin seçim malzemesi yapacağı, AB hedefi tutturulursa bundan ANAP’ın kazançlı çıkabileceği... 
     - Evet. Liderler turunda en son görüştüğüm Sayın Bahçeli bana bu konuyu kesinlikle seçim malzemesi olarak kullanma niyetinde olmadıklarını açıkça ifade etti. Ben de buna itibar ediyorum. AB’nin seçim malzemesi olarak kullanılması doğru olmaz. Çünkü AB, Türkiye’nin meselesidir. Bütün partilerin belli bir uzlaşma içerisinde götürmeleri gereken bir hedeftir. Aslında son aşamaya kadar bu uzlaşma büyük ölçüde sağlanmıştı. Anayasa değişiklikleri Meclis’ten bütün partilerin desteğiyle gerçekleşti. Şimdi Kopenhag siyasi kriterlerinin bazılarında uzlaşmanın sağlanamaması tıkanmaya yol açtı. Ulusal Program’ın hazırlanması aşamasında da MHP’nin bazı çekinceleri ortaya çıkmıştı. 
     
İdam 2 - 3 yılda tümüyle kalkacakİdam, yıl sonundaki Kopenhag zirvesinde olmazsa olmaz koşul mu 
     - Ölüm cezası konusunda Ulusal Program’da ifade ettiğimiz husus, Meclis’in 18 yıldan beri devam eden idam cezalarını uygulamama konusundaki tavrına hükümetin saygılı olduğudur. Ve bu moratoryumun devam ettirileceği, orta vadede de 2 - 3 yıl içerisinde de ölüm cezasının tümüyle kaldırılacağıdır. Bugün geldiğimiz noktada, tüm Avrupa Konseyi üyeleri, hatta Rusya, Arnavutluk, Ukrayna dahil, ölüm cezasını kaldırmış durumdalar. Türkiye Avrupa’da mevzuatında ölüm cezası bulunan tek ülke. Öte yandan Avrupa’da 6’ncı protokolden 13 nolu protokole geçiş yönünde bir hareket ortaya çıktı. Bu da ölüm cezasını savaş hallerinde dahi kaldıran davranış. Bu aşamada biz Türkiye’nin zaten uygulamamayı taahhüt ettiği ölüm cezasıyla ilgili tasarrufunu gerçekleştirmesinin AB açısından çok olumlu adım oluşturacağına inanıyoruz. 
     
Kültürel haklarda yasaklar olamaz...Kültürel haklar da sorunlu alanlardan biri.. 
     - Evet bunların bölücü çevrelerce istismar edilebileceği endişesini anlayışla karşılamak mümkündür. Ancak teknolojinin bugün geldiği noktada artık bu konudaki yasaklar uygulanamaz hale geldi. Aslında bu yayınların disiplin içine alınması, anadil öğretiminin kayıt altına alınması, bunların denetimsiz yapılmasını da engelleyecek. Maalesef hükümet içerisinde bu konularda uzlaşmayı sağlayamadık. Hemen ifade edeyim ki, eğer Kopenhag zirvesinde Türkiye açısından olumlu bir sonuç alınmak isteniyorsa, Türkiye siyasi kriterleri tümüyle benimsediği yönünde bir irade ortaya koymak istiyorsa, bütün bu düzenlemelerin birlikte yapılması gerekir. 
     
Mobilize olup AB paketi çıkarılmalıAB paketi bölünmemeli... 
     - Bunların bir kısmını paketten ayırıp zamana bırakmak, Türkiye’de siyasi irade konusunda eksikliği yansıtır. Bu paketin bölünmesi halinde AB zirvesinde sağlayacağı bir fayda kalmaz. 
     
TBMM, seçim kararını alıp AB paketini çıkarmadan dağılırsa 3 Kasım’dan sonra yeni oluşacak parlamentonun aralık sonundaki Kopenhag zirvesine yasaları yetiştirmesi mümkün olabilir mi 
     - Eğer 3 Kasım tarihinde erken seçim kararı alınırsa ve o tarihe dek AB düzenlemeleri yapılmazsa Kopenhag zirvesinden önce bunların Meclis’ten geçmesini imk nsız görüyorum. 3 Kasım’dan sonraki takvim buna izin vermeyecek kadar dardır. Şu an Meclis’te buna imk n verecek geniş çoğunluk mevcut olduğuna göre şimdi mobilize olup AB paketini çıkarmalıyız. İstismar yolunu önlemek için de bütün partilerin aynı ölçüde sahiplenmesi yeter. 
     
MHP’nin itirazları çok daha fazla Yarın Meclis açılıyor. Sizde AB paketini geçirmenin pratik yolu var mı, yoksa nafile turlar mı atılıyor 
     - MHP bu pakette yer alan belli düzenlemelere karşı çıkıyor. Sadece ölüm cezasının kaldırılmasına ve kültürel haklara da değil. Cemaat vakıflarının gayrimenkul edinmesi, Avrupa İnsan Hakları Mahkemesi kararlarının yeniden muhakeme edilmesi gibi konulara itirazı var. MHP dışındaki tüm partiler, AB yasalarına esas itibariyle destek verdiklerini ifade ediyorlar. AKP’nin idam cezasıyla ilgili anayasal güvence şartı var. Ancak bu gerçekleşmese bile teklife destek olabileceklerini söylediler. Yeni Türkiye Partisi’nin tutumu da olumlu. Bütün partiler bu tutumlarına bağlı kaldıkları sürece bir sorun görmüyorum. Aslında bu hazırlığı ilgili bakanlıklardan görüş alarak AB Genel Sekreterliği hazırladı. Keşke bütün partilerin ortak imzasıyla Meclis’e sunulabilseydi. 
     
Bir yıla daha ihtiyacımız vardı Sizin kafanızda Kopenhag zirvesini geçecek şekilde Meclis’te bir AB koalisyonu yoluyla seçimsiz çözüm var mı 3 Kasım için ok yaydan çıktı mı 
     - Bana göre hükümet partileri için en doğru tercih 2004 Nisan’ında seçime gidilmesiydi. 3 partili bir koalisyon olmamıza karşın bu hükümet şimdiye kadar uyumlu çalıştı ve ekonomik program ve AB hedefi gibi iddialı iki programı birlikte yürüttü. Tek parti iktidarlarının bile göze alamayacağı cesur yapısal reformları gerçekleştirdi. Bu icraatın meyvelerini toplayabilmek için bu hükümetin en az bir sene daha süreye ihtiyacı vardı. 
     
Seçim konusunda hiç zikzak yapmadıkNeden seçime mecbur kaldınız 
     - 1 Temmuz’da Konut’ta yaptığımız liderler zirvesinde 2004 Nisan’ına kadar bu hükümetin devam etmesi yönündeki ortak irademizi açıkladık. Daha sonra 5 Temmuz’da ekonomiyle ilgili toplantıda ortaya atılan görüşler süreci hızlandırdı. 
     
Asıl gerekçe neydi, Derviş’in siyasi belirsizlik çıkışı mı 
     - Bir hafta arayla yapılan iki açıklama var. Birincisinde 2004’e kadar hükümetin devam edeceği açıklanıyor, ikincisinde 3 Kasım tarihinde erken seçimde mutabık kalındığı açıklanıyor. Biz ANAP olarak en ufak zikzak yapmadık. Ama MHP lideri, 1 Temmuz’daki beyanının aksine birdenbire 3 Kasım’da erken seçim çağrısı yaptı. Bunun için kendisinin Başbakan’a ve bana açıkladığı bazı nedenler var ama bunun bizimle ilgisi yok. Ecevit’siz ve MHP’siz hükümet’ senaryolarından bahsediliyor. Türkiye’de senaryodan bol bir şey yok. Sayın Bahçeli bu tür senaryolara itibar ediyorsa o zaman bunları gelip bizimle konuşmasını beklerdim. Sayın Başbakan’ın bir televizyon konuşmasından başlayarak Özkan’ın istifası DSP’de bir çözülme oldu. 2 - 3 gün içinde DSP’nin yarısı partiden ayrıldı. Bu iki gelişme ortaya çıkınca ben de Sayın Başbakan’ın 2004 Nisan’ına kadar hükümeti sürdürme konusundaki ısrarına rağmen koalisyonun bu şartlarda devam edemeyeceği yönünde görüş bildirdim. Sayın Başbakan burada bizim de ilk mutabakattan ayrıldığımızı, Bahçeli ile aynı paralele geldiğimi ifade ediyor ama DSP’deki parçalanmayı gözden kaçırıyor. Bana göre bu hükümeti 2004’e taşımak doğru bir davranış olmaz. 
     
AKP’nin oyları artık gerileyecek Meclis’ten 2003 Nisan’ına kadar bir hükümet çıkarmak söz konusu mu AKP bütün kamuoyu araştırmalarında birinci parti çıkıyor. 
     - AKP’nin şu anki oyları anketlerde yüksek gözüküyor ama o partiye oy vereceklerini söyleyenler dışında yüzde 80 dolayında seçmen kitlesi var. Önümüzdeki dönemde AKP oylarının artmasını değil, gerilemesini beklemek daha doğru. Çünkü seçime doğru tepkisel, duygusal tercihler yerini akılcı tercihlere bırakır. AKP dışındaki seçmen kitlesinden h l Türkiye’nin çok ciddi bir alternatif çıkarması mümkündür. 
     
Seçimde yüzde 80 sağduyu kazanacak Merkezde bir alternatif... 
     - Türkiye’nin geleceğinin merkezde olduğuna hiç şüphem yok. Belki uyguladığımız ekonomik programın sıkıntıları, halkımızın ödemek zorunda kaldığı bedeller zaman içinde bu tür siyasi tepkilere yol açmış olabilir. İnanıyorum ki seçime doğru yüzde 80’in sağduyusu galip gelecek. 
     
Siyasette paylaşılmayan bir aktör de Kemal Derviş. Her partiden davet alıyor, siz de ANAP’a çağırdınız Kulislerde seçimlere başbakan adayı’ olarak girmesini önerdiğiniz bile konuşuluyor. 
     - Ben Sayın Derviş’le bir defa siyasi içerikli görüşme yaptım. Orada kendisinin Türkiye’deki siyasi tablo konusunda görüşünü sordum. Kendisi bana Türkiye için tek çıkış yolunun merkez sağda, merkezde ve merkez soldaki güçlerin birleşeceği güçlü bir hükümet formülünde olduğunu’ ifade etti. Böyle bir birlikteliğin sağlanıp sağlanamayacağı konusunda kuşkuları olduğunu ancak bu gerçekleşirse kendisinin de bunun içinde yer almaya hazır olduğunu söyledi. 
     
Partiye davet ettiniz mi 
     - Ben kendi niyetini sordum. Kendisinin sosyal demokrat eğilimli olduğunu ve Türkiye için tek çıkış yolunun merkezde birliktelik sağlamaktan geçtiğini anlattı. Bu konuşmayı DSP’deki parçalanmadan önce yapmıştık. Daha sonra gelişen olaylarda Yeni Türkiye adıyla ortaya çıkan parti başta sosyal demokrat eksene oturduğunu ifade etti. Dolayısıyla ben artık bugün ortaya çıkan durumun Derviş’in bana Türkiye için gerekli gördüğü tabloya uymadığını düşünüyorum. 
     
Sosyal demokratlar iktidar olamaz...Derviş’in alanı daralıyor mu 
     - Türkiye’de sosyal demokrat eksene oturan bir partinin tek başına iktidar olma şansını görmüyorum. Hatta mevcut dağılmış tabloda böyle bir parti rekabet ettiği partileri de aşağıya çekmek gibi, istikrarı bozucu etki yapar. 
     
DSP, CHP ve Yeni Türkiye’nin yüzde 35’lik sol oyları paylaşacağını mı düşünüyorsunuz 
     - Evet. Buna karşı günümüzde artık sağ sol ayrımının Türkiye’de de siyasi tercihlerde belirleyici olmadığı söylenebilir ama ben h l geleneksel çizginin ana hatlarıyla geçerli olduğunu düşünüyorum. Kendisini sol olarak tanımlayan bir partinin tek başına iktidar hedefini yakalamasını zor görüyorum. 
     
Derviş’in kaygılarına katılıyorum Derviş haftaya dönüyor, tekrar görüşecek misiniz Derviş’in misyonu programın devamıyla mı ilgili 2003 zor bir yıl olacak 
     - Ben her şeye rağmen iyimserim. Seçimde sağduyu egemen olacak. Sayın Derviş’in Türk siyasetinde yer almasını ben de gönülden arzuluyorum. Sayın Derviş’in hem ekonomik sorunların aşılmasında hem AB vizyonunun gerçekleştirilmesinde uyumlu çalışacak güçlü bir iktidara ihtiyaç olduğu görüşünü de paylaşıyorum. Herkes bu hedefe katkıda bulunmak sorumluluğunu taşıyor. Sayın Derviş’in bu açıdan mevcut birlikleri bile bölen olmama’ endişesini doğal karşılıyorum. 
     
Cem - Derviş gibi AB yanlısı aktörler, Bayar’ın geleneksel AP oylarını temsil eden bir partinin başına geçmesi ANAP’ı da sıkıntıya sokacak. AB rüzg rını alarak seçime gitmeyi düşünürken baraj riskiyle karşılaşabilirsiniz 
     - Yeni siyasi oluşumların mevcut partileri nasıl etkileyeceğini önümüzdeki günlerdeki gelişmeler belirleyecek. Türkiye’de AB üyesi ve adayı ülkelerden farklı olarak AB konusunda çok güçlü bir halk desteği söz konusu. Yüzde 70 - 75’lere varıyor bu destek. AB sürecini destekleyen siyasi partiler küçük hesaplara girmezlerse, birbirlerine çalım atmadan bu hedefi yakalayabilirlerse sonuç herkesin hayrına olur. Ben Sayın Derviş’ten de AB konusunu uluslararası ortamlarda dile getirmesini rica etmiştim. Sayın Çiller’le de yaptığımız görüşmede DYP ve ANAP tabanlarının AB üyeliğine destek verdiğini belirterek, işbirliği önerdim. Diğer alanlardaki görüş ayrılıkları bir yana bırakılarak AB konusunda ortak bir irade oluşturulursa, bu seçimi de etkiler. Bunda henüz geç kalmadık. 
     AB konusunda bir seçim ittifakı yapılmasına şu anki yasalar imk n vermiyor ama bu hedefi destekleyen partilerin birbirleriyle yarışa girmek yerine tüm enerjilerini birleştirmeleri gerekiyor. Ben bunu teklif ediyorum. 
     



 SİYASET 











</TEXT>
</DOC>
