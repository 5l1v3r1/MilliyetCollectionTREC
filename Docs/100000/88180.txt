<DOC>
<DOCNO> 88180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/ekonomi/eko08.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Global Finance’tan Yapı Kredi’ye en iyi’ ödülü 
</HEADLINE>
<TEXT>

Gelişmekte olan piyasaların en iyi bankaları’ araştırmasında Yapı Kredi ilk sırayı aldı 
     EKONOMİ SERVİSİ 

     Ekonomi dergisi Global Finance’ın her yıl yaptığı ’Gelişmekte olan piyasaların en iyi bankaları’’ araştırmasında, Yapı Kredi Bankası ’Türkiye’nin en iyi bankası’’ seçildi. 
     Yapı Kredi’den yapılan açıklamada, Amerikan dergisinin Mayıs sayısında yer alan araştırmada, bankaların strateji, yenilikçilik, pazar payı ve mali güç kriterleri bazında değerlendirildiği kaydedildi. 
     Yapı Kredi için yapılan değerlendirmede, Amerikan derecelendirme kuruluşu Moody’s ve dünyanın en büyük bankalarından ING Barings raporlarına atıfta bulunulduğu belirtilen açıklamada, şöyle denildi "Araştırmada Türk bankacılık sisteminde yaşanan gelişmeler nedeniyle en iyi bankanın seçiminin zorlaştığı, ancak Yapı Kredi’nin perakende piyasalara nüfuz eden başarısıyla en iyi banka olmayı hak ettiği belirtildi. Bununla birlikte Yapı Kredi’nin perakende bankacılıkta saygı duyulacak bir pozisyona geldiği bildirildi. 
     Açıklamada, mali güç kriterinde de bankanın sahip olduğu üstün perakende ağının yüksek k rlılığa dönüşebilecek bir yapıda olduğunu vurgulandı. 
     



 EKONOMİ 






















</TEXT>
</DOC>
