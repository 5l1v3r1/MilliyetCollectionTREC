<DOC>
<DOCNO> 98175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/soneko17.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 0.25 yükseldi... 
</HEADLINE>
<TEXT>

     İMKB günün ilk yarısını dünkü kapanışının 24 puan üzerinde, 9,778 puanda tamamladı. Hisse senetleri ortalama yüzde 0,25 prim yaptı. 
     Sıkışık bir seyir izleyen bileşik endeks bir ara 9,872 puana kadar yükseldi, ancak buradan gelen satışlar endeksi tekrar 9,700'lü puan seviyelerine düşürdü. 
     Endeks en düşük 9,713 puana kadar geriledi. 
     İlk seansta işlem gören toplam 281 hisse senedinden 115'i değer kazanırken, 64 hisse senedi değer yitirdi. 102 hissenin fiyatında değişiklik olmadı. 
     Seansta 127 trilyon 479 milyar 156 milyon liralık işlem hacmi oluştu. Altınyağ, Tüpraş Doğan Holding, Yapı ve Kredi Bankası ve Turkcell en yoğun işlem gören hisseler oldu. 
     Borsa uzmanları, Pazartesi günü toplanacak Meclis'te seçim kararının alınması ve AB uyum yasalarının görüşülüp görüşülmemesinin piyasayı yakından ilgilendirdiğini ifade ederek, bu nedenle borsanın bugünü bekleme havasında geçirmesinin güçlü bir ihtimal olduğunu kaydediyorlar. 
     Dolar serbest piyasada şu sıralarda 1 milyon 688 bin TL'dan işlem görüyor. 
     





</TEXT>
</DOC>
