<DOC>
<DOCNO> 95402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/ekonomi/eko07.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP, İş’teki kurmaylarını değiştirdi 
</HEADLINE>
<TEXT>

İş Bankası’nın 11 kişilik yönetim kurulunda CHP kontenjanı kanalıyla görev yapan dört isim değişti. Prof. Dr. Baran Tuncer, Cevdet Selvi, Bülent Tanla ve Kemal Kılıçdaroğlu, CHP’nin yeni isimleri oldu 
     ATİLLA ÖZSEVER 

     Türkiye İş Bankası’nın dün İş Kuleleri’nde yapılan genel kurulunda, CHP kontenjanından yönetimde bulunan isimlerin tamamı yenilendi. Atatürk’ün vasiyeti ile bankanın yönetiminde yüzde 28’lik hisseye sahip olan ve 11 kişilik yönetimde dört üye ile temsil edilen CHP’nin eski temsilcileri Mustafa Timisi, Mustafa Özyürek, Enis Tütüncü ve Erbaşar Özsoy, yerlerini Prof. Baran Tuncer, Bülent Tanla, Kemal Kılıçdaroğlu ve Cevdet Selvi’ye bıraktı. 
     Dünya Bankası kökenli Tuncer, CHP’nin ekonomi programının hazırlanmasında görev almıştı. Piar Gallup’un kurucusu Tanla ise CHP lideri Baykal’ın baş danışmanı. SSK eski Genel Müdürü olan Kılıçdaroğlu da Parti Meclisi üyesi. Dört dönem Petrol - İş Başkanlığı da dahil 21 yıl sendikacılık yapan Cevdet Selvi ise CHP Genel Başkan Yardımcısı 
     İş Bankası Yönetim Kurulu’nda, banka çalışanlarının sendikası Basisen de önemli bir etkinliğe sahip. Bankada, İş Bankası Mensupları Munzam Sandığı Vakıfı’nın yüzde 44.69’luk bir hissesi var. Sandık, yönetimde beş kişi ile temsil ediliyor. Sandığın kontenjanından yönetim kurulunda bulunan Ahmet Kirman, Bahtiyar Sönmez ve Hasan Aslan Sarsar yerlerini korurken Nail Yağcı ve Ethem Öz de yönetime girdi. Hazine’yi temsilen de Prof. Dr. Toker Dereli yeni yönetime katıldı. 
     
     Sendikacı ağırlığı 
     Selvi’nin de katılımı ile Yönetim Kurulu’ndaki sendika kaynaklı kişilerin sayısı altıya çıktı. Cevdet Selvi, yeni görevi ile ilgili olarak şunları söyledi 
     "Sayın Baykal’ın görevlendirmesi ile yönetimde Atatürk’ün vasiyeti çerçevesinde sorumluluk aldık. Zaten sendikanın etkinliği vardı. Ben de katkıda bulunmaya çalışacağım. Ayrıca İş Bankası’nın bir ortaklığı olan POAŞ’ta sendikacı olarak 20 yıllık deneyimim var, teşkilatı tanıyorum. Bu anlamda da katkı sunacağımı düşünüyorum." 
     
Sandık, iki temsilcisini değiştirdi ESKİ YÖNETİM YENİ YÖNETİM Ersin Özince Ersin Özince MUNZAM SANDIK KONTENJANI Burhan Karagöz Prof. Dr. Ahmet Kırman Onur Ökten Nail Yağcı Bahtiyar Sönmez Bahtiyar Sönmez Prof. Dr. Ahmet Kırman H.Arslan Sarsar H. Arslan Sarsar Ethem Öz CUMHURİYET HALK PARTİSİ KONTENJANI Enis Tütüncü Bülent Tanla Mustafa Timisi Baran Tuncer Mustafa Özyürek Kemal Kılıçdaroğlu Erbaşar Özsoy Cevdet Selvi HAZİNE MÜSTEŞARLIĞI TEMSİLCİSİ Salih Ergün Prof. Dr. Toker Dereli      
     
Burhan Karagöz’ün görev süresi doldu      İş Bankası’nda, iki dönemdir altı yıl Yönetim Kurulu Başkanlığı görevini sürdüren Burhan Karagöz yeni yönetimde yer almadı. İş Bankası’ndan yetişen 35 yıllık bankacı Karagöz’ün, görev süresininin dolması’ nedeniyle ayrıldığı belirtildi. 
     Dün, Genel Kurul’un tamamlanmasının ardından yapılan açıklamada, yeni Yönetim Kurulu Başkanı’nın, Yönetim Kurulu’nun yapacağı ilk toplantıda seçileceği belertildi. Genellikle banka bünyesinden yetişen yöneticilerin atandığı Yönetim Kurulu Başkanlığı’na yönetimdeki yerini bu dönem de koruyan Prof. Dr. Ahmet Kırman’ın getirilmesi bekleniyor. 
     Genel Kurul’da denetçilik görevine de Nilgün Erkan ile Volkan Taşkın seçildi. 
     
Özince Faizin çıkmaması için destek veriyoruz      İş Bankası Genel Müdürü Ersin Özince, genel kurul öncesi yaptığı basın toplantısında bankaların faizlerin yükselmemesi için Hazine’ye ciddi katkıda bulunduğunu, borçların ödenmesi konusunda da bir endişesi olmadığını söyledi. Özince, şöyle konuştu 
     "Faizin yükselmesiyle bankacılık sektörü para kazanmamalıdır. Yüksek faiz sadece devletten tahsil edilmemekte, muhakkak ki faizi ödeyen diğer unsurları da riske atmakta. Sıkıntıya önce bireyler, diğer kuruluşlar, en son Hazine düşer." 
     
     Piyasa siyasi riski satın aldı’ 
     Siyasi gelişmelerde herhangi bir aksaklık olması halinde bile ekonominin tüm karar organlarının programı uygulamaya muktedir olduğunu belirten Özince, Devlet Bakanı Derviş’in görevine tekrar geri dönmesini de çok olumlu bir tavır olarak değerlendirdi. Özince, "Belirsizliklerin daha ciddi belirsizliklere yol açmayacağını, programın bunu kaldıracak ivmesi ve sürekliliği olduğunu düşünüyorum" dedi. 
     Genel kurulda 2001 yılı faaliyetleri de değerlendirildi. 2001 yılı zararı enflasyon endekslemesi sonrası 762 trilyon lira, toplam geçmiş yıllar zararı da 1 katrilyon 271 trilyon lira olarak açıklandı. Özince, "Geçmiş yıllar zararının tümünün mahsup edilmesinden sonra özkaynağımız 2.9 katrilyon. Borsaya kote bankalar içinde bu özkaynakla lider konumumuzla geleceğe umutla bakıyoruz" dedi. 
     



 EKONOMİ 



























</TEXT>
</DOC>
