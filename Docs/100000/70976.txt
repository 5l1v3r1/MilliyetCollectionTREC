<DOC>
<DOCNO> 70976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sontur07.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksitle mezar satışı ilgi görüyor... 
</HEADLINE>
<TEXT>

     Nevşehir'de merkeze bağlı Göre Beldesi'nde belediyenin başlattığı taksitli mezar satışı kampanyası büyük ilgi görüyor. 
     Göre Belediye Başkanı Ali Kılıç, yaptığı açıklamada, Hömerti bölgesinde vatandaşların bağışladığı alanı, 2 bin 500 kişinin defnedilebileceği mezarlık haline dönüştürdüklerini kaydetti. 
     Kılıç, vatandaşların alım gücünü göz önünde bulundurarak mezar arsalarının satışını taksitle yapmayı kararlaştırdıklarını belirterek, şunları söyledi 
     ''Bir mezarın fiyatını 10 milyon lira olarak belirledik. Mezarlık alanı yeterince büyük. Aile parseli halinde mezarlık satışı da yapıyoruz. Bazı aileler 5-65 kişi arasında mezarlık alanı istiyor. Bu tip ailelere 5 eşit taksit uyguluyoruz. Taksitli mezarlık satışına vatandaşlarımız büyük ilgi gösteriyorlar. Mezarlığın yüzde 70'ini sattık.'' Kılıç, mezarlık satışından elde edilen gelirlerin, mezarlığın çevre düzenlemesi ve ağaçlandırmasında kullanılacağını belirtti. 
     






</TEXT>
</DOC>
