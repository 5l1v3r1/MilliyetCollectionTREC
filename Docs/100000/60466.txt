<DOC>
<DOCNO> 60466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/ekonomi/eko09.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotivde 3.8 milyar dolarlık ihracat rekoru 
</HEADLINE>
<TEXT>

Geçen yıl dış satış gelirini yüzde 46.6 artıran otomotiv sektörü 173 ülkeye ve özerk bölgeye ihracat yaptı 
     Ekonomik kriz nedeniyle dış pazarlara yönelen otomotiv sektörünün ihracatı 2001’de yüzde 46.6 artarak, 3 milyar 865 milyon dolara ulaştı. 
     Yüzde 25.5’lik artışla 1 milyar 682 milyon dolar ihracat gerçekleştiren yan sanayii, ihracat kalemleri arasında yine ilk sırada yer aldı. Bunu 979 milyon dolar la binek otomobiller izledi. Otomobil ihracatındaki artış yüzde 57 olurken, bunda TOFAŞ’ın Doblo’su ile OYAK Renault’un ’Megan Wagon’’ ve ’Clio Symbol’’ ihracatı etkili oldu. Sektör, 2001’de 11 serbest bölge ve bir gümrük hattı dışı mağazanın yanı sıra, 173 ülke ve özerk bölgeye ihracat gerçekleştirdi. Almanya, 859 milyon 982 bin dolar ile ihracat yapılan ülkeler arasında ilk sırayı aldı. 2001’de Abudabi, Nijer, Angola, Tanzanya, Haiti, Guyana, San Marino, Birmanya, Kamboçya, Yeni Kalodenya, Dağıstan, Tataristan, Sırbistan ile Cayman, Falkland ve Maldiv adalarına ilk kez ihracat gerçekleştirildi. 
     



 EKONOMİ 





















</TEXT>
</DOC>
