<DOC>
<DOCNO> 83830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/magazin/mag01.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Of Aman’ diyen kapısını çalıyor 
</HEADLINE>
<TEXT>

Akıl almak isteyen sanatçılar, plakçısından 4 yıl sonra hakkını almayı başaran Of aman Nalan’ın kapısında kuyruk oldu .. 
     NURDAN AKINER 

     BUGÜNLERDE Kurtlar Sofrası’ olarak bilinen Unkapanı piyasasından hakkı olan parayı almak için tam 4 yıl hukuk mücadelesi verip sonunda kazanan Nalan’ın arayanı çok. Nalan, bir zamanlar yüzüne bakmayanların hukuk mücadelesini kazandıktan sonra kendisini arayıp, akıl sorduklarını söyledi. 
     
     Eskiler bile arıyor 
     1994’TEN beri bu tip işlerin piri olduğunu söyleyen Nalan sözlerine şöyle devam etti. "İlk çıktığımda Ne tür söylediği bile belli değil’ diyenler dahi arayıp Nalancığım ne yapmam gerekiyor, nasıl kurtulurum’ diye akıl danışıyor. Aralarında, yılların sanatçıları bile var." 
     
     Avukat tutmak şart 
     MÜZİK piyasasına girecek gençlere önerilerde bulunan Nalan, şöhret adaylarının imzalamadan sözleşmeleri dikkatlice okumalarını ve mutlaka bir avukatlarının olmasını tavsiye etti. Kendini örnek gösteren Nalan, "İlk albümümün sözleşmesini gördüğünde bilirkişi İnsan haklarına aykırıdır’ diye rapor tutmuştu" diye konuştu. 
     
Bu para piyangodan çıkmadı ’      Albümlerinden kazanamadığı parayı, gece kulüplerinde kazandığını belirten Nalan, "Of aman demem, of aman dedirtirim diyor ve ekliyor "Kimseden korkmuyorum. İstanbul Plak’la 1997’de üç kaset için anlaşma yaptım. Ama Usul Usul’ adlı albümde paramı vermediler. Sonunda faiziyle birlikte 245 milyar lirayı almaya hak kazandım. Temyize gidildi ama davayı kazandım ya önemli olan buydu. Bu para bana piyangodan çıkmadı." 
     



 MAGAZİN 











</TEXT>
</DOC>
