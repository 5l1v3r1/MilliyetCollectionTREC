<DOC>
<DOCNO> 88034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/yasam/yas04.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo Pedal kuaför mü 
</HEADLINE>
<TEXT>

Bisiklet tutkusu yüzünden işinden ayrılan Cenk Engin,16 yıldır her gün bisikletine atlayıp, müşterilerinin evinin yolunu tutuyor 
     ELİF KORAP İstanbul 

     Cenk Engin bir kuaför ama öyle bildiğiniz kuaförlerden değil. O, 16 yıldır müşterilerinin saçlarını yapmak için bisikletiyle günde ortalama 100 kilometre pedal basıyor. Ünü kulaktan kulağa yayılan Engin, sadece İstanbul’da yaklaşık bin kişinin evine giderek hizmet vermiş. 
     Nişantaşı’nda bir kuaförde çalışırken bisiklet tutkusu nedeniyle işten ayrılan 33 yaşındaki Cenk Engin, o günden beri müşterilerinin saçlarını yapmak için evlerine gidiyor. Dağ bisikletinde üç Türkiye birinciliği, bir de üçüncülüğü bulunan Engin, öyküsünü şöyle anlatıyor 
     
     Başka illerden de arıyorlar 
     "İnsanlar nasıl haberdar oluyorlar bilmiyorum ama, farklı illerden bile arayanlar oluyor. Antakya, Bursa, İzmit’te devamlı müşterilerim var. İşimin avantajı, müşteri seçme şansımın olması. En rahat kıyafet olduğu için tayt giyiyorum, böyle çalışıyorum. Her gün Sarıyer, Ulus, Etiler, Yeniköy, İstinye gibi İstanbul’un çok değişik yerlerine gidiyorum. Günde ortalama 4 - 5 iş için yaklaşık 100 kilometreyi bisikletimle kat ediyorum. Bu benim hayatımın bir parçası, bırakabileceğimi sanmıyorum. Ama ileride motosiklete geçmeyi düşünüyorum." 
     
     Fiyatlar da gayet makul 
     Pedal kuaför’ Cenk Engin, dükk n kirası olmadığı için fiyatları düşük tuttuğunu iddia ediyor. İşte fiyatlar... 
     Röfle 20 milyon lira. 
     Saç kesimi 5 milyon lira. 
     Fön çekimi 5 milyon lira. 
     Dip boyası 14 milyon lira. 
     



 YAŞAM 


















</TEXT>
</DOC>
