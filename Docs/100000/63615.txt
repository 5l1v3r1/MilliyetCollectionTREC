<DOC>
<DOCNO> 63615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sonspo03.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev Adam yarın Hollanda karşısında... 
</HEADLINE>
<TEXT>

     33. Avrupa Erkekler Basketbol Şampiyonası grup eleme maçında yarın deplasmanda Hollanda ile karşılaşacak Türkiye, 742. randevusuna çıkıyor. 
     Türkiye, 65 yıllık tarihinde yaptığı 741 maçın 380'ini kazanırken, 359 maçtan yenilgiyle ayrıldı. Milliler, ayrıca 2 maçta da berabere kaldı. 
     Amatör bir spor olarak ilk kez 1936'da Berlin'de düzenlenen Olimpiyat Oyunları'nda Türkiye tarihindeki ilk maçını Şili ile yaptı. 
     Milliler, 7 Ağustos 1936'da yapılan karşılaşmada rakibine 30-16 yenildi. 
     
     En farklı skorlar 
     A Milli Takımı tarihinde en farklı skorlu galibiyetini Libya karşısında elde etti. 
     İzmir'de yapılan İslam Ülkeleri Spor Oyunları'nda 29 Eylül 1980 tarihinde Türkiye, Libya'yı tam 97 sayı farkla 142-45 yendi. 
     Almanya'da yapılan 28. Avrupa Basketbol Şampiyonası'nda 24 Haziran 1993'de Hırvatistan'a 113-63 50 yenilen A milliler, tarihlerindeki 
     en farklı skorlu yenilgiyi aldı. 
     Yugoslavya'ya 30 Mayıs 1971'de Ankara'da Avrupa Şampiyonası Eleme Grubu maçında 109-62 47 sayı yenilen Türkiye, kendi sahasındaki en farklı skorlu yenilgiyi bu maçta elde etti. 
     A Milli Takım'ın tarihinde 2 de beraberlik bulunuyor. 
     13 Ekim 1963'de Avrupa Şampiyonası'nda Hollanda ile 62-62 berabere 
     kalan milliler, İstanbul'da da 13 Haziran 1995'de Makedonya ile yaptığı özel maçtan da 78-78 beraberlikle ayrıldı. 
     






</TEXT>
</DOC>
