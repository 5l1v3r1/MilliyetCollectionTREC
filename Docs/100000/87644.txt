<DOC>
<DOCNO> 87644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/yazar/temelkuran.html </URL>
<DATE> 2002/06/03/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Avrupa Birliği için engel Kopenhag Kriterleri değil 
</HEADLINE>
<TEXT>
Ötüken Kriterleri 
Türkiye’nin AB üyeliği sürecini tökezleten Kopenhag Kriterleri değil, Ötüken Kriterleri Dünyanın net bir biçimde "kazananlar ve kaybedenler" diye ikiye ayrıldığı bir süreçte en milliyetçisinin bile bal gibi istediği AB üyeliği bu yüzden gecikiyor... 
     Gizli gizli Senegal’i tutmadınız mı Kaleci son dakikalarda bir Fransız golü yiyecek diye içiniz sıkışmadı mı Maraton koşularında Kenyalılar birinci gelince nasıl sevindiyseniz aynı şekilde sevinmediniz mi Tuhaf bir sevinçtir o, içinizde bir yer sızlar aynı anda. Haritada yerini zorlanarak göstereceğiniz Senegal’e maçın son dakikalarında "Yürü be Senegal " dedirtir Maç biter bitmez de insanın aklına tuhaf bir umutla "Bu kupa ezilen halklar kupası olacak " cümlesi gelir. Türkiye’de yaşamaktan oluyor hep bunlar... 
     
Ay’daki adamımız Hido      "Hidayet Vakası" da böyle bir şey. NTV’de önceki gece ABD’den canlı yayına katıldı "Hido". Yayın, enteresan bir biçimde "Hidayet Ay’dan bildiriyor", "Ay’daki ilk adamımız Hido " aromasıyla yapıldı Uzay mekiğinden alınanlara benzeyen karlı görüntüler, o yayınlarda geçen konuşmaların "Oralar nasıl " merakı... Dünyanın merkezi olarak Türkiye, "dışarıya", "oralara" bir adamını göndermişti zira. Hele Hürriyet’te bir haber vardı ki... Kahramanımız Hido, Los Angeles’a gidiyor. Shaquille O’Neal ile karşılaşıyor. Shaquille "Buralara gelip de beni aramazsın ha çok kırıldım" diyor. Efendim işte beraber yemeğe gidiyorlar. Shaquille "Burada senin paran geçmez. Sok o cüzdanı cebine" gibilerinden bir şey söyleyip hesabı ödüyor. Sanırsın ki olay Çorum’da geçiyor Öyle candan, o derece "hemşeri" bir atmosfer yani. Türkiye’de yaşamaktan oluyor işte bunlar... 
     
Ortaya karışık ızgara hissiyatı      Aynı şekilde bu Avrupa Birliği AB meselesi de Türkiye’de yaşamaktan dolayı böyle acayip bir hal alıyor. Şöyle ki... 
     MHP, "AB sürecini tökezleten parti" portresini kendisine pek yakıştıramasa da temelde MHP’nin pompaladığı bir psikoloji var ortada, ki şöyle özetleyebiliriz 
     "Gururumuzu kıramazlar Yalvarmayacağız Büyük Türk milletine boyun eğdiremezler." 
     Milliyetçi kitlede yaygın olan bu enteresan psikoloji, aynı anda iki çelişik duygudan besleniyor. Milliyetçi söylemin de üzerine bina edildiği bu hissiyat Türk olmaya ve Türkiye’de yaşamaya dair iki ayrı duyguyu aynı anda barındırıyor. Birincisi, "Dünyanın merkezi Türkiye’dir", ikincisi "Bizi ciddiye almıyor". Bu iki çelişik duygu da var bu genel hissiyatın muhteviyatında. Hem büyüklük kompleksi hem küçüklük kompleksi Ortaya söylenmiş karışık ızgara gibi bir şey yani. 
     
Engel Ötüken      Nihayet bu karmaşık psikolojinin ortaya çıkardığı birtakım şartlar oluyor, ki biz bunlara Kopenhag Kriterleri değil, daha ziyade "Ötüken Kriterleri" demeliyiz. Ordunun bile "Ne yapsak da yapsak" uğraşı içinde Abdullah Öcalan’ın idamı ve Kürtçe eğitimle ilgili formüller geliştirmeye çalıştığı bir ortamda AB sürecini aslında Kopenhag Kriterleri değil, Ötüken Kriterleri engelliyor. 
     Oy kaybetme korkusu mudur, delikanlılığa şeker sürdürmeme tedirginliği midir artık her nedense bütün gücüyle Ötüken Kriterleri’ni yerine getirmeye çalışan milliyetçilerin en büyük hatası da AB’yi yek vücut bir şey zannetmek. Onların tahayyülüne göre AB diye birtakım insanlar var ve bunlar gizli bir yerde toplanıp Türkiye ile ilgili hain birtakım kararları oy birliğiyle alıyorlar. Yok böyle bir şey tabii. Orasını sonra anlatırız da bu işin içinde Hido’yu Ay’a gönderen psikoloji gibi sanki "uzaya açılma" korkusu da var sanki. Bugünlük yer bitti. Belki devam ederiz. 
     
     







Osmanlı hukuku 


Mutluluklar 


Çiller’in Ecevit şartı 


Ecevit sonrasına ABD’den bakışlar 


Piyasaların terapiye ihtiyacı var 


Yargıtay’ı bastılar 


FIFA, şeffaf olmayanı oynatmayacak 


Sezer Ecevit diyaloğu 


Ötüken Kriterleri 


İnsanlığın akıl almaz serüveninde bir noktacık 


Yurtdışındaki işçilerin paralarıyla kurulan holdinglerin çoğu yok oldu 


</TEXT>
</DOC>
