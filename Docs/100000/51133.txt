<DOC>
<DOCNO> 51133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/sonspo18.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını da Galliani'nin tutumundan rahatsız... 
</HEADLINE>
<TEXT>

     AC Milan Kulübü'nün, Fatih Terim'in teknik direktörlük görevine son vermesinin yankıları İtalya'da sürüyor. 
     Basında bugün yer alan haberlerde, Milano'da bulunan Fatih Terim'in kulübün hareket biçiminden dolayı çok öfkeli olduğu belirtildi. 
     Bazı gazetelerin başlıklarında '' Terim öfkeli Bana saygısızca davrandılar tüm paraları istiyorum , Terim Milan, utan , Terim 
     Daha fazla saygıya layıktım '' ifadeleri kullanıldı. 
     Corriere dello Sport Gazetesi'nin genel yayın yönetmeni İtalo Cucci de Terim'i destekleyen yazılarına bugün de sürdürdü. ''Türk'e karşı haçlı Galliani'nin garip öyküsü'' başlıklı Cucci'nin yazısında özetle, ''Galliani, Terim İstanbul'a giderken rahat olmasını dedikodulara aldırmamasını söyledi. Ancelotti'nin Parma'ya gideceğini ve Parma başkanı Tanzi'nin sözlerinden rahatsızlık duyduktan sonra onu boyundurluğu altına aldı. Daha sonra dünkü konuşmasına bakın Milan Milanlıların . Çar'ın düşmesinden sonra Lenin'in yaptığı konuşmaya benziyor. Berlusconi, bu şekilde bir teknik adamın görevine son verilmesi konusunda çok duyarlı'' diye yazdı. 
     
     Ancelotti'nin kazanma şartı... 
     Bu arada gazeteler, AC Milan'ın yeni teknik direktörü Carlo Ancelotti'yi ön plana çıkartırken, kulüp ikinci başkanı Adriano Galliani'nin ''2 yılda FC Juventus'ta aldığın 144 puanı burada da al yeter'' dediği ifade edildi. 
     Ancelotti'nin 30 Haziran 2004 tarihine dek geçerli olan sözleşmesinde bu sezon için net 3 milyar liret alacağı, ancak şampiyon olunması durumnad 2 milyar liret prim verilmesinin ön görüldüğü bildirildi. 
     Basında bu ''Yalnızca şampiyonluğu yakalarsa kazanacak'' biçimde yansıdı. Ancelotti'nin, ''Galliani bana takıma takviye sözü verdiği'' dediğini savunan Tutto Sport, AC Parma'dan Cannavaro'nun alınacağını öne sürdü. İtalyan teknik adam ise, ''Juventus'ta Zidane ne ise Milan'da da Rui Costa aynı olacak'' dedi. 
     






</TEXT>
</DOC>
