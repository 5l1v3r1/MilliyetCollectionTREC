<DOC>
<DOCNO> 93106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sondun03.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihara yeltenip ağır yaralanan hamile kadın ikiz doğurdu.. 
</HEADLINE>
<TEXT>

     ABD'de, büyükbabasını silahıyla vurduktan sonra intihar girişiminde bulunarak ağır yaralanan hamile kadın, sezaryenle ikiz bebek dünyaya getirdi. 
     Union şerifi Frank McGuirt, 27 yaşındaki Patricia Blackwell'in, büyükbabasını yaraladıktan sonra sağ şakağına ateş ederek intihar girişiminde bulunduğunu ve durumunun ağır olduğunu belirtti. 
     Blackwell'in büyükbabası Thomas Rogers'ın, soruşturmayı yürüten görevlilere, birden bir patlamayla uyandığında, alnından yaralandığını fark ettiğini söylediğini belirten McGuirt, 74 yaşındaki Rogers'ın, bir süre boğuştuktan sonra Blackwell'i kaldığı karavanından dışarıya atmayı başardığını kaydetti. 
     Boğuşma sırasında birçok kez ateş edildiğini kaydeden McGuirt, Blackwell'in dışarıya çıktıktan sonra başına ateş ederek intihar girişiminde bulunduğunu tahmin ettiklerini ifade etti. 
     Rogers'ın Carolinas Tıp Merkezi'nde tedavisi yapıldıktan sonra taburcu edildiğini belirten McGuirt, yaklaşık 900 gram ağırlığında dünyaya gelen ikiz bebeklerin durumlarının ise kritik olduğunu söyledi. 
     





</TEXT>
</DOC>
