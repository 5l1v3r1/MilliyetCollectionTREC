<DOC>
<DOCNO> 90192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sonspo19.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Samsunsporlu Baidoo'nun peşinde... 
</HEADLINE>
<TEXT>

     Transfer çalışmalarını sürdüren Trabzonspor, Samsunsporlu Baiidoo ile bir görüşme yapacak. 
     Teknik direktör Samet Aybaba, Baidoo'nun Trabzonspor Kulübü Yönetim Kurulu'na ''Trabzonspor'da forma giymek isterim'' haberi yolladığını belirterek, ''Bu hafta içinde Baidoo Trabzon'a gelecek. 
     Yönetimle yapacağı görüşme sonrasında bu futbolcuyla sözleşme imzalayabiliriz'' dedi. 
     Aybaba, Çaykur Rizesporlu Devran'ı da gelecek sezon için kadrolarında görmek istediğini belirterek, ''Devran'ın durumu Çaykur Rizespor kongresi sonrasına bırakılmıştı. Kongre yapıldı, yarın bu futbolcu konusunda Çaykur Rizespor ile bir görüşme yapılacak'' diye konuştu. 
     Yabancı forvet arayışlarını sürdürdüklerini de ifade eden Aybaba, bu transfer konusunda fazla aceleci olmayacaklarını ve gündemlerinde bulunan isimler arasında iyi bir transferi gerçekleştirmek istediklerini de sözlerine ekledi. 
     Öte yandan bordo-mavili kulübün gözden çıkardığı Hami ve Osman'ın da yarın yönetim kuruluyla bir görüşme yapması bekleniyor. 
     





</TEXT>
</DOC>
