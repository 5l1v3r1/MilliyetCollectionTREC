<DOC>
<DOCNO> 54274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/magazin/mag03.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaprisimden vazgeçmem’ 
</HEADLINE>
<TEXT>

Kapris tanrıçası Jennifer Lopez, Londra’da 5 dakikalık mesafeye de sanki Sibirya’daymış gibi kürk kalpakla gitti. Oysa hava sıcaklığı o anda 14 dereceydi. 
     LONDRA Milliyet 

     Latin yıldız Jennifer Lopez, her gittiği yerde kendisini davet edenleri çileden çıkaran kaprisleriyle, soğukkanlı İngilizleri bile isyan ettirdi. 
     Amerikalı seksi şarkıcı, İngiliz televizyonu BBC’de yayınlanan iki saatlik Chat-show’ adlı programa çıkmak için, beyaz çiçeklerle bezenmiş dokuz soyunma odası ve çekimi yapacak 90 kişilik ekibin ağırlanacağı odalar istedi. Lopez’in İngiltere’de kalacağı sürede yedi buçuk tonluk bir kamyon dolusu özel eşyası da, kendi evine geçmeden önce bir süre kalacağı otelde dert oldu. Top of The Pops’ müzik ödüllerinin dağıtımına da katılacak olan seksi yıldızın stüdyodaki özel soyunma odalarını da 20 güvenlik görevlisi koruyacak. 
     



 MAGAZİN 














</TEXT>
</DOC>
