<DOC>
<DOCNO> 69765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/yazar/cemal.html </URL>
<DATE> 2002/02/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
PKK ve hedef küçültmenin yolları... 
</HEADLINE>
<TEXT>

     PKK, terör ve şiddeti politika edinmiş bir örgüt. Türkiye'ye çok pahalıya patladı. Hem maddi hem manevi bakımdan... 
     Ama sonunda belkemiği kırıldı 
     1984'ten başlayarak devletin bölücü örgüte karşı vermiş olduğu haklı ve meşru mücadele, PKK'yı özellikle askeri açıdan çökertti. 
     Peki, siyaseten durumu nedir 
     PKK siyaseten çökmüş değil. 
     Özellikle Avrupa'da ayakta... 
     Yani PKK'nın hem içerideki - Güneydoğu'daki - hem dışarıdaki siyasi mevcudiyeti malum. 
     Bilen biliyor. 
     Ama PKK'nın bu siyasal varlığı legal değil, yasa dışı. Bu nedenle şimdi soruluyor, PKK siyaset sahnesine legal olarak nasıl çıkabilir diye. 
     Biraz politikaya aklı eren herkes PKK tabelası ile bunun mümkün olamayacağının farkında. Bu yüzden PKK'nın bir tabela değişikliğine gitmesi, legal platforma çıkabilmek umuduyla yeni bir isim edinmesi bekleniyor. 
     Onun içindir ki 
     Türkiye'de bir gün yeni bir parti ortaya çıkabilir, şiddet ve terörle de, bölücülükle de ilgisi olmadığını söyleyebilir. 
     Bu bir ihtimal. 
     Bu arada Avrupa'da siyaset sahnesine tabelası değişik yeni bir parti çıkabilir. Şiddet ve terörü reddetmekle birlikte Ortadoğu'da bağımsız Kürt devleti davasını güdeceğini söyleyebilir. Yani ayrılıkçı bir parti olur. 
     Bu da mümkün. 
     Talabani'yle Barzani'nin kurmaylarından 1990'larda hep dinlemiştim. 
     Şöyle derlerdi 
     "Ortadoğu'da İsrail - Filistin barışı gerçekleşir ve Filistinliler de kendi devletlerine kavuşurlarsa sıra Kürtlere gelecek. O zaman Filistinlilerden sonra biz çıkacağız uluslararası sahneye..." 
     Bu özlem de sır değil. 
     Bilen biliyor zaten... 
     Bir başka deyişle 
     Bağımsız devlet, ayrılıkçılık davası sona ermeyecek. Kürt milliyetçiliği, hem Kürtlerin kendi içinden canlı tutulmaya çalışılacak. Hem de değişik ülkelerin bölgeye dönük çıkarlarının bir gereği olarak bugüne kadar olduğu gibi bundan sonra da kollanacak... 
     Dıştaki parti ayrılıkçılık diyecek. İçteki, yani Türkiye'deki parti demeyecek. Şiddet reddedilecek. Ama aynı zamanda bir silahlı güç, İran'da, Irak'ta, dağlarda yedekte tutulabilecek. 
     Şu da akla geliyor 
     Hem ayrılıkçılığı, hem şiddeti ve PKK'lı geçmişi içtenlikle reddeden, Türkiye'nin üniter devlet yapısını ve tek bayrağını kabul ettiğini içtenlikle kabul eden, ancak Kürt kökenli Türk vatandaşlarının kimlikleriyle, kültürleriyle ilgili haklarını kararlılıkla savunan yeni bir parti siyaset sahnesine çıkabilir. 
     Bu da olabilir. 
     Ve bütün bunların PKK tabelası yok olduktan sonra siyaset sahnemizde yaşanması çok yakın bir ihtimaldir. 
     Soru 
     Türkiye ne yapacak 
     Oyun planı ne olacak 
     Türkiye'nin ayrılıkçılığa çanak tutması elbette beklenemez. Fakat bütün bu partileri aynı kaba koyacak bir anlayış da doğru olmaz. 
     Burada incelik, demokrasi ve insan hakları alanında benimsenecek politikalardan geçiyor. Bu inceliğin gereği yapılırsa, yani bütün partiler aynı kaba konmaz, bazıları legal siyasetin içine çekilirse, böylece ayrılıkçılık Türkiye içinde etkisizleşir, güçlenecek ortamdan yoksun kalır. 
     Hedef küçültmek şart 
     Bunun için geniş ufka ve çok boyutlu politikalara ihtiyaç var. Hem dini hem etnik konularda öyle. Dışlamak yerine, oyunun içine çekmek... Ama oyunu da kuralına göre oynamasını sağlamak... Tabii oyunu da gitgide demokratik hale getirmek... 
     Bu oyunu başarmak zorundayız 
     Bağırıp çağırmakla, rakibi kıstırmak amacına dönük ucuz siyaset yapmakla, demagojiyle, cılkı çıkmış sloganlarla bir yere varamayız. Tam tersine, ayrılıkçı güçlerin, Türkiye'nin güçlenmesini istemeyenlerin değirmenine su taşımış oluruz. 
     







Kürtler ve siyaset 


Hain maymun 


Sağ ve sol 


İdamı suçlu üzerinden tartışmak doğru değil 


PKK ve hedef küçültmenin yolları... 


Kütüphaneler toplumun malıdır 


Yazık değil mi bize 


Devekuşu deve mi, kuş mu 


Sorun yalnız para değil... 


Bir yolculuk ne zaman biter 


Havada yer kavgası 


Çete’nin kilidi Şenol Dede 


O parti çoktannnn kuruldu 


TÜSİAD'dan İspanyollara AB için lobi 


"Anlaşarak ayrıldılar" Sınanmamış erdem yoktur 


Piyasa yağ’sız kaldı 


</TEXT>
</DOC>
