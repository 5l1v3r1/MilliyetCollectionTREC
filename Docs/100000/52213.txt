<DOC>
<DOCNO> 52213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/yazar/akyol.html </URL>
<DATE> 2001/11/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tesettür ve devlet 
</HEADLINE>
<TEXT>

     İRAN'IN halk tarafından seçilmiş reformist Cumhurbaşkanı Hatemi'nin başı açık bayan bir muhabire mülakat vermesi nedense kimsenin dikkatini çekmedi... 
     CNN'in ünlü muhabiri Bayan Christian Amanpour, başı açık olarak, Hatemi tarafından Cumhurbaşkanlığı makamında kabul edildi ve canlı mülakat yaptı 
     Halbuki aynı Amanpour, geçen sene İran hakkında yaptığı programda, başını kapatarak devlet yetkilileriyle ve sokaktaki erkeklerle görüşebilmişti... 
     Hatemi, Cumhurbaşkanlığı makamında başı açık bir bayanı kabul edip mülakat vermenin "simgesel" önemini bilmez olur mu 
     Gerçi İran kökenli Amanpour dinen Hıristiyandır ama İran'da, dini ne olursa olsun, ister resmi bir konuk, ister Batılı bir turist, bayanların başını örtmesi mecburidir. 
     Hatemi, ilk defa başı açık bir bayanı makamında kabul edip demeç vermekle başını açma özgürlüğünü bir tür ve bir ölçüde meşrulaştırmıştır 
     İran şartlarında çok önemli bir adımdır bu... 
     
     HATEMİ, bizde "molla" deyip geçtiğimiz ulema sınıfındandır, "ayetullah"tır. Almanya'da felsefe okumuştur. 
     Hürriyetleri savunmakta, adım adım genişletmektedir de... 
     İran'da ordu ve yargı cihazları Devrim'in bağnazlığını sürdürse de, reformist bir basın varsa, seçilmiş Hatemi sayesindedir 
     Çağımızda "liberal İslam"ın önde gelen isimlerinden İranlı büyük düşünür Prof. Abdulkerim Suruş, İran YÖK'ü tarafından "meslekten ihraç" edilmiyorsa, Hatemi tarafından korunduğu içindir 
     Suruş'un görüşlerini şöyle özetleyebiliriz 
     "İslam'da hep vazifeler vurgulanmıştı. Çağımızda ise hak ve hürriyetleri de vurgulamak gerekiyor..." 
     Evet, İslami metinler "haklar ve hürriyetler"i arayarak okununca çok farklı sonuçlara varılabiliyor. 
     Mesela ibadetler Allah'a karşı ödevlerimizdir ama devletle birey ilişkileri bakımından ibadet yapmak da yapmamak da bireysel özgürlük alanıdır. Devlet yasaklayamaz da zorlayamaz da... Reformistlerin temel tezi bu... 
     Halbuki rejimin kurucusu Humeyni hep "vazifeler"i vurgulamış, bireylere serbest alan, hürriyet alanı bırakmamıştır herkesin 80 yaşındaki bir insan gibi sofu ve siyaseten de rejimin militanı olmasını istemektedir. 
     
     AMA İranlı başka bir "reformist" Ayetullah Erdebili soruyor 
     "18 yaşındaki bir gencin 80 yaşındaki bir fakih gibi yaşamasını bekleyebilir miyiz " İslamiyat, Sayı 2, sf. 26 
     Bu soruyu sorduran, çağımızdaki kentleşme, ticarileşme, eğitim ve iletişim gibi sosyolojik dinamiklerdir. Bu dinamikler "birey"i ortaya çıkarıyor. Herkes artık bir 'blok'un parçası olmak yerine, 'kendi' anlayışını oluşturuyor. 
     Türkiye'de de bir yandan İslami kesimde daha önce akla hiç gelmemiş konuların tartışılması, mesela kadın haklarının ele alınması, öbür yandan Kemalizmin liberal ve sivil toplumcu versiyonlarının ortaya çıkması, hep bu sosyolojik dinamikler sebebiyledir. 
     İsteyen istediği gibi düşünür, istediği gibi yaşar, başını açar veya örter... 
     Başları Tunus'taki gibi zorla açtırmak da, bizdeki gibi kamusal alanda hak ve hürriyet mahrumiyetleri koymak da, İran'daki gibi zorla kapattırmak da çağımızı anlayamayan "doktrincilik" zihniyetinin versiyonlarıdır... 
     Halbuki çağımızda sosyal gelişmenin motoru, istediği gibi yaşayıp istediği gibi düşünen "birey"dir. 
     
     







Tesettür ve devlet 


Umut vurgunu 


Tasarruf önlemleri 


AB, Güney Kıbrıs için Türkiye’yi mi kaybedecek 


Karpuz - kavun ve kasa 


Hangi üniversite daha başarılı 2 


11 Eylül’ün getireceği fırsatlar 


Gerdanlık, seyranlık, mezarlık 


Rapor yolu gösteriyor 


Çatışma çalış 


Benim teröristim iyidir, ya senin ki .. 


Kötü devlet iyi müşteri... 


En eskisi değil, ama en kıdemlisi 


Eski bir öğle uykusu hik yesi 


Devlet büyüsün devletten geçinenler’ küçülsün 


</TEXT>
</DOC>
