<DOC>
<DOCNO> 86167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/spor/bbas.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
EFES AYAĞA KALKTI 89-77 
</HEADLINE>
<TEXT>

Lacivert - Beyazlılar, Basketbol Birinci Ligi Play - Off finalinin ikinci randevusunda Ülker’e bu kez şans tanımadı, rakibini farklı geçerek seride 2-1’lik üstünlüğü yakaladı 
     LACİVERT - BEYAZLILAR, Play - Off finalinin ilk maçında evinde kaybettiği, Ülkerspor’a bu kez sahasında farklı yenerek yedi maçlık seride 2 - 1 öne geçti. Karşılaşmaya ikinci çeyrekten itibaren ağırlığını koyan, canlı savunmasını hücumda Brown, Kerem ve Kambala ile skora dönüştüren Efes, devreyi 51 - 43 önde kapadı. Üçüncü çeyrekte Ülker’in farkı kapama çabaları Ömer’in üçlükleriyle yanıt bulurken, son çeyreğin hemen başında 16 sayılık farka ulaşan Efes bu üstünlüğünü maçın sonuna kadar korudu ve galibiyete ulaştı. Üçüncü maç salı günü 19.30’da Abdi İpekçi’de oynanacak. 
     
Avantaj bizde      EFES Pilsen coachu Oktay Mahmudi, Ülkerspor karşısında ilk maçta düştükleri hataları tekrarlamayarak sonuca gittiklerini söyledi. Mahmudi, "Hücumda tüm oyuncularım üzerlerine düşen görevleri yaptılar. Savunmada da ilk çeyrek hariç çok iyiydik. Sonuçta kaybetmiş olduğumuz avantajı yeniden kazandık. Bunu sonuna kadar koruyacağız" dedi. 
     
Potada ultimatom      BASKETBOLDA play - off finalinin ilk maçından sonra Efes Pilsen’in Fatih Söylemezoğlu hakkındaki açıklamalarına Faal Basketbol Hakemleri Derneği ile İstanbul ve Bursa Basketbol Hakem Dernekleri’nden sert yanıt geldi. Ortak açıklamada, "Genel Menajer Engin Özerhun, daha faulün hangi oyuncusuna verildiğini bilmiyor. Kendi antrenörünün galiz küfürlerini unutmuş olması tamamen tıbbi sorundur. Bizi istemeyenleri biz hiç istemiyoruz" ifadeleri yer aldı. 
     



 SPOR 

























</TEXT>
</DOC>
