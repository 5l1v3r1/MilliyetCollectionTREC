<DOC>
<DOCNO> 95492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/yazar/tamer.html </URL>
<DATE> 2002/07/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Özkan’ın özverisi 
</HEADLINE>
<TEXT>

     Eski Başbakan Yardımcısı Hüsamettin Özkan’ın yeni siyasi oluşumda fevkalade özverili davranarak parti başkanlığında ısrar etmemiş olması neden göklere çıkarılıyor anlayamıyorum. 
     Kamuoyu bugüne kadar Hüsamettin Özkan’ın yüzünü görüp sesini duymuş muydu ki lider olarak benimsesin. Ses tonunu yeni yeni öğreniyoruz. Ecevit’in 2 adım gerisinde profilden az biraz görmeye alıştığımız yüzünü hafta başından beri cepheden gördükçe h l biraz yadırgıyoruz. 
     Özkan neyin olmayacağını gayet iyi bilen biri. Bundan sonrası için kendisi açısından mümkün olanın en alasını sağlamak için de var gücüyle çabalıyor. Özkan açısından nedir mümkün olanın en alası Yeni başbakanın arkasındaki ikinci adam olmak. Gücü elinde tutmak, kartları dilediği gibi dağıtmak. 
     80’ine merdiven dayamış, fiziki kapasitesi sınırlı bir başbakanla geçirdiği yılların geri gelmeyeceğini, ilaveten 90’lı yılların har vurulup harman savrulan Türkiye’sinden artık eser kalmadığını, herkesten çok o farkında. 
     Artık devletin kaynakları daha sınırlı, müstakbel liderin fiziki ve zihinsel kapasiteleri selefine göre daha yüksek. Dolayısıyla Özkan’a daha dar bir müdahale ve manevra alanı kalıyor. Kaldı ki müstakbel liderin başbakan olacağının da garantisi yok Ama hiç yoktan iyidir. Hele bir de geleceğin koalisyon hükümetinde Mesut Yılmaz gibi aynı kafada bir parti lideri yanı başında olursa... Perde gerisinde mükemmel bir ikili oluşturabilirler. 
     Özkan çalışkan, becerikli, sorun çözücü ve ikna edici özelliklere sahip iyi bir idareci kuşkusuz. Ancak bu özellikler kitlelerden oy almaya yetmiyor. Siyasete tek başına soyunmaya kalksa, arkasında en fazla kaç milletvekilinin toplanacağı da anlaşıldığına göre... 
     
Umut çocuklarına kitapla bir umut      Bakırköy Umut Evi gönüllü öğretmeni Müjde Birder, Umut Evi’nde yaşayan 15 - 24 yaş arasındaki 30 - 35 çocuğun yaptığı resimleri, yazdığı şiir ve yazıları Umut Çocukları adını verdiği kitapta topladı. Kitaptan elde edilecek gelir, Umut Çocukları Derneği’nin olacak. 
     Kitabın sayfalarını çevirdiğinizde sokağa atılmış, terk edilmiş, taciz edilmiş, okula gitmek yerine evine ekmek götürmek zorunda bırakılmış sokak çocuklarının acıları, umutları, duygularıyla ve hayalleriyle karşılaşıyorsunuz. 
     Umut çocuk Kemal, "Özgürlük nedir " sorusuna bakın nasıl yanıt vermiş "Bence fazla özgürlük iyi değil. Neden derseniz, bugüne kadar hep başıboş büyüdük. Evlerinde yaşayan çocuklara da bir şey yazmak istiyorum. Onlar hep özgür yaşamak istiyor ama özgürlüğün fazlası zarar, başlarına her şey gelebilir." 
     Muhammed ise "Sizce hayatın anlamı nedir " diye sorulduğunda "Hayatın anlamı bence güzel bir işte çalışıp sokaklara dönmektir. Ben Sakıp Sabancı gibi olmak isterim" diyor. 
     Ozan, sokaktaki günlerini şöyle anlatmış "Rüya mıydı bilemiyorum. Bilinçaltımın yansıması çok çılgınca bir olaydı. Sirkeci parkında kaldığım sıralarda her zamanki gibi param sadece karnımı doyurmaya ve iki kutu bali almaya yetmişti. Göreceğim halüsinasyon için uygun bir ortam ve görsellik ararken Galata Kulesi tüm ihtişamıyla karşımda belirdi. Galata Kulesi olur da, Hezarfen Ahmed Çelebi olmaz mı rüyada 
     Olur tabii... Oldu da zaten, ama bildiğimiz Hezarfen değildi. Kanatları vücuduyla bütünleşmiş ve kulenin etrafında deliler gibi dönüyordu. Etrafımdakilere İşte oğlum, baksana orada uçan adam Hezarfen Ahmed Çelebi benim dedem olur. Ne güzel uçuyor değil mi ’ dediğimde ve onu göstermeye çalıştığımda gözden kayboluyordu. Kaçınılmaz olan son Uyandım, ne Hezarfen vardı ne de Galata Kulesi " 
     Umut Çocukları Derneği’nin telefonu 0212 245 67 47, 
     web sitesi adresi 
     www.umutcocuklari.org.tr 
     
     







Yeni oluşum solda mı 


"Bu da geçer yahu"... 


Mühendisler ve... 


Derviş’in konumu 


Clinton’ın dünya görüşü 


Siyasal istikrar için Cem, Derviş, Özkan... 


Sürpriz umut 


Batan geminin salları 


Fen - edebiyat mezunlarına müjde 


Kriz bir fırsat da olabilir... 


Örneklere bakın tercihinizi yapın 


Avrupa yolu, Beşiktaş çarşısından geçer... 


Çağdaş Anadolu Partisi 


Özkan’ın özverisi 


Karısının kolunu kırana cezanın nesi tuhaf 


ABD’de bilanço oyunu’na 10 yıl hapis 


</TEXT>
</DOC>
