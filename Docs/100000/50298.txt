<DOC>
<DOCNO> 50298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/guncel/gun04.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis Akademisi’ne bayan dekan atandı 
</HEADLINE>
<TEXT>

YÖK, Prof. Dr. Tülin İçli’yi görevlendirdi 
     ÖZGÜR EKŞİ Ankara 

     Milli Eğitim Bakanlığı Müsteşarlığı görevinden önceki gün emekliye ayrılan Bener Cordan, YÖK Başkanvekilliği’ne seçildi. YÖK Genel Kurulu, Polis Akademisi Dekanlığı’na da Tülin İçli’yi atadı. 
     Yükseköğretim Kurumu YÖK Başkanı Prof. Dr. Kemal Gürüz başkanlığında toplanan YÖK Genel Kurulu, YÖK Yürütme Kurulu’nda değişikliğe gitti. Değişiklik sonucu Prof. Dr. Tumaç Sayraç başkanvekilliği görevinden istifa ederken, yerine önceki gün emekliye ayrılan Bener Cordan seçildi. Sayraç, YÖK Yürütme Kurulu üyesi olarak görevini sürdürecek. 
     Toplantıda YÖK Kanunu’nda yapılan değişiklikle bu yıl kuruma bağlanan ve fakülte statüsü kazanan Polis Akademisi’ne ilk dekan ataması da gerçekleştirildi. Akademi’nin dekanı Hacettepe Üniversitesi Öğretim üyesi Prof. Dr. Tülin İçli oldu. 
     
     Değişim rüzg rları 
     Toplantıda YÖK Genel Kurulu’nun daha verimli çalışmasını isteyen üyelerin istekleri de kabul edildi. Prof. Dr. Türkan Saylan, Prof. Dr. Burhan Şenatalar, Prof. Dr. Aysel Çelikel ve Prof. Dr. Alparslan Işıklı’nın gündeme getirdiği istekler arasında Genel Kurul toplantılarında zabıt tutulması, YÖK üyelerinin yazıyla başvuracakları konuların gündeme alınması da yer alıyor. 
     Toplantıdan sonra gazetecilerin sorularını cevaplandıran Çelikel, üniversitelerin sorunlarının tartışılması için YÖK Genel Kurulu’nun özel bir gündemle toplanmasının benimsendiğini ifade etti. 
     



 GÜNCEL 


















</TEXT>
</DOC>
