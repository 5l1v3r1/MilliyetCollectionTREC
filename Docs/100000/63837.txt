<DOC>
<DOCNO> 63837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sontur15.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayyam Garipoğlu'nu cezaevinde dövdüler 
</HEADLINE>
<TEXT>

     Sümerbank davasından Kartal Özel Tip Kapalı Cezaevi'nde tutuklu bulunan bankanın eski sahibi Hayyam Garipoğlu'nun, bir hükümlü tarafından tartaklanması olayıyla ilgili kamera görüntüleri, Adalet Bakanlığı'na gönderildi. 
     Alınan bilgiye göre, Hayyam Garipoğlu'nun, cezaevi koridorunda karşılaştığı hükümlü Kadir Kurt tarafından tartaklanması olayının görüntülerini içeren kaset, Kartal Cumhuriyet Başsavcılığı tarafından Adalet Bakanlığı'na iletildi. 
     Bu arada, Garipoğlu'nun tartaklanmasıyla ilgili cezaevi yönetimi tarafından açılan idari soruşturma da sürüyor. 
     Cezaevinin sol blok A-7 koğuşunda kalan Garipoğlu, yaklaşık 2 hafta önce, cezaevi revirinden dönüşünde koridorda karşılaştığı hükümlü Engin Kurt tarafından tartaklanmıştı. Kurt, olay sırasında Garipoğlu'na, ''Türkiye'yi yediniz, batırdınız'' diye bağırmıştı. 
     






</TEXT>
</DOC>
