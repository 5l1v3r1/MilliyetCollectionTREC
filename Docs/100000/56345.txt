<DOC>
<DOCNO> 56345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/son/sontur07.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Antik Kenti'nde tartışılan tuvalet ihalesi yeniden 
</HEADLINE>
<TEXT>

     İzmir'in Selçuk İlçesi'ndeki Efes Antik Kenti alt kapıda turistlerin ve engellilerin kullanabileceği tuvalet yarın ikinci kez ihaleye çıkarılıyor. 
     Selçuk'ta 5 ay önce iptal edilen ihale yarın Selçuk Mal Müdürlüğü tarafından tekrar yapılacak. 
     İnanç turizmi çalışmaları çerçevesinde 2000 yılında turistler ve engelliler için bir tuvalet inşa ettirilmesi gündeme gelmiş, Efes Antik Kenti arkeolojik SİT alanı olduğu için dönemin İzmir Valisi Kemal Nehrozoğlu'nun desteğiyle İl Özel İdaresi bir proje hazırlamıştı. Selçuk Belediyesi tuvalet inşaatını tamamladıktan sonra işletmesini Selçuk Belediyesspor'a kira ile devretmişti. 
     İzmir Defterdarlığı ise Temmuz ayında harekete geçerek, belediyenin kurallara uymadığı gerekçesiyle 18 Temmuz 2001 tarihinde yeni bir ihale açmıştı. İştirakçilerden Tahir Eren, ihaleyi 120 milyar lira ile kazanmasına karşın, KDV'si ile 141 milyar lira ödemeyi yapamayacağını belirterek tuvalet işletmesinden vazgeçmişti. Belediye tuvaleti işletmeye devam etmişti. 
     Tuvaletin işletilmesi sorununun yarın yapılacak ihale ile ortadan kalkması beklendiği belirtildi. 
     






</TEXT>
</DOC>
