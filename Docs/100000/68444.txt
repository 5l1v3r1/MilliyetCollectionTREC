<DOC>
<DOCNO> 68444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sondun04.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter, sinema tarihinin en çok gişe yapan 2. filmi oldu... 
</HEADLINE>
<TEXT>

     ''Harry Potter ve Felsefe Taşı'' Harry Potter and the Sorcerer's Stone , geçen yıl gösterime girdiğinden beri elde ettiği 926 milyon dolarlık gişe geliriyle ''Titanic''in ardından sinema tarihinin en çok kazandıran ikinci filmi oldu. 
     Filmin yapımcısı Warner Bros firmasının açıklamasına göre, 926.1 milyon dolar hasılat elde eden film, en çok kazandıran filmler sıralamasında ikinci sırada yer alan ''Yıldız Savaşları-Gizli Tehlike Star Wars-Phantom Menace filminin yerini aldı. 1997'de gösterime giren Star Wars-Gizli Tehlike, 922.8 milyon gişe hasılatı elde etmişti. 
     Harry Potter filmi, Warner Bros'a 125 milyon dolara mal olmuştu. 
     Şu ana kadar en çok gişe hasılatı elde eden film ise 1997'de gösterime giren ''Titanic''. Yönetmenliğini James Cameron'un yaptığı ve başrollerini Leonardo DiCaprio ile Kate Winslet'in paylaştığı ''Titanic'', 1.8 milyar dolar gişe hasılatı elde etmişti. 
     






</TEXT>
</DOC>
