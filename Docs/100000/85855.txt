<DOC>
<DOCNO> 85855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sondun01.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tel Aviv'de gece kulübüne başarısız intihar saldırısı... 
</HEADLINE>
<TEXT>

     İsrail'in Tel Aviv kentindeki intihar saldırısı girişiminin, içi patlayıcı yüklü bir otomobille yapıldığı bildirildi. 
     Tel Aviv polis müdürü Yosef Sedbon, Filistinli olduğu sanılan bir kişinin patlayıcı yüklü otomobille kalabalık bir gece kulübüne girmeye çalıştığını, ancak güvenlik görevlisinin saldırgana ateş açtığını ve otomobilin, kulübe çarpmadan önce havaya uçtuğunu açıkladı. Olayda saldırganın öldüğü belirtildi. 
     Sedbon, kentin güneyinde, çoğunlukla gençlerin gittiği Studio 49 adlı gece kulübünün önünde meydana gelen patlamada civardan geçen üç kişinin yaralandığı söyledi. 
     Büyük bir trajedinin önlendiğini kaydeden Sedbon, polisin, otomobilin etrafında toplananları uzaklaştırdığını ve daha fazla patlayıcı olup olmadığına yönelik aramalarını sürdürdüğünü ifade etti. 
     





</TEXT>
</DOC>
