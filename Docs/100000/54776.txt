<DOC>
<DOCNO> 54776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sontur10.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP ve ANAP'lı milletvekili komisyonda kavga etti 
</HEADLINE>
<TEXT>

     ürkiye'nin yeraltı ve yerüstü su kaynaklarının daha etkin kullanımını sağlamak amacıyla oluşturulan TBMM Araştırma Komisyonu'nda MHP Niğde Milletvekili Mükerrem Levent ile ANAP Eskişehir Milletvekili Halil İbrahim Özsoy arasında tartışma yaşandı. 
     Elektrik Etüt İdaresi Genel Müdürlüğü görevlileri bilgi verirken, MHP'li Levent, Enerji ve Tabii Kaynaklar Bakanı Zeki Çakan'ın, ''Elektrik kısıntısına gidilebileceği'' yolundaki sözlerini hatırlatarak, ''Bu en az benim bakanlığım kapatılmalıdır diyen bakanın açıklaması kadar talihsiz bir açıklamadır. Böyle bakanlarla nereye kadar gidilir '' diye konuştu. 
     Levent, kış aylarında tarım kesiminde elektrik kullanılmadığını belirterek, doğal gazla çalışacak santralların yapımının gündeme getirildiğini ve termik santrallar ile nükleer santralların ihmal edildiğini söyledi. 
     Bunun üzerine söz alan ANAP'lı Halil İbrahim Özsoy, Enerji ve Tabii Kaynaklar Bakanı Zeki Çakan'ın elektrik yüksek mühendisi olduğunu ve uzun yıllar enerji konusunda Türkiye'ye hizmet ettiğini hatırlattı. 
     Levent'in yanlış bir bilgilendirme yüzünden böyle konuştuğunu kaydeden Özsoy, ''Sayın Bakan, gerekli yatırımların zamanında yapılmaması durumunda enerji açığının ortaya çıkacağını söylemiştir. 
     Burada siyaset yapmayın lütfen'' dedi. 
     Komisyon Başkanı Necati Albay, müdahale ederek, tekrar bürokratlara söz verdi. 
     MHP'li Levent, bürokratlara, ''Türkiye'de 2015 yılına kadar elektrik sıkıntısı var mı '' diye sordu. 
     İlgili bürokrat, deprem yüzünden sanayide kullanılması gereken elektriğin tüketimde kullanıldığını, gerekli tedbirlerin alınmaması durumunda elektrik ihtiyacının devam edeceğini söyledi. 
     Tekrar söz alan ANAP'lı Özsoy, sanayide kullanılması gereken elektriğin kullanıldığını ve bu yüzden sıkıntı yaşanmadığını hatırlatarak, sanayi tesislerinin faaliyete geçmesiyle günde 3-4 saate varan elektrik kesintileri yaşanabileceğini söyledi. 
     Bunun üzerine MHP'li Levent, ''Sanayi mi kaldı. Reel sektör yüzde 80'den yüzde 30'a düşmüş. Enerji Bakanı, ya bakanlığını tanımıyor ya 
     da bakanlığını taşıyamıyor'' dedi. 
     Levent'in sözlerine sert şekilde tepki gösteren ANAP'lı Özsoy, ''Buna nasıl cüret ediyorsunuz Burada olmayan Bakan hakkında konuşuyorsunuz. Bakanın, bakanlığını taşıyıp taşımadığı sizi ilgilendirmez. Partimin bir bakanı hakkında böyle konuşamazsınız'' dedi. 
     






</TEXT>
</DOC>
