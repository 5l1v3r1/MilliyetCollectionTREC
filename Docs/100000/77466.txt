<DOC>
<DOCNO> 77466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/siyaset/siy01.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bostancıoğlu hakkındaki soruşturma önergesi, 209’a karşı 230 oyla kabul edildi 
</HEADLINE>
<TEXT>
DSP gizli’ vuruldu 
Muhalefetin, türban ve atamalar’ konulu önergesiyle "İktidar ortaklarını birbirine düşürme" taktiği sonuç verdi. Meclis’teki muhafazak r’ ittifak, gizli oylamada Milli Eğitim Bakanı’nı vurdu 
     ANKARA Milliyet 

     AKP, SP ve bağımsız vekillerin "türban" ve "atamalar" konusunda iktidar partilerindeki "muhafazak röların desteğine güvenerek, Milli Eğitim Bakanı Metin Bostancıoğlu hakkında verdiği Meclis soruşturma önergesi, gizli oylamada MHP’den çıkan firelerle kabul edildi. Bostancıoğlu, istifa etmeyeceğini söyledi. 
     MHP lideri Devlet Bahçeli’nin sonuna kadar bekleyerek en son oy kullandığı oylamaya katılan 459 vekilden 230’u kabul oyu verdi. Ret oyları 209’da kalırken, 11 çekimser, 7 boş, 2 de geçersiz oy kullanıldı. 
     
     Ateist ve satanist 
     Görüşmeler sırasında önerge sahiplerinden AKP’li İrfan Gündüz, Bostancıoğlu’nu, "Ateist ve satanist gençlerin yetişmesine zemin hazırlamaköla suçladı. 
     SP’li Turhan Alçelik ise, "Başörtüsü konusunda verilen yargı kararları, yanlışlığınızı gösteriyor. İkna yöntemini copla, kelepçe ile kullanıyorsunuz. Uygulamalarınızla aldığınız puan sıfırdır" dedi. 
     AKP’li Mahfuz Güler de, eğitim alanında "en karanlık" dönemin yaşandığını belirterek, "Çocuklara kelepçe vurularak, kaos ortamında militan kodrolaşmaya ve yolsuzluk-lara imk n yaratılıyor. Eğitim sistemindeki boşluğu televolelerle doldurmak istiyorlar" diye konuştu. 
     Bostancıoğlu ise konuşmasında, bakanlığının görev, yetki ve sorumluluklarını, Anayasa başta olmak üzere yasa, kalkınma planları, hükümet programları ve ş ra kararları doğrultusunda "akılcılık ve pozitif bilim" esasına dayalı olarak gerçekleştirdiğini kaydetti. 
     Muhalefet, gensoru önergelerinin açık oylanması nedeniyle Bostancıoğlu hakkında soruşturma önergesi vermeyi yeğledi. Muhalefetin "iktidar ortaklarını birbirine düşürme" taktiğinde, eski Bayındırlık Bakanı Koray Aydın hakkındaki soruşturma önergesinin DSP’den çıkan firelerle kabul edilmesi de etkili oldu. 
     Olumsuz sonuca da hazırlıklı olan DSP’nin Grup Başkanvekilleri, tek tek arayarak tüm DSP’lilerin Meclis’e gelmesini sağlamaya çalıştı. Ecevit de grip olmasına karşın son ana kadar Bostancıoğlu’na destek verdi. Bahçeli, görüşmeler başladığında Meclis’e gelerek grubunun başından ayrılmadı. Orhan Bıçakçıoğlu’nun ıskarta oyları DSP Grup Başkanvekili Emrehan Halıcı’ya göstermesi, çok sayıda MHP milletvekilinin sonucu DSP milletvekillerinin yanında heyecanla beklediği gözlerden kaçmadı. 
     
Ecevit İstifaya gerek yok...      Başbakan Bülent Ecevit, Bostancıoğlu hakkında verilen soruşturma önergesinin kabul edilmesinden sonra yaptığı açıklamada, "Önemli olan Metin Bostancıoğlu’nun bu zamana kadar verdiği ve bundan sonra vereceği hizmetlerdir" dedi. Ecevit, "İstifaya gerek var mı " sorusunu, "Niye gerek olsun ki" diye yanıtladı. Bostancıoğlu da "istifa" dahil tüm sorulara "yok" diye karşılık verdi. 
     
Bostancıoğlu neyle suçlanıyor      AKP’li İrfan Gündüz ve 55 vekilin verdiği önergede, Bostancıoğlu’nun, "Kurum içinde huzursuzluklara yol açtığı, Okulöncesi Eğitim ve Ortaöğretim Yönetmeliği’nde yaptığı keyfi değişikliklerle eğitimde kargaşaya sebep olduğu, çocukların okuma haklarının gasp edilmesi sebebiyle vatandaşla devleti karşı karşıya getirdiği, eğitim sistemini AB ve uluslararası standartlardan hızla uzaklaştırdığı" öne sürülüyordu. 
     



 SİYASET 












</TEXT>
</DOC>
