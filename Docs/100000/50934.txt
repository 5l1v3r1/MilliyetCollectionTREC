<DOC>
<DOCNO> 50934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sonspo09.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Briegel'e karşı sesler... 
</HEADLINE>
<TEXT>

     Teknik direktör Sadi Tekelioğlu'nun istifa etmesinin ardından Alman çalıştırıcı Hans Peter Briegel'i İstanbul'a getirterek bir görüşme yapacak olan Trabzonspor'da, kulüp yönetim kurulu üyesi Mehmet Öksüzoğlu, ''Briegel'in Trabzonspor'a yararlı olacağına inanmıyorum'' dedi. 
     Mehmet Öksüzoğlu, Hans Peter Briegel'in sessiz sedasız Türkiye'ye getirilmesine bir anlam veremediğini ifade ederek, ''Briegel, yıldız bir hoca değil. 
     Beşiktaş'tan ayrıldıktan sonra madem iyi bir hocaydı neden çalıştıracak bir takım bulamadı Daha iyi bir teknik adam bulabilirdik'' diye konuştu. 
     Yabancı teknik adamın şu an Trabzonspor'da verimli olacağına inanmadığını da ifade eden Öksüzoğlu, şunları söyledi 
     ''Briegel ile anlaşılması durumunda, bu konuda her türlü eleştiriyi yapacağım. İlk etapta Trabzospor'da yerli bir teknik adamın görev yapmasından yanayım. Briegel, uzun vadede Trabzonspor'a birşey veremez. 2 yıldır boşta bulunan bir antrenörle anlaşmayı doğru bulmuyorum. Briegel ile konuşmak için çok acele karar verildi.'' 
     






</TEXT>
</DOC>
