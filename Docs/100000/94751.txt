<DOC>
<DOCNO> 94751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/ekonomi/eko03.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifalar 2.4 trilyon kaybettirdi 
</HEADLINE>
<TEXT>

DSP, önceki gün başlayan istifalar nedeniyle milletvekili sayısı azaldığı için önümüzedeki erken seçimde 2 trilyon 400 milyar lira daha az Hazine yardımı alacak 
     ERSAN ATAR Ankara 

     DSP, önceki akşam başlayan istifa furyasından mali olarak da etkilendi. Erken seçimde DSP’ye istifalar nedeniyle 2 trilyon 400 milyar lira daha az Hazine yardımı yapılacak. Siyasi Partiler Yasası’nda SPY seçimde partilere verilecek Hazine yardımının, o yıl verilen yardımın üç katına çıkarılması hükmü var. 
     DSP’ye bu yıl 6 trilyon 285 milyar 240 milyon lira yardım yapıldı. DSP’ye seçimlere istifasız girmiş olsaydı 12 trilyon 570 milyar 480 milyon lira daha yardım aktarılacaktı. Yardım, milletvekili sayısına göre yapıldığından, istifacıların sayısının 30’da kaldığı varsayıldığında DSP’nin bu parasından 2 trilyon 400 milyarlık kesinti gerçekleştirilecek. 
     
     MHP’ye 10 trilyon 
     Bu yıl MHP’ye 5 trilyon 90 milyar, ANAP’a 3 trilyon 754 milyar lira aktarıldı. DYP’nin kasasına da 3 trilyon 412 milyar devlet yardımı girdi. SPY’deki hükme göre, MHP’ye 10 trilyon 181 milyar, ANAP’a 7 trilyon 508 milyar ve DYP’ye de 6 trilyon 825 milyar lira daha yardım yapılacak. 
     2002 bütçesinden CHP’ye, bir önceki seçimlerde yüzde 7’yi aştığı için 2 trilyon 474 milyar Hazine yardımı yapıldı. CHP, seçim öncesinde 4 trilyon 848 milyar daha alacak. SP ve AKP bir önceki seçimlere katılmadıkları için "en az yardım alan parti" yani CHP kadar Hazine yardımı alıyordu. Her iki parti de seçimler öncesinde 4 trilyon 848’er milyar lira ek yardım alacak. 
     
     Pişkinsüt’ün partisi de alacak 
     Genel başkanlığını Sema Pişkinsüt’ün yaptığı Toplumcu Demokratik Parti TDP 3 milletvekili bulunduğu için Hazine yardımı alabiliyor. 
     



 EKONOMİ 
























</TEXT>
</DOC>
