<DOC>
<DOCNO> 94847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sondun15.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en büyük tren soyguncusu evleniyor 
</HEADLINE>
<TEXT>

     İngiltere'de, 39 yıl önce tarihin en büyük tren soygunlarından birini yapan Ronnie Biggs 72 , yattığı cezaevinde, eski Brezilyalı sevgilisi Raimunda Rothen 54 ile Belmarsh Cezaevi'nde bugün dünya evine giriyor. 
     Ailesinin açıklamasına göre, son bir yılda 4 kez hastaneye yatan Biggs'in evleneceği Rothen'den dünyaya gelen oğulları 27 yaşındaki Michael Biggs, böylelikle Brezilya yurttaşı olarak İngiliz pasaportuna da kavuşmuş olacak. 
     Biggs'in kalan 14 yılı daha cezaevinde geçireceği geçen yıl açıklanmış, bu yüzden ünlü soyguncunun bir ara bunalıma girdiği tahmin edilmişti. 
     İsviçre'de yaşayan sambacı Rothen, Biggs'in dördüncü evlenme teklifini kabul etti. 
     Mayıs 2001'de ülkesine dönerek cezaevine girmeyi kabullenen Biggs'in en büyük düşü anavatanında ''pub'da bira içmek'' oldu, ancak bu düşü havalimanı pisti asfaltında onu yakalayan polislerin kollarında eridi. Biggs'in 30 yıl hapis cezasında indirim talebi de reddedildi. Biggs'in cezaevinde kışılacak nikah töreni sırasında oğlu ve eski dostları hazır bulunacak. 
     
     "MÜTHİŞ KALDIRMA" 
     8 Ağustos 1963 tarihinde Glasgow-Londra seferini yapan posta trenini 15 kişilik çetesiyle durdurarak soyan 72 yaşındaki Biggs, 125 torba dolusu 2,6 milyon sterlin o gün 7,3 milyon dolar, bugün 50 milyon dolar ya da 80 trilyon lira parayla kaçmayı başarmıştı. 
     Yakalandıktan sonra 1965'te de 7,5 metre yüksekliğindeki cezaevi duvarını aşarak kaçmayı başaran ve uzun yıllar Brezilya'da yaşayan Biggs, gönüllü vatanına dönmüş ve İngiltere'de ölmek istediğini söylemişti. 
     İnanılmaz öyküsü adeta ''halk kahramanı'' gibi anılmasına neden olan Biggs, yurduna döndükten sonra hapis cezasını çekmeye başladı. Biggs, başkent Londra'nın güneydoğusunda en yüksek güvenlik önlemi altındaki Belmarsh Cezaevi'nde yatıyor. 
     ''Büyük Tren Soygunu'' adıyla tarihe geçen soygunun 15 kişilik çetesinin büyük bölümü yakalanan Biggs, Glasgow-Londra posta trenini, sinyalizasyon sistemini değiştirmeyi başarıp onu kırmızı ışıkta durdurarak, 20. yüzyılın ikinci yarısında akıl durduran soyguna girişmişti. 
     





</TEXT>
</DOC>
