<DOC>
<DOCNO> 75789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sondun25.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamursuz'da 5 büyük bomba patladı 
</HEADLINE>
<TEXT>

     ''Ataları, Firavun'dan kurtuluş olan Mısır'dan kitlesel göçün geleneksel bayramı Fısıh'ta Hamursuz Azrail'in inayetine mazhar olmuş olabilirler ama bugün dükkanları, lokantaları, otelleri intihar bombacılarına karşı korumakta bu tarihi destan İsraillilere çok daha az rahatlık sağlıyor.'' İngiliz haber ajansı Reuters'ın Kudüs temsilcisi Dan Williams'ın derlememine göre, Filistin lideri Yaser Arafat Ramallah'ta esirken son günlerde Fısıh Bayramı'nda Filistinlilerin patlattığı beş büyük intihar bombası özel koruma görevlisi talebini çok artırdı. Ancak, terör ortamında bozulan ekonomide halk içinde genelde koruma görevlilerinin aldığı eğitim çok yetersiz. Kurslarda verilen eğitim bazen birkaç saat bile olabiliyor. 
     Kudüs'teki süpermarkette, işyerinin 55 yaşındaki güvenlik görevlisi 18 yaşındaki Filistinli kız intihar komandosunu durdurdu, ancak ölmekten kurtulamadı. 
     Giysinin altına saklanan telleri ve tetiğiyle bir bombacının hedefine ulaşmasını engellemek çok güç oluyor. Bunu engellemek genellikle saniyenin aralıklarında saliselerde gizli. 
     Dün pazar Hayfa'daki patlamanın olduğu, 16 kişinin öldüğü lokantanın güvenlik görevlisi yoktu bile. 
     
     Öğretmen 
     Kudüs'teki işyerinde, yakın dövüş öğretmenliği, özel güvenlik-komando eğitmenliği yapan İtay Gil, masum kişilerin ölmemesi için silahsız bertaraf tekniklerini öğretiyor. 
     Bu tekniklerden biri, terör maşasının parmaklarını bir darbe refleksiyle hareketsiz kılmak. Öğretmen İtay Gil, ''Teröriste karşı yüzde yüz etkili önlem yok. Amaç asgari zarar'' diyor. 
     Gil'in idman salonunda yapılan gösteride, intihar eylemcilerini canlandıran görevliler, örneğin çakmakla bombayı patlatma tatbikatında ne önlem alınsa da çakmaklarını yakmayı başarabiliyorlar. Bu, önlemin ne kadar zor olduğunu gösteriyor. 
     Kudüs'te 9 Mart'ta kalabalık kahvehanede görevli eski piyade komando askeri Mihael Orkin 27 , bombacıya karşı görevini yapmış, ancak kafe dışında ölen 11, yaralanan 54 kişiyi kurtaramamış. 
     Kıyı kenti Netanya'da geçen hafta bir otelde ölen 22 kişi, intihar eylemcisinin otelin ana kapısından kendini belli etmeden girmesi ve lobiye geçmesi yüzünden hayatını kaybetti. 
     Bir hükümet yetkilisi, ''İki güvenlik görevlisi öbeği var Bir, terhis olmuş güvenilir yarım gün çalışan öğrenci eski askerler veya az ücretle çalışan, canlı kalkan olmaktan başka işe yaramayan yeni göçmenler'' diyor. 
     Güvenlik görevlileri İsrail'de az ücret alıyor ''Saatine 21-30 şekel, yani 7-8 milyon TL.'' 
     






</TEXT>
</DOC>
