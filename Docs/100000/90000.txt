<DOC>
<DOCNO> 90000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/yazar/sazak.html </URL>
<DATE> 2002/06/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Takım ruhu olmayınca 
</HEADLINE>
<TEXT>

     Dünya Kupası finallerinde Türkiye’nin gruptan çıkmasını yorumlayan spor adamları şu görüşte birleşiyor 
     Futboldaki ilerleme en az on yıllık başarının ürünüdür. 
     1996 - 2000 Avrupa Kupası’nda kazanılan deneyimler, Galatasaray’ın UEFA Şampiyonluğu, kulüplerin futbol altyapısına yönelik yatırımları 1980 ortalarına kadar yurtdışı maçlara onurlu beraberlik’ sloganıyla çıkan Türk Milli Takımı’na Dünya Kupası yolunu açmıştır. 
     Bugün içerideki başarılar’ taraftarı kesmiyor 
     Yükselen futbol kalitesinin rastlantı olmadığı otoritelerce de kabul ediliyor. Türkiye liglerindeki rekabet, futbolcuların, teknik adamların Avrupa sahalarına transferi ve dış maçlarda pekişen takım ruhu’, istenirse 10 yıllık emekle 50 yıllık hedefin tutturulabileceğini gösteriyor. 
     AB serüvenimizin de futboldan farkı yok. 
     40 yıldır tam üye olmaya uğraşıyoruz. 
     2002 sonunda müzakerelere başlama olanağı var. Türkiye, genişlemenin içinde yer alırsa gelecek on yılda Beş artı beş, iki seçim döneminde AB liginde iddialı ülkelerden biri haline gelebilir. 
     Ancak, Brezilya ve Kosta Rika’da yaşadığımız 86’ncı dakika sendromu’ gibi bir türlü maçın sonunu getiremiyoruz. Ecevit’in rahatsızlığı, koalisyondaki takım ruhu’nu yok etti, MHP fırsattan istifade idam konusunda topu taca attı. Yedek bekleyen siyasiler ise sahaya girip gelişigüzel vuruşlar yapmaya başladılar. 
     DYP hükümet tasarısında, AKP Öcalan’ın af dışında tutulması garantisi için Anayasa değişikliğinde ısrar ediyor. 
     Cumhurbaşkanı Ahmet Necdet Sezer, 7 Haziran’daki Çankaya zirvesinde topu Meclis’e atan liderleri harekete geçirebilmek üzere yeni bir girişimde bulundu. TBMM Başkanı Ömer İzgi ile görüşerek Avrupa İnsan Hakları Sözleşmesi 6 nolu ek protokolündeki savaş ve yakın savaş hali dışında idam cezası uygulanmaz’ hükmü çerçevesinde bir yasal hazırlık yapılmasını istedi. Ancak AB üyesi ülkelerin 13 nolu yeni protokolle savaş hali dahil’ idamın kaldırılması sürecine girdikleri biliniyor. Türkiye ise terör’ suçlarında idamı geçen yıl Anayasa’ya monte etmişti. Cumhurbaşkanı Sezer, idam cezası kaldırılırsa terör suçlarına ağırlaştırılmış müebbed hapis uygulanabileceği’ düşüncesiyle sorunun aşılabileceğine inanıyor. 
     Cumhurbaşkanı, Sevilla zirvesine idam sorununu çözmüş olarak katılmak istiyor. Ancak TBMM’nin Sezer’in bu iyi niyetli çabalarına tatilden önce ayak uydurması mümkün mü 
     Ankara kulislerinde Ecevit haziran sonunda ayağa kalksa bile Meclis’i çalıştırmanın güçlüğüne dikkat çekiliyor. 
     Koalisyonu kurtarmak adına parlamento tatil edilecek. 
     AB için gerekli adımlar sonbahara kalacak. 
     Ne yapmalı 
     Keşke futbol için sokağa dökülen milyonlar Türkiye’nin AB liginde oynaması yönünde duyarlılık gösterse... Takım ruhundan uzaklaşan siyasileri seçimi beklemeden hizaya getirseler 
     
     







Hukukçuya saygı 


Ulusal hamaset ve mistik cinsellik... 


Barajistan... 


İzgi’nin önerisi 


Bir duayen, Metin Toker için... 


Hadi uyan Metin Abi 


Sınavdan önceki 24 saat .. 


Dikleşmeden dik durmak... 


Bizi birleştiren sadece zafer değildi... 


Bu coşkuya ihtiyacımız vardı... 


Takım ruhu olmayınca 


Dünya Bayındır Sigorta’yı ben batırmışım 


Bankalar zararda ama vergi verecek 


Futbolda genel kurul maçı 2 


</TEXT>
</DOC>
