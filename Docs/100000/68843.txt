<DOC>
<DOCNO> 68843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/soneko17.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
GS ve BJK hisselerinde kan kaybı bugün de sürdü.. 
</HEADLINE>
<TEXT>

     Galatasaray Sportif A.Ş. ile Beşiktaş Futbol Yatırımları A.Ş. hisseleri, Borsa'da bugün de değer kaybetti. 
     Galatasaray Sportif A.Ş. hisselerinin Borsa'da işlem gördüğü 3 seansdaki kaybı yüzde 10.34, Beşiktaş Futbol Yatırımları A.Ş'nin kaybı ise yüzde 26.96 oldu. 
     İMKB'de bugün gerçekleştirilen tek seansta Galatasaray'ın hisseleri 80 bin liradan 78 bin liraya geriledi. Yüzde 2.50 değer yitiren şirketin hisseleri seans içinde en yüksek 84 bin liradan işlem gördü. 
     Beşiktaş Futbol Yatırımları A.Ş. hisseleri bugün de taban değerlerine düştü. Hisse fiyatı 47 bin liradan 42 bin liraya geriledi. 
     Seans içinde en yüksek 45 bin lirayı gören hisselerin seans sonundaki kaybı yüzde 10.64 oldu. Beşiktaş Futbol Yatırımları A.Ş'nin hisseleri bu kayıp ile seansta en fazla değer kaybeden hisse olarak belirlendi. 
     Dün 87 bin lira baz fiyatla işleme açılan Galatasaray Sportif A.Ş. 
     hisseleri 80 bin liradan kapanırken günlük yüzde 8.05 değer kaybetmişti. 57 bin 500 liralık baz fiyatla işlem görmeye başlayan Beşiktaş Futbol Yatırımları A.Ş. hisseleri 47 bin liraya inerek günlük yüzde 18.26 kayıp yaşamıştı. 
     






</TEXT>
</DOC>
