<DOC>
<DOCNO> 51331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/son/sontur05.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın milletvekillerinden Derviş'e destek "Göreve hazırız" 
</HEADLINE>
<TEXT>

     Devlet Bakanı Kemal Derviş'in, kabinede kadın bakan bulunmaması yönündeki açıklaması DSP'li kadın milletvekillerinden destek gördü. 
     DSP Grup toplantısına gelen kadın milletvekilleri, gazetecilerin sorularını yanıtladılar. 
     DSP İstanbul Milletvekili Yücel Erdener, Derviş'in sözlerinin hatırlatılması üzerine, ''Göreve hazırız, görev verilirse layıkıyla yerine getiririz'' dedi. 
     DSP Ankara Milletvekili Esvet Özdoğru ise Kemal Derviş'in sözlerine destek vererek, ''Bence Kemal Derviş haklı'' diye konuştu. 
     Orman Bakanı Nami Çağan ise ''Benim erkeklere itirazım yok'' dedi. 
     Devlet Bakanı Hasan Gemici de Derviş'in sözlerinin anımsatılması üzerine şunları söyledi 
     ''Bunu kendisine sorun. Ben, Kemal Bey ile kavga etmek istemiyorum. Arkadaşlar bunda ne fayda var. Şimdi ben Kemal Derviş'e bir söz söyledim, O bana söyledi, birbirimize girdik, bunun kime ne faydası var. Bunlar hiç önemli şeyler değil.'' 
     






</TEXT>
</DOC>
