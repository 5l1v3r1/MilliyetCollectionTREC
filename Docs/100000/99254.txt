<DOC>
<DOCNO> 99254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/guncel/gun06a.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ot yığınları yangına davetiye 
</HEADLINE>
<TEXT>
Akçagaz yangını ders olmadı... 
     MUSTAFA BAĞDİKEN DHA 

     Akçagaz LPG Dolum ve Depolama Tesisleri’ndeki patlamanın ardından, bölgedeki sorumsuzluğun h kim olduğu bir kez daha ortaya çıktı. Dünyada LPG depolamasında, yatay tank yerine, daha emniyetli olan küre tanka geçilmesine rağmen, Körfez’deki birçok firma bu uygulamaya başlamadı. Facianın eşiğinden dönülmesine rağmen, LPG tank ve tüplerinin hemen yanına kuru ot yığılması da dikkat çekti. Körfez Belediye Başkanı Erhan Yenilmez ile konuşan Barbaros Mahallesi sakinleri, önceki gün bir kamyonun lastiğinin patlamasıyla herkesin "Yine tank patladı" korkusuyla dışarı fırladığını söyledi. 
     
     Her an tutuşabilir’ 
     "Tuvalette kibrit çaksak havaya uçacağız. Yerin altı örümcek ağı gibi boru hatlarıyla kaplı" diyen mahalle sakinleri, buradan sızan gazların kanalizasyona karışıp tuvaletlerden dışarı çıktığını ileri sürdü. Evlerin kamulaştırılması isteğini de dile getiren mahalle sakinleri, aynı bölgede büyüklerin yanı sıra çocuklarda da solunum yolu ve cilt hastalıklarının oldukça yaygın olduğunu kaydetti. LPG tüplerinin hemen yanına bırakılan kuru ot yığınına da tepki gösteren vatandaşlar, "Çevresinde çocuklar oynuyor. Bu otlar, bir cam parçasıyla bile tutuşabilir" dedi. 
     



 GÜNCEL 


















</TEXT>
</DOC>
