<DOC>
<DOCNO> 85914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/soneko16.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aracı kurumlarda çalışacakların öğrenim düzeyi ne olacak 
</HEADLINE>
<TEXT>

     Sermaye Piyasası Kurulu SPK , aracı kuruluşlarda çalışacak personelin niteliklerine açıklık getirdi SPK'nın Haftalık Bülteni'ne göre Kurul, sermaye piyasası faaliyetleri temel düzey sınavının sadece 'Takas ve Operasyon İşlemleri'' başlıklı bölümünden sınava tabi tutulan takas ve operasyon sorumlusunun asgari lise mezunu olmasına karar verdi. 
     Aracı kurumların teftiş biriminin yönetiminden sorumlu olan ve Sermaye Piyasası Faaliyetleri İleri Düzey Sınavına tabi tutulan teftiş kurulu başkanları iktisat, işletme, kamu yönetimi, muhasebe, maliye ve hukuk konularında en az 4 yıllık lisans eğitim veren kurumlardan mezun olması gerekiyor. 
     Araştırma uzmanı ise 4 yıllık lisans eğitimi veren kurumlardan mezun olacak. 
     Aracı kuruluşlarda takas ve operasyon birini yöneticisi ile takas ve operasyon sorumlusu arasındaki kadamelerde görev yapan personel, Sermaye Piyasası Faaliyetleri Temel Düzey Sınavı'nın sadece ''Takas ve Operasyon İşlemleri'' başlıklı bölümünden başarılı olacak. 
     Kurul, sınav başvuruları sırasında çalışan ve çalıştığı kurum tarafından sınavların son başvuru tarihine kadar manyetik ortamda ve listeler halinde Kurul'a gönderilecek ''Sınava Girecek Listesi'nde'' yer alan kişilerde aranacak özellikleri belirledi. 
     Buna göre 2002 yılı Eylül ayı ile 2003 yılı Ocak ve Mayıs aylarında Kurulca yapılması planlanan sınavlardan birine başvurarak lisans almaları gerektiğine, bu sınavlarda başarısız olan kişilerin 2 yıllık çalışma hakkının 2003 yılı Mayıs ayında yapılacak sınav tarihinden itibaren başlatılması kararlaştırıldı. 
     2003 yılı Mayıs ayındaki sınav tarihinden itibaren lisans belgesi 
     olmayan kişilerin işe alınmamalarına, çalışan kişilerin ise 2 yıllık geçis sürecinden faydalanmak amacıyla belirtilen 3 sınavdan birine girmemiş olmaları halinde görevlerinden ayrılmaları kararı verildi. Sermaye Piyasası Faaliyetleri Temel Düzey Sınavı ve Türev Araçları sınavının 28 Eylül 2002 Cumartesi günü, Sermaye Piyasası Faaliyetleri İleri Düzey Sınavı ve Değerlendirme Uzmanlığı Sınavının ise 29 Eylül 2002 tarihinde yapılması kararlaştırıldı. 
     





</TEXT>
</DOC>
