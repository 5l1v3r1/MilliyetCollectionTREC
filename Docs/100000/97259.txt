<DOC>
<DOCNO> 97259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/yazar/temelkuran.html </URL>
<DATE> 2002/07/22/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Travma sahillerinde bekliyorum 
</HEADLINE>
<TEXT>

"Ailenin Teşekkülünde İşkencenin Yeri ve Önemi" başlıklı büyük ve uygulamalı bir seminer gibi sahiller... Çocuklar yıllar sonra terapistlere anlatacakları travmalar biriktirmekteler... 
     Çocuk, öyle kendi halinde, sakince yürüyor denize. Parmaklarını açışından anlıyorsun ayağına batan taşları. Deniz sonsuz ışıklı, çocuk bembeyaz sırtlı. İncecik, titrek bir şey kozadan şimdi çıkmış kelebek gibi. Ensesindeki ince, sarı tüyler titriyor rüzgarda gıdıklanıyor. Durup kaşıyor. Zaman kazanıyor böylece, biraz şüphe ettiği denize girmeden önce. Sonra yeniden başlıyor incecik yürümeye. Kırılarak dizleri, acıyarak pembe topukları, tek başına macerasına giderken... 
     Hoop Geliyor göbekli baba. Sinsice yaklaşıp arkadan kaba bir el ense hamlesiyle havalandırıyor çocuğu. Bozuluyor her şeyin incecikliği ve çocuk daldırılıyor suya. Nutku tutuluyor çocuğun, ama bir daha, bir daha... Ağlasa da yetmez bir derine bir havaya... 
     
Ailecek travma manyağı      Barış Gücü kılığındaki anne giriyor araya 
     - Yapma Hamza 
     - Alışsın Melahat Alışır, alışır Bırak sen 
     "Bir kulaç uğruna Ya Rab Ne travmalar yaşanıyor" sahnemiz şöyle devam ediyor. Anne bağırıyor. Baba bağırıyor. Aradan sıyrılan çocuk bata çıka ve avazı çıktığı kadar ağlayarak kıyıya dönüyor. "Dramatik Aile Triosu" grubu iç bayıltıcı ve şiddet dolu sahil resitaline devam ederken bu mesut aile kompozisyonuna imrenen diğer trio’lar da cümbüşe katılıyor. Nihai tablo 
     
Her şey dahil tatil      Dizlerine kadar suya girmiş anne - babalar, çocuk eğitimi üzerine, el kol hareketleriyle renklendirilmiş münazaralar yaparken, "sulu işkenceden" bitap düşmüş çocuklar taze öğrendikleri şiddeti birbirleri üzerinde deniyorlar. Fonda ise, genellikle "Hop hop çekirge" şarkısını tercih eden ve "İlla ki kurtlarımızı dökeceğiz" hırsıyla kendinden geçmiş insanların doldurduğu eğlence tekneleri. Bakınız, "Denizlerde balık azaldı" meselesi bu kalabalık korku filminden kaynaklanıyor da olabilir. 
     Halk arasında, bu harala gürele, ailecek travma manyağı olma haline "tatil" deniyor. İzlemesi bile insana bi’ iyi geliyor, bi’ iyi geliyor İnsan böyle canlı örneklerle, canlı yayın bir "Ailenin Teşekkülünde İşkencenin Yeri ve Önemi" seminerini öyle her yerde bulamıyor. "Aile fertleri olarak birbirimizi daha nasıl gerebiliriz " deneyleri, "İnsan ne zaman hayattan bezer " ölçümleri de müesseseden 
     "Her şey dahil tatiller" herhalde böyle oluyor. Travma ucuza geliyor belki, ama çocuklar sonra terapistlerine anlatacakları bayağı bir malzeme biriktiriyor 
     
     







Popper’in son kitabı 


"A" 


AKP ve HADEP’i diğerleri büyüttü 


Yine aynı konular... 


Yeni Oluşum’un neresi yeni 


Nereden buldun tartışması 


Hortumcular adına heykel 


Başka yarın yok 


Travma sahillerinde bekliyorum 


Derviş zor bir seçimle karşı karşıya 


Para kazanamayan bankaya kimse sermaye koymaz 


</TEXT>
</DOC>
