<DOC>
<DOCNO> 64680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/guncel/gun01.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cağaloğlu’nda bir korku hanı 
</HEADLINE>
<TEXT>

Ecevit’le ABD’ye giden İsmail Kölük’ün öldürttüğü iddia edilen M. Kazım Atay’ın hanında tehditler yüzünden açık dükk n kalmadı... 
     ÖMER ERBİL İstanbul 

     Cağaloğlu’nda 4 katlı otoparkın 2 katını yıktırdığı gerekçesiyle otoparkın sahibi İsmail ve Cemal Kölük kardeşler tarafından öldürtüldüğü iddia edilen Melih Kazım Atay’ın sahibi olduğu aynı yerdeki han bomboş kaldı. Aralarında husumet çıktıktan sonra dört katlı handa bulunan işyeri sahiplerinin korkudan dükk nları boşalttıkları ileri sürülüyor. Bu arada boş kalan hanın kapısına da "kiralık" levhası asıldı. 
     
     Tetikçi itiraf etti 
     Başbakan Bülent Ecevit’in ABD ziyaretine katılan işadamı İsmail ve kardeşi Cemal Kölük, Atay cinayetini azmettirmekle suçlanıyor. 1994’te Cağaloğlu’nda otel inşaatı için ruhsat alıp sonra otopark inşa eden Kölük kardeşleri, 100 metre ileride hanı olan ve halı ticareti yapan Atay, Eminönü Belediyesi’ne şik yet etti. Bu şik yet üzerine 1996’da otoparkın iki katı yıkıldı. Daha sonra tehditler alan ve işyerinin önüne boru tipi bomba konulan Atay, İstanbul’u ter kederek Marmaris’e yerleşti. İstanbul’a dönünce de öldürüldü. Cinayeti gerçekleştiren tetikçi Koray Kurt’un ifadesiyle çete yakalanırken, Kölük kardeşler de cinayeti azmettirmek iddiasıyla tutuklandı. 
     
     Kimse talip olmuyor 
     Otoparka 100 metre mesafedeki Atay’ın işhanında işyeri bulunanların da, son yıllarda hanı terk etmeleri için tehdit edildiği öğrenildi. İddiaya göre, korkan işyeri sahipleri tek tek hanı terk etti. Yeni kiracılar da tehdit edilince, han bomboş kaldı. Atay’ın komşuları, handaki işyerlerine uzun süredir kimsenin talip olmadığını söyledi. Atay’ın ölümünden sonra hanın kapısına "Kiralık büro ve katlar" levhası asıldı, ancak müşteri bulunamadı. 
     
     Mührü söküyorlar 
     Otel inşaatı ruhsatı alıp otopark inşa eden Kölük kardeşlerin 5 yıldır otoparkı işletmeleri dikkati çekerken, Eminönü Belediye Başkanı Lütfi Kibiroğlu, şöyle konuştu "Otel ruhsatı alıp otopark yaptıkları doğru. İnşaatın projesinde bir değişiklik yok. Ancak otel inşaatı olduğu için otopark işletme ruhsatları bulunmuyor. Bu nedenle otoparkı defalarca mühürledik. Mührü söküp işletmeye devam ediyorlar. Cumhuriyet Savcılığı’na da suç duyurusunda bulunduk. Hatta geçen hafta yine mühürlemiştik." 
     



 GÜNCEL 





















</TEXT>
</DOC>
