<DOC>
<DOCNO> 55944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/siyaset/siy05.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisin aradığı Kızılaycılar müteahhit garsoniyerinde 
</HEADLINE>
<TEXT>

Mahkemenin gıyabi tutuklama kararına rağmen, bir genel müdür yardımcısı işinin başında çıktı. Arananların müteahhit garsoniyerlerinde saklandıkları iddia ediliyor 
     AYDIN HASAN Ankara 

     Kızılay’da inşaat işlerinde yapılan yolsuzlukların kurumsal’ bir boyut kazandığı ortaya çıktı. Kızılay Fen İşleri Müdürlüğü’nün aralarında yöneticilerin de bulunduğu çok sayıda personeli hakkında ağır ceza davası açıldı. Haklarında tutuklama kararı çıkartılan personel ise, yaklaşık 1.5 aydır bir türlü yakalanamadı. İçişleri Bakanlığı Mülkiye Müfettişleri, Kızılay’da ağırlıklı olarak inşaat işlerinde yapılan yolsuzlukları, 46 ayrı dosyada saptadı. Ankara Cumhuriyet Başsavcılığı kapsamlı soruşturma başlattı. Üç yolsuzluk olayında Ankara 5, 7, ve 9. Ağır Ceza Mahkemeleri’nde dava açıldı. 
     Erzurum’daki Kızılay inşaatında kamu kurumunu dolandırma iddiasıyla açılan soruşturma kapsamında 11 Ekim 2001’de, Kızılay Genel Müdür Yardımcısı Mustafa Güven, bir müteahhit, 5 Fen İşleri personeli hakkında gıyaben tutuklama kararı verdi. 
     Ancak yönetici ve personelin hiçbiri bulunamadı. Kızılay Denetçiler Kurulu eski Başkanı Günay Aksoy, "Bunlar nerede saklandılar Bize gelen duyumlara göre, bazıları evine gitmeyip müteahhit garsoniyerinde saklanıyormuş" iddiasında bulundu. 
     40 gün boyunca bulunamayan Genel Müdür Yardımcısı Mustafa Güven, "Ben işimin başındayım. Tutuklamam kalktı" dedi. 
     Ağır Ceza Mahkemesi’nde açılan bir başka davada, sanıklar arasında Kızılay Genel Başkanı Ertan Gönen’in yeğeni Altuğ Gönen’in ismi de yer aldı. 
     



 SİYASET 


















</TEXT>
</DOC>
