<DOC>
<DOCNO> 75655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sondun25.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fischer "İsrail, Arafat'a birşey yapmayacağına güvenve vermeli" 
</HEADLINE>
<TEXT>

     Almanya Dışişleri Bakanı Joschka Fischer, İsrail ordusunun Filistin Devlet Başkanı Yaser Arafat'a karşı başlattığı büyük askeri operasyonun tüm Ortadoğu bölgesini tehdit ettiğini bildirdi. 
     Fischer, yaptığı açıklamada, İsrail hükümetine çağrıda bulunarak, Filistin lideri Yaser Arafat'a bir şey yapmayacağı konusunda güvence vermesini istedi. 
     ''İsrail ile Filistinliler arasındaki çatışma çok büyük endişelere neden oluyor. Bu kriz, tüm bölgenin istikrarını tehlikeye sokuyor'' diyen Fischer, Alman hükümetinin bölgedeki terör ve şiddeti kınadığını, taraflara, masum insanların öldürülmesini engellemek için her türlü çabayı harcamaları çağrısında bulunduğunu kaydetti. 
     Fischer, çatışmaların devamının Ortadoğu'nun istikrarı açısından büyük risk taşıdığını belirtti ve Alman hükümetinin İsrail ve Filistinlilerin BM Güvenlik Konseyi'nin 1402 sayılı kararına uymalarını talep ettiğini ifade etti. Fischer, ''Taraflar, ABD'nin Ortadoğu Özel Temsilcisi Anthony Zinni ile geniş çaplı işbirliği yapmalı ve ateşkes görüşmelerine yeniden başlamalı'' dedi. 
     






</TEXT>
</DOC>
