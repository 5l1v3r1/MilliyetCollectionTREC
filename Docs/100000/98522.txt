<DOC>
<DOCNO> 98522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur06.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
2 kişi hastaneye kaldırıldı... 
</HEADLINE>
<TEXT>

     Akçagaz Dolum Tesislerindeki patlamalar sonucu çıkan yangın sürüyor. Tesiste çalışan 2 kişi, zehirlenme nedeniyle hastaneye kaldırılırken, personelden 3 kişi ile çevredeki evlerde oturan bir çocuğun kayıp olduğu bildirildi. 
     Yangın sırasında tesislerde görevli 2 kişi, dumandan zehirlendikleri için SSK Kocaeli Hastanesi'ne kaldırıldı, 2'si gece bekçisi 3 kişiden de haber alınamıyor. 
     Bu arada, İl Kriz Merkezi'nin tüm tesislere ve kuruluşlara köpüklü ve su sıkma aracı göndermeleri uyarısına rağmen, bölgeye şu ana kadar az sayıda araç ulaştı. 
     Olası bir tehlikeye karşı elektriklerin kesildiği bölgede, yerleşime açık olan bölgede 50 civarında ev boşaltıldı. 7 evin çatı kısımlarında çıkan yangınları söndürme çalışmaları sırasında bir tankın patlaması, panik yarattı. 
     Bu arada, çevre evlerde oturduğu bildirilen 7-8 yaşlarında bir çocuğun kaybolduğu belirtildi. 
     





</TEXT>
</DOC>
