<DOC>
<DOCNO> 69262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/yazar/tamer.html </URL>
<DATE> 2002/02/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Blucin reklamında klasik müzik 
</HEADLINE>
<TEXT>

     Genç bir adam, açık bir kapının önünde duruyor. Önce içeri girmeye tereddüt ediyor, ancak sonra başka bir kapıdan hızla içeri dalıp koşmaya başlıyor. Ve bir boş odadan diğerine koşup duruyor. Her boş odadan bir diğerine geçişinde hızı arttıkça artıyor. Tam soluklanıp etrafına bakınmak için durduğu anda karşısına blucinli hoş bir kız çıkıyor ve birlikte koşmaya, yine bir odadan diğerine geçmeye, koştukça hızlanmaya başlıyorlar. Ve sonunda da açık havaya çıkıp Kwai Köprüsü benzeri bir görüntüden kendilerini uçmaya bırakıyorlar. 
     Levi's'ın gelecek ay piyasaya çıkacak yeni reklam filmi bu. Hızı ve rahatlığı vurguluyor. Buraya kadar bir anormallik yok. Ama bu görüntülere Barok müziğin üstadlarından George Friedrich Hendel'in müziği eşlik ediyorsa ve hele 20'li yaşların altındaki gençlere yönelik bir blucin reklamında ilk kez bir klasik müzik parçası kullanılıyorsa, işte o zaman durum özellik arz ediyor. 
     
Bu bir devrim mi      Evet efendim, Hendel'in solo klavsen için bestelediği re minör Suite'inin Saraband bölümü eşliğinde uçuyorlar gençlerimiz. Reklamda Hendel'in müziğini klavsen yerine küçük bir orkestra icra ediyor, ama elektronik aletler falan var sanmayın. Ciddi - ciddi klasik müzik dinletiyorlar bize. Konunun uzmanlarına göre Levi's'ın bu reklamı, reklamcılıkla ilgili olarak bugüne kadar yazılmış tüm kitaplardaki doğruları çöpe atacak nitelikte. Zira reklam dünyasında klasik müzik genelde nostaljiyi, güvenliği ve konforu çağrıştırırmış. Gençlere yönelik reklamlarda da bildiğiniz gibi daha çok pop ve rock müzik kullanılırmış. Levi's ise 250 yıl önce bestelenmiş bir eserle hız düşkünü modern gençlere blucin satmaya kalkışıyor. Eğer başarılı olursa, "Bu bir devrimdir" deniyor. 
     
Hendel nasıl seçildi      Aslında Levi's müzikologlara ciddi bir tarama ve pazarlamacılara da kapsamlı bir piyasa araştırması yaptırdıktan sonra Hendel'in Saraband'ında karar kılmış. Müzikologlar Antonio Vivaldi'den Bela Bartok'a klasik müzik parçalarını geniş bir yelpazede taradıktan sonra Saraband'ı seçmişler. Ve bu müzik Berlin'den Brüksel'e, Moskova'dan Madrid'e çok sayıda seçilmiş fokus gruplara alternatifleriyle birlikte dinletilmiş. 
     Rakip marka yetkililerinin ilk tepkisi "Çıldırdınız mı siz " olurken, Levi's'ın marka sorumlusu Kenny Wilson, "Orijinal olmaya çalışıyoruz" diyormuş. Müzikte yaşlar, kültürler ve sınıflar arası kategorilerin son yıllarda yıkıldığına da işaret eden Wilson'un, reklam kampanyasından beklentileri hayli iddialı. Bu arada filmin yapımcısına göreyse 30 saniyelik reklam, Hendel müziği eşliğinde bir tiyatro oyununa dönüşmüş durumda. 
     
Ve Akbank reklamı      Ben genelde reklamları izlemem. Reklamcılığın inceliklerinden de anlamam. Tahmin edebileceğiniz gibi ilk kez klasik müzikle blucin satmaya kalkışılmış olmasını ilgi çekici buldum. 
     Dünyada bunlar olurken, bizim reklam dünyamız ve medyamız, Yataş reklamının çekim setinde unutularak ölen kedicikle meşgul haklı olarak. Okurlarımız ise son günlerde Akbank reklamına takılmış durumdalar "Türkiye'de ekonomi zaten tıkanmışken, çoğumuz işsiz dolaşırken ve bu moral bozucu ortamda hiç değilse birbirimize yaklaşıp uyum sağlayabilmek, daha iyi diyalog kurabilmek için uğraş verirken Akbank umutlarımızı kırıyor" diyorlar. 
     
     







Eski hik yeler 


Bir bankanın yaptığını bir evlilik yapamaz mı 


Eğitimde yeni arayışlar 


Önyargı ve Fener'in Avrupa şampiyonluğu 


Blucin reklamında klasik müzik 


Ne kadınlar gördüm, zaten "çokötular 


Hüküm kurmak için ölçülebilir değerler bulunmalı 


Yazarın şikayeti var 


AB yolunda İspanyol kartının önemi 


Reichstag'da bir şişe bira 6 DM 


Bayramlık bir trona belgesi daha 


</TEXT>
</DOC>
