<DOC>
<DOCNO> 79983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sonspo13.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı minik futbolcular şöhretler karşısında şov yaptı 11 - 1 
</HEADLINE>
<TEXT>

     23 Nisan Ulusal Egemenlik ve Çocuk Bayramı nedeniyle şöhretler karmasıyla gösteri maçı yapan BJK Koleji Erkek Futbol Takımı oyuncuları, rakiplerin farklı yendi. 
     Fox Kids Dünya Kupası'nda 3. olan BJK Koleji, şöhretler karması ile yaptığı maçı 11-1'lik farklı skorla kazandı. Akatlar Spor Kompleksi'nde yapılan ve bayan hakem Lale Orta'nın yönettiği gösteri maçında BJK Koleji Erkek Futbol Takımı, antrenörlüğünü Yılmaz Vural'ın yaptığı, mizah yazarı Gani Müjde, tiyatrocu Toprak Sergen, Murat Evgin, Demir Demirkan, Athena Grubu'ndan Ozan ve Gökhan, gazeteci Mithat Bereket'den oluşan Şöhretler Karması karşısında, adeta şov yaptı. 
     BJK Koleji'nde oynayan Beşiktaş Futbol Takımı Menajeri Sinan Engin'in oğlu Oğulcan, 30'ar dakikalık 2 devre yapılan karşılaşmada, attığı 7 golle maçın yıldızı oldu. 
     Gösteri maçının başlama vuruşunu Beşiktaş Belediye Başkanı Yusuf Namoğlu yaparken, Beşiktaş Kulübü Başkanı Serdar Bilgili, altyapı ve yatırımlardan sorumlu yönetici Fikret Orman, menajer Sinan Engin de karşılaşmayı izledi. 
     





</TEXT>
</DOC>
