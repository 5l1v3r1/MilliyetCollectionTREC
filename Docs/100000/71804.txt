<DOC>
<DOCNO> 71804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sondun08.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin yönetimi "Karargahın imhası egemenliğe saldırı.." 
</HEADLINE>
<TEXT>

     Özerk Filistin yönetimi, İsrail'in dün gece Başkan Yaser Arafat'ın Gazze karargahını yerle bir etmesini kınadı ve bunun ''ulusal egemenliğe vahim saldırı'' olduğunu bildirdi. 
     Filistin haber ajansı VAFA tarafından yayımlanan yönetim açıklamasında, ''Filistin yönetimi, ulusal egemenliğe indirilen bu darbeyi kınar'' ifadesi kullanıldı. 
     ''İsrail hükümetinin, bu eylemle bütün dünyaya Filistin halkına ve yönetimine karşı savaş yürütme isteğini açıkça gösterdiğini'' kaydeden Filistin yönetimi, İsrail'in ''çizmeyi aştığını'' bildirdi. 
     İsrail, dün akşam biri Kudüs'te olmak üzere iki saldırıda 14 İsraillinin ölmesine misilleme için, gece yarısından sonra Gazze'de Arafat'ın karargahını roket ateşiyle yerle bir etmişti. 
     






</TEXT>
</DOC>
