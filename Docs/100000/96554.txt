<DOC>
<DOCNO> 96554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sondun35.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri, İsrail'deki sivillere yönelik saldırıları kınadı 
</HEADLINE>
<TEXT>

     Dışişleri Bakanlığı, önceki gün Batı Şeria'da, dün de Tel Aviv'de sivillere yönelik düzenlenen saldırıyı kınadı. 
     Bakanlıktan yapılan açıklamada, "Uluslararası toplumun İsrail-Filistin ihtilafının çözümü yönünde çabalarını artırdığı bir dönemde, masum sivilleri hedef alan bu terör saldırılarını her zaman olduğu gibi yine şiddetle kınıyoruz" denildi. 
     Bu tür saldırıların, Filistin halkının meşru özlemleri ile güvenli ve tanınmış sınırlar içinde yan yana yaşayacak iki devlet vizyonunun gerçekleşmesini engellemeyi amaçladığı da vurgulandı ve ilgili bütün tarafların terörle mücadelede ve nihai barış hedefine ulaşmaktaki kararlılıklarını sergilemelerinin hayati önem taşıdığı belirtildi. 
     





</TEXT>
</DOC>
