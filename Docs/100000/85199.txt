<DOC>
<DOCNO> 85199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/yasam/yas04.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğubank katili suç makinesi çıktı 
</HEADLINE>
<TEXT>

Eşinin ihbarıyla ele geçen Ali Yıldırım’ın üç yılda bir cinayet ile iki işhanı, iki işyeri ve 8 kasa soygununa karıştığı anlaşıldı 
     ELVAN EZBER İstanbul 

     Bekçisini öldürdükleri Eminönü’ndeki Doğubank işhanını soyan zanlıların lideri Ali Yıldırım, Asayiş Şube Müdürlüğü’nde tüm suçlarını bir bir itiraf etti. İlk olarak 1999’da Ümraniye’de bir dükkanın kasasını soyarak suç işlemeye başladığını belirten Yıldırım, "Yakalanmayınca gerisi geldi. Üç yıldır devam ediyorum. Her soygundan sonra yenisi için hazırlanıyordum" dedi. Soygunlara, eşinin lüks hayata olan hevesi nedeniyle başladığını da iddia eden Yıldırım, "Eşim sürekli para istiyordu. Bütün soygunları onun yüzünden yaptım" diye sürdürdüğü itiraflarında, bir cinayete daha karıştığını da söyledi. 
     Doğubank da dahil iki işyeri ve sekiz de kasa hırsızlığı yaptığını itiraf eden Yıldırım’ın, 5 Ocak 2001’de Eminönü’ndeki Çorapçı Han’ı da bekçisi Abdülkerim Yıldırım’ı öldürdükten sonra soyduğu anlaşıldı. 
     
     Lükse dalınca... 
     Çaldığı paraları eşinin lüks ihtiyaçlarına harcadığını belirten Yıldırım’ın da eğlence lemine daldığı, kendisine BMW ve Peugeot marka otomobiller aldığı, zamanının çoğunu bar ve pavyonlarda geçirdiği belirtildi. Bu hayatı üzerine kıskanç eşinin ihbarıyla yakalanan ve her soygunda farklı kişilerle çalışan Yıldırım’ın eski suç ortağı Bülent Ercan yakalanırken, Burhan Aykut ve Şeref Çakır’ın da halen arandığı kaydedildi. 
     



 YAŞAM 






















</TEXT>
</DOC>
