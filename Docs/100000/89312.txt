<DOC>
<DOCNO> 89312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/ekonomi/eko03.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet güvence versin 
</HEADLINE>
<TEXT>

Siyasetin piyasalar üzerindeki olumsuz etkisine dikkat çeken TÜSİAD, koalisyondaki uzlaşmanın süreceği ve AB ile ilgili adımların atılacağı yönünde güvence istedi 
     EKONOMİ SERVİSİ 

     Siyasi gelişmeler nedeniyle dolar 1 milyon 508 bin liraya çıkıp, borsa yüzde 1.47 gerilerken, Türk Sanayicileri ve İşadamları Derneği’nden TÜSİAD yapılan açıklamada hükümetin mali piyasalardaki gelişmelere dikkat etmesi istendi. 
     TÜSİAD Başkanı Tuncay Özilhan, mali piyasalara güven verecek iki önemli unsurun IMF ile yapılan anlaşmanın yürümesi ve AB üyeliği yolunda somut adımların atılması olduğunu belirterek, şöyle dedi 
     
     Tavırlarınıza dikkat edin’ 
     "Hükümet, sorumluluklarını üstlenerek ve mali piyasaların tepkilerini göz önüne alarak, koalisyon hükümeti içerisindeki uzlaşmanın süreceği ve AB ile ilgili somut adımlar atılacağı konusunda kamuoyuna güvence vermelidir." Özilhan, derneğin düzenlediği Türk Vergi Sisteminde Yeniden Yapılanma İhtiyacı’ toplantısında da "Mali piyasalar siyasetten kopamıyor. Belirsizlik en önemli sorun. Siyasilerin oturup bunu düşünmesi lazım. Neden bu mali piyasalar bu reaksiyonu verdi Ona göre hareket ve tavırlarını ayarlamaları gerekir" dedi. 
     
     AB konusunda atalet var 
     AB konusunda hükümetin içindeki partilerin ataletini tembellik gördüklerini de kaydeden Özilhan, "İnisiyatif alınması lazım. Hükümetin ya kendi içinde ya da muhalefet ile işbirliğiyle kanunların geçmesini sağlaması Türkiye’nin önünü açacaktır" dedi. 10 gün içinde Sevilla Zirvesi’nin toplanacağını hatırlatan Özilhan, "Biz de Sevilla’da olacağız ve Türkiye’nin müzakerelere başlaması için bir paragraf koydurmaya çalışacağız" dedi. 
     
Vergiler büyümeyi tehdit ediyor’      Özilhan, Türkiye’de vergi ödeyen kesimler üzerindeki yükün orta ve uzun dönemde büyüme perspektiğini tehdit edecek boyuta ulaştığını belirtti. 
     Kayıtdışı ekonominin yüzde 50’ye vardığına dikkat çeken Özilhan, "Bu, aynı düzeydeki vergi gelirinin, vergi oranlarının yarıya düşürülmesiyle elde edilebileceği anlamına geliyor" dedi. TÜSİAD’ın vergiyle ilgili önerileri de şöyle sıralandı 
     "Gelir Vergisi tarifesi en çok üç kademeli olmalı ve yüzde 10’dan başlamalı. KDV iki oranlı hale getirilmeli. Yeni af kanunu çıkartılmamalı. İdareden vergi hakimliğine atama olacaksa TOBB, TÜSİAD gibi örgütlerin temsilcileri de aynı sayıda temsil hakkına kavuşmalı. 
     



 EKONOMİ 













</TEXT>
</DOC>
