<DOC>
<DOCNO> 87345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yasam/yas10.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Niksar Ayvaz suyu toplatılıyor 
</HEADLINE>
<TEXT>

     ANKARA Milliyet 

     Sağlık Bakanlığı, piyasada satılan pet şişe sularda yaptığı inceleme sonucunda, kansere neden olan arsenik maddesi miktarının fazla çıktığı "Niksar Ayvaz" suyunun toplatılmasına karar verdi. Toplatma kararına ilişkin yazı il valiliklerine gönderilirken fabrikanın üretimi de geçici olarak durduruldu. 
     Sağlık Bakanlığı Kanserle Savaş Daire Başkanlığı, Türkiye’de piyasaya sunulan 26 pet şişe suyunu, taşıdığı arsenik miktarı bakımından incelemeye aldı. İzmir İl Hıfzıssıhha Entitüsü’nde yapılan analizde Dünya Sağlık Örgütü tarafından "kabul edilebilir" olarak açıklanan 0,001 miligram litrelik arsenik miktarını aşan sular tespit edildi. Niksar Ayvaz suyundaki arsenik miktarının 0,118 olduğu saptandı. Mülkiyeti Niksar Belediyesi’ne ait olan Niksar Ayvaz suyunun işletmesi Su ve Şişeleme Sanayii A.Ş tarafından yapılıyor. Niksar Belediye Başkanı Ahmet Ünverdi de tahlillerde bir yanlışlık yapıldığı inancında olduğunu belirtti. 
     



 YAŞAM 


















</TEXT>
</DOC>
