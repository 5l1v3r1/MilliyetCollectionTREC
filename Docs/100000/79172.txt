<DOC>
<DOCNO> 79172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/ekonomi/eko01.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros eksi enflasyona geçti 
</HEADLINE>
<TEXT>

Yılın ilk üç ayında satışları reel olarak yüzde 10.5 oranında artan Migros’ta fiyatlar enflasyon rakamının yarısında kaldı. Migros Genel Müdürü Ömer Bozer, mart ayında ise fiyatların binde 1 oranında düştüğünü belirtti 
     EKONOMİ SERVİSİ 

     Bu yılın temel sorununun iç talep ve ihracat yoluyla büyüme sağlamak olduğunu söyleyen Migros Genel Müdürü Ömer Bozer, burada en önemli faktörün enflasyon olduğunu belirtti. 
     Enflasyonun program hedefleri doğrultusunda gerçekleşmesiyle yılın ikinci yarısından itibaren talepte canlanma başlayacağını kaydeden Bozer "İnancımız odur ki enflasyon hedefleri tutacak" dedi. İlk üç ayda Migros’taki fiyat artışlarının DİE’nin açıkladığı enflasyon rakamlarının yarısı kadar gerçekleştiğini yüzde 4 belirten Bozer, "Migros’un mart ayı enflasyonu ise eksi yüzde 0.1 binde 1 olarak gerçekleşti. Bu sonuç ne denli rekabetçi olacağımızın bir göstergesidir" diye konuştu. 
     Ocaktan itibaren reel satışlarında yüzde 10.5 artış gerçekleştiğini kaydeden Bozer, 2002’de yüzde 6 - 7 reel büyüme beklediklerini söyledi. Türkiye’nin sağlıklı büyümeye geçeceğini ve bu yıl talepte büyük bir canlanma olmayacağını belirten Bozer, Migros markalı ürünlerin krizde satışlarını artırdığına dikkat çekti. Bu ürünlerin cirodaki payının yüzde 8 - 9’dan 12’ye çıktığını belirten Bozer, "Hedefimiz bu rakamı yüzde 16’lara çıkarmak" dedi. 
     
     Popülizm devri bitti’ 
     Bozer, 2001’de ekonomik krizin çok şeyi değiştirdiğini ifade ederken de şöyle konuştu "Olumlu tarafına bakarsak, bu değişiklikler Türkiye’nin bundan böyle daha sağlıklı büyüyebilmesi için güzel bir temel oluşturacak. Şöyle ki siyasi kadro uygulanan programa tam destek verecek. İş alemi fiktif kazançlar peşinde koşarak geçici çözümler ve k rlar peşinde olmayacak. Herkes yaptığı işten para kazanırsa ayakta kalacak. İyi bir kurumsal vatandaş olmak için gayret sarfedilecek. Vatandaş popülist vaatlere kulak asmayacak." 
     
Hedef, pazarın 40’ı      Organize perakende sektörünün yüzde 23’ünü temsil eden Migros’un 2002’de yurtiçinde 1.3 - 1.4 katrilyon lira, yurtdışında 280 milyon dolar ciro beklediğini belirten Bozer, şöyle dedi "Yurtiçinde 10 Migros ve 30 Şok, yurtdışında 10 Ramstore açacağız." Beş yıllık hedeflerini de açıklayan Bozer, "Pazar payımızı yüzde 35 - 40’lara çıkarmayı hedefliyoruz. Yurtiçinde 1.5 - 2 milyar dolar, yurtdışında 750 - 1 milyar dolar ciro hedefli-yoruz. Müşterilerin ihtiyaçlarını yanıtlayan, eğlenceli bir Migros göreceğiz" dedi. 
     
Birleşmeler olabilir      2002’de perakende sektöründe rekabetin daha da yoğunlaşacağını ancak geçen yıl gerçekleşen zararların da devam etmesi halinde sektörde değişikliklerle, el değiştirmelerin gündeme geleceğini belirten Bozer, kritik başarı faktörünün en iyi ve hizmeti en uygun fiyatı sunarak müşteri tatminin sağlamak olacağını anlattı. Bozer, "Bu kadar büyük zararlarla iki yıl üst üste gidilmez. El değiştirmeler ve birleşmeleri göreceğiz" diye konuştu. 
     
Müşteriye özel promosyon dönemi başlıyor      "Toplam 3.5 milyon üyesiyle geniş bir aile olan Migros müşterilerimize teknolojinin gittiği noktaya kadar en özgün imk nları sağlamayı sürdüreceğiz" diyen Ömer Bozer, cironun yüzde 71’ini Migros Club Card sahiplerinin gerçekleştirdiğini belirtti. 
     Bu sayede geniş bir veri tabanı oluşturduklarını kaydeden Bozer, şöyle konuştu "Onları daha yakından tanıyarak daha farklı ve özgün fırsatlar kullandıracağız. Günde ortalama 300 bin işlemin gerçekleştirildiği Club Card müsterilerine özel promosyonlar sunmak için bir imk n sağlayacağız." 
     B2B sistemi sayesinde tedarikçileriyle işbirliğinin daha da geliştiğini vurgulayan Bozer, satın almalarının yüzde 30’unu bu sistemle gerçekleştirdiklerini söyledi. Bozer, "B2B ile tedarikçilerimizi müşteri beklentilerine daha yakın hale getirdik ve getireceğiz. Müşterimiz raftan bir ürün aldığında tedarikçi eş zamanlı olarak bundan haberdar olacak. Raf boşalmadan yeni sevkiyat yola çıkacak" dedi. 
     



 EKONOMİ 






















</TEXT>
</DOC>
