<DOC>
<DOCNO> 87582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/ekonomi/eko05.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uganda’ya talaş tozu Maritus’a TIR kasası 
</HEADLINE>
<TEXT>

Adana Sanayi Odası, kriz geldiğinde hemen ihracat eğitimi programı başlattı. Birçok şirket ilk defa ihracata başladı. Fransa’ya salyangoz, kurbağa bacağı, Uganda’ya talaş tozu, Maritus’a TIR kasası satıldı. İhracat il ekonomisini ayakta tuttu 
     Anadolu'nun dönüşü 
İsmail Şahin 

     Adanalı sanayicinin de krizden çıkış için bulduğu çare ihracat Adanalı artık ne bulur, ne üretirse ihraç etmeye çalışıyor. Fransa’ya salyangoz ve kurbağa bacağı, Uganda’ya talaş tozu, ismi duyulmamış Maritus’a TIR kasası ihraç ediliyor. 
     Adana Sanayi Odası ASO Başkanı Ümit Özgümüş, girişimci ruh ve ihracata odaklanma sayesinde Adana’nın 2001 yılını biraz sıkıntılı, ancak diğer illere göre daha iyi geçirdiğini anlatıyor. Özgümüş, Organize Sanayi’deki firmaların teknolojiyi ve rekabet gücünü iyi kullandıklarını belirterek, "Krizde Adana’da çarklar döndü. Sanayici ihracat ile ayakta kaldı. Ancak küçük ve orta ölçekli işletmelerde tahribat oldu. Onlar da yavaş yavşa toparlanıyor. KOBİ’lere ihracat öğretiyoruz. Birleşik Arap Emirlikleri’ne, İsrail’e, Türki Cumhuriyet’lere mobilya satmaya başladılar" diye konuşuyor. 
     
     66 fabrika yapılıyor 
     Bu toparlanmanın temel göstegelerinden birisi Adana Organize Sanayi Bölgesi’ndeki parsel satışları. Uzun bir süredir satış olmayan bölgede, son bir ay içerisinde 400 bin metrekarelik parsel satıldı. 66 fabrikanın inşaatı hızla devam ediyor. 
     Bin 450 üyesi bulunan ASO’nun Mart 2001’de üretimini durdurmuş 145 üyesi yeniden faaliyete geçiyor. Odaya yatırım teşvik başvuruları oluyor. 
     Adana Ticaret Odası Başkanı Şaban Baş’ın verdiği bilgilere göre 2 binin üzerinde KOBİ işini dondurmuş. Ancak son üç ayda 800’ü yeniden faaliyete geçmiş. Baş, Adanalılar’ın bankalardan 1.3 milyar dolarlık mevduatı yavaş yavaş çekip yatırıma yöneldiklerini belirtiyor. Baş, "Program oturdu ve yatırımcı ihracat öğrendi" diyor. 
     
     6 bin kişi yeniden iş başı yapmaya çağrıldı 
     Kriz döneminde büyük ölçekli sanayide çarklar döndü. Sanayici ihracat ile ayakta kaldı. 
     Ancak 2 binin üzerinde KOBİ işini dondurdu. Onlar da yavaş yavşa toparlanmaya başlıyor. Son üç ayda 800'ü yeniden faaliyete geçti. 
     Canlanma organizedeki parsel satışlarına yansıdı. Son birkaç ay içinde 400 bin metrekarelik parsel satıldı. 66 fabrikanın inşaatı hızla devam ediyor. 
     Bin 450 üyesi bulunan ASO'nun Mart 2001'de üretimini durdurmuş 145 üyesi de yeniden faaliyete geçiyor. Ayrıca ilk dört ayda 7 adet yatırım projesi teşvik aldı. 
     Kapasite kullanım oranı yüzde 27 arttı. ASO üye firmaların faaliyet oranı yüzde 68'den yüzde 81.3'e yükseldi. 
     Krizde 11 bin kişi işini kaybetmişti. İl yetkililerinin verdikleri bilgilere göre 6 bin kişi yeniden işbaşı yapmaya çağrıldı 
     Sanayici ihracatın çare olduğunu gördü. Fransa'ya salyangoz ve kurbağa bacağı, Uganda'ya talaş tozu, ismi duyulmamış Malitus Adası'na TIR kasası ihraç ediliyor. 
     
Her iki dakikada bir uçak iniyorAntalya’ya ilk beş ayda 1 milyon 300 bin turist geldi. Her iki dakikada bir uçak havaalanına iniyor. Ancak sanayi üretiminde durum iyi değil. Esnaf kampanyalarla piyasayı canlandırmaya çalışıyor 
     Turizm kenti Antalya, 2001 yılında krize karşı turizmle ayakta kaldı. 2002 yılı ilk beş ayındaki göstergeler de kentin yeni rekorlara imza atabileceğini gösteriyor. İl yetkililerinin verdikleri bilgilere göre şu anda ortalama iki dakikada bir uçak inip kalkıyor. Günde 30 bine yakın turist kente geliyor. 
     2001 yılında 4 milyon üzerininde turist Antalya gelmişti ve 2001, en çok turist gelen yıl’ olmuştu. Antalya Ticaret ve Sanayi Odası ATSO Başkanı Menderes Türel, turizm nedeniyle geçen yılın iyi geçtiğini belirterek, "2002 yılının ilk beş ayında alının sinyaller de olumlu. Geçen yıl beş ayında 940 bin turist gelmişti. Bu yıl ilk beş ayda 1 milyon 300 bin turist geldi. İki dakikada bir uçak inip kalkıyor, bir günde 30 bin turistin geldiği oluyor. Gelişmeler çok olumlu" diyor. 
     
     Turist geliyor, ama... 
     Türel, organize sanayi bölgesindeki arsa tahsislerini artığını, elektirik tüketiminin iki katına çıktığını ve çarkların dönmeye başladığını, kirzde üretimini durduran bazı firmaların faaliyete geçtiğini belirtiyor. 
     Antalya esnafı ise turistin alışveriş yapmamasından yakınıyor. Turistlerin tur operatörleri ile gelmesinden dolayı vakitlerinin çoğunu otobüslerde ve bellirli bölgelerde geçirdiğini ifade eden esnaflar, "Turistler şehrin merkezine uğramıyor. Uğrayanlar da alışveriş yapmıyor" diyorlar. 
     
     Kampanya başlatılıyor 
     ATSO haziranda yabancı turistlere yönelik bir kampanya başlatıyor. Havalimanında turitlere alışveriş kartı dağıtılacak ve bu kartlarla anlaşmalı alışveriş merkezlerine giden turistler belirli oranda indirimlerden yararlanacak. Kart alanlar tramvaylardan ücretsiz yararlanacaklar. Kampanyaya Antalya’nın şehir merkezinden 50 firma katılıyor. 
     
     Tarımsal ihracat ilk üç ayda yüzde 35 arttı 
     Antalya Ticaret ve Sanayi Odası Başkanı Menderes Türel, Türkiye sebze üretiminin dörtte birini, meyve üretiminin altıda birini, turfanda sebze meyve ihracatının üçte birini ve çiçek ihracatının yüzde 84’ünü karşıladıklarını belirtiyor. Türel, "Antalya tarımı 3.2 milyon ton meyve - sebze, 1 milyon ton tarla bitkisi, 350 milyon adet çiçek üretiyor" diyor. 
     Sektörün yoğun yağışlardan ve sellerden etkilenmesine rağmen büyüme hızını koruduğunu söyleyen Türel, "Antalya’nın tarımsal ihracatı 2002 ilk üç ayında yüzde 35, yaş meyve - sebze ihracatı yüzde 39 arttı. Kesme çiçek ihracatı mart ayında yüzde 11 artış gösterdi. Tarım ihracatımızın 100 milyon doları aşacağını tahmin ediyorum" diye konuşuyor. 
     
     Her iki dakikada bir uçak inip biri kalkıyor 
     Turizm bölgesi Antalya, kriz sıkıntısı turizmle hafifletti. 2001 yılında 4 milyon üzerininde turistle rekor kırdı. 
     Bu yılın sinyalleri de olumlu. İlk beş ayda 1 milyon 300 bin turist geldi. İki dakikada bir uçak inip kalkıyor, bir günde 30 bin turistin geldiği oluyor. 
     Almanların ile ilgisi artarak devam ediyor. 2001 yılında tapuda işlem yapan Alman turist sayısı 8 bini buldu. 
     Ancak sanayide işler çok parlak değil. Sanayi Odası'nın 27 bin üyesinden 11 bini aidatlarını ödeyemiyor. 2001 yılında ATSO'ya kapatma başvurusu yapan firma sayısı 2 bini buluyor. 
     
Sanayi arsalarının yarısı iki ayda satıldı      Mersin Ticaret ve Sanayi Odası Başkanı Kadri Şaman, 2001 yılında 1.6 milyar dolarlık ihracat yapmalarına rağmen durumun iyi olmadığını belirtiyor. Şaman, "Açılan firma sayısı yüzde 8 iken, odamızdan kaydını sildiren firma sayısı yüzde 24" diyor. Şaman, göçlerden sonra kriz ve sel nedeniyle büyük darbe aldıklarını belirtiyor. 
     Öte yandan Küçük ve Orta Boy İşletmelerin KOBİ profesyonelleşmesi için Mersin Ticaret ve Sanayi Odası seminerler düzenliyor. 800 firmanın katıldığı seminerlerde firmalar ihracat yapmayı ve ayakta kalmayı öğreniyor. 
     
     İşsizlik sorun 
     İşsizliğin en önemli sorun olduğunu söyleyen Şaman, "Her gün 10 - 15 üniversite mezunu genç, iş istemeye geliyor" diyor. Ancak, Organize Sanayi Bölgesi ve Serbest Bölge’deki hareketlenme umut verici. 3 milyon 800 bin metrekarelik Mersin - Tarsus Organize Sanayi Bölgesi’nin yüzde 50’lik bir alanı son iki ayda satılmış. Geri kalan alan içerisinde ise kriz sonrasında inşaatı durduralan 25 fabrikanın 11’inde yeniden inşaat çalışmaları başladı. 
     
     44 firma yeniden faaliyete geçti 
     85 firmanın aktif olarak faaliyet gösterdiği Bölge’de 44 firma yeniden üretime geçerken, 16 firma ise proje aşamasında. Organize Sanayi Bölgesi Başkanı Ertuğrul Karaoğuz, son 15 günde büyük kıpırdanmanın olduğunu belirterek, "Bu hareketlenme güvenin göstergesi. İkinci organize sanayi bölgesi için yer bakıyoruz." diyor. 
     
Güneş enerjisiyle pişiren tencere yaptı      Ekonomik kriz sonrasında satışları bir hayli gerileyen Gönen Çelik, krizden kurtulma yolunu ilginç ürünlerin icadında bulmuş. Tüketicilerin enerji masfarlarını bir hayli azaltan yeni ürün ise güneş enerjisi ile pişiren tencere’. Adana Hacı Ömer Sabancı Organize Sanayi Bölgesi’nde faaliyet gösteren Gönen Çelik, güneş enerjisi ile çalışan tencere almak isteyenlere farklı seçenekler sunuyor. Gönen Şirketler Grubu Başkanı Nevzat Sıkık tarafından üretilen ürün noterden onaylı. Tencerelerde kullanılan teknoloji, uzay araçları, savunma sanayi, uçak, helikopter gibi araçların hız faktöründen doğan aşınma ve ısınmalara karşı yüzeylerinin tahrip olmaması için de kullanılıyor. Her türlü yemeğin ortalama iki saatte pişirilebildiği ocağa mutlaka Gönen Çelik tarafından özel üretilen Hard Anodized Ankalon tencerenin yerleştirilmesi gerekiyor. 
     
Mersin 125 milyon dolar için yarışıyor      Oda başkanı Şarman, Kalkınma Ajansı ile Mersin’i iyi bir noktaya gelmek istediklerini söylüyor. Avrupa’da yaygın olarak faaliyetle olan Kalkınma Ajansları ile ilişkide olduklarını kaydeden Şaman, "Avrupalı’nın olaya bakışını, organizasyonunu öğrenmek amacıyla Kalkınma Ajanslarını seçtik" dedi. 
     İspanya, İrlanda, Fransa gibi ülkelerde yer alan Kalkınma Ajansları ile sürekli temasta olduklarını söyleyen Şaman, "Kalkınma Ajansları bizim antenlerimiz oldu. Onlar sayesinde olaylara bakış açımız değişti. Krizden çıkabilmek için böyle bir yöntem izledik" diye konuşuyor. 
     Avrupa Birliği ile de ilişkilerin sürdüğünü belirten Şaman, "125 milyon dolarlık bir kredi konusunda lobicilik faaliyetlerimiz sürüyor. Elemeler yapıldı ve beş şehir kaldı. Biz de ilk beşin içindeyiz. Birliğin seçimi temmuz ayında sonuçlanacak. Meraklı bu sonucu bekliyoruz" dedi. 
     
Siyaset Tarih belli olsun ama erken seçim olmasın’      Akdeniz Bölgesi’nde görüştüğümüz birçok girişimci seçim konusunda ise Devlet Bakanı Kemal Derviş’e hak verdiklerini ve seçim tarihinin belirlenmesi gerektiğini söyledi. Bu sanayiciler, "Kemal Derviş, eğer siyaseti girmeyi düşünüyorsa, üreticinin, çalışanın deneyiminden yararlanmalı. Ekonomiyi çok iyi biliyor, ancak Türk halkını iyi tanımıyor. Gelsin bizi dinlesin, lider dediğin cesur olmalı. Tabi eğer ileride siyasi areneda iyi bir yere gelmek istiyorsa.." 
     Tarih belirlenmesini istiyorlar ama çok erken bir seçime de genellikle sıcak bakmıyorlar. İktidarın ve muhalefetin sorunları hallederken eşgüdüm içinde olmasını istiyorlar. Siyasi Partiler Yasası ve Seçim Yasası’nın değişmesinin ardından seçim tarihinin belirlenmesi gerektiği belirtiliyor. Erken seçim taleplerinin hayra alamet olmadığını’ belirten sanayiciler, ekonomik program tam oturmadan seçime kararı alınmasının yanlış olacağını belirtiyor. 
     
Yarın Değerlendirmeler, tepkiler      
     



 EKONOMİ 















</TEXT>
</DOC>
