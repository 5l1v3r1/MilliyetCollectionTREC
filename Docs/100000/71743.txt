<DOC>
<DOCNO> 71743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/siyaset/siy03.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli MHP kapris yapmıyor 
</HEADLINE>
<TEXT>

MHP Lideri, AB için referandum geriye dönüş olur’ dedi 
     ÖNDER YILMAZ İzmir 

     MHP lideri Devlet Bahçeli, ANAP Genel Başkanı Mesut Yılmaz’ın AB üyeliğinin referanduma götürülmesi önerisine, "Referandum geriye dönüş olur" karşılığını verdi. Bahçeli, İzmir’deki temasları sırasında muhalefet partileri ve ortaklarını eleştirdi. İdam cezasının kaldırılması gibi konuları Meclis iradesine bıraktıklarını belirten Bahçeli, şunları söyledi 
     "Farklı düşünüyoruz. Gidin Meclis’te çözün’ diyoruz. Yok olmaz’ diyerek daha başından koalisyonu bozmuyoruz. Kapris de yapmıyoruz. İnanmadığımız şeylerde ortaklarımızın bizi ikna etmesi gerekir. Koalisyonu bozmak saniyelik iştir. Ancak, Türkiye’nin kriz sürecinde siyasi istikrara ihtiyacı vardır. Seçime kadar bu hükümetle gidilmelidir." 
     Bahçeli, MGK Genel Sekreteri Orgeneral Tuncer Kılınç’ın açıklamalarını "Harp Akademileri’nin her yıl sempozyumunda konuklar düşüncelerini açıklar. MGK Genel Sekreteri de düşüncelerini açıklamıştır" diye değerlendirdi. 
     



 SİYASET 










</TEXT>
</DOC>
