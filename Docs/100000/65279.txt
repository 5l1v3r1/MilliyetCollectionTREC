<DOC>
<DOCNO> 65279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/ekonomi/eko04.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Nema oranı yüzde 587 oldu 
</HEADLINE>
<TEXT>

     ANKARA Milliyet 

     Kamuoyunda "zorunlu tasarruf" olarak bilinen Çalışanları Tasarrufa Teşvik Hesabı ÇTTH kümülatif nema oranı yüzde 587.73 olarak belirlendi. Nemalar bu oran dikkate alınarak hesaplanacak. 
     Hazine’den dün yapılan açıklamaya göre, Yüksek Planlama Kurulu, 29 Ocak tarihli kararı ile, kesintilerin başladığı 1 Nisan 1998’den 1 Aralık 2001’e kadar olan dönem için nema oranını yüzde 587.73 olarak saptadı. Çalışanlardan, kesintilerin durdurulduğu 1 Haziran 2000’e kadar toplam kesinti 1 katrilyon 684 trilyon oldu. Bu kesintilerin değerlendirilmesi sonucu 8 katrilyon 635 trilyon lira nema geliri sağlandı. Bugüne kadar ayrılanlarla hak sahiplerine toplam 2 katrilyon 77 trilyon lira ödeme yapıldı. 1 Aralık itibariyle hesaptaki para miktarı 8 katrilyon 212 trilyon lira. Bu paranın 1.2 katrilyonu bugünden itibaren dağıtılacak. 
     Hesaba son kesintinin yapıldığı Mayıs 2000’den sonra işyeri değiştiren çalışanlar, nemalarını, çalıştıkları işyerlerinden alabilecekleri gibi, tasarruf kesintisi ve katkısını yatıran daha önceki kurum veya işyerine başvurarak da alabilecek. 
     
2002'de alınacak nema tutarları TL Brüt ücret Anapara Nema oranı Ödenen nema 2002'de ödenecek 3.8 milyar TL 1.804.000.000 587.73 1.897.824.000 1.636.421.000 2.3 milyar TL 1.104.000.000 587.73 1.159.000.000 1.003.846.000 875 milyon TL 841.000.000 587.73 921.000.000 726.603.000      
     2002 yılı nema miktarını bulmak için şu yol izlendi Anapara, nema oranıyla 587.73 çarpılıp 100'e bölündü. Biriken nemanın üçte biri alındı üçe bölündü ve daha önce alınan toplam nema tutarı çıkan rakamdan düşüldü. Çıkan sonuç 2002 yılında alacağınız nema tutarını temsil ediyor. 
     



 EKONOMİ 























</TEXT>
</DOC>
