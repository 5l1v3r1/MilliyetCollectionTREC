<DOC>
<DOCNO> 62673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/guncel/gun06.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe dilekçede PKK imzası’ var 
</HEADLINE>
<TEXT>

Bakanlık, PKK’nın, sivil itaatsizlik’ stratejisiyle, anadilde eğitim’ olarak adlandırılan eylemleri başlattığını bildirdi 
     TOLGA ŞARDAN Ankara 

     İçişleri Bakanı Rüştü Kazım Yücelen, Kürtçe eğitim ve öğretim için dilekçeyle yapılan başvuruları terör örgütü PKK’nın organize ettiğini söyledi. Yücelen, 81 İl Valiliği’ne ve Milli Eğitim Bakanlığı’na gönderdiği genelgede, PKK’nın "Sivil İtaatsizlik - Siyasal Serhildan" adı verilen yeni stratejisi çerçevesinde "Anadilde eğitim" olarak adlandırılan yeni bir eylem sürecini başlattığını bildirdi. 
     
     Çanakkale'de 9 tutuklama 
     Çanakkale Onsekiz Mart Üniversitesi'nde, "Kürtçe Eğitime Evet" kampanyasının önderliğini yaptıkları öne sürülen öğrenciler Abdülbaki Kardaş, Ali Bağcı, İlker Ateş, Mücahit Kara, Buluş Giyik, Abdullah Asıl, Beyler Erkmen, Kemal Yiğit ve Erdal Gürer sorgularının ardından sevk edildikleri mahkemede, "Terör örgütüne yardım ve yataklık" suçlamasından tutuklanarak cezaevine konuldu. 
     
Örgütün hedefi Sivil itaatsizlik      PKK’nın Başkanlık Konseyi tarafından örgütün aylık gazetesi Serxwebun’un son sayısında, Sivil itaatsizlik’ eylemlerinin giderek genişleyeceği öne sürüldü. Türkiye genelinde "ana dilde eğitim", yayın ve kültürel haklara sahip çıkma kampanyası başlatıldığı belirtildi. Kampanyanın çeşitli üniversiteler ve bazı okullarda yönetime ana dilde eğitim istiyorum’ imzalı dilekçeler verilerek sürdürüldüğü vurgulandı. 
     
     



 GÜNCEL 
























</TEXT>
</DOC>
