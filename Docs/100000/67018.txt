<DOC>
<DOCNO> 67018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/yasam/yas05.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam ve sevgilisine namus’ infazı 
</HEADLINE>
<TEXT>

Evli imamla yasak aşk yaşadığı sevgilisi kadının ağabeylerince kurşuna dizildi 
     AHMET KAYA, NİHAT DÜZGÜN 
İZZET ÇETİNEL Nizip DHA 

     Şanlıurfa’nın Birecik ilçesinde imamlık yapan Mehmet Sait Özaltın 30 ile çocukluk aşkı olan Zahide Kaçıran 23 , Nizip’te öldürüldü. Birecik’teki Köprü Camii imamı olan 3 çocuk babası Mehmet Sait Özaltın, 2 çocuk annesi olan Zahide Kaçıran’ın Nizip’in Fatih Mahallesi’ndeki evinde sık sık buluşuyorlardı. 
     Almanya’da çalışan Servet Polat’la nikahsız evlilik yapan kız kardeşleri Zahide Kaçıran’ın, Özaltın ile birlikte olduğunu öğrenen Şahin Kaçıran 35 ile ağabeyi Mehmet 40 , onu izlemeye başladı. 
     
Kaçtı ama kurtulamadı      Önceki gece imamın, kardeşlerinin evine geldiğini gören iki ağabey, kapıyı çaldı. Kapı açılmayınca eve zorla giren Mehmet ve Şahin Kaçıran imam Mehmet Sait Özaltın’ı tabancayla vurarak öldürdü. Zahide Kaçıran ise, ikinci kattan atlayarak kaçmaya başladı. Fakat iki ağabeyi genç kadını eve 30 metre uzaklıkta yakaladı ve oracıkta kurşuna dizdi. 
     



 YAŞAM 















</TEXT>
</DOC>
