<DOC>
<DOCNO> 56881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sontur23.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'te lapa lapa kar yağıyor... 
</HEADLINE>
<TEXT>

     Başkent'te yoğun kar yağışının sürmesi, belediyeleri harekete geçirdi. 
     Büyükşehir Belediyesi yetkilileri, Ankara'nın yüksek kesimlerinde kar kürüme çalışmalarına başlandığını bildirdiler. 
     Yetkililer, 450 kişilik ekip ile 62 aracın, karla mücadele için hazır beklediğini ifade ederek, ekiplerin 3 vardiya halinde çalışacağını belirttiler. 
     Karla mücadele ekiplerinin, 15 Kasım'dan beri hazır bekletildiğini belirten yetkililer, özellikle Turan Güneş Bulvarı, Kepekli, Gölbaşı, Çankaya, Keçiören gibi yoğun kar yağışı alan bölgelerde ekiplerin çalışmaya başladığını söylediler. Yetkililer, Esenboğa, Sincan, İstanbul yolu, Eskişehir yolu başta olmak üzere kentin giriş çıkış noktalarında önlem alındığını kaydettiler. . 
     Çankaya Belediyesi de kar ve buzlanmaya karşı mücadele amacıyla kriz masası oluşturdu ve 9 ayrı ekip kurdu. 
     Karla mücadelede öncelikle müdahale edilecek sokaklar ve merdivenli yollarda çalışmaların başladığını belirten yetkililer, vatandaşların mağdur olmaması için 11 araçla 24 saat hizmete hazır beklendiğini ifade ettiler. 
     






</TEXT>
</DOC>
