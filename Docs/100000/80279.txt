<DOC>
<DOCNO> 80279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/spor/spo08.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya örnek almalı’ 
</HEADLINE>
<TEXT>

     MURAT AĞCA 

     TÜRKİYE ile Yunanistan’ın 2008 ortak adaylığının çok önemli olduğunun altını çizen UEFA Başkanı Lennart Johansson, Dünya’ya öncülük ettiğimizi ifade etti. Johansson, "Aralarında politik gerginlik yaşanan iki ülkenin böyle önemli bir organizasyonda işbirliği yapması ve sporla barışı pekiştirmesi tüm Dünya’ya örnek olmalıdır" açıklamasını yaptı. 
     LİGİMİZİ yakından takip ettiğini belirten Johansson, "Bir onur üyesi olarak gönlüm Galatasaray’dan yana. Ancak Fenerbahçe’nin de güçlü olduğunu biliyorum" dedi. UEFA Başkanı, Şenes Erzik’in adaylığı konusunda da, "Şu anda ben başkan olduğum için bu koltuğa oturamıyor ama, gelecekte UEFA için çok önemli işler yapacağına inanıyorum" ifadesini kullandı. 
     
Kongre günü      26. UEFA Kongresi bugün İsveç’in başkenti Stockholm’de gerçekleşecek. UEFA Başkanı Lennart Johansson’un tek başkan adayı olarak gireceği seçimde UEFA Asbaşkanı Şenes Erzik de seçilmek için mücadele edecek. Kongrede Türkiye ve Yunanistan’ın ortaklaşa aday olduğu 2008 Avrupa Şampiyonası’nın ilk uluslararası tanıtımı yapılacak. 
     



 SPOR 
























</TEXT>
</DOC>
