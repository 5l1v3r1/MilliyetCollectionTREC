<DOC>
<DOCNO> 50130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/spor/spo02.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bu defteri kapatın" 
</HEADLINE>
<TEXT>

Teknik Direktör Denizli, Barcelona maçı sonrası oyuncuları ile kısa bir toplantı yaptı, "Hepinizi kutluyorum. Çok iyi mücadele ettiniz ama şansımız yoktu" dedi 
     YALÇIN TÜRK 

     ŞAMPİYONLAR Ligi’ndeki son maçında Barcelona’ya uzatma dakikalarında yediği golle yenilen Fenerbahçe’de oyuncuların bozulan moralini karşılaşma sonrası Teknik Direktör Denizli düzeltti. Tecrübeli hoca, yaptığı kısa konuşmada, "Hepinizi kutluyorum. Çok iyi mücadele ettiniz ama şans yanımızda değildi. Ne yapalım olmadı. Bu defteri kapatın. Artık lige ağırlımızı koymalıyız" diye konuştu. 
     İLK kez bir maçta derli toplu oynadıklarını ifade eden Abdullah ise "Yardımlaşmamız çok iyiydi. Barcelona’ya fazla alan yaratmadık. Ancak son saniyelerde yıkıldık" ifadesini kullandı. Ümit Özat da "Herkes farklı yenileceğimizi tahmin ediyordu. İyi konsantre olduk. Canla başla mücadele ettik. Bundan sonra Türkiye Ligi’nde üçüncü yıldızın savaşına girişeceğiz" dedi. 
     
     Denizli en başarısız hoca 
     TEKNİK Direktör Mustafa Denizli, Şampiyonlar Ligi’nde bir Türk takımının başında en kötü sonucu alan teknik adam olarak tarihe geçti. Büyük hedeflerle yola çıkan Denizli sıfır puanda kalırken, "Terim’in mirasını yiyiyor" denilen Galatasaray’ın Rumen çalıştırıcısı Lucescu, en başarılı teknik direktör oldu. Lucescu, Şampiyonlar Ligi’nde Galatasaray’ın başında çıktığı 20 maçta 9 galibiyet alarak, Terim’i geride bıraktı. 
     
İstatistik T.Direktör Takım O G B M A Y P Lucescu G.Saray 20 9 4 7 24 28 31 Terim G.Saray 18 5 4 9 22 32 19 Lazaroni F.Bahçe 6 2 1 3 3 6 7 Toshack Beşiktaş 6 2 0 4 6 9 6 Saftig G.Saray 6 1 1 4 3 9 4 Scala Beşiktaş 6 1 1 4 4 17 4 Hollmann G.Saray 6 0 2 4 1 10 2 Denizli F.Bahçe 6 0 0 6 3 12 0      
     Not Galibiyet 3 puan olarak hesaplanmıştır. 
     
RÜŞTÜ Hatam var      SARI - Lacivertli takımın başarılı file bekçisi Rüştü, Şampiyonlar Ligi’nde çizdikleri kötü tabloyu tecrübesizliğe bağladı. Milli kaleci, "Çok iyi sonuçlar umuyordum. Ancak maçlara şanssız başladık, şanssız bitirdik. Barcelona maçı tamamen tecrübesiz oluşumuzdan böyle bitti. Ayrıca golde benim de hatam var. Vuruluş anını göremedim. Görsem topu çıkarabilirdim" diye konuştu. 
     
İspanyollar çok sıkıldı      MEHMET ÇİFTÇİ BARCELONA 

     "Reyting düşüktü" 
     İSPANYOL basını, Barcelona’nın Fenerbahçe’yi son dakika golüyle yenmesini "Son yılların en sıkıcı maçıydı" diye niteledi. Maçı naklen yayınlayan İspanyol televizyonu TVE de, "Reytingi en düşük maç" yorumunu yaptı. Marca gazetesi, "Rivaldo, can sıkıcı bir maçın tek can alıcı hareketini yaptı. Türkler hem Nou Camp’tan, hem de gruptan sıfır puan ile geri gönderildi" diye yazdı. 
     
     "Rivaldo mucizesi" 
     EL Mundo Deportivo "Rivaldo, Barcelona için hala mucizeler yaratıyor" başlığını attı. Gazete "Rivaldo Türkler’in bir puan hayalini uzatmalarda yok etti" ifadesini kullandı. Sport gazetesinde ise, "Rivaldo, büyülü ayaklarını maçın uzatma dakikalarında gösterdi. Barcelona antrenörü Rexach’ın dediği gibi Bu maça gelmeyen hiçbir şey kaybetmedi’ sözleri yer aldı. 
     
     "Tek vuruşla para" 
     AS gazetesi Rivaldo’nun, Barcelona’ya para kazandırmaya devam ettiğini, Brezilyalı oyuncunun tek vuruşla Bordo - Mavili kulübün kasasına 300 bin dolar yaklaşık 500 milyar lira kazandırdığını da vurguladı. Gazete, "Şampiyonlar Ligi’nin en zayıf takımı Fenerbahçe’nin ne parayı, ne de puanı kazanacak gücü vardı" yorumunu yaptı. 
     
     
Taraftardan yine destek      FENERBAHÇE dün İstanbul’a dönerken, kafileyi havalimanında taraftarlar karşıladı. Sarı - Lacivertli taraftarlar tezahüratlarıyla Mustafa Denizli ve futbolculara destek verdiler. Bu arada İsviçre’de kontrolden geçen Oktay’ın Gaziantepspor maçında oynayıp oynamayacağı bugün belli olacak. 
     



 SPOR 
























</TEXT>
</DOC>
