<DOC>
<DOCNO> 75917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/yasam/ayas.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Horoz dövüşüyor para konuşuyor 
</HEADLINE>
<TEXT>

Türkiye’nin dörtbir yanında, Kümes Hayvanları Derneği’ gibi adlar altında, milyarlık bahislerle horoz dövüştürülüyor 
     BÜLENT ÖZDEMİR İstanbul 

     Bilinip de bir türlü ağza alınmayan gerçek bir baskınla ortaya çıktı... Bakırköy Hayvan Dostları Derneği’nin, önceki akşam Örnektepe’deki bir apartmanın bodrum katında horoz dövüştürüldüğünü öğrenerek baskın düzenlesi horoz dövüşü’ gerçeğini bir kez daha gözler önüne serdi... Olaydan sonra kaçak olarak dövüş düzenlenen bodrum katı mühürlendi, müsabakaların organizasyonunu yapan bir kişi de gözaltına alındı. 
     
     Maliyeti 500 milyon 
     Kısa süre öncesine kadar horoz dövüşcülerinin içinde yer alan bir horoz yetiştiricisi, çarkı şöyle anlattı "Damızlık olarak belirlenen dövüşçü horoz ve tavuk çiftleştiriliyor. Tavuk en fazla 15 yumurta yaptıktan sonra kuluçkaya yatırılıyor. Civcivler ilk 6 ayda çok iyi bir bakımdan geçiyor. Bir yaşına geldiklerinde ise uygun olanlar belirlenerek, müsabakalara hazırlanıyor. Bir dövüş horozu, yetiştiricisine en az 500 milyon liraya mal oluyor." 
     
     Festivali bile var 
     Türkiye’nin birçok yerinde gizlice müsabaka yapıldığını belirten yetiştirici, İstanbul’da da yaklaşık 50 yıldır geleneksel olarak horoz dövüşü festivali yapıldığını söyledi ve ekledi "Daha önce Çağlayan’da yine bir apartmanın bodrum katında yapılıyordu. Son iki yıldır basılan apartmanda düzenleniyor" diye konuştu. 
     Müsabakalarda inanılmaz rakamlara bahisler oynadığını da belirten yetiştirici şunları anlattı "Horozlar kilosuna göre dövüştürülüyor. 20 milyon liradan, 2.5 milyara kadar bahisler oynanıyor. Bahis oynamak için Türkiye’nin dört bir yanından gelen meraklılar var. Herkes birbirini tanıyor. Aralarına güvenlik nedeniyle yabancıları almıyorlar. Bir gecede 100 milyara yakın para dönüyor." 
     



 YAŞAM 




















</TEXT>
</DOC>
