<DOC>
<DOCNO> 74166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yazar/sazak.html </URL>
<DATE> 2002/03/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Nevruz, Sezen, HADEP 
</HEADLINE>
<TEXT>

     Diyarbakır'daki nevruz şöleninde Kemal Burkay'ın şiirinden bestelediği "Gülümse" şarkısıyla on binlerce kişiye seslenen Sezen Aksu'nun "Bizi parçalamayan tek şey duygudur" mesajı anlamlıydı. Yağmur altında bu duyguyla coştu Güneydoğu insanı güle oynaya yaşadı nevruz bayramını. 
     Yasaksız nevruz Batman'da, Siirt'te, Mardin'de, Van'da özgürlük şarkılarıyla kutlandı. 
     Mersin'de ise kan döküldü. İki gösterici panzerler altında can verdi güvenliği sağlamak üzere Ankara'dan gönderilen iki polis memuru ise üst geçitten yuvarlanan panzer kazası sonucu görev şehidi oldular. 
     Yasakla tırmanan şiddet, Mersin sokaklarında Filistin benzeri "intifada" görüntüleri yarattı. Türkiye, PKK terörünün dorukta olduğu 1993 nevruzundan bu yana böyle sahneler yaşamıyordu. Valiler, nevruz ateşi üzerinden "protokol" atlayışı yapmak yerine, gereksiz yasakları kaldırıp toplumun ateşini düşürseler görevlerini daha iyi yerine getirmiş olmazlar mı 
     Diyarakır'da valilik, emniyet ve yerel yönetim üçlüsü bunu başardılar. Kimsenin burnu kanamadı. 
     HADEP Başkanı Murat Bozlak'ın "Türkiye, 70 milyon insanın ortak vatanı, niye bölünelim kardeşçe, özgürce yaşamak istiyoruz. Sorunları Türkiye'nin bütünlüğü içinde çözmekten yanayız. Yasaklar ülkesi değil, özgürlükler ülkesi olmak istiyoruz" sözleri alkışlarla karşılanmış. 
     Bozlak'la dün Diyarbakır'dan konuştuk. HADEP, Diyarbakır'daki şölende olay çıkmaması için 5 bin kişiyi görevlendirmiş. Bozlak, Mersin'de de izin sağlanması halinde HADEP'in sorumluluğunda bayramın coşku içinde kutlanabileceğine olan inancını dile getirdi. Gösterilerin şiddete dönüşmesini ise kesinlikle benimsemediklerini söyledi. 
     Bozlak'la HADEP davasının seyrini ve gelecek seçimleri konuştuk. 
     1 Mart'ta Anayasa Mahkemesi'nde sözlü savunma vermiş. Siyasi partilerin kapatılmasını zorlaştıran Anayasa reformu sonrasında HADEP davasının seyrinin de değişebileceğini düşünüyor Bozlak. 
     Parti kapatılmayıp seçimlere girmeleri halinde HADEP'in ANAP'la seçim ittifakı yapması olası mı Mesut Yılmaz'ın son çıkışları Güneydoğu seçmeni üzerinde ne tür etki uyandırıyor 
     Murat Bozlak, "Bizden ANAP'a tek bir oy bile gitmez ama ANAP isterse seçim ittifakı yapabiliriz, Mesut Bey'in Avrupa Birliği'ne üyelik nedeniyle geliştirdiği söylemi, idam ve Kürtçe televizyon, dil ve eğitim söylemini ise olumlu buluyor, destekliyoruz" diyor. 
     Diyarbakır'daki nevruz şölenine katılanlar arasında solda yeni oluşum çalışmalarını sürdüren Fikri Sağlar ve Ercan Karakaş da vardı. 
     Sağlar, izlenimlerini "Güneydoğu yeni oluşumu bekliyor" diye özetledi. Murat Karayalçın'la anlaştıklarını söyleyen Sağlar, yeni partinin nisanda kurulacağını bildirdi. 
     Diyarbakır insanı, hüzünlü bir dünyada "Gülümse" şarkısını söyleyen Sezen Aksu'yu unutmayacak. Sanatçı duyarlılığı Mersin'e de taşınsa, nevruz ateşi 4 can alır mıydı Sanmıyoruz. 
     
     







Milliyetçilik ve liberalizm 


Huzurlu Nevruz 


Org. Asparuk'un tepkisi 


Hızlı üretim, doyumsuz tüketim 


Slogan değil, inandırıcı liderlik ve reçete 


Kongre rüzgarı 


"Türk övül, alış, gücen " 


İki haftada ot bile yetişmez ama... 


Gene mi terör 


60’ımda olsaydım da beni bir görseydiniz 


Enerjide kara mizah’ 


Hap yutarak Avrupalı olunmaz 


Nevruz, Sezen, HADEP 


Bayındır Sigorta Fon bankasından kredi kullanmış 


Adile en yakını arsa payı 


Seveceklerine, korksunlar 


Warte Mal Hey, bekle 


</TEXT>
</DOC>
