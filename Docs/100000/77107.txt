<DOC>
<DOCNO> 77107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sondun30.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Nablus'ta biri çocuk 2 kişi öldürüldü 
</HEADLINE>
<TEXT>

     Batı Şeria'nın Nablus kentindeki mülteci kampında İsrail askerlerinin açtığı ateş sonucu biri çocuk 2 Filistinli öldü. 
     Filistinli hastane kaynakları, Nablus'taki Askar mülteci kampında İsrail askerlerinin öldürdüğü 2 Filistinliden birisinin 12 yaşında olduğunu belirttiler. 
     Öte yandan, İspanya'dan sonra AB dönem başkanlığını Temmuz ayında devralacak Danimarka'nın Dışişleri Bakanı Per Stig Möller, İsrail'in Filistinlilere yönelik askeri operasyonunda, ''açıkça çizmeyi aştığını'' söyledi. 
     Muhafazakar eğilimli Dışişleri Bakanı Möller, Danimarka televizyonunun ikinci kanalına yaptığı açıklamada, ''teröristlere karşı operasyon düzenlendiği söyleniyor, ama açıkça görülüyor ki, bunun bedelini sivil halk ödüyor'' dedi. 
     Möller, ''İsrail ordusunun cankurtaranlara ateş açmasını, ilkyardımı engellemesini kınadığını'' da bildirdi. 
     Fransa Cumhurbaşkanı Jacqeus Chirac da İsrail'in Paris Büyükelçisi Eli Barnavi'yi Elysee Sarayı'na çağırdı. 
     Fransa, geçen ay sonunda da İsrail Büyükelçisi'ni Dışişleri Bakanlığı'na çağırarak, Filistin lideri Yaser Arafat'a uygulanan kuşatmanın kaldırılmasını istemişti. 
     






</TEXT>
</DOC>
