<DOC>
<DOCNO> 57725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/yasam/yas02.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte en çılgın noel hediyeleri 
</HEADLINE>
<TEXT>

Yeniyıl için kolları sıvayan Amerikalı hediyelik eşya üreticileri, dudak uçurtacak ürünler yarattı 
     DIŞ HABERLER SERVİSİ 

     Amerikalı üreticiler, yaklaşan Noel ve yılbaşı dolayısıyla piyasaya birbirinden ilginç ve erotik hediyelik eşyalar sürmeye başladı. Bu eşyaların başında, 40 dolardan satılan ve Amerikan bayrağının renklerine boyanmış porselen Noel babalar geliyor. Amerikan bayrağının renklerini taşıyan sutyen, külot ve prezervatifleri de her yerde görmek mümkün. Diğer bazı ilginç hediyeler ise şunlar 
     
     Satıcısavar 
     Bir başka ilginç hediye ise, telefonla satış yapan satıcılardan bıkanlar için hazırlanan telezapper’ adlı bir cihaz. Cihaz, satıcılara aradıkları kişinin telefonunun kapatıldığını’ bildiriyor. Telesatıcılar bu durumda telefon numarasını derhal listeden çıkıyor. 
     
     Işıklı piercing 
     Bir diğer ilginç yılbaşı hediyesi ise bayanların göbeklerine takılan renkli ışıklar. Göbek ışıklarını üreten "Gammagarb" firması şimdiden bunlardan 2 milyon adet satıldığını açıkladı. 
     
     Ayakkabı değil çanta 
     Yüksek topuklu kadın ayakkabısı biçiminde yapılmış çantalar çok gözde... Yaratıcısı Shoshanna Smith, eski ayakkabıları 200 dolara çanta haline getiriyor. 
     
     Aşk kelepçesi 
     130 dolarlık "aşk kelepçeleri" sevgilileri bileklerinden bağlıyor ve 7 saat geçmeden açılmıyor. 
     
     Sutyen değil silah 
     Sarkıntılık ve taciz edilmekten bıkmış hanımlar için bu yıl piyasaya ilginç bir sutyen sürüldü. Beverly Hills’te dükkanı bulunan bir kişisel savunma firması olan Paxton Quigley tarafından hazırlanan özel yapım sutyenin içinde 38 kalibrelik bir tabanca ya da göz yakıcı biber spreyi bulunuyor. 
     



 YAŞAM 



















</TEXT>
</DOC>
