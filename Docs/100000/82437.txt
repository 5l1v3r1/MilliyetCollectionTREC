<DOC>
<DOCNO> 82437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo13.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Perez "Galatasaray ile anlaşamadım. Tekliflere açığım" 
</HEADLINE>
<TEXT>

     Galatasaray'da 2001-2002 sezonunda forma giyen yabancı futbolcular ülkelerine gitmeye başladılar. 
     Sarı-kırmızılıların Fransız futbolcusu Sebastian Perez, Atatürk Havalimanı'nda ülkesine hareketinden önce yaptığı açıklamada, yöneticilerle yaptığı görüşmede anlaşma sağlayamadığını ve bütün tekliflere açık olduğunu söyledi. 
     Teknik direktör Mircea Lucescu'nun Galatasaray'dan ayrılacağı ve Beşiktaş'a transfer olacağı şeklindeki haberleri nasıl değerlendirdiği sorulan Perez, Galatasaray'da teknik direktör Lucescu'nun değişeceğine ilişkin bilgisinin olmadığını belirterek, ''Bütün amacım güzel bir izin geçirmek, şampiyonluğu Fransa'daki dostlarımla paylaşmak. 
     Ülkemdeki Galatasaraylı Fransızlar'la şampiyonluğu kutlayacağım. 
     Sebastian Perez'i seven taraftarlarla beraber olacağım'' dedi. 
     Perez, Galatasaray'a geldiği günden beri, en kötü zamanında bile kendisine destek veren, kalplerini açan bütün yöneticilere ve taraftarlara da teşekkür etti. 
     





</TEXT>
</DOC>
