<DOC>
<DOCNO> 51702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/yasam/yas06.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İki aile birden trafik kurbanı 
</HEADLINE>
<TEXT>

Şanlıurfa ve Konya’da yaşanan iki ayrı kazada, iki aileden toplam 8 kişi can verdi 
     YAKUP YILMAZ Adana DHA 

     İlk korkunç kaza, TAG otobanında Şanlıurfa'dan Mersin yönüne giden Bozan Erdem 39 yönetimindeki otomobilin, Yenice yakınlarında Mustafa Günter'in 45 kullandığı kamyona arkadan çarpmasıyla yaşandı. 
     Aşırı hız ve kamyonun hatalı şeritte seyretmesi nedeniyle meydana gelen kaza ile takla atan otomobil, 100 metre ileride orta bariyerlere çarparak durdu. 
     Tanınmaz hale gelen otomobilin sürücüsü Erdem ile ön koltukta oturan eşi Emine 35 , hava yastıklarının açılmasına rağmen aracın içinde sıkışarak feci şekilde can verdi. 
     Çiftin arka koltukta oturan ve kazada ağır yaralanan kızları Berivan 12 de, hastanede ameliyata alınmasına rağmen kurtarılamadı. 
     
     Kamyoncu alkollüydü 
     Otomobil içinde, Emine Erdem'in ayakları altında yarısı içilmiş rakı şişesi ve fıstık kabukları bulundu. 
     Üzerinden kimlik çıkmayan Bozan Erdem'in kimliğine cep telefonu faturasından, Şanlıurfa Tatlıses İlköğretim Okulu 4. sınıf öğrencisi Berivan'ın kimliğine ise okul çantasından çıkan kitaplarından ulaşıldı. Kazaya yol açtığı iddiasıyla gözaltına alınan kamyon şoförü de alkollü çıktı. 
     İkinci kaza ise Şeydişehir - Konya karayolunun 26. kilometresinde meydana geldi. Bu kazada da 4'ü aynı aileden 5 kişi öldü, 2 kişi yaralandı. 
     



 YAŞAM 

















</TEXT>
</DOC>
