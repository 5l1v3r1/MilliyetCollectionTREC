<DOC>
<DOCNO> 85189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/spor/spo20.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Elvan’dan rekor      TUNUS’TAKİ uluslararası atletizm müsabakalarında, 5 bin metrede 15.16.29 ile birinci olan Elvan Abeylegese, 23 yaş altı Avrupa rekorunu da ele geçirdi. Eski rekor, 15.18.80 ile Macar Katalia Szentgyörgyi’ye aitti. 
     
Şampiyonlara diploma töreni      DÜNYA ve Avrupa şampiyonalarında dereceye giren 36 sporcu, 32 antrenör, 5 masör ve 19 kulüp için dün Ankara’da tören düzenlendi. 9024 Cumhuriyet Altını karşılığı 823 milyar 388 milyon 250 bin lira almaya hak kazananlara paraları hesaba yatırıldığı için Bakan Ünlü sadece diploma dağıttı. 
     
Sainz tarihe geçti      DÜNYA Ralli Şampiyonası’nın Arjantin ayağında, Peugeot sürücüleri Marcus Gronholm ve Richard Burns’ün diskalifiye olmasının ardından Sainz, bu başarısıyla ralli tarihine de girdi. Ford sürücüsü, kariyerindeki 24. şampiyonlukla, Dünya Ralli Şampiyonası tarihinde en fazla ralli kazananlar klasmanında Finli Tommi Makinen’i yakaladı. 
     
Tatlı romatizma      KOCAELİSPOR-Galatasaray maçındaki görevinden sakat olduğu gerekçesiyle son anda alınması spekülasyonlara yol açan hakem Serdar Tatlı’nın romatizma olduğu ortaya çıktı. Tatlı’ya ilaç tedavisine başlandı. 
     
Gençler berabere      A Genç Milli Futbol Takımımız, özel maçta Rusya ile 2-2 berabere kaldı. Antalya, Serik’te oynanan karşılaşmada Ay - Yıldızlı ekibimizin golleri biri penaltıdan Nadir 2 atarken, konuk ekibin sayıları Sheremetive ve Samodin’den geldi. 
     
Avcı konuk      SUPERSPORT’TA Yavuz Kocaömer’in sunduğu Cesur Yürek programında bu hafta Asaf Avcı konuk olacak. 20.15’te başlayacak programda engelli sporcuların sorunları tartışılacak. 
     



 SPOR 



























</TEXT>
</DOC>
