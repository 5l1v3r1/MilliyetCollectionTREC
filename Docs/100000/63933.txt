<DOC>
<DOCNO> 63933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/yazar/civaoglu.html </URL>
<DATE> 2002/01/24/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Harry Potter Siyaseti... 
</HEADLINE>
<TEXT>

     Meslektaşıyla zeybetiko yapan, Türkiye ile diyalog kapısını açan Yunanistan Dışişleri Bakanı Yorgo Papandreau'ya, son kamuoyu yoklamalarında yüzde 72 destek çıktı. Türkiye'ye düşmanlık politikasına endekslenmiş Yunanistan için inanılmaz bir değişim. 
     Papandreau "yılın politikacısı" da seçildi. 
     Yunanistan'ın Türkiye'ye "Ortodoks takiyesi" yaptığı kuşkularına bu iki olgu yanıt getirmekte. 
     Büyükbabalar politikası tükenişte değilse bile artık inişte. 
     Genç nüfusun ruhunda kan travması yok. 
     Yunan toplumu, fert başına 15 bin dolara ulaşan milli gelirle, artık Avrupalı bir refah toplumu. 
     Savaş, gerginlik istemiyor. Kan davası gütmüyor. 
     İnsanlık değerleri, kültürü yeniden oluşmuş. 
     Papandreu bu yeni doku haritasını iyi okudu. Grafiği yükselişte. 
     Gelecekte Simitis'e alternatif olarak gösterilmekte. 
     Diliyoruz ki o da değişmesin. 
     Cem'in çok ince ayarla başlatıp mesafeler aldırdığı komşuyla ilişkilerde, olumlu işaretler görünmeye başlandı. 
     Keşke Ankara'da kimileri Papandreu'nun kişiliğinde kamuoyu nabız atışlarını algılayabilse... Cem'in de aynı grafiği yansıttığı anlaşılabilse. 
     İkisi de Mevlana'nın "Şimdi yeni şeyler söylemek lazım cancağızım" yolculuğundalar. 
     
Giysideki sperm primi      Siyaset artık eski kalıplarını kırıyor. 
     Yakınlardaki ilk işareti ABD vermişti. 
     Beyaz Saray Oval Ofis'te genç bir stajyerle aşk oyunları yapan Başkan'ın görevine devam etmesi toplumun bağnazlık karşısında tavır koyuşudur. 
     ABD toplum psikolojisinde bu olay, bir milattır. 
     Tutucu ABD toplumunda, eşini aldatan, üstelik bunu "Oval Ofis"te yapan bir başkanın, görevine devam etmesi düşünülemezdi bile. 
     Tabu yıkılmıştır. 
     Monica'nın Clinton'dan sperm lekeleri bulunan elbisesi, siyaset primi yapmamıştır. 
     Belki genç kadının anılarını okumak kanıksandığında, o elbise müzayedede satılır. Monica'ya yeni milyonlar kazandırır. 
     O kadar. 
     Fakat, politika ABD'de bel altından, omuz üstüne yani beyne çıkış sürecine girmiştir. 
     
İktidar büyüsü      Toplumlar değişiyor. 
     Irkçı, ulusçu... Yatak odacı... Tüm bağnazlıklar dışlanmakta. 
     Etik değerler tanım değiştirmekte. 
     Yatak odaları değil, şifreli banka hesaplarının şeffaflaşmasının önemli olduğu anlaşılmakta. 
     Düşmanlık ve kuşku kültürünün yerini, barış, insani değerler ve güven kültürü almakta. 
     Savaşmamış genç nesiller dünyaya farklı bakıyorlar. 
     Toplumlar, iktidar büyüsünü Harry Potter gibi iyilikler için kullanan, temiz, dürüst, yetenekli, barışçı ama aynı zamanda cesur politikacılar istiyor. 
     
Genel kurul var      Türkiye - Yunanistan ilişkilerinde varılan noktayı bir simge örnekle belirtmeye çalışayım. 
     Bundan birkaç yıl önce Türkiye - Yunanistan İşadamları Konseyi, Atina'da toplanacaktı. 
     Toplantı bir şirketin salonunda düzenlendi. 
     Kapısına ise "Genel Kurul Toplantısı var. Girmeyiniz" diye bir yazı yapıştırıldı. 
     Çünkü kamuoyunun tepkisinden çekiniliyordu. İşadamları toplantıyı gizli tutmuşlardı. 
     Oysa dün Atina'da bir düşünce üretim kurumunun toplantısı vardı. Büyükelçi Volkan Vural Türkiye'yi temsil etti. Yunanistan'dan konuşmacılar "Türkiye'nin AB üyeliği Yunanistan'ın lehinedir" dediler. 
     Elbette bu görüntüler abartılarak ayaklarımız yerden kesilmesin ama Ankara'da kimileri de değişimi görebilsinler. 
     Denktaş bu değişimi görebilenlerden biri. 
     Görüşmeleri başlatarak popülaritesine tavan yaptırttı. 
     Avrupa Konseyi'nde ise KKTC'ye ekonomik ambargonun kaldırılması, KKTC milletvekillerinin genel kurula girebilmeleri, AB'nin Kıbrıs'la görüşmelerde Türk tarafını da bilgilendirmesi gibi tavırları gündeme taşıttı. 
     
     







Hukuk ve bilgi 


Binici Paşa... 


Şam'dan sıcak mesaj 


PKK, HADEP, siyasallaşma derken, barış ve istikrar... 


Harry Potter Siyaseti... 


Chomsky yargılanmaya geliyor 


Herkese bir parmak bal 


Devalüasyon hesapları 


Felaket oyunu 


MHP’den merkez partisi yaratmak... 


Sistem sorunu... 


Kürtçe eğitim isteklilerine karşı nasıl davranılacak 


Böyle diyenler de var 


Model ülke olacaksak 


Kamu parasıyla özel paranın aynı olduğu ülke 


Devlet memuruna adil ücret’ hayal 


Bu kez siyaset sahnesinde bir Tarkan 


</TEXT>
</DOC>
