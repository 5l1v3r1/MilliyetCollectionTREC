<DOC>
<DOCNO> 68436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/yazar/sazak.html </URL>
<DATE> 2002/02/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Solda İlhan Abi formülü 
</HEADLINE>
<TEXT>

     Yeni oluşumcular, Erdal İnönü'nün boşluğunu İlhan Selçuk'la doldurma düşüncesini ne ölçüde hayata geçirebilecek 
     Siyasi kulisler gün boyunca Şaban Sevinç'in Hürriyet'te yer alan haberiyle çalkalandı, "Solda İlhan Abi" formülünün başarı şansı tartışıldı. İlhan Selçuk'un Cumhuriyet gazetesiyle özdeşleşmiş saygın ismi ve 1960'lardan bu yana sol düşünceyi çizgi kırıklığına uğratmadan 2000'li yıllara taşımaktaki ödünsüz, usta kişiliği, elbette yeni oluşumcular açısından heyecan verici bulunuyor Selçuk, İnönü çekildikten sonra aranan "birleştirici" isim olabilir. Nitekim, Sabah'taki köşesinde Mehmet Tezkan da bir süre önce bu öneriyi gündeme getirmişti. 
     İlhan Selçuk adının yeniden güncelleşmesi ise Cumhuriyet'ten Hikmet Çetinkaya, Oral Çalışlar ve Günay Çapan'ın Ankara'ya geçen hafta yaptıkları bir gezi sırasında Murat Karayalçın'ı ziyaret nedeniyle oldu. 
     İlhan Selçuk o görüşmede bulunmamış. 
     Ancak Karayalçın'la sohbet sırasında Selçuk adı açılınca Murat Bey, "Önemli olan tek parti çatısı altında buluşmak, bunu sağlayacak saygın bir isme evet demeye hazırım. Eğer İlhan Selçuk üzerinde anlaşma olursa oturur konuşuruz" diyor. Benzer bir yaklaşımı Fikri Sağlar da, DİSK Genel Başkanı Süleyman Çelebi'ye ifade ediyor. 
     Dün Süleyman Çelebi ile konuştum. İlhan Selçuk'la görüştüğünü ancak yeni oluşum ya da parti liderliği konusunda nabız yoklamanın söz konusu olmadığını söyledi. 
     Çelebi kişisel görüşünü "Ben İlhan Bey'in siyasete gireceği şeklinde bir izlenim almadım" diye açıkladı. 
     Cumhuriyet cephesinden gelen bilgiler de benzer yöndeydi. 
     İlhan Selçuk'la ilgili yorumlar daha çok 'wishfull thinking' denebilecek, olması gerekenin dışa vurulduğu, "iyi niyetli" yakıştırmalardı. Ankara dönüşünde altı saatlik yolculuk boyunca Oral Çalışlar, parti başkanlığı konusunda tek kelime edilmediğini söyledi. İlhan Selçuk'un böyle bir düşüncesi yoktu 
     Prof. Burhan Şenatalar, Gülsün Toker Bilgehan İnönü'nün torunu ve son olarak 'İlhan Abi' formulü. 
     Yeni oluşumcular isim arayışını sürdürüyor. 
     İlhan Selçuk'la ilgili spekülasyon son bulduğunda, kendi partilerini kurmaya yakın iki aday var Murat Karayalçın ve Fikri Sağlar. 
     Karayalçın, Mart başında SHP'yi canlandıracak. 
     Atatürkçü Düşünce Derneği de, ayrıca partileşmek üzere Yekta Güngör Özden, Vural Savaş ve Osman Özbek'in öncülüğünde Ankara'da hafta sonu toplandılar. Tarhan Erdem, Yiğit Gülöksüz ve Zekeriya Temizel ise yeni Türkiye projesinde uzlaşmış gözüküyorlar. Mümtaz Sosyal da kendi yolunda gidiyor. 
     Anlaşılan, herkes "butik" partisini kuracak. 
     Solda birleşelim ve yeni bir hareket doğsun denilirken küçük parçalara bölünme süreci yaşanıyor. 
     "İlhan Abi formül"ü iyi niyetle ortaya atılmış olsa da bu zor denklemi çözmeye yetmez 
     
     







Erdoğan'ın söyledikleri... 


Galatasaray... 


Rant nereye gitti 


Futbol paleti 


Savaş ve aydın 


Hocalara yine zam yok 49 


Avrupa’nın ABD ile arası açılıyor 


Adı Karamehmet’te, varlıkları Ege Çelik’te’ 


Haydi ifadeye 


Solda İlhan Abi formülü 


Sigortanın 4 yıldır yasası yok 


Tirilye 


Uyanın da balığa çıkalım 


</TEXT>
</DOC>
