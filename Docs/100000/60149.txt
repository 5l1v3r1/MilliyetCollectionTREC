<DOC>
<DOCNO> 60149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/yazar/gureli.html </URL>
<DATE> 2002/01/02/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Belediye var mı, yok mu 
</HEADLINE>
<TEXT>

     Yeni yılın ilk yazısında "aşk" konusunu bekliyor idiyseniz, yanıldınız. Affınıza sığınarak 2002'ye "tuvalet" ile gireceğiz. Çünkü, WC bir AB kriteridir 
     Malumunuz, Galata Köprüsü'nün Eminönü ayağını Unkapı yoluna bağlayan ve içinde genel tuvalet bulunan bir yeraltı yaya geçidi vardır. Her gün on binlerce İstanbullunun geçtiği bu pis dehlizin amonyak kokulu perişan halini 7 ay önce 17 Mayıs bu köşede yazdık. Top, Eminönü Belediyesi ile Büyükşehir Belediyesi arasında gidip geldi sonuçta "Eminönü Meydanı'nın Düzenlemesi İşi"nin ihaleye çıkarılacağı bildirildi. 
     Biz bununla yetinmedik, konuyu İstanbul Konseyi'ne taşıdık. Çünkü, İstanbul Valisi Erol Çakır'ın iyi niyetiyle oluşturulan ve bazı sivil toplum örgütleri, meslek kuruluşları, resmi kurumların temsilcilerinin katıldığı Konsey, "daha iyi bir İstanbul için işbirliği"ni öngörüyordu. Konsey üyeleri "daha iyi bir İstanbul için" görüşlerini, önerilerini bu "işbirliği" platformunda dile getireceklerdi. Biz de iki kez 12 Ekim ve 25 Aralık toplantılarında konuyu dile getirdik. Son toplantıda Konsey'in Dönem Başkanı İSKİ Genel Müdürü Prof. Dr. Veysel Eroğlu, ihaleye Ankara'dan onay beklendiğini söyledi. 
     Hey, gözünü sevdiğimin bürokrasisi Kurban olduğumun merkeziyetçiliği 
     Koca meydanın ihalesini bekleyene kadar o yeraltı geçidini, insanlara layık bir hale getirmek atla deve mi "Büyükşehir çalışıyor" sloganını ağzından düşürmeyen belediyenin ilgili bir birimi yok mudur Şu yeraltı geçidini adam etsin, girişine "Büyükşehir çalışıyor" yaftasını göğsünü gere gere yapıştırsın. Ama geçidin hali, belediyenin göğsünü gerdirecek değil, yüzünü kızartacak durumda. 
     Yapılacak iş, ahım şahım bir şey değil. Üç - beş basamak merdiveni onaracaksın, duvarın sökülmüş mermerlerini takacaksın, katmerli pislikten görünmez olmuş yerin ve duvarların mermerlerini spatulayla kazıtıp, iki şişe kezzapla temizleteceksin, biriken pis suları iki karış ötedeki denize akıtacak bir kanal açacaksın. Geçidin sorumluluğunu adam başına 300 bin lira alarak darphane gibi para basan tuvaletin işletmecisine yükleyeceksin. Sonra da bu hizmetin yapılıp yapılmadığını denetleyeceksin. 
     Belediyenin bu kadarcık yetkisi, azıcık olanağı, bir nebzecik gücü yok mudur Kırk yıl önce Çetin Altan "Taksilere taksimetre taktıramayan devlete devlet denmez" mealinde bir yazı yazmıştı. Bugün, bir yeraltı geçidine sahip çıkamayan belediye belediye değildir, desek yanlış mı olur 
     
Bir şiir      Kıyı'nın aralık sayısından Abdülkadir Budak'ın dizeleri 
     "Bir sonraki sayfada tayfanın biri Kırmızı şaraplı masada çekiyor kürekleri Bir sayfa daha çevirsem tay yerine geçecek Bir kadının aşka koşan ince ayak bilekleri". 
     
     







'Görünen' Alevilik 


Bize kalırsa... 


Derviş açıklamalı 


Arçelik'ten Orhan Pamuk'a Türkiye yazısı 


Eğitimde 2002'de ne olur 


Yanlış varsayım Banka soyanlara sermaye desteği 


Belediye var mı, yok mu 


Yılın ilk savaşı mı 


Çocuk istismarına karşı ne yapıyorsunuz 


Çirkin politikacı ve yandaşları... 


Yeni yılda ilk söz okurlarımın 


Kadınlar dansözleri nasıl izler 


Mac’ın derdi dünyada ideoloji’ bizde ekonomi’ 


</TEXT>
</DOC>
