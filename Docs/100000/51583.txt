<DOC>
<DOCNO> 51583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sondun01.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilimsel araştırma "Güzel kadın erkek için uyuşturucu gibi.." 
</HEADLINE>
<TEXT>

     ABD'nin köklü bilim kurumu Massachusetts Institute of Technology MIT bünyesinde yapılan araştırmada, güzel bir kadın gören erkek beyninin, yemek yedikten ya da ''uyuşturucu kullandıktan sonra'' alınan hazla aynı doğrultuda bir haz aldığı bildirildi. 
     MIT'e bağlı Sloan İdari Bilimler Okulu'nda görevli bilim adamlarının yürüttüğü araştırmaya göre, güzel kadın, erkek beynini, zihnin derinliğinden ziyade ''ilkel'' yönden etkiliyor. 
     Neuron dergisinde yayımlanan araştırmanın iki yazarından Dan Ariely'nin nakletiğine göre, 20'li yaşlarında bir grup erkeğe, çeşitli erkek ve kadın fotoğrafları gösterildi ve bilgisayar yoluyla beyinlerinin, çeşitli cazibe unsurları içeren fotoğraflara verdikleri tepki ölçüldü. 
     Araştırmanın diğer yazarı Hans Breiter, güzel kadın fotoğraflarının, beyinde, yemek ve uyuşturucunun etkilediği devreleri harekete geçirdiğini belirtirken, deneklerin, yakışıklı erkek fotoğraflarına, çok olumsuz tepki verdiklerini söyledi. 
     Güzelliğin, beyindeki milyonlarca yıl geriye giden esaslı devreleri uyardığına ilişkin daha önce kanıt gösterilmediğini belirten Breiter, çalışmanın, güzelliğin, toplumun değer yargılarının bir ürünü olduğu yönündeki savın karşıtı olduğunu gösterdiğini söyledi. 
     Breiter, ''güzelliğe'' tepkinin, derin özdeki devrede oluştuğunu belirterek, ''Bu şartlanmış tepki'' dedi. 
     Bilim adamları, bu bulguların, insanların yaşamlarında genelde nelerden güdülendikleriyle ilgili araştırmalara büyük katkıları olabileceğini belirti. 
     Los Angeles'daki California Üniversitesi Beyin Haritalama Merkezi Başkanı John Mazziotta, bulguların, üstün bir düşünce sisteminin ürünü olduğunu düşündüklerini bildirdi. 
     






</TEXT>
</DOC>
