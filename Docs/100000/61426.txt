<DOC>
<DOCNO> 61426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/soneko26.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İski'den su zammı... 
</HEADLINE>
<TEXT>

     İstanbul Su ve Kanalizasyon İdaresi İSKİ , içme suyuna bu yıl yüzde 15 oranında zam yapıldığı, su birim fiyatlarının da diğer illerden daha ucuz olduğunu bildirdi. 
     İSKİ Basın Müdürlüğü'nden yapılan yazılı açıklamada, İSKİ'nin, son 7 yılda, 2 katrilyon liralık 350'yi aşkın tesisi İstanbullular'ın 
     hizmetine sunduğu kaydedildi. 
     Yapılan içme suyu tesisleri ile en kurak mevsimlerde dahi İstanbul'a kesintisiz ve içilebilir kalitede içme suyu verildiği belirtilen açıklamada, basında ''suya yüzde 100-150 oranında zam yapıldığı'' şeklinde yer alan haberlerin doğru olmadığı ifade edildi. 
     İstanbul'da 1993 yılı ve öncesine göre su fiyatlarında dolar bazında önemli bir azalma olduğu da savunulan açıklamada, şöyle denildi 
     ''İstanbul'da 1993 yılında 1.04 dolardan uygulanan su tarifeleri, bugün 0.66 dolardır. Halen uygulanmakta olan su fiyatı birinci kademede 686 bin liradır. İSKİ'nin Şubat 2002 tarihinden itibaren uygulayacağı su birim fiyatı 852 bin liradır. Buna göre bütün gruplarda 2002 yılı için suya yapılan zam oranı yüzde 15'tir. 
     İstanbul'da uygulanan su birim fiyatları, Bursa, İzmir, Antalya ve diğer illerin su fiyatları ile mukayese edildiğinde, yatırımlarını kendi öz kaynakları ile yapan İSKİ'nin İstanbul'a suyu çok daha ucuza verdiği görülmektedir. 
     Su elde edilmesinde, işletme giderleri, elektrikte yapılan fiyat artışları ve yüzde 18 KDV maliyeti su zammını da mecburi kılmaktadır.'' 
     






</TEXT>
</DOC>
