<DOC>
<DOCNO> 66922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sondun05.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Şaron'a yeşil ışık.. 
</HEADLINE>
<TEXT>

     ABD'nin İsrail Başbakanı Ariel Şaron'a, Irak'tan gelebilecek bir saldırıya karşılık vermesi yönünde yeşil ışık yaktığı öne sürüldü. 
     Şaron'un ABD ziyaretine geniş yer veren İsrail basını, Başkan George Bush, Başkan Yardımcısı Dick Cheney ve ulusal güvenlik danışmanı Condoleezza Rice ile görüşen Şaron'un, Irak'ın İsrail'e yönelik olası saldırısına karşılık verme konusunda onay aldığını yazdı. 
     Haaretz gazetesi, ABD'nin Irak'a yönelik olası bir operasyonu öncesinde, İsrail'in haberdar edilerek savunma açısından hazırlık yapmasına olanak tanınacağını kaydetti. 
     Gazete, bununla birlikte, Amerikalı yetkililerin Şaron'a terörizmle mücadelenin bir sonraki aşaması hakkında bilgi vermediklerini belirtti. 
     ABD Savunma Bakanlığı'ndan bir heyetin Mart ayında İsrail'i ziyaret edeceği belirten Yediot Aharonot gazetesi ise Şaron'un Nisan ayı ortasında bir kez daha Bush ile görüşmek üzere ABD'ye gideceğini yazdı. 
     






</TEXT>
</DOC>
