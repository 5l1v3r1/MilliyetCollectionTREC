<DOC>
<DOCNO> 80113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sondun05.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü İngiliz futbolcu Beckham trafik kazası geçirdi... 
</HEADLINE>
<TEXT>

     İngiliz Manchester United takımının ünlü oyuncusu David Beckham, İngiltere'nin merkezindeki Hertforshire'da, evinin yakınlarında trafik kazası geçirdi. 
     Daily Mirror gazetesinin haberine göre, Beckham'ın kullandığı Mercedes 500 marka otomobil, izindeki bir polis memurunun kullandığı Ford marka araçla çarpıştı. Kazadadan Beckham ve polis memuru yara almadan kurtuldu. 
     İngiltere milli takımında da oynayan 26 yaşındaki Beckham'ın ayağının alçıda olmasına rağmen, aracının otomatik vitesli olması nedeniyle otomobil kullanmasında sakınca olmadığı kaydedildi. 
     Beckham, Manchester United ile İspanya'nın Deportivo La Coruna takımları arasında 2 hafta önce oynanan Şampiyonlar Ligi karşılaşmasında sol ayağından sakatlanmıştı. 
     





</TEXT>
</DOC>
