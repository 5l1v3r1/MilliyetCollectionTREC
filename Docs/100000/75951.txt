<DOC>
<DOCNO> 75951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun07.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül saldırısı Amerikalıları uykusuz bırakıyor 
</HEADLINE>
<TEXT>

     ABD'de 11 Eylül'de düzenlenen terörist saldırılar ve ardından yaşanan korkulu bekleyiş, vatandaşların uykusunu kaçırdı. 
     Uyku Vakfı'nın araştırmasına göre, Amerikalıların yüzde 69'u uykusuzluk belirtileri gösterirken, yüzde 47'si geceyi az uykuyla geçiriyor. 
     Araştırma sonuçlarına göre, terörist saldırıların yol açtığı ölüm ve yıkım, gecelerini yataklarında doğru dürüst uyuyamadan geçiren Amerikalıların sayısında önemli artışa yol açtı. 
     Araştırmada, erkeklere oranla kadınların uyku düzeninin daha çok bozulduğunu ortaya koyarken, kadınların yüzde 78'ine karşı erkeklerin yüzde 59'unun uykusuzluk çektiği belirlendi. 
     Uyku hapları ve depresyon ilaçlarının kullanımında da artış olduğunu ortaya çıkaran araştırmaya 1010 kişi katıldı. 
     Konuyla ilgili olarak geçen yıl yapılan bir araştırmada, uykusuzluk çekenlerin oranı yüzde 51 olarak belirlenmişti. 
     






</TEXT>
</DOC>
