<DOC>
<DOCNO> 87337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yasam/yas01.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Siz bebek odasını hazırlayın... 
</HEADLINE>
<TEXT>

Doğal yollardan çocuk sahibi olamamak artık çok da dert değil gelişen tüp bebek yöntemleriyle kısırlık kader olmaktan çıktı. İşte spermi olmayan erkeklerin bile babalığı tattığı günümüzde, kısırlığı alt etmeye yönelik tüm yöntemler, merak edilenler... 
     Kısırlığa son - 1 
Ayşegül Aydoğan 

     Kısırlık ya da tıptaki adıyla infertilite’, dünyada her 7 - 10 çiftten birinin sorunu. Türkiye’de yaklaşık 5-7 milyon çift, kısırlıkla karşı karşıya... 1978’de İngiltere’de ilk tüp bebek Louis Brown’un dünyaya gelişinden bu yana geçen 24 yılda, 1 milyondan fazla tüp bebek hayata gözlerini açtı. Başlangıçta sadece kanalları tıkalı olan kadınların yararlanabildiği tüp bebek yöntemi, bugün tüm kısırlık sorunlarına çare oluyor. 
     
     Sakat doğumlar önleniyor 
     Son yıllardaki gelişmeler, hiç spermi olmayan erkeklere baba olma şansını verirken, sakat doğumları da embriyo aşamasında önlemeye olanak tanıyor. Günümüzde kısır hastaların yüzde 85-90’ının sorunu tüp bebek yöntemleriyle sona erdiriliyor. Biz de konuyla ilgili merak edilenleri Bahçeci Kliniği-Alman Hastanesi Tüp Bebek Merkezi Başkanı Prof. Dr. Mustafa Bahçeci’ye sorduk şu yanıtları aldık... 
     
Kısırlıktan ne zaman söz edilebilir 
     En az bir yıl boyunca korunmasız ilişki sonucu gebelik oluşmamışsa kısırlıktan şüphelenilmelidir. 
     
Nedenleri nelerdir 
     Kısırlığın yüzde 30-40’ı erkek, yüzde 40-50’si ise kadından kaynaklanır. Geri kalan yüzde 10’luk kısım ise nedeni belirlenemeyen faktörlere bağlıdır. 
     
Erkek kısırlığı neden olur 
     Geri boşalma, iktidarsızlık, varikosel, inmemiş testis, azospermi menide sperm yokluğu , hormon eksikliği, kabakulak, çevresel kirlilik ve cinsel yolla bulaşan hastalıkların bıraktığı kötü etkiler... 
     
Kadın kısırlığının nedenleri neler 
     Cinsel yolla bulaşan hastalıklarla oluşan iltihaplar, endometriozis rahim içi zarının rahim dışına sıçraması , düzensiz det görme veya hiç görmeme, kötü beslenme sık kilo alıp verme veya aşırı kilo , hormon bozukluğu, yumurtalık kisti, pelvik enfeksiyon, tümör, rahimin doğumsal bozukluğu. 
     
Tüp bebek yöntemi nasıl ortaya çıktı 
     Amaç, kanalları tıkalı olan kadınların sorunlarını çözmekti. Bu kadınlarda yumurtayla sperm birleşemiyordu. Onları dışarda birleştirelim rahmin içine yerleştirelim’ düşüncesi doğdu. Daha sonraki yıllarda uygulama alan ve yöntemleri genişledi. 
     
Bugün gelinen nokta nedir 
     Tıbbın hemen hemen hiçbir dalında bu kadar şaşaalı ve hızlı ilerleme olmamıştır. Artık kısırlık sorunu olan hastaların yüzde 85-90’ı tedavi ediliyor. 
     
Neler değişti 
     Asıl değişim erkek kısırlığının çözümüyle oldu. Kısırlık yıllardır kadının sorunu sayılıyordu. Erkekler sorunun çözülebileceğini düşünerek öne çıkmaya başladılar. Mikroenjeksiyon, mucize tedavi oldu. 
     
Gebelik oranı yükseldi mi 
     Elbette çok yükseldi. Ayrıca artık tek bir sağlıklı embriyo yetiştirilecek. Ve birden fazla embriyo yerleştirildiği için oluşan çoğul gebelikleri yani ikiz, üçüz doğumları önlemek mümkün olacak. Bunun önümüzdeki 5 yıl içinde olması muhtemel. 
     
     Erkekler, çok sıcak banyodan uzak durun’ 
Tüp bebekte bebeğin cinsiyeti seçilebilir mi 
     Teknik olarak mümkün. Kromozom testiyle cinsiyet belirlenebilir. Ancak rutinde yapılmıyor, yasal değil. 
     
Alkol, sigara kısırlık nedeni mi 
     Sigara, uyuşturucu, alkol gibi toksik maddeler ve bazı ilaçlar sperm sayısını azaltarak kısırlığa neden olur. 
     
Kabakulak kısırlık yapar mı 
     Hastalık, ergenlikten sonra geçirildiğinde vakaların yüzde 20’sinde testisleri etkileyebilir. Eğer testislerin ikisi de etkilenirse sperm üretimi azalır. 
     
Yumurtlama yaşamayan kadın kısır demek midir 
     det kanamaları olmayan kadında yumurtlama da olmaz. Hormon problemleri, tiroid ve böbrek üstü bezlerindeki bozukluklar, stres, aşırı kilo kaybı veya artışı yumurtlama dengesizliklerine yol açar. Bu hastalıkların çoğunda gebelik şansı düşüktür. 
     
Sıcak banyo erkeklere zararlı mı 
     Yüksek ısı spermleri öldürebilir. Bu nedenle testisler, spermleri serin tutabilmek için bir çeşit soğutucu gibi vücudun dışındadırlar. Sıcak banyo, sauna ve hamamdan kaçınmak gerekir. Çok sıkı olmayan, rahat pantolon ve iç çamaşırı giyilmeli. 
     
Tüp bebek yöntemleri ve başarı oranları...AŞILAMA Yeterli sayıdaki sağlıklı spermin doğrudan rahim içine yerleştirilmesidir. 
     Çok düşük sayıda sperm üretenlere, sağlıklı spermi azalmış olanlara, ereksiyon sorunu olanlara, geri boşalma yaşayanlara, kadında sperm hücrelerini yıkan ankitorlar olduğunda ya da endometriozis sorunu olanlara uygulanır. 
     En fazla döllenme yeteneğine sahip sperm seçilip hazırlanır. Kadının tüplerinden en az birinin açık olması gerekir. İlk aşamada yumurtlama, hormonal ilaçlarla kontrollü olarak uyarılır. Yumurta istenilen büyüklüğe ulaştığında, seçilmiş spermler ince bir kateter çubuk ile rahme verilir. 
     Başarı şansı yüzde 15-20. Normal gebelik şansı aylık yüzde 20-30 civarında . 
     
TÜP BEBEK IVF Döllenmenin vücut dışında, özel laboratuvar şartlarında gerçekleşmesi. 
     Sperm ve yumurtalar vücut dışında bir kültür kabında bir araya getirilir. Gelişen embriyolar, rahim içine yerleştirilir. Şu sorunlarda uygulanır 
     "Tüpleri zarar görmüş ya da tıkanmış kadınlara, dış gebelik sonucu tüplerin çıkarıldığı veya tedavisi mümkün olmayan hasarlı tüplerin olduğu durumlarda, endometriozis görüldüğünde, rahim ağzı salgısıyla ilgili sorunlar olduğunda, erkek kısırlığında, bağışıklık sistemiyle ilgili sorunlarda, açıklanamayan kısırlık grubuna giren ve aşılamayla sonuç alınamayan çiftlerde..." 
     Başarı şansı embriyo transferi başına yüzde 25-30 oranları arasında... 
     
MİKROENJEKSİYON ICSI Tek bir spermin laboratuvar koşullarında bir yumurtanın içine enjekte edilmesidir. Tedavisi mümkün olmayan erkek kısırlığı yaşayan çiftlerde çok başarılı sonuçlar verdiği tespit edilmiştir.. 
     Döllenmenin olmadığı ya da tüp bebek tedavisi ile zayıf döllenme olan çiftlerde, sperm sayısının az, anormal sperm oranının yüksek olduğu, doğuştan sperm kanalı olmayan-tıkalı olan, bu nedenle menisinde hiç sperm olmayan hastalara uygulanır. 
     Başarı oranları yüzde 40-50 civarında. 
     
Menide sperm yoksa...      MESA Mikrocerrahi ile sperm aspirasyonu Testiste normal ya da normale yakın sperm üretimi olduğu halde kanallar tıkalı ya da yoksa uygulanır. Sperm kanallarından iğnelerle mikroskop altında sperm alınmasıdır. 
     TESE Testiküler sperm ekstraksiyonu Kanallarda sperm olmadığı ya da kanalların bulunmadığı durumlarda sperm testisten alınan bir parça ile elde edilir. 
     PESA Perkütan sperm aspirasyonu Genişlemiş olan tıkalı kanala ya da testis dokusuna, cilt üzerinden bir iğneyle girerek sperm toplanmasıdır. 
     AH Assisted hatching Embriyo zarının tıraşlanması veya inceltilmesidir. Bu teknikle, yumurtanın en dış zarı lazerle açılır bölünmüş embriyonun, rahim duvarına yerleşmeden önce çıkmasına olanak sağlanır. 
     
     YARIN 
     Tüp bebekte devrim yaratan genetik tanı... 
     Sakat doğumların önüne nasıl geçiliyor 
     Tüp bebek merkezleri ve uygulama fiyatları... 
     



 YAŞAM 


















</TEXT>
</DOC>
