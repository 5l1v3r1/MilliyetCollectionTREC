<DOC>
<DOCNO> 56777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/yazar/temelkuran.html </URL>
<DATE> 2001/12/12/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Niye bir ömür eşittir bir hayata 
</HEADLINE>
<TEXT>

     Sıkıcı şey "birisi" olmak. Olup, hep aynı birisi olarak kalmak. Artık hep o biri gibi davranmak zorunda olmak... Bir gün istemez misin, yapıp kurup durduğun bu hayatı hiç beklemedikleri bir anda bırakıp gitmek Bir anda başka birisi oluvermek... 
     Öyle pek görkemli olmasına da gerek yok hani bu yeni birisinin. Sadece başka birisi daha olabilmek yeterince iyi. Sıkılınca ondan da gitmek, gidebilmek başka birisi olmaya doğru. Böyle gide gide hep yeni birine sonunda hiç biri olmak ki, bu en kalabalık halidir insanın. 
     
     Niye, değil mi Niye bir ömür eşittir tek bir hayata Birkaç hayat niye sığmıyor ki bir ömre 
     Barcelona’da, flamenko ayakkabıları yapan, kimselere yüz vermeyen, mutlaka çok uzun ve gizli bir hik yesi olan eski püskü bir kadın... Londra’da, soğukkanlı bir çapkınken uzaklarda bir kadında aklı kalınca omuzları dökülüvermiş genç bir adam... 
     Prag’da, filtresiz sigaranın tütününü parmağının ucuyla dilinden alan ve fena halde aşk acısı çeken, gri, kürk şapkalı, orta yaşlı bir kadın... 
     Petersburg’da güneşe bakan, gözlerini kapatınca güneşi binlerce kez leke leke çoğaltabildiğine şaşan sarışın bir çocuk... 
     İskoçya’da, kayalıklara vuran üçüncü dalga yeterince yükseğe çıkarsa uzak bir ülkede çok zengin olacağına inanan bir serseri... 
     Roma’da, şehrin ortasında uzun çizmeleriyle gezip kuşlar tutan, güzel bir kadın onu öpmezse kuşları bırakmayan bir deli... 
     Bir yük gemisinin burnunda, siyah gocuğunun ipliklerini sigarasıyla yakarken bundan böyle başına ne geleceğine aldırmayan genç bir Afgan kadın... 
     Bütün bunları olsak, olmaz mıydı yani Hepsini birden, tek bir ömürde... 
     
     Hiçbiri olmaz halbuki. Onun yerine "hallerden" geçer insan. Tepetaklak hallerden geçer, doğrulup dikilip fena halde sağlam, bir daha asla tepetaklak olmamaya sözler veren hallere gelir. Sonra bir gün yine sinsi tanrılar birleşip tuzaklarını hazırladıklarında, hiç olmamış gibi yeniden, aynı hallere geri döner tepetaklak. Gündüzün en acımasız, en büyüsüz saatinde okunacağını bile bile kırılgan sabaha karşı mektupları yazarken bulursun kendini yine. Sonra yine sabırla geçirip bu illeti, yeniden, yepyeni, yine eskisi gibi kararlı, sağlam, sarsılmaz olabilirsin. Ardından yine, sanki hiçbir şey öğrenmemiş gibi geri dönebilirsin tepe taklak hallere... Velhasıl, hep aynı terane 
     Şimdi yani iyi olmaz mıydı, bütün bu teranenin içinde dönüp, yitip gitmek yerine, dolaşsak, dolaşıversek hayatlar arasında İstediğin kadar konaklasan "birisi" olma halinde, vakti gelince geçerek bir ötekine. 
     Birileri olup çoğalarak, hiç kimsecikler olup hafifleyerek geçiştirsek ömrü. Sanki bu ömür bitince sonra daha iyisi başlayacakmış gibi Daha iyi olmaz mıydı yani 
     Ama işte buralarda, bir ömür ancak bir hayat alır. İnsan, gece gündüz demeden hep aynı birisi olur. 
     
     







Türklerin alfabeleri 


Varlık Vergisi... 


İlkokul çocukları süte doyacak 


Yürekler taşlaşıyor, yarın çok geç olabilir 


İnce zevk ve işkence 


Seçim bitti gözler Çankaya'da 


Arjantin’de tango ağlatıyor 2 


Kadının gözü, erkeğin cimciği 


AGSP çıkmazı 


Alacakaranlık kuşağı gibi... 


Hangisi doğru 


Nemaların geleceği 


Yazarları da soyarlar 


Türkiye için tehlikeli fırsatlar var 


Niye bir ömür eşittir bir hayata 


Markı değiştirmek için tahvil çıktı 


</TEXT>
</DOC>
