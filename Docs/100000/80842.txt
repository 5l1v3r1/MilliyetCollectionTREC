<DOC>
<DOCNO> 80842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/yazar/asik.html </URL>
<DATE> 2002/04/28/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Muziplikler... 
</HEADLINE>
<TEXT>

     Paris’te yaşayan gazeteci dostumuzla telefonda cumhurbaşkanlığı seçimlerini konuşurken lise öğrencisi çocukları içeriden bizi gırgıra alıyor 
     - Baba Melih Amca’ya şunu sorsana, bunu sorsana diye birtakım bilmeceler sıralıyor... Biz bilemedikçe basıyorlar kahkahayı yenisine geçiyorlar... Şimdi o bilmeceleri sizlere aktaralım, hep beraber neşemizi bulalım... 
     - Eyfel Kulesi’nden düşen adamın saçları yere 5 dakika sonra ulaşmış, neden 
     - Çünkü saç dökülmesini yavaşlatan şampuan kullanıyormuş... 
     - En bulaşıcı hastalık aşktır, neden 
     - Çünkü iki kişiyi aynı anda yatağa düşürür... 
     - Magandalar neden altın kolye takarlar 
     - Tıraş olurken sınırı tayin etmek için... 
     - Bir ev kadınına nasıl daha çok özgürlük verebilirsiniz 
     - Mutfağı genişleterek... 
     - Genç, güzel, zengin ve akıllı kadınla evlenmek için ne yapmalı 
     - 4 kere evlenmeli. 
     - Fransa’da Adalet Bakanlığı’na neden bir kadın bakan tayin edilmiş 
     - Çünkü bakanlıkta yerler parkeymiş çok çabuk kirleniyormuş... 
     
     Yemeğin tuzu azsa şeker hiçbir şeye yaramaz. 
     Yiddiş Sözü 

     
Günün fıkrası      Türkiye’ye gelip DTP’nin başına geçtikten sonra halka hitaben ilk konuşmasını yapan Mehmet Ali Bayar 
     - Sizin için bir şey istiyorsam namerdim, demiş. 
     Kalabalıktan bir uğultu yükselmiş. 
     Bayar, durumu çabuk toparlamış 
     - Kusura bakmayın, siyasette başarılı olmak için Demirel in yaptığının tam tersini yap, dediler de... 
     
     Recep Tayyip Erdoğan a demişler ki 
     - Değiştim değiştim, diyorsun. Şunu hele doğru dürüst bi anlatsana... Yani hangi açıdan değiştin 
     Erdoğan 
     - Tabii ki maddi açıdan... demiş. Eskiden garibanın tekiydim şimdiyse, ayıptır söylemesi, trilyonlarla oynuyorum .. 
     Can Ozan 

     Tanrı kuşları sevdi ağaçları yarattı, insan kuşları sevdi kafesleri yarattı. 
     Jacques Deval 

     
Sindirella...      Gazeteciler dün sabah Başbakan Bülent Ecevit’e, son affı içine sindirip sindiremediğini soruyorlar. Yanıt tanıdık 
     -Hayır, ben içime sindiremediğim gibi buna en çok tepkiyi de Rahşan Ecevit gösteriyor. Çünkü o biliyorsunuz birtakım ağır suçlar işlemiş olanların aftan yararlanmasına karşıydı. Şimdi gene inşallah bu önlenecektir... 
     Sabah saatlerinde Bülent Ecevit’in umudu da görüldüğü gibi Cumhurbaşkanı’nın vetosundaydı. Peki bu yasa kendisinin ve Rahşan Hanım’ın içine sinmiyorsa bunu neden zamanında açıklamadı 
     Neden DSP’li milletvekilleri bu yasaya dizi dizi oy verdiler 
     Neden Adalet Bakanı sustu 
     Yanıt aşağı yukarı belli... 
     Bülent Bey, Mehmet Ali Ağca ile Haluk Kırcı’nın Meclis’teki dostlarının hatırına yasayı TBMM’den çıkmadan önce sindirmiş, TBMM’den çıktıktan sonra sindirememiştir. Bu şekilde hem katilseverlerin hem kamuoyunun gönlünü almayı ummuştur. 
     Başbakan daha önceki affı da çıktıktan sonra içine sindirememişti. 
     Bu hasletinden ötürü Hüseyin Baş dostumuz Başbakan Ecevit’e uygun isim buldu 
     "Sindirella" 
     Ülkeyi ve durumu sindirim sistemiyle idare eden ilk ve tek devlet adamı tarafından yönetiliyoruz neticede... 
     Bakalım bu Başbakan’ı bu ülke daha ne kadar sindirecek. 
     
     







Dam üstünde saksağan, vur beline kazmayı... 


Muziplikler... 


Siyaset elini dinden çekmeli 


Düşünceni çok fazla ciddiye almak yerine... 


Işık izi 


Arafat'ın karargahında... 


Kentlilik bilinci için ciddi adımlar 


Ömer kendini affettirdi... Ya diğerleri 


Abdi İpekçi acaba ne der 


İpekçi'nin katiline af ödülü 


Pazar sabahı size zor bir soru sorsam... 


Baharı nasıl getirttim ama 


Teras ortak mahaldir 


Nerede o eski Fransız Seçimleri 


Ekonomiyi bekleyen tehlike tepkici siyaset 


Mensucat Santral’ın doğumu ve ölümü 


Akıp giden yalnızca ucuz mazot değil 


</TEXT>
</DOC>
