<DOC>
<DOCNO> 86422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sontur13.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"Uykuya ve yemeğe düşkün" diye karısından boşanmak istedi 
</HEADLINE>
<TEXT>

     Manisa'nın Turgutlu İlçesi Devlet Hastanesi'nde doktorluk yapan Mehmet Altıparmak'ın 39 , ''uykuya ve yemeğe düşkün'' olduğunu öne sürdüğü karısından ayrılmak için açtığı boşanma davası reddedildi. 
     İzmir 3. Asliye Hukuk Mahkemesi'ndeki duruşmaya, şişmanlığı nedeniyle eşinin boşanma davası açtığını öne süren Edelmira Altıparmak 36 , avukatı Serap Demir ile katıldı. Mehmet Altıparmak ise duruşmaya girmek yerine mahkeme kaleminde beklemeyi tercih etti. 
     Mehmet Altıparmak, avukatı aracılığıyla mahkemeye sunduğu dilekçesinde, ''1989 yılında görücü usulü ile evlendiğini, yetiştiği aile ortamında hiçbir zorluk çekmeden elbebek gülbebek yetiştirilip şımartılan eşinin hayatın zorluklarını yaşamamış hep alıcı konumunda biri olduğunu'' belirtti. ''Eşim her zaman başkalarından bir şeyler bekleyen biridir'' diyen Altıparmak, dilekçesinde eşindeki alışkanlıkları şöyle sıraladı 
     ''Uykuya ve yemeğe çok düşkündür. İş yapmayı sevmez. Bağırarak konuşur. Çok çabuk kızar, bağırır, kendini kaybeder. Karşısında insanı en basit sebeplerle kırar, hakaret eder. Memnun edilmesi zor biridir. 
     Sürekli bir şeylerden şikayetçidir. Ona göre babasının evinde gül gibi yaşarken, şimdiki yaşantısı hiçte ona layık bir yaşam değildir. 
     Evliliğimiz için yaptığım hiç bir şeyden memnun değildir.'' Edelmira Altıparmak ise, şişmanladığı için eşi tarafından hep aşağılandığını bu nedenle kocasının kendisinden ayrılmak istediğini öne sürdü. Edelmira Altıparmak, evlendiğinde 56, şimdilerde ise 80 kilo olduğunu kaydetti. 
     Mahkeme, Mehmet Altıparmak'ın açtığı boşanma davasını reddederek, ayrı yaşadığı eşi Edelmira Altıparmak'a 200 milyon çocuğuna ise 150 milyon lira tedbir nafakası bağladı. 
     





</TEXT>
</DOC>
