<DOC>
<DOCNO> 54204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sonspo09.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV adamın Ukrayna maçı biletleri satışta... 
</HEADLINE>
<TEXT>

     33. Avrupa Basketbol Şampiyonası 
     Grup Eleme maçında, Türkiye'nin 28 Kasım Çarşamba günü Ukrayna ile yapacağı maçın biletleri satışa çıktı. 
     Basketbol Federasyonu'ndan yapılan açıklamaya göre, biletlerin Biletix satış noktalarından temin edilebileceği, yarın ve maç günü de Abdi İpekçi Spor Salonu'ndaki gişelerden satılacağı bildirildi. 
     Biletler, A kategori 10 milyon 500 bin, B kategori 8 milyon ve C kategori de 5 milyon 500 bin liradan satılıyor. 
     A kategori biletlerin büyük oranda satıldığı bildirilirken, öğrencilerin biletleri yüzde 50 indirimli alabilecekleri kaydedildi. 
     
     Belediyeden otobüs seferleri 
     İstanbul Büyükşehir Belediyesi de Türkiye-Ukrayna maçını izlemek isteyen basketbolseverler için otobüs seferleri düzenleyecek. 
     Kadıköy, Mecidiyeköy ve Beşiktaş'tan kalkacak otobüsler, maç sonunda da basketbolseverleri Bostancı, Mecidiyeköy ve Beşiktaş'a bırakacak. 
     






</TEXT>
</DOC>
