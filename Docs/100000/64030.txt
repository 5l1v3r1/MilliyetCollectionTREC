<DOC>
<DOCNO> 64030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sontur24.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
nkara'da kömür sobası faciası 3 kişi öldü 
</HEADLINE>
<TEXT>

     Ankara'nın Etimesgut ilçesinde, evlerinde kömür sobasından sızan gazdan zehirlenen bir uzman çavuş, eşi ve kayınvalidesi hayatını kaybetti. Uzman çavuşun 1 yaşındaki kızı ise baygın halde hastaneye kaldırıldı. 
     Alınan bilgiye göre, Elvan Mahallesi Dokar Sitesi'nde oturan uzman çavuş Kasım Deprem 31 , eşi Havana Deprem 26 ve yaşı henüz belirlenemeyen kayınvalidesi Urkiye Çalışkan ile kızları İrem Deprem 1 , dün gece aynı odada uyudular. 
     Kasım Deprem'in sabah işe gitmemesinden şüphelenen ve eve gelen mesai arkadaşları, kapının açılmaması üzerine polise haber verdiler. 
     Olay yerine gelen emniyet güçleri, Kasım Deprem, eşi ve kayınvalidesini ölü, kızı İrem'i ise baygın halde buldular. 
     Deprem ailesinin, sobadan çıkan karbonmonoksit gazından zehirlendikleri belirlendi. 
     İrem Deprem, Etimesgut Askeri Hava Hastanesi'nde tedavi altına alındı. 
     






</TEXT>
</DOC>
