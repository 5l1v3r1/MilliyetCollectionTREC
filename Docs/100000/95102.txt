<DOC>
<DOCNO> 95102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sondun28.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears'dan ayrıldı şimdi Janet Jackson ile beraber 
</HEADLINE>
<TEXT>

     Ünlü pop şarkıcısı Britney Spears'in eski sevgilisi N'Sync grubu üyesi Justin Timberlake artık pop şarkıcısı Janet Jackson'la beraber. 
     New York Post gazetesindeki habere göre, 21 yaşındaki Timberlake, kendinden 15 yaş büyük Jackson ile siyahi şarkıcı Missy Elliott'un doğum günü partisine katıldı. 
     Partinin davetlilerinden biri, ''Justin ile Janet sanki herkese bir çift olduklarını göstermek istiyorlardı'' dedi. Yeni çiftin ilişkisinin Los Angeles'deki bir gece kulübünde başladığı belirtilen haberde, kulüpte rapçi sevgilisi Jeremaine Dupri'yi bekleyen Jackson'ın, sevgilisi gelmeyince, kendini Timberlake ile pistte dans ederken bulduğu kaydedildi. 
     Timberlake'in sözcüsü, ilişkiyi doğrulamazken, ünlü şarkıcının yakın bir arkadaşı, ''İkisinin arasında tabii ki bir şeyler var, hem de uzun süredir'' dedi. 
     

     
</TEXT>
</DOC>
