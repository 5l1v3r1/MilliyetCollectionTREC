<DOC>
<DOCNO> 80791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/guncel/gun02.html </URL>
<DATE> 2002/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Kadiyaniler eksikti 
</HEADLINE>
<TEXT>

İşte operasyonla ortaya çıkarılan Kadiyani Tarikatı’ndaki korkunç gerçek Müritler halife uğruna çocuğumu feda ederim’ yazılı yemin formları imzalıyor 
     ERDAL KILINÇ İstanbul 

     Polisin 13 Nisan’da düzenlediği operasyonla Türkiye ve İstanbul sorumluları yakalanan Kadiyani tarikatının iç yüzünü ortaya seren belgeleri Milliyet ele geçirdi. 14 kişinin gözaltına alındığı operasyonda tarikatın Türkiye sorumlusu Kubilay Çil, yurtdışı irtibatını sağlayan Muhammed Şems ve İstanbul Anadolu yakası sorumlusu olduğu iddia edilen Osman Şeker, tutuklanarak cezaevine gönderildi. 
     "Son peygamber" ve "beklenen kurtarıcı" olduğunu iddia eden Gulem Ahmet Kadiyani’nin kurduğu tarikatın merkezinin Pakistan ve Hindistan’da bulunduğu anlaşılırken, sözde tek halifesinin, halen İngiltere’de yaşayan Mirza Tahir Ahmet olduğu belirlendi. Türkiye ve KKTC’de yoğun faaliyet gösteren tarikatın üyeleri kendilerini "Ahmediye Cemaati" olarak tanıtıyor ve gelirlerinin yüzde 16’sını "canda" adı altında tarikata veriyor. Tarikatın kadın ve erkek müritleri için ayrı ayrı yemin formları hazırladığı da ortaya çıktı. İşte kadınların tarikat ve "halife"ye bağlılık yemini "Ben kendi dinim ve milletim uğruna canımı, malımı, zamanımı ve çocuklarımı feda etmeye her zaman hazır olacağıma söz veriyorum." 
     
Cemaati yakında dağıtacağım’      Türkiye sorumlusu Kubilay Çil, polisteki ifadesinde şunları söyledi "Tarikatla 1995’te çalıştığım kurumda tanıştım. İşletme mezunuyum. Öğretim Görevlisi Raşit Paktürk, bana Kadiyanilik’le ilgili bilgiler verdi. Kendisi Türkiye sorumlusuydu. Almanya’ya gitmek zorunda kalınca yerine ben geçtim. Eşim Yasemin Çil, kadınlar kurulunun başına geçti. İçine girdiğimiz bu oluşumun tehlikeli olabileceğini düşünerek, Türkiye’deki faaliyetleri durdurmalarını ve cemaati lağvetmeyi talep edeceğim." 
     



 GÜNCEL 















</TEXT>
</DOC>
