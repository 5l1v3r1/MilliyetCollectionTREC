<DOC>
<DOCNO> 75818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sonspo05.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet, NBA anketinde açık farkla liderliğini sürdürüyor... 
</HEADLINE>
<TEXT>

     Amerikan basketbolunun yıldızı Hidayet Türkoğlu, NBA'nin ''sezonun en fazla gelişme gösteren basketbolcusu'' yarışmasında büyük farkla önde gidiyor. 
     NBA, geçen mevsime oranla bu sene en büyük performans artışını gösteren basketbolcuyu belirlemek amacıyla izleyiciler arasında, internet aracılığıyla bir kamuoyu yoklaması düzenledi. 
     Yoklamada şimdiye kadar 61.573 kişi oy kullandı. ''Sacramento Kings'' takımında oynayan Hidayet Türkoğlu yüzde 54'lük oy oranıyla çok büyük farkla önde gidiyor. Türkoğlu'nun ardından 2. sırada yer alan ''İndiana Pacers''dan Jermaine O'Neil'in oy oranı ise yüzde 12. 
     Üçüncü sırada yüzde 8 ile ''Orlando Magic'' takımının ası Troy Hudson, 4. sırada yüzde 7 ile ''Minnesota Timberwoves'' takımından Wally Sczezerbiak ve 5. sırada yüzde 6 ile ''Los Angeles Clippers''dan Quentin Richardson bulunuyor. 
     Diğer adayların aldıkları oylar ise yüzde 1-3 arasında değişiyor. 
     Yarışmanın ne zaman sonuçlanacağı belirtilmedi. 
     

     
</TEXT>
</DOC>
