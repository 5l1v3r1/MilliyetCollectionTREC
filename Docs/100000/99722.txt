<DOC>
<DOCNO> 99722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/dunya/tur.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Çarşaf üniformaya’ veda... 
     DIŞ HABERLER SERVİSİ 

     İran’da İslam devriminin yapıldığı 1979’dan bu yana, okullarda, depresyona neden olan ve spor yapma yeteneklerini kısıtlayan resmi siyah elbiseler giyen kız öğrenciler artık daha "renkli" kıyafetlerle öğrenim görebilecek. İran Eğitim Bakanlığı, başkent Tahran’daki 20 okula talimat yollayarak, yeni akademik yılda kız öğrencileri siyah elbiseler giymeye zorlamamalarını istedi. Kız öğrenciler artık okula gidince bir odada resmi elbiselerini çıkaracak, ayrıca insanların resmi kıyafetleri olmayan kız öğrencileri görmesinin önüne geçmek için okullar bariyerlerle çevrilecek ve pencerelere içeriyi göstermeyen camlar takılacak. 
     
     Eski striptizci meclise göz dikti 
     ABD’nin Boston kentinde hukuk okurken aynı zamanda bir erkek dans grubuyla striptiz gösterilerine de çıkan Chuck Kalogianis, şimdi ABD Temsilciler Meclisi’nde kendisine koltuk arıyor. 1980’lerden kalma fotoğrafında "Büyük Kuş" kostümüyle gösteriye çıkmaya hazırlanırken görülen eski striptizci Kalogianis Demokratik Parti’den aday adayı olarak Temsilciler Meclisi’ne girmeyi planlıyor. 
     



 DÜNYA 












</TEXT>
</DOC>
