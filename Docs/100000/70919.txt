<DOC>
<DOCNO> 70919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/soneko14.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de dondurulan mevduat sahiplerine devlet tahvili.... 
</HEADLINE>
<TEXT>

     Arjantin'de ekonomik kriz yüzünden bankalardaki hesapları dondurulan mevduat sahiplerinin alacaklarının bir kısmını devlet tahviline dönüştürebilecekleri bildirildi. 
     Arjantin Ekonomi Bakanı Jorge Remes Lenicov, bankalardaki paralarını çekmelerine izin verilmeyen mevduat sahiplerinin, hesaplarının 30 bin dolara kadarlık bir kısmını 5 ile 10 yıl vadeli devlet tahviline çevirebileceklerini söyledi. 
     Öte yandan ekonomik kriz, Arjantinli çocukları okulsuz ve kahvaltısız bıraktı. 
     Güney yarım kürede yaz tatilinin sona ermesiyle okullarına dönen Arjantinli küçükler, öğretmenlerinin greviyle karşılaştılar. 
     Arjantin okullarının tek sorunu aylardır maaş alamayan öğretmenlerin grevi değil. Hükümetin harcamaları kısa programı çerçevesinde okullarda öğrencilere bedava süt ve kahvaltı dağıtımını kaldırması da milyonlarca öğrenciyi ilgilendiren kötü bir haber. 
     Ekonomik kriz yüzünden evlerinde yiyecek lokma bulamayan pek çok öğrencinin karnını doyurmak için okullarda verilen süt ve kahvaltıya bağımlı olduğunu vurgulayan uzmanlar, bedava dağıtımın kesilmesinin bu çocuklar için açlık anlamına geldiğini belirtiyor. 
     






</TEXT>
</DOC>
