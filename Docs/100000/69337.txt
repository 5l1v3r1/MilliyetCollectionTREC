<DOC>
<DOCNO> 69337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sontur25.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Akdeniz'de fırtına sürüyor... 1 balıkçı öldü, 1'i de kayıp 
</HEADLINE>
<TEXT>

     Adana'nın Karataş İlçesi'nde, denizde şiddetli fırtınaya yakalanan 3 balıkçı teknesi battı. Bir balıkçının cesedi sahile vururken, 1 balıkçı kayboldu, 5 balıkçı da kurtarıldı. 
     Sabaha karşı Karataş Balıkçı Barınağı'ndan avlanmak üzere ayrılan ''Yusuf Reis'' adlı balıkçı teknesi, kısa bir süre sonra sahile yakın bölgede fırtınaya yakalanarak battı. Teknenin batması soncu kaybolan Selahattin Sirkeciler'in cesedi bir süre sonra sahile vururken, teknede bulunan Vecih Karatimur, diğer balıkçılar tarafından kurtarılırken, Salim Akpınar ise kayboldu. 
     Karataş açıklarında balık avlamak üzere denize açılan ''Etkin Reis'' ve Önder Reis'' adlı balıkçı tekneleri de fırtına nedeniyle battı. İki teknede bulunan Salim Kelebek, Nevzat Atalay ve kimlikleri öğrenilemeyen 2 balıkçı yakınlarındaki diğer balıkçılar tarafından kurtarıldı. 
     

     
</TEXT>
</DOC>
