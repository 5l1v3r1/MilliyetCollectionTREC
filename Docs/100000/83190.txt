<DOC>
<DOCNO> 83190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/yasam/yas04.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanseri pişirip yok edecekler 
</HEADLINE>
<TEXT>

Bilim adamları geliştirdikleri yeni bir yöntemle kanserli beyin hücrelerini kaynatarak buharlaştırmayı başardılar... 
     DIŞ HABERLER SERVİSİ 

     Kanser araştırmalarında yaratıcılıkta sınır tanımayan bilim adamları, bu kez beyin tümörüne karşı ilginç ama etkili bir yöntem geliştirdi. Bir Alman üniversitesinde geliştirilen yeni yöntemle, kanserli hücrelerin kaynatılarak’ buharlaştırılması mümkün hale geldi. 
     Berlin’deki Charite Üniversitesi’nde geliştirilen yöntem, beynin derinliklerindeki kötü huylu kanser hücrelerinin mikroskobik parçacıklarla bulunup yok edilmesi prensibine dayanıyor. Diğer bazı tedavi yöntemlerinin aksine, kanserli hücre etrafındaki dokuya zarar vermediği açıklanan yeni yöntemde, duman içinde bulunan zerreciklerinden bile daha küçük boyutlardaki nano parçacıklar’, şekerimsi bir maddeyle kaplanarak kanserli bölgeye gönderiliyor. Daha sonra oluşturulan manyetik alan sayesinde, söz konusu parçacıklar kullanılarak tümör pişiriliyor.’ Üniversiteden açıklama yapan bir sözcü de, "Geliştirilen bu yöntemle, cerrahi müdahalede bulunulamayan beyin tümörlerinin geçmişte kalacağına inanıyoruz" diye konuştu. 
     



 YAŞAM 














</TEXT>
</DOC>
