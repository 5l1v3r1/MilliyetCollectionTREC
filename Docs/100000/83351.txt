<DOC>
<DOCNO> 83351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/ekonomi/eko06.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökkafes’in ofisleri 27.2 trilyona newline satılık 
</HEADLINE>
<TEXT>

BDDK, Kentbank’ın tarihe karışmasıyla boşa çıkan Gökkafes’in önündeki genel müdürlük binası için 27.2 trilyon fiyat belirledi 
     TARIK YILMAZ 

     Bankacılık Düzenleme ve Denetleme Kurumu BDKK , Gökkafes’in ofis kısmındaki Kentbank Genel Müdürlüğü’nü satışa çıkardı. Kapalı zarf usulüyle satılacak 60 bağımsız ofis için 27 trilyon 210 milyar lira fiyat belirlendi. 
     Önce tasfiye kararı alınan ardından Bayındırbank’a devredilmesine karar verilen Kentbank’ın Gökkafes’teki beş katlı genel müdürlük binasının birbirinden bağımsız 60 ofisi 24 Mayıs’ta satılacak. 
     
     Son süre 23 Mayıs 
     Kapalı teklif yöntemiyle yapılacak satış için son teklif verme süresi 23 Mayıs. Muhammen bedelin yüzde 3’ü oranında 816.3 milyar lira teminat yatıranlar teklif verebilecek. BDDK öncelikle gayrimenkullerin tamamı için teklif alınacağını, teklif gelmezse her bir katın ayrı ihaleye çıkartılarak satılacağını açıklarken, giriş ve birinci kattaki 2 bin metrekareye yakın ofisler için bir teklif alınacağı kaydedildi. 
     Bu arada, henüz işlemleri tamamlanmayan diğer büyük gayrimenkullerin de sırayla satılacağı ifade edildi. İstanbul Maltepe’deki Yaşamkent konutları ile İzmit’teki Otoplaza’daki işyerlerinde de kampanyalı satışlar yapan BDDK’nın, bu yerlerde 25 - 30 günlük teklif toplama süreleri koyduğu öğrenildi. 
     
     En üst kat 5.7 trilyon 
     Gökkafes’in otel kısmının önündeki binada bulunan ofislerin en pahalısı dördüncü katta. 715 metrekarelik bölüm için 5 trilyon 725 milyar muhammen bedel belirlendi. Giriş ve birinci kattaki 25 ofis için 6.3 trilyon, ikinci kattaki 27 ofis için 12 trilyon 640 milyar, dördüncü kattaki yedi ofis için 3.9 trilyon fiyat belirlendi. 
     
BEŞ KATTA 60 OFİS Kat Alan m2 Ofis adet Muh. bedel milyar TL Giriş ve 1. 1.953 25 6.300 İkinci 3.219 27 12.640 Üçüncü 824 7 3.895 Dördüncü 715 1 5.725 Toplam 6.694 60 27.210      
     



 EKONOMİ 




















</TEXT>
</DOC>
