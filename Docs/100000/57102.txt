<DOC>
<DOCNO> 57102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/magazin/mag01.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç kafadarlar çapkınlığa çıktı 
</HEADLINE>
<TEXT>

Üç manken arkadaş Nilüfer Silsüpür, Deniz Geriş ve Yeliz Çalışkan, önceki gece İstanbul gece hayatının tadını doya doya çıkardı 
     DENİZ ALTUNTAŞ 

     YAKIN arkadaş olan üç ünlü manken Nilüfer Silsüpür, Deniz Geriş ve Yeliz Çalışkan, önceki gece birlikte çapkınlık turundaydı. Yanlarında üç erkek arkadaş bulunan mankenler, Arto’nun şarkılarıyla eğlendi. İstanbul’a alışamadığını ve gece hayatının olmadığını söyleyen Çalışkan, Kocaeli Belediye Başkanı Sefa Sirmen’in oğlu Mustafa Sirmen ile birlikteydi. 
     GEÇEN hafta sonu Galatasaray’ın sakat futbolcusu Sergen’le olan Silsüpür ise Barlas isimli bir gençle eğlendi. Bebeğim’ şarkısının klibinde oynadığı İbrahim Tatlıses’in kendisiyle olmak istediğini öne süren Geriş ise, ismini açıklamadığı bir erkek arkadaşıyla eğlencenin tadını çıkardı. Gece geç saatlere kadar üç çapkın mankenin eğlencesini, patlayan flaşlar bile bölmedi. 
     



 MAGAZİN 












</TEXT>
</DOC>
