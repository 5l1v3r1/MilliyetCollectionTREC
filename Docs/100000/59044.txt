<DOC>
<DOCNO> 59044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/yasam/yas01.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel tacizciye dünyada rahat yok 
</HEADLINE>
<TEXT>

Amerika’da cinsel tacizden suçlu bulunanlar, bileklerine takılan elektronik bir tür kelepçe ile uydulardan adım adım izlenecek.. 
     WASHINGTON Milliyet 

     ABD’de cinsel suçlardan ötürü hüküm giyen ve şartlı tahliyeyle serbest kalanlar, artık dünya üzerinde rahat’ dolaşamayacak. Yeni projeye göre, bu tür suçlular, bileklerine takılacak özel elektronik bilezikler sayesinde, uzaydan adım adım takip edilecek. Proje çerçevesinde, cinsel tacizciler ayrıca düzenli bir şekilde yalan makinesinden geçirilecek. Proje, ilk etapta gelecek yıldan itibaren California eyaletinin de içinde olduğu bir düzine eyalette uygulanacak ve işlediğine inanılırsa diğer eyaletlerde de hayata geçirilecek. 
     
İşe yarar mı      Ancak kişilerin özlük haklarını savunan çevreler, cinsel suç işleyenlerin de izlenmeden alışveriş yapmaya, postaneye gitmeye hakları olduğunu savunuyor. Ayrıca, uygulamanın başarılı olacağı konusunda da şüpheler var. Çünkü Teksas’ta çocuklara tecavüzden hüküm giyen ve koluna takılan elektronik bilezikle şartlı tahliye edilen sapık, kısa süre sonra 6 yaşında bir erkek çocuğa daha tecavüz etmişti.. 
     



 YAŞAM 




















</TEXT>
</DOC>
