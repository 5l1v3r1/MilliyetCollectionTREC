<DOC>
<DOCNO> 56440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/sondun11.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Olmadı Başkan Bey New York Belediye Başkanı'nın gafı 
</HEADLINE>
<TEXT>

     Kudüs'teki intihar saldırılarının kurbanlarıyla dayanışma amacıyla İsrail'e giden New York'un yeni belediye başkanı Michael Bloomberg, Filistin lideri Yaser Arafat'ı Bin Ladin'e benzeterek, her ikisinin de terörist olduğunu söyledi. 
     İsrail ordu radyosuna demeç veren Bloomberg, İsrail Başbakanı Ariel Şaron'un ''Arafat, İsrail'in Bin Ladin'i'' benzetmesine katılıp katılmadığının sorulması üzerine, ''Her ikisi de terörist. Onları istediğiniz şekilde tanımlayabilirsiniz. Amerika'nın Bin Ladin'in elleriyle yaşadığı terörizmin, İsrail'in uzun süredir yaşadığı terörizme benzer olduğuna ilişkin hiç şüphe yok'' dedi. 
     Bloomberg'in sözlerine Filistin tarafının tepkisi ise sert oldu. 
     Filistin Enformasyon Bakanı Yaser Aber Rabbo, belediye başkanının sözleriyle ilgili olarak ''Kendisini seçen mafyaya danışmalı. O mafyanın bir parçası ve insanın acı çekmesi konusunda hiçbir şey bilmiyor'' yorumunu yaptı. 
     






</TEXT>
</DOC>
