<DOC>
<DOCNO> 96309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun49.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI Şefi Watson "Usame Bin Ladin'in öldüğüne inanıyorum" 
</HEADLINE>
<TEXT>

     Amerikan Federal Soruşturma Bürosu FBI Şefi Dale Watson, Usame Bin Ladin'in öldüğüne inandığını söyledi. 
     Watson, üst düzey güvenlik kuvvetleri yetkililerinin katıldığı bir konferansta yaptığı açıklamada, FBI'ın elinde, Bin Ladin'in hayatta olduğunu gösteren hiçbir bilgi bulunmadığını belirtti. 
     Watson, "Bin Ladin öldü mü, yoksa hayatta mı Cevap konusunda emin değilim. Şahsen, onun artık bizimle olmadığını düşünüyorum. Ancak bu fikrimi destekleyecek bir kanıt yok" dedi. 
     Bin Ladin'in terör ağı El Kaide'nin eğitim kamplarının dağıtıldığını ifade eden Watson, tekrar saldırıya uğrayacakları konusunda bir kuşku bulunmadığını belirtti. 
     





</TEXT>
</DOC>
