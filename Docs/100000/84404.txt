<DOC>
<DOCNO> 84404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sontur06.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangın söndürme helikopteri ihalesine kimse katılmadı 
</HEADLINE>
<TEXT>

     Orman Bakanlığı'nca orman koruma, orman yangınlarının önlenmesi ve mücadelesi hizmetlerinde kullanılmak üzere 2 gövdeden su atar helikopter kiralanması için düzenlenen ihale, katılımcı firma olmaması nedeniyle gerçekleştirilmedi. 
     Merkez Satın Alma Komisyonu Başkanı Hasan Taşçı Başkanlığı'nda toplanan ihaleye, 9 firma davet edildi. 
     Firmalardan Barış Uçakla Zirai İlaçlama Orman Yangını Söndürme Uçak Bakım Onarım Havacılık ve Turizm Tic. Ltd. Şti, Mare İç-Dış Ticaret ve İnşaat A.Ş ile Güneydoğu Havacılık İşletmesi Ltd. Şti. 
     temsilcileri çeşitli nedenlerle ihaleye katılamayacaklarını bildirerek, teşekkür mektuplarını komisyona sundu. Davetli firmalardan ikisi ise teşekkür mektubu gönderdi. Komisyon Başkanı Taşçı, İhale Kanunu'na göre teklif sahibi firma olmadığı için ihalenin gerçekleştirilemediğini bildirdi. 
     





</TEXT>
</DOC>
