<DOC>
<DOCNO> 76097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/siyaset/siy01.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu yargıyı tanımadı 
</HEADLINE>
<TEXT>

Bergama’da siyanürle altın çıkartan Normandy firmasına mahkeme dur’ dedi, ancak sağlık açısından bir zarar görmeyen Bakanlar Kurulu devam’ işareti verdi 
     ANKARA Milliyet 

     Bakanlar Kurulu, 4 Nisan’da altın çıkarma çalışmaları yargı kararıyla durdurulacak Eurogold Normandy Firması’nın faaliyetini sürdürmesini kararlaştırdı. Sağlık Bakanı Osman Durmuş, şaşırtıcı bir açıklama yaparak, "Siyanürlü altın çıkarılmasında sağlık açısından sorun yok" dedi. 
     
     10 BİN İMZA GELDİ’ 
     "Bergama Ovacık’ta Eurogold’a verilen bir yıl boyunca siyanürle altın çıkarma faaliyeti yapma iznine karşı açılan dava sonuçlanıncaya kadar işletme faaliyetini durdurma" yönündeki mahkeme kararıyla ilgili soruları yanıtlayan Sağlık Bakanı Durmuş, firmanın ve bölgede yaşayan 10 bin vatandaşın "madenimizi açın" talebine ilişkin imzalı başvurularının Başbakanlık’a gönderilmesinin ardından yapılan hukuki incelemeler sonrasında Bakanlar Kurulu kararı çıktığını söyledi. 
     
     DURMUŞ ZARAR GÖREN YOK 
     Durmuş, "Bakanlık tarafından şirkete verilen deneme süresi boyunca yapılan günlük ve aylık kontrollerde şirketin, çevreye veya insan sağlığına zarar verdiği yönünde bir bulguya rastlamadık" dedi. Arıtma havuzunda ölçümler yapıldığını anlatan Durmuş, ağustostaki ölçümde 1.2 miligram, diğer ölçümlerde ise 1 miligramın altında siyanüre rastladıklarını, oysa tek sigaradaki siyanür miktarının 5 miligram olduğunu vurgulayarak, "Arıtma havuzunun depreme dayanıklılık katsayısı, Atatürk Barajı’nın 1.2 olan katsayısının iki katıdır" diye konuştu. 
     Bu arada Başbakan Yardımcısı Hüsamettin Özkan’ın başkanlığında dün Başbakanlık’ta yapılan toplantıda, 3213 sayılı Maden Kanunu’nda yapılacak değişikler ele alındı. Toplantıda, Maden Kanunu’nun uygulamasında yaşanan koordinasyon sıkıntısı tartışıldı. 
     
     KONYAR KARAR ALÇAKLIK 
     Bakanlar Kurulu’ndan çıkan karar, Bergamalı köylüleri ayağa kaldırdı. Kararı, "Alçaklık" olarak nitelendiren Bergama Çevre Yürütme Kurulu Başkanı Oktay Konyar, "Bu tam bir savaş hali. Bundan sonra mücadelemize sertleşerek devam edeceğiz. Yargı kararlarının bu kadar hiçe sayılarak vatandaşların onurlarının ayak altına alındığı başka bir ülke yoktur. Hükümet bunu yapıyorsa herkes suç işlesin ve işlediği suç yanında kalsın. Biz yargı kararlarını uygulatmayı başaracağız. Eğer biz başaramazsak bizim çocuklarımız mutlaka başaracak" dedi. 
     
     YÜCE DİVAN’DA YARGILATACAĞIM’ 
     Köylülerin avukatı Senih Özay ise Bakanlar Kurulu Kararnamesi’nin altına imza atanları mutlaka Yüce Divan’da yargılatacağını belirterek, "Yargının bu konuya geçit vermeyeceğini anlayan hükümet ve firma ittifakı düşünerek bu tür bir çözüm bulmuşlar. Ben ölmez de sağ kalırsam hukuken yok’ hükmünde sayılan bu kararnamenin altına imza atan bütün bakanları Yüce Divan’da yargılatacağım" diye konuştu. 
     
İŞTE MAHKEMENİN VERDİĞİ KARAR      İzmir Barosu Başkanlığı’nca açılan dava üzerine, İzmir 3. İdare Mahkemesi, 2577 Sayılı İdari Yargılama Usulü Kanunu’nun, "Danıştay veya idari mahkemeler, idari işlemin uygulanması halinde telafisi güç veya imk nsız zararların doğması ve idari işlemin açıkça hukuka aykırı olması şartlarının birlikte gerçekleşmesi durumunda gerekçe göstererek yürütmenin durdurulmasına karar verebilirler" hükmünü içeren 27. maddesi uyarınca, işletmenin üretim izni ile söz konusu işletmenin faaliyetinin dava sonuçlanıncaya kadar durdurulmasına karar vermiş ve işletmenin faaliyetinin durdurulacağı açıklanmıştı. 
     



 SİYASET 













</TEXT>
</DOC>
