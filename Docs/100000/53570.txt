<DOC>
<DOCNO> 53570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sondun14.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter fırtınası Almanya'da... 
</HEADLINE>
<TEXT>

     JK Rowling'in romanından beyaz perdeye uyarlanan ''Harry Potter ve Büyücü'nün Taşı'' filmi, Almanya'da rekor sayıda salonda gösterime girerken, filmi ilk görmek isteyen izleyiciler için bazı salonlarda gece yarısı seansı konuldu. 
     Filmin dağıtımını yapan ''Warner Bros'' şirketi, filmin, ülkedeki 4738 salonun 1226'sında gösterildiğini açıkladı. 
     Film hasılat gelirleri bakımından dünyanın ikinci büyük pazarı olan Almanya'da bundan önceki rekor, 2 yıl önce 1005 salonda oynayan ''Star Wars Episode I - The Phantom Menace'' filmine aitti. 
     Alman film endüstrisi yetkilileri, ''Harry Potter''ın, 1997 yılında gösterilen ve ülkede yaklaşık 80 milyon kişinin izlediği ''Titanic'' filminin hasılat rekorunu da kırmasını bekliyor. 
     ABD ve Kanada'da da, ''Harry Potter''ın gösterime girdiği ilk hafta sonunda 90 milyon dolarlık hasılat elde edildi. 
     






</TEXT>
</DOC>
