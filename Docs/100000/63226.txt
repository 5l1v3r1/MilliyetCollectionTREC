<DOC>
<DOCNO> 63226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/spor/spo02.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine destek tam destek 
</HEADLINE>
<TEXT>

Fenerbahçe’de, Samsunspor yenilgisine rağmen Teknik Direktör Werner Lorant’a güven oyu geldi. Yöneticiler, takımın eskiye oranla büyük değişim gösterdiğini ve ilerleyen haftalarda puan farkının kapanacağını söylediler 
     YUSUF KOBAL 

     Cesur ve atak Fener 
     İKİNCİ yarıya Werner Lorant yönetiminde büyük umutlarla giren ancak Samsunspor deplasmanında ummadığı bir yenilgi alan Fenerbahçe girdiği şoktan kurtulmaya çalışıyor. Sarı - Lacivertli yöneticiler, sürpriz mağlubiyete rağmen yeni hocalarına sahip çıkarken, takımın iyi yolda olduğunu belirttiler. Asbaşkan Murat Özaydınlı, "Fenerbahçe artık cesur ve atak futbolu düşünüyor" diye konuştu. 
     
     Korkak futbol bitti’ 
     LORANT’IN korkak futbol sevdalısı olmadığını gösterdiğini de kaydeden Özaydınlı, "Sahada takıma her türlü müdahaleyi yaptı. Onun için de, takım için de konuşmak henüz erken" dedi. Kısa sürede arzuladıkları hırslı futbola kavuşacaklarını söyleyen Murat Özaydınlı, "Bize göre herşey olumlu gidiyor. Bir geçiş sürecindeyiz. Samsunspor yenilgisi bir şanssızlık" ifadelerini kullandı. 
     
     Bu ekibe güveniyoruz’ 
     ASBAŞKAN Mahmut Uslu da, sezon sonunda zor da olsa şampiyonluğu yakalayacaklarını iddia ederek, "Biz hem futbolcularımıza, hem de Lorant’a güveniyoruz" dedi. Uslu, puan farkının açılmasını önemsemediklerini belirterek, "Bu duruma bu futbolcularla geldik. Yine bu durumdan bu futbolcularla çıkacağız. Onlar ne yapmaları gerektiğini çok iyi biliyorlar" diye konuştu. 
     
FIFA’yı bekliyorlar      YÖNETİM, Fatih Akyel’in bonservisi için FIFA’dan son bir yanıt bekliyor. Yöneticiler, yarın FIFA’nın kendilerine konuyla ilgili bilgi vereceğini ve ona göre strateji belirleyeceklerini söylediler. Olumsuz yanıt gelmesi halinde Fenerbahçe’nin, Galatasaray ile bir kez daha anlaşma zemini arayacağı ifade edildi. 
     
Johnson 2 hafta yok      HÜSEYİN YAVUZ 

     SAMSUNSPOR maçının ikinci yarısında sol arka adalesinden sakatlanan Johnson’ın, iki hafta forma giyemeyeceği açıklandı. Ganalı futbolcunun dün çekilen MR’ında yırtığa rastlanmazken, kulüp doktoru İsmail Başöz, "Adalesinde sadece zorlama var" diye konuştu. 
     MUSTAFA Doğan’ın ise İstanbulspor maçına yetiştirilmesi için büyük uğraş veriliyor. Tecrübeli oyuncunun bugün bir kez daha kontrolden geçirileceği belirtildi. Fenerbahçe’nin dünkü idmanında arkadaşlarına sert giren kaleci Recep ile Fatih arasında kısa bir tartışma yaşandı. 
     
Ogün H l inanamıyorum      KAPTAN Ogün, Samsunspor’un tek atakla galip geldiğini söyledi,"Maçtan sonra beynim durdu. Hiçbir şey düşünemez oldum. Hala skora inanamıyorum" dedi. Kaleci Rüştü’nün kurtaracağı ciddi bir pozisyonla karşı karşıya kalmadığını belirten Ogün, "İkinci yarı rakibi sahasına hapsettik. 4-5 net pozisyon bulduk orada da top bizi sevmedi. Çok üzgünüz" diye konuştu. 
     
Biletler satışa çıktı      FENERBAHÇE yönetimi İstanbulspor maçının bilet fiyatlarını belirledi. Buna göre açık tribünlerin 5, numaralının ise 30 milyon liradan satışa çıkarıldığı açıklandı. Bu arada 26 Ocak’taki Yüksek Divan Kurulu başkanlığı için Fenerbahçe 2000 Grubu, aday gösterdiği Nejat Akdoğan’ı basına tanıttı. 
     
Kötü hava stadı vurdu      GALATASARAY maçına kadar yetiştirileceği açıklanan Şükrü Saracoğlu Stadı’nın yeni maraton tribünü kötü hava şartlarına takıldı. İstanbul’da yaşanan karlı günlerin ardından inşaata daha yeni başlanırken, gece gündüz aralıksız süren çalışmalara rağmen locaların hazır olamayacağı belirtildi. 
     



 SPOR 


























</TEXT>
</DOC>
