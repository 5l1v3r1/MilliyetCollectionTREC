<DOC>
<DOCNO> 70178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yazar/temelkuran.html </URL>
<DATE> 2002/03/01/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Cup 
</HEADLINE>
<TEXT>

     Suya cemre düşünce bütün sulara mı düşer Yani mesela sokak aralarındaki su birikintilerine, yıkanmış balkonlarda eğime dolan sulara, çatı oluklarında kalmış yağmur sularına, dağlarda akan suların biriktiği göllere, yeraltında ağır ağır yol alan akıntılara... Hepsi, hep birlikte sevinirler mi acaba Deniz ananın kucağına akmak üzere neşelenip kıpırdanırlar mı yuvalarında 
     Cup Çarşamba günü suya cemre düştü. Bu cemrelerden ikincisi... 
     
     Etini suya ilk değdirdiğinde... Hani olur ya elini kıyıdaki çırpıntının içine sokup parmaklarına bakarsın, etin dalgalanır, beyazlaşır. O zaman tam bilincinde misin elini denize soktuğunun Yani uçsuz bucaksız olanın kıyısına. Senin elin deniz tarafından sarılıyor o anda, okyanuslar tarafından. Sen, denizin geri kalanının umurunda olmadığını sandığın ıssız ve küçük bir kıyıdan bile dokunsan suya, haberi oluyor bütün dünya denizlerinin. Elinin küçük dalgacığı -öyle gelmiyor olabilir sana ama- ulaşıyor öbür kıtaların kıyılarına. Dedikoducu balıklar böyledir Yetiştirirler her şeyi balinalara, balinalar, kaplumbağalara, kaplumbağalar kılıç balıklarına, onlar yosunlara ve nihayet fısır fısır bir şey duyulur -diyelim ki- Küba kıyılarında. Deniz sağır değildir kendine dokunanlara... 
     İşte bu gün tem senin elini soktuğun kıyıya cemre düştü. 
     
     Niye çocuklar, koparıp ellerini annelerinden koşturup, sanki gizli bir görev verilmiş gibi onlara, daldırırlar ayaklarını su birikintilerine Bütün varlıklarıyla şaşarak ve dona kalarak niye çarparlar küçük pabuçlarını suya Bütün çocukların bildiği, üye olduğu gizli bir örgüt mü vardır O sıçramalarda sadece çocukların bildiği büyülü bir anlam mı vardır Bugün bir kez denemek lazım. Çünkü su birikintisine cemre düştü, tetkik etmek lazım. 
     
     Karaya vurmuş, gurbette bir sudur göl. O yüzden, içine kapanıktır, gurbet sebebiyle durgun biraz. Cemre neşelendirir mi gölü Teselli bulur mu acaba Yüzünü göğe dönüp yağmur damlalarından gözü kısılıp... Gülüyor gibi olur mu bir göl Göl cemreyi bilir mi Bilse bile söyleyecek kimsesi yoksa eğer... Göl dilsizdir. Dalgasız çünkü. BüyüyÜnce kendini deniz falan zanneden, böbürlenen. Yine de cemre düşünce dilsizliğini hatırlayıp -herhalde- dertlenen. 
     
     Şimdi çeşmeyi açsan eline su dolsa. Dolmaz ya, neyse. Yani mesela onda da bir cemre var mı Ya varsa... Ya cemre su damlaları kadar çoğalan bir şeyse, suya düştüğünde Havaya düşünce uçuşan, suya düşünce akarak çoğalan... 
     
     Bugün sana cemre düştü. Çünkü biliyorsun biyoloji derslerinden, senin etinin dörtte üçü su. O vakit bugün sende cemre var. Hadi bakalım Sende dolaşıyor cemre şu anda. Yakala yakalayabilirsen... 
     
     







Soros Türkiye'de 


Çantayla para 


Lıkır ile Mıkır 


Hangisi, dinozorluk yaşta mı, başta mı .. 


"Bücür"ün sesi 


Gençler neyin peşinde 


Geldiğimiz noktadaki riskler 


Esas pazarlık şimdi başlıyor 


Ey vatan, göz yaşların dinsin 


Borsazedeler cephesi 


Şike çetesine Meclis soruşturması 


Tırmık'ın Tırmık'a ettiğini... 


SHP ile yeniden 


Sayın Derviş, İspanyollar sizi bekliyor 


Cup 


Piyasa "kolay" açılmaz 


</TEXT>
</DOC>
