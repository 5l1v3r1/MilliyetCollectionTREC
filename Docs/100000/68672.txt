<DOC>
<DOCNO> 68672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/soneko24.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'de 4.5 altın borsasında ise 5 gün işlem yapılmayacak 
</HEADLINE>
<TEXT>

     Kurban Bayramı dolayısıyla İstanbul Menkul Kıymetler Borsası İMKB Hisse Senetleri Piyasası'nda 4.5 gün, İstanbul Altın Borsası'nda ise 5 gün işlem olmayacak. Bankalar da bayram dolayısıyla 4.5 gün tatil yapacaklar. 
     İMKB Hisse Senetleri Piyasası'nda Arife günü olan yarın, sadece 1. seans işlem yapılacak. Uluslararası Pazar Uluslararası Tahvil ve Bono Piyasası'nda da yarın işlemler 10.00-12.00 saatleri arasında gerçekleştirilecek. 
     Tahvil ve Bono Piyasası Kesim Alım Satım ve Repo Ters Pazarları'nda saat 09.30 ile 11.30 arasında işlem yapılacak. Aynı gün valörlü işlemlere ilişkin nakit takas yükümlülükleri en geç saat 12.30'a, repo karşılığı menkul kıymet bildirimleri ise en geç saat 11.50'ye kadar yerine getirilecek. 
     İMKB Uluslararası Pazar Depo Sertifikaları Piyasası ile Vadeli İşlemler Piyasası'nda ise yarın işlem olmayacak. 
     
     İstanbul altın borsası 
     İstanbul Altın Borsası'nda İAB , Kurban Bayramı dolayısıyla yarından itibaren 25 Şubat tarihine kadar 5 gün işlem yapılmayacak. 
     Yarın öğleden sonra resmi tatil olması nedeniyle İAB piyasalarında 1 ve 2. seanslar yapılmayacak, sadece bugün 2. seanstaki işlemlerin takası gerçekleştirilecek. 
     Türkiye Bankalar Birliği'nin bankaların tatil günlerine ilişkin verilerine göre, yarın saat 13.00'den sonra tatile girecek olan bankalar, 26 Şubat Salı günü işbaşı yapacak. 
     






</TEXT>
</DOC>
