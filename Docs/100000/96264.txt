<DOC>
<DOCNO> 96264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun04.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleriyle çatışmaya giren bir Filistinli öldürüldü 
</HEADLINE>
<TEXT>

     Batı Şeria'da dün Emmanual Yahudi yerleşim birimi yakınında düzenlenen, 7 kişinin hayatını kaybettiği saldırıya katıldığı ileri sürülen Filistinlilerden birinin, kendisini takip eden İsrail askerleriyle sabah erken saatlerde girdiği çatışmada öldüğü bildirildi. 
     Ordu kaynakları, sıkıştırılan Filistinli ile İsrail askerlerinin karşılıklı ateş açtığı Emmanuel yerleşim birimi yakınındaki Kana vadisinde, bir İsraillinin de öldüğünü kaydettiler. 
     Kaynaklara dayanılarak verilen haberde, ölen İsraillinin ölüm şekli belirtilmedi. 
     Batı Şeria'daki dünkü saldırının, intihar saldırganlarının İsrail'e girmesine engel olma gerekçesiyle son bir aydır Batı Şeria'daki 8 Filistin kentinden 7'sini yeniden işgal eden İsrail ordusu için ''bir darbe'' olduğu yorumları yapılıyor. 
     





</TEXT>
</DOC>
