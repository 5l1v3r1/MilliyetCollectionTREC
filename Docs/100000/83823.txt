<DOC>
<DOCNO> 83823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/guncel/gun09.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yavuz Baydar’a önemli görev... 
</HEADLINE>
<TEXT>

     Milliyet Okur Temsilcisi Yavuz Baydar, Dünya Ombudsmanlar Örgütü’nün ONO yıllık olağan genel kurulunda örgütün başkan yardımcılığına seçildi. ABD’nin Utah eyaletinde Salt Lake City’de düzenlenen bu yılki toplantıya 17 ülkeden gazete, radyo ve televizyon ombudsmanları katıldı. 20 yıllık geçmişe sahip bir gazetecilik örgütü olan ONO bünyesinde toplam 19 ülkeden yaklaşık 80 okur, dinleyici ve izleyici temsilcisi bulunuyor. Örgütte temsil edilen gazeteler arasında Le Monde, The Guardian, The Observer, Los Angeles Times, Washington Post, San Francisco Chronicle var ayrıca CBC, NPR ve TV France gibi saygın medya kuruluşları da yer alıyor. 1999’dan bu yana ombudsmanlık okur temsilciliği uygulamasını sürdüren Milliyet, ONO’da temsilcisi olan tek Türk basın kuruluşu. 
     



 GÜNCEL 





















</TEXT>
</DOC>
