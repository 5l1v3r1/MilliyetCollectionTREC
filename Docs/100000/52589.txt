<DOC>
<DOCNO> 52589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/yazar/okur.html </URL>
<DATE> 2001/11/16/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Toprak malik nesini 66 trilyona satıyor 
</HEADLINE>
<TEXT>

Nice ve Londra’da birer malik nesi olan işadamı Halis Toprak, Londra’daki Toprak Mansion’ adlı saray yavrusu evini 30 milyon sterline, yani 66 trilyon liraya satışa çıkardı 
     Nice ve Londra’da birer malik nesi olan Halis Toprak, bu malik nelerden Londra’daki "Toprak Mansion"u 30 milyon pound yani 66 trilyona satışa çıkardı. Toprak özel uçağını da sattı, yatını satışa çıkardı. Çünkü çalışanı, yatırımı düşündüğünüzde taşınılan sosyal sorumluluk öylesine büyük ki, kimsenin söyleyecek fazla sözü kalmıyor. 
     Halis Ağa, sahneye çıktığında Turgut Özal siyaset sahnesinin en güçlü siması olarak Türkiye’yi yönetiyordu. 
     Diyarbakır’ın Lice ilçesinden yola çıkıp, Adana’nın tozlu yollarında manifaturacılıkla işe başlayan Halis Toprak, yaptığı yatırımlarla, girişimciliğiyle Adana’nın birkaç kuşak sanayici olan ünlülerini bile geride bırakacak ölçüde yükselmişti. "Paktaş" şirketini devlete satıp ceketini alıp çıktığında herkes ne yapacağını merak ediyordu. Oysa Halis Toprak için adres İstanbul, adres yeni yatırımdı. 1980’li yılların tam ortasıydı. 
     Halis Ağa’nın ilk çıkışı "Tekeli yıkacağım" biçiminde geldi... Seramik, ilaç, aydınlatma, kağıt, banka, finans yelpazesi derken Toprak, "Toprak Holding" çatısı altında "Ben de rekabette varım" diyordu. İş dünyasının yeni simalarından "Halis Ağa" renkliydi. Siyasetçilerle dostluğu seviyordu. Turgut Özal’a hayrandı. Özal’ın ölümünden sonra bile yüreğinde ona açtığı özel yeri hep korudu. 
     Ama rakiplerine parmak ısırtan girişimini 1997’de yaptığında söyleyecek söz kalmamıştı. Şimdi yasaklı, ama o yıllarda başbakan olan Refah Partisi Genel Başkanı Necmettin Erbakan’ı küçük bir toplulukla İstinye’deki köşkünde ağırladı. AK Parti Genel Başkanı Recep Tayyip Erdoğan ile İstanbul Büyükşehir Belediye Başkanı olduğu dönemde yakın diyalog kurmaya itina gösterdi. Kısacası Halis Ağa, iş hayatındaki gücü, girişimciliği, siyasetçilerle kurduğu dostluklarıyla her zaman kamuoyunun önünde yer aldı. 
     Halis Ağa imparatorluğunu kurarken malik nelere, köşklere, gayrimenkul yatırımına büyük önem verdi. Hem işe, hem dünya malına yatırım yaptı. Belki de günün birinde lazım olur diye... 
     Kurumsallaşmaya inandı. 11 çocuğunun her birini holding içinde görev başına çağırdı. Sıkıldığı zaman da onlara yol gösterdi. Aynı şekilde Türkiye’nin ünlü bürokratlarını da holdinge transfer etmede hiç mi hiç yavaş davranmadı. Hoş, kısa bir süre sonra yollar ayrılıyordu ama Toprak için fark etmedi. Doğduğu toprakları unutmadı. Lice’ye yatırım yaptı. 
     
     







Avrupa haklı mı 


Apo balığı 


İftar yemekleri 


'Türkiye'yi nasıl olsa AB'ye almazlar ' lobisi... 


Ekonomiye şef değneği 


Yasaları koruması gerekenler çiğniyor 


Kotasyon indirimi henüz erken 


Bu kez de yüz yüze... 


İmajımız kırmızı kart görmesin 


Toprak malik nesini 66 trilyona satıyor 


Yolsuzluk sarmalının ucu nerede 


Şenol'un haklı isyanı 


Yeni Ulusal Program 


Kredi kartıyla alışverişte de indirim dönemi 


Bu ülke için seve seve yazılmış yazı 


Şehr - i Ramazan 


</TEXT>
</DOC>
