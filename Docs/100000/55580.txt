<DOC>
<DOCNO> 55580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/guncel/gun01.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Etyen çıkış arıyor 
</HEADLINE>
<TEXT>
Hem mahcup hem belgesi yok 
Hahambaşı’nın "Film için bize başvurulmadı" açıklaması, Etyen’i üzdü. Mahçupyan, "Devlet değil ki, resmi yazı yazalım" dedi 
     ELİF KORAP İstanbul 

     Salkım Hanım’ın Taneleri filmine ilişkin her gün yeni iddialar ortaya atılıyor. Türkiye Hahambaşılığı’nın "Sinagogda çekim için bize resmi bir başvuru yapılmadı" açıklaması üzerine, filmin senaristi Etyen Mahçupyan, "Karşımızdaki devlet değil ki, resmi bir başvuru olsun. İzin için İshak Alaton devreye girdi" dedi. 
     Hahambaşılığın açıklamasının çok üzücü olduğunu söyleyen Mahçupyan, "Ne yapılmak isteniyor anlamadım. Bir film yapılacağı zaman gerekli müracaatlar yapılır, kişiler araya sokulur. Bu filmde de öyle oldu. Hahambaşılığın böyle bir şey açıklaması çok anlamlı değil. O, şu andaki konjonktürde yapılmış bir açıklamadır" diye konuştu. O dönem yönetmen Tomris Giritlioğlu ve prodüktörün bu işle uğraştığını savunan Mahçupyan, şöyle devam etti "Birçok insan devreye sokuldu. İshak Alaton bunlardan biri. Alaton, cemaatle konuştu ve olumsuz yanıt aldı. Zaten karşınızdaki devlet değil ki, resmi bir başvuru olsun. Bir dükk nın önünde film çekmeye kalksanız dükk nın sahibine mektup mu yazarsınız " 
     
     Romanda sinagog yok 
     Romanın aslında sinagogda geçen bir bölüm olmadığı halde, önceki açıklamalarında, "Sinagog sahnesini çekmek zorundaydık, izin alamayınca karakteri Ermeni yaptık" diyen Mahçupyan, şöyle devam etti 
     "Bu, romandan bir esinlenme. Romandan istenildiği gibi bir senaryo çıkarılacağına, Yılmaz Karakoyunlu’nun da izni var. O andan itibaren yönetmenin talepleri, senaristin kendi hayal dünyasının getirdiği sahneler var. Tüm bunlarla yeni bir metin yaratılıyor. Bu kadar basit." 
     
     Resmen başvurmadık 
     Önceki açıklamalarında resmi başvurularını belgeleriyle ortaya koyacaklarını söyleyen filmin yönetmeni Tomris Giritlioğlu dün ise, "Olumsuz yanıt alınca resmi başvuru yapmamış olabiliriz" dedi. 
     
Alaton aracı      Sinagog ve mezarlık çekim-leri için aracı olduğunu doğrulayan İshak Alaton da şöyle dedi "Hahambaşılığın açıklaması doğrudur. Resmi bir müracaat yapılmadı. Ancak, bu senaryo hazırlanırken Etyen Mahçupyan gibi ben de bu senaryoya destek verdim. Gerçekleri ortaya koyabilmesi için hem Giritlioğlu, hem de Karakoyunlu’ya yardımlarım oldu. O zaman Hahambaşılığın yönetim kurulunda bulunan insanlarla görüştüm. Yardım ve anlayış istedim. Uygun bulmadılar." 
     



 GÜNCEL 




















</TEXT>
</DOC>
