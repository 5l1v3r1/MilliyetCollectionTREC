<DOC>
<DOCNO> 86088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/sondun24.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin'in yaptığı esprisiyi Bush gerçek sandı 
</HEADLINE>
<TEXT>

     Rusya Devlet Başkanı Vladimir Putin, ülkesinin ünlü siyah havyarının nasıl elde edildiğini dün ABD Başkanı George Bush'a anlatırken, ''balıkları yakalar, karnını açar havyarı alırız'' dedi ve sonra Rusya'nın çevre duyarlılığına dikkat çekmek amacıyla ''ama sonra balığın karnını diker, Volga nehrine geri bırakırız'' dedi. 
     Putin'in anlattığı bu gerçek hikayeyi masadaki konuklar şaka zannederek kahkahalarla güldüler, ancak inanan tek kişi Bush oldu. 
     Bush ile birlikte bugün St. Petersburg kentinde bulunan Putin, gazetecilere, Moskova yakınlarındaki ikametgahında Bush ve eşi onuruna dün akşam verdiği yemeği anlattı. 
     Putin'in anlatımına göre, yemek sırasında, dünyaca ünlü ''siyah havyar''ın nasıl elde edildiği gündeme geldi. Volga nehri ve Hazar denizindeki bir balık türünden elde edilen siyah havyar hakkında konuğuna bilgi veren Putin, ''balık yakalanır ve karnı açılarak yumurtaları olan bu havyarlar alınır'' dedi. Putin daha sonra ''sonra da karnını diker balığı Volga nehrine, doğal hayatına geri bırakırız'' deyince masadaki konuklar kahkahalarla gülmeye başladı. Putin, olayın devamını anlatırken, ''bu sözlerim üzerine masadakilerin hepsi güldü ama bir tek ABD Başkanı bana inandı. İnanan tek kişi o oldu. Uzun süre ciddi ciddi yüzüme baktı'' dedi. 
     Putin, gazetecilere olayı açıklarken, ''herkes güldü ama aslında bu gerçekten böyle yapılır. Ben bunu Amerikalı dostlarımıza, Rusya'nın çevre sorunlarına olan duyarlılığına örnek vermek amacıyla anlatmıştım'' dedi. 
     





</TEXT>
</DOC>
