<DOC>
<DOCNO> 78405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/spor/spo04.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON DA KONGRE’ DEDİ 
</HEADLINE>
<TEXT>

Bordo - Mavili yöneticilerin kongre baskısına uzun süredir direnen Başkan Özkan Sümer’in olağanüstü genel kurula gidilmesini kabul ettiği belirtildi 
     LİGDE hayal kırıklıklarıyla dolu bir sezon yaşayan Trabzonspor’da Başkan Özkan Sümer’in yöneticilerin de onayıyla kongre kararı aldığı öğrenildi. Birçok yöneticinin "Bu yönetimin kredisi bitmiştir" sözlerine uzun süredir direnen Sümer’in son toplantıda ikna olduğu ve olası genel kurulun 5 - 12 Mayıs tarihleri arasında yapılmasının planlandığı bildirildi. 
     BAŞKAN Özkan Sümer’in 16 kişilik yeni listesinde ekonomik olarak kulübe katkı sağlayabilecek, üretken, fikir birliği içinde çalışabileceği isimlere yer vermeyi düşündüğü ifade edildi. Sümer’e rakip çıkıp çıkmayacağı ise henüz kesinlik kazanmadı. Şimdiki yönetimden Ahmet Ağaoğlu ve Mehmet Öksüzoğlu ile eski başkanlardan Faruk Özak ve Sadri Şener’in aday olabilecekleri belirtildi. 
     
     Hami aranıyor 
     KAPTAN Hami’nin ikinci yarıdaki performansı teknik heyette şaşkınlık yaratıyor. Sadece penaltıdan Kocaelispor filelerini havalandıran tecrübeli futbolcu haftalardır suskunluğunu bozamadı. Son maçlarda taraftarların da tepkisini alan Hami, "Aşırı gol atma isteği baskı yapıyor. Bu yüzden başarısız oluyorum. Çok üzgünüm" dedi. 
     



 SPOR 
































</TEXT>
</DOC>
