<DOC>
<DOCNO> 99951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sondun12.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin yönetimi saldırıyı kınadı 
</HEADLINE>
<TEXT>

     Filistin yönetimi, İsrail'in kuzeyinde bir otobüse düzenlenen intihar saldırısını kınadı. 
     Yönetimin yazılı açıklamasında, ''Filistin yönetimi, Safed kenti yakınlarında bu sabah bir otobüse düzenlenen saldırıyı kınamaktadır'' denildi. 
     Açıklamada, İsrail hükümetinin, Nablus ve Cenin kentlerinde izlediği ''acımasız politika'' nedeniyle, daha çok kan dökülmesinde sorumluluk payı bulunduğu ileri sürüldü. 
     Öte yandan, ABD Başkanı George Bush, saldırıdan ''üzüntü duyduğunu'' söyledi. 
     Bush, tüm ülkeleri, teröre karşı çaba harcamaya davet etti. 
     Hayfa-Safed seferini yapan ve içinde İsrailli askerleri de taşıyan otobüse yönelik intihar saldırısında 9 kişi ölmüş, saldırıyı Hamas'ın askeri kanadı İzzeddin El Kassam üstlenmişti. 
     Daha önce yapılan açıklamada, ölü sayısı 10 olarak verilmişti. 
     





</TEXT>
</DOC>
