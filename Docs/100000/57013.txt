<DOC>
<DOCNO> 57013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/soneko08.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan ekonomisini düzeltmek yıllar alacak 
</HEADLINE>
<TEXT>

     Afganistan'ın kuraklık ve savaş yüzünden iyice çıkmaza giren ekonomisini düzeltmek için, yıllar ve milyar dolarlar gerekecek. 
     Uzmanlar, Afganistan ekonomisinin savaştan önce 1960 ve 70'li yıllarda tutturduğu yıllık yüzde 5-6'lık büyüme hızlarını yeniden yakalamasının, öncelikle harap olmuş altyapı sistemlerinin yeniden kurulmasına bağlı olduğunu vurgularken, altyapının yeniden kurulmasının ise yıllar alacağı kaydedildi. 
     Ülkenin yeniden ekonomik büyüme yoluna girmesi için, başlangıçta gereken para miktarı hakkında ise 10 milyar dolardan 40 milyar dolara değişen çok farklı rakamlar telaffuz ediliyor. 
     Afganistan'ın geleceğinde tarım ve turizm alanlarında önemli bir potansiyel bulunduğunu belirten uzmanlar, gerçek bir barışın sağlanması ve altyapı sistemlerinin yeniden kurulması koşuluyla, ülkenin 2005 yılından itibaren yeniden ekonomik büyüme rotasına girebileceğini ifade ediyor. 
     






</TEXT>
</DOC>
