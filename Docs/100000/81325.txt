<DOC>
<DOCNO> 81325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sontur31.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşusunun 4 yaşındaki kızını kuyuya attı... 
</HEADLINE>
<TEXT>

     Kırşehir'de, 2 gün önce kaybolan kız çocuğunun, komşusunun kızı tarafından su kuyusuna atıldığı ortaya çıktı. 
     Alınan bilgiye göre, Bağbaşı Mahallesi'nde, Fazlı Kayahan, 2 gün önce 4 yaşındaki kızı Kübra Kayahan'ın evin önünde oynarken kaybolduğunu ve tüm aramalara rağmen bulamadıklarını polise bildirdi. 
     Polis ekiplerinin aramaları sonucunda, Kübra Kayahan'ın cesedi, komşuları olan İbrahim A.'nın evinin önündeki 20 metre derinliğindeki su kuyusunda bulundu. Küçük kızın cesedi, kuyudaki su boşaltıldıktan sonra çıkarıldı. 
     Olayla ilgili olarak İbrahim A, eşi Lütfiye A. ve kızları R.A 17 
     gözaltına alındı. 
     Yetkililer, R.A'nın emniyetteki ifadesinde, Kübra'yı ailesiyle aralarındaki eski bir husumet dolayısıyla kuyuya kendisinin attığını itiraf ettiğini kaydettiler. 
     Yetkililer, olayla ilgili soruşturmanın sürdürüldüğünü belirttiler. 
     





</TEXT>
</DOC>
