<DOC>
<DOCNO> 68340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sontur16.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Her ilçeye bir Ziraat veya Halk Bankası şubesi 
</HEADLINE>
<TEXT>

     Bakanlar Kurulu, Turizm Bakanı Mustafa Taşar'ın yaklaşan turizm mevsimini gözeterek yaptığı öneri doğrultusunda her ilçede bir Ziraat Bankası veya bir Halk Bankası şubesi bulundurulması kararına vardı. 
     Bakanlar Kurulu'nun 2.5 saat süren toplantısının ardından Devlet Bakanı ve Hükümet Sözcüsü Yılmaz Karakoyunlu bir açıklama yaptı. 
     Karakoyunlu, toplantıda Turizm Bakanı Taşar'ın gündem dışı bir konuşma yaptığını ve yaklaşan turizm sezonunu gözönüne alarak her ilçede en az bir bankanın bulunması gerektiğine işaret ettiğini söyledi. Karakoyunlu, Taşar'ın bu önerisi üzerine ve Başbakan Ecevit'in talimatıyla her ilçede en az bir Ziraat Bankası veya Halk Bankası bulundurulmasına karar verildiğini bildirdi. 
     






</TEXT>
</DOC>
