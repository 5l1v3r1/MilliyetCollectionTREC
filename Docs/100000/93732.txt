<DOC>
<DOCNO> 93732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sontur02.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım işçileri çocukları ile birlikte zehirlendi... 
</HEADLINE>
<TEXT>

     Antalya'nın Aksu Beldesi Solak Köyü'nde pamuk tarlasında çalışan işçiler ile tarla kenarında kurulan çadırlarda konaklayan çocukları, tarım ilacından zehirlendiler. 
     Pamuk tarlasındaki ilaçlama sonucu, tarlada çapa yapan ve tarla kenarındaki çadırlarında konaklayan işçi çocukları ilacın rüzgarda yayılması üzerine solunum yoluyla ilaçtan etkilendiler. Tarım işçileri ve çocuklarda bulantı ve kusma şikayetleri görülmesi üzerine, köye çok sayıda ambulans gönderildi. Çoğunluğu 2-15 yaş arasında çocukların oluşturduğu 60'a yakın tarım işçisi ile çocuklar, Antalya Devlet, SSK ve Tıp Fakültesi hastanelerine kaldırıldılar. 
     Yetkililer, tarım işçileri ile çocukların sağlık durumlarının iyi olduğunu, ancak hastaların bu gece gözetim altında tutulacaklarını bildirdiler. Çoğunluğu birbiriyle akraba olan tarım işçilerinin yaz sezonunda çalışmak üzere Adıyaman'ın bazı köylerinden Antalya'ya geldikleri öğrenildi. 
     Aksu Jandarması olayla ilgili soruşturma başlattı. 
     





</TEXT>
</DOC>
