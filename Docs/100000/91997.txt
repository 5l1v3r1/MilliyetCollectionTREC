<DOC>
<DOCNO> 91997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/soneko15.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
DİE'ye göre çiftçinin eline geçen para arttı 
</HEADLINE>
<TEXT>

     Devlet İstatistik Enstitüsü DİE , çiftçinin eline geçen fiyatlar endeksinin Mayıs ayında bir önceki aya göre yüzde 2.5 oranında artış gösterdiğini bildirdi. 
     DİE, 1994'ün temel yıl olarak alındığı çiftçinin eline geçen fiyatlar endeksinin Mayıs ayı sonuçlarını açıkladı. 
     Açıklamaya göre, söz konusu endeks rakamları, Aralık ayına göre 21.2, bir önceki yılın aynı ayına göre yüzde 59.2, 12 aylık 
     ortalamalara göe de yüzde 52 oranında arttı. 
     Genelde Mayıs ayında bir önceki aya göre yüzde 2.5 olarak gerçekleşen artış oranı, tarla ürünlerinde yüzde 0.2, meyvelerde yüzde 9.4, büyük-küçük baş hayvanlar ve süt hayvancılığında yüzde 3.7 olarak 
     belirlendi. 
     Söz konusu dönemde sebzelerde yüzde 10.1, diğer hayvan yetiştirici ile hayvansal ürünlerde ise yüzde 1.5 oranında bir azalma oldu. 
     Aralık ayına göre sağlanan artış da tarla ürünlerinde yüzde 20.3, sebzelerde yüzde 14.8, meyvelerde yüzde yüzde 27.4, büyük-küçük baş hayvanlar ve süt hayvancılığında yüzde 16.1 ve diğer hayvan yetiştiriciğili ile hayvansal ürünlerde yüzde 19.9 olarak hesaplandı. 
     DİE, bu yılın Mayıs ayında çiftçinin eline geçen fiyatlar endeksi bir önceki yılın aynı ayına göre, tarla ürünleri yüzde 66.9, sebzeler yüzde 52.1, meyveler yüzde 51.2, büyük-küçük baş hayvanlar ve süt hayvancılığı yüzde 34.4 ve diğer hayvan yetiştiriciği ile hayvansal ürünler yüzde 74.8 oranında arttı. 
     





</TEXT>
</DOC>
