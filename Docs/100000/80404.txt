<DOC>
<DOCNO> 80404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sonspo21.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bravo Erzik... Yeniden UEFA Asbaşkanlığı'na seçildi 
</HEADLINE>
<TEXT>

     UEFA Avrupa Futbol Federasyonları Birliği başkanlığına Lennart Johansson, yeniden seçildi. İsveç'in başkenti Stockholm'de yapılan 26. UEFA Olağan Kongresi'nde, başkanlık seçimlerine tek aday olarak katılan 72 yaşındaki İsveçli spor adamı Johansson, 4 yıllığına yeniden bu göreve getirildi. 
     Başkanlıktaki 12. yılını geride bırakan ve 4. kez seçim kazanan İsveçli başkan, kendi ülkesindeki seçimlerden sonra yaptığı konuşmada, yeniden bu göreve gelmekten onur duyduğunu belirterek, ''FIFA ve UEFA'nın uyum, tüm konfederasyonlar ve FIFA'nın da güçlü ilişkiler içinde çalışan, gelecekte başarılı ve sağlam ekonomik temellere oturmuş bir FIFA ve UEFA görmek istiyorum'' dedi. 
     
     Erzik, yine Asbaşkan... 
     Kongrede, Şenes Erzik de 4 adayla birlikte yeniden asbaşkanlığa seçildi. 
     Asbaşkanlık için yapılan seçimlerde en fazla ikinci oyu alan Erzik ile birlikte en çok oyu alan İspanya'dan Angel Villar Llona'nın dışında İsviçre'den Giangiorgio Spiess ve Rusya'dan Viacheslav Koloskov yeniden, en fazla oyları alarak bu göreve getirildi. 
     Bu arada 7 kişilik icra komitesi üyeliğinde Fransızlar'ın eski ünlü futbolcusu Michel Platini, İzlanda'dan Eggert Magnusson, Lüksemburg'dan Henri Roemer ilk kez görev aldı. Fransız Claude Simonet, İrlanda'dan Des Casey, Çek Cumhuriyeti'nden Frantisek Chvalovsky ise bu kez görev alamadı. 
     





</TEXT>
</DOC>
