<DOC>
<DOCNO> 93376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/guncel/gun01.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem kayıpları için DNA testi 
</HEADLINE>
<TEXT>

Gölcük Asliye Hukuk Mahkemesi, 18 yaşındaki oğlunu kaybeden acılı annenin başvurusu üzerine, mezarların açılmasına karar verdi 
     Gölcük Asliye Hukuk Mahkemesi, Marmara depreminde kaybolan bir gencin annesinin açtığı davada, "kimliksiz gömülenlere DNA testi yapılabilmesi" için mezarların açılmasına karar verdi. 
     Gölcük Sulh Hukuk Mahkemesi’nde 2.5 yıl önce açılan ancak mahkemenin "görevsizlik kararı" vermesi üzerine Asliye Hukuk Mahkemesi’ne taşınan davanın dünkü duruşmasına davacı Emine Cebeci ile avukatı katıldı. Oğlu Serkan Yapıcı’nın 18 , 17 Ağustos depreminde enkaz altından yaralı olarak çıkarılmasının ardından tedavisinin yapılması için hastaneye sevk edildiğini, ancak bir daha haber alamadığını söyleyen Cebeci, mahkemeden, oğlunun kimliksiz gömülenler arasında olup olmadığının belirlenmesini istedi. Mahkeme, annenin talebini uygun bularak kimsesizler mezarlığının açılıp DNA testi için keşif yapılmasına karar verdi. 
     
     Acılı annenin sevinci 
     Kararı sevinçle karşılayan Cebeci, şunları söyledi "DNA testi yapılsa bile oğlumu bu mezarlarda bulamayacağımı biliyorum, ancak bu mezarlarda kimin kaybı var, bu bilinmeli. Ben oğlumu aramaya devam ediyorum." 
     



 GÜNCEL 















</TEXT>
</DOC>
