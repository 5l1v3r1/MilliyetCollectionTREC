<DOC>
<DOCNO> 87647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sondun01.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, yabancı 8 barış eylemcisini sınırdışı edecek 
</HEADLINE>
<TEXT>

     İsrail'in, Nablus kenti sınırlarındaki Balata mülteci kampında tutukladığı 8 yabancı barış eylemcisini, sınır dışı etmeye hazırlandığı bildirildi. 
     İsrail polis sözcüsü Gil Kleiman, 1'i ABD vatandaşı 7'si Ürdün vatandaşı olan barış eylemcilerinin önceki gün, İsrail ordusunca kapalı askeri bölge ilan edilen Balata mülteci kampında, Filistinli militanların yakalanması için yapılan aramada yakalandığını belirtti. 
     Kleiman barış eylemcilerinin kimliği konusunda bir bilgi sahibi olmadığını ifade etti. 
     İsrailli barış grubu Gush Shalom tarafından yayınlanan bildiride, tutuklanan barış eylemcilerinin arasında bulunan Ürdünlü bir gazetecinin Tel Aviv kenti yakınındaki Ben Gurion havaalanında bir hücrede tutulduğu bildirildi. 
     Bildiride, gruptakilerin Balata mülteci kampına, Filistinlilerle dayanışma içinde olduklarını göstermek ve askerlerin baskın sırasında mülke zarar vermesini önlemek amacıyla gittikleri vurgulandı. 
     Öte yandan, Ürdün Petra haber ajansının haberinde, Mashur Ebu Eid adlı muhabirlerinin barış eylemcileriyle aynı bölgede dün tutuklandığı belirtildi. 
     





</TEXT>
</DOC>
