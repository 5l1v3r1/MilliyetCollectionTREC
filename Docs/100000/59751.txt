<DOC>
<DOCNO> 59751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sontur08.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sudan bahanelerle cinayet işleniyor... 
</HEADLINE>
<TEXT>

     Elazığ'da, ''sudan bahaneler'' ile cinayet işlendiği, kentte bıçakla yaralama ile adam öldürme oranının yüksek olduğu bildirildi. 
     Elazığ'da bazıları ölümle sonuçlanan günde en az 2 veya 3 bıçaklama olayı meydana geliyor. 
     Ağır Ceza Mahkemesi'nde, her ay 50 ile 55 arasında bıçaklama olayı ile ilgili davanın görüldüğü öğrenilirken, bu rakamın Elazığ için fazla olduğu bildirildi. Kentte bıçakla cinayet işleyen ve adam yaralayan 40'a yakın kişi hakkında gıyabi tutuklama kararı bulunuyor. 
     Göç ve ekonomik şartların bozulmasıyla bu tür olayların arttığı ve Elazığ'a özgü bir suç tipinin oluşmaya başladığını kaydeden yetkililer, insanların hiçbir neden yokken cinayet işlediğini bildirdiler. 
     
     "Cinayet nedenleri garip.." 
     Yetkililer, kahvehanede okey oynayanlardan birinin, elindeki taş söylediği için arkadaşını öldürdüğünü, internette yapılan çetleşmenin küfürleşmeye dönüşmesiyle iki kişinin buluşup anlamsız bir cinayetin işlendiğini kaydeden yetkililer, cinayetlerin sudan bahanelerle işlendiğini bildirdiler. 
     Kentte, suçların daha çok gece yarısından sonra işlendiğine dikkati çeken yetkililer, şöyle konuştular 
     ''Göçle birlikte yaşanan ekonomik sıkıntıların insanların cinayet işlemesinde önemli rolü olabilir. Ancak, ancak tek neden de bu değil. 
     Elazığ'ın kendine özgü bir suç tipi var. Özellikle halk arasında psikopat diye tabir edilen insanlar, aldıkları alkol ve uyuşturucunun da etkisiyle kolayca cinayet işleyebiliyorlar. İlde anormal şekilde bıçak taşıma alışkanlığı var. Türkiye'nin her yerinde cinayet işleniyor. Ancak, Elazığ'da işlenen cinayetlerin sebepleri çok garip. Kente bir insan kahvehanede okey oynarken, elindeki taşı söylediği için arkadaşını öldürebiliyor. İlde günde en az 2 ya da 3 bıçaklama olayı yaşanmaktadır. Bu sorunun önüne geçilmesi gerekmektedir.'' Ağır Ceza Mahkemesi'ndeki dosyalardaki genel suç tiplemesinde alkol ve esrarın etkisinin olduğunu belirten yetkililer, ''Cinayetlerin yüzde 90'dan fazlası bıçakla işleniyor. Suç tipleri ve işleme nedenleri son derece basit'' dediler. 
     






</TEXT>
</DOC>
