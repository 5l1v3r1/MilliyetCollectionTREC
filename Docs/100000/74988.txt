<DOC>
<DOCNO> 74988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/ekonomi/eko05.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırbank hunibank’ oluyor 
</HEADLINE>
<TEXT>

Tasfiye sürecindeki Etibank, Kentbank ve İktisat Bankası’nın Bayındırbank bünyesinde birleştirilmesi planlanıyor 
     SONGÜL HATISARU 

     Bankacılık Düzenleme ve Denetleme Kurulu’nun BDDK , tasfiye sürecindeki Etibank, Kentbank ve İktisat Bankası’nı Bayırbank çatısı altında birleştirilmesini planladığı öğrenildi. 
     Bu nedenle tasfiyesine karar verilmiş olan Etibank daha önce İnterbank ve Esbank’la birleştirildi , Kentbank ve İktisat Bankası’nın hukuki prosedür olarak tasfiye kararlarının kaldırılabileceği ve nisan ayının ilk haftasında birleştirilme işleminin tamamlanmasının planlandığı bildirildi. 
     BDDK’nın bankaların genel kurullarını yapıp tasfiye sürecine son vermesi bekleniyor. Fon’a devredilen bankaların Ortak Yönetim Kurulu, TMSF’ye geçen bankalar sorununun çözülmesinde tasfiyenin çok uzun yıllar alacağının göz önünde tutularak bu bankaların önce satılmasını, satılamayanların birleştirilmesini ve birleşmelerin sonunda kalan tek bankanın tasfiyesine gidilmesini önermişti. Geçmişte tasfiyesi uzun yıllar alan Bağcılar Bankası’nın yanı sıra, 1975 yılında tasfiye sürecine giren İşçi Kredi Bankası’nın tasfiyesi de 25 yıl sürmüştü. 
     
     Aktif yönetim şirketi 
     Ayrıca, kulislerde Bayırbank’ın ileride bir aktif yönetim şirketine dönüştürülmesinin de gündeme gelebileceği konuşuluyor. 
     BDDK geçtiğimiz günlerde internet sitesinde TMSF’nin katılımıyla kurulabilecek bir aktif yönetim şirketiyle ilgili olarak yaklaşık altı aylık eylem takvimi açıklamıştı. 
     
     
     



 EKONOMİ 















</TEXT>
</DOC>
