<DOC>
<DOCNO> 60070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/dunya/adun.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
17 bin kilometre sonra ışığı newline görecekler 
</HEADLINE>
<TEXT>

Şibirgan Cezaevi’nde Amerikan askerleri tarafından sorguya çekilen Taliban ve El-Kaide mensubu teröristler, başlarına geçirilen çuvallarla Mezar-ı Şerif’ten Guatemala’ya götürülecek 
     FARUK ZABCI ŞİBİRGAN-DHA 

     Afganistan'da Taliban yönetiminin devrilmesi sırasında çoğu Kuzey İttifakı güçleri ile girdikleri çatışmada esir düşen El - Kaide teröristleri, şimdi Amerikan askerlerince tek tek sorgulandıktan sonra Guatemala'daki üsse götürülüyor. Doğan Haber Ajansı muhabirleri, Amerikan askerlerinin El - Kaide esirlerini başlarına çuval geçirerek götürmesini görüntülemesinin ardından şimdi de 5 bin El - Kaide ve Taliban teröristinin tutulduğu Şibirgan Cezaevi'ndeki "toplama operasyonunu" adım adım takip etti. Amerikalı askerlerin tam 4 gündür operasyon yaptığı Şibirgan Cezaevi'ne giren DHA muhabiri, teröristlerin bağlanıp paketlenmesini kare kare fotoğrafladı. 
     
     Elleri bağlanıyor 
     Amerikan askerlerine yakalanan ve Şibirgan Cezaevi'ne getirilen binlerce Taliban ve El - Kaide mensubu terörist, haftalardır demir parmaklıklar arkasında sorgulanacakları anı bekliyor. Amerikan askerleri esirleri üçer beşer hücrelerinden çıkarıp ellerini ve ayaklarını bağlıyor. 
     
     Muayene de ediliyorlar 
     Esirler bu işlemin ardından sağlık kontrolünden geçiriliyor. Sağlık durumu yeterince iyi görülen esirler, başlarına çuval geçirildikten sonra araçlara bindiriliyor. Başı çuvallı teröristler sıkı bir sorguya çekiliyor. Daha sonra Amerikalılar bilgi alabilecekleri teröristleri tek tek seçip diğerlerinden ayırıyor. 
     Şibirgan Cezaevi'ndeki yetkililer, bu uygulamayla şu ana kadar yaklaşık olarak 100 - 150 Taliban ve El - Kaide esirinin, sorgulanmak üzere uçakla Guatemala'daki Amerikan Üssü'ne götürüldüğünü söylüyor. 
     
5 bin esir bir arada...      Afganistan'ın kuzeyindeki Mezar - ı Şerif kentine yaklaşık 125 kilometre mesafede bulunan Şibirgan Cezaevi, 7 Ekim'den bu yana süren savaş sırasında en fazla Taliban mahk munu barındıran yer olarak biliniyor. Sadece birkaç yüz kişilik kapasitesi olan bu cezaevinde yaklaşık 5 bin Taliban mahk mu bulunuyor. 
     Mezar - ı Şerif'in, Taliban'dan alınan ilk kentler arasında olması nedeniyle Şibirgan Cezaevi, savaş boyunca alınan esirlerin ilk kapatıldığı yer olma niteliğini taşıyor. Nitekim, Kuzey İttifakı ve ABD güçleri, ülkede duruma h kim olduktan sonra, buradaki Taliban mahk mları önem derecelerine göre ayırıp sorgulamaya başladı. 
     



 DÜNYA 













</TEXT>
</DOC>
