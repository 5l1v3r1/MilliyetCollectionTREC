<DOC>
<DOCNO> 67069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/soneko10.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ocak'ta en çok borsa kazandırdı... 
</HEADLINE>
<TEXT>

     Bu yılın Ocak ayında, finansal yatırım araçları arasında en fazla reel getiriyi borsa sağladı. 
     Devlet İstatistik Enstitüsü DİE verilerine göre, toptan eşya fiyatları TEFE ile indirgenerek yapılan hesaplamalarda, borsa endeksi Ocak'ta yüzde 1.5 reel getiriyle yatırımcısını sevindirdi. 
     Ocak ayında dolar, euro ve altın reel bazda yatırımcısını zarar ettirirken, mevduat faizine yönelenler kar etti. 
     Söz konusu ayda dolardaki reel düşüş yüzde 9.9, Euro'da yüzde 10 ve altında yüzde 8 olurken, mevduat faizi yüzde 0.5 getiri sağladı. 
     Ocak ayı itibarıyla son bir yıla bakıldığında ise dolar, euro ve altına yatırım yapanlar kazanırken, İMKB'ye ve mevduat faizine yatırım yapanlar reel olarak zarar etti. 
     Enflasyondan arındırıldığında Doların son bir yıldaki reel getirisi yüzde 5.6, altının reel getirisi yüzde 13.4, Euro'nun reel getirisi yüzde 0.1 olurken, mevduat faizinin reel kaybı yüzde 29.5, İMKB'nin reel kaybı da yüzde 34.6 olarak gerçekleşti. 
     






</TEXT>
</DOC>
