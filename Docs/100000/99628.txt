<DOC>
<DOCNO> 99628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/soneko14.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, 10.860 puanda seansı tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 278.63 puan artarak, günün ilk yarısını 10,860.66 puandan tamamladı. Hisse senetleri ortalama yüzde 2.63 prim yaptı. 
     Seans 51.52 puan artışla 10,633.55 puan seviyesinde başladı. İlk yarısı 10,739.76 puandan geçilen seansta, endeks en düşük 10,582.03, en yüksek de 10,909.51 puanı gördü. 
     İşlem gören toplam 283 hisse senedinden 216'sı değer kazanırken, 18 hisse senedi değer yitirdi. 49 hissenin fiyatında ise değişiklik olmadı. 
     414 trilyon 493 milyar 462 milyon liralık işlem hacmi oluşurken, Garanti Bankası, Yapı Kredi Bankası, İş Bankası C , Doğan Holding ve Akbank en yoğun işlem gören hisseler oldu. 
     Borsa uzmanları, dün seçimin karara bağlanmasıyla olumlu hareket eden piyasanın, AB'ye uyum yasalarına ilişkin olumlu beklentileri satın aldığını, Kemal Derviş'in açıklamalarının da piyasayı pozitif yönde etkilediğini savunuyorlar. 
     Endeksin 10,800 direncini zorladığını ve 10,800-11,000 bandına doğru hareket ettiğini belirten uzmanlar, AB'ye uyum yasasının çıkmasının ardından seçim dönemine girileceğini ve piyasanın bu beklentilere göre hareket edeceğini ifade ediyorlar. 
     





</TEXT>
</DOC>
