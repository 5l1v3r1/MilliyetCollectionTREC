<DOC>
<DOCNO> 78119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/siyaset/siy08.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Kamer Genç Baykal’ı istemedi 
     Antalya DHA 

     Türk Atlantik Konseyi tarafından düzenlenen 12. Uluslararası Antalya Güvenlik ve İşbirliği Konferansı Antalya Belek’te başlarken, TBMM Başkanvekili Kamer Genç, CHP Genel Başkanı Deniz Baykal’ın davet edilmesine kızarak toplantıyı yöneten Konsey Başkanı Haluk Bayülken’e "Böyle bir toplantıya Meclis’te bile bulunmayan bir siyasi parti başkanının getirilmesinin gereği var mıydı " diye sordu. Bayülken "Vardı" demekle yetinirken, Genç, "O zaman diğer parti liderlerini de çağırsaydınız" diye tepki gösterdi. Baykal ise bu sözlere yanıt vermedi. 
     
     Ülkücü öğrenciler BBP’ye katıldı 
     ANKARA Milliyet 

     Gazi Üniversitesi’nde okuyan bir grup öğrenci, Ülkü Ocakları ve MHP ile tüm bağlarını kopararak Büyük Birlik Partisi BBP saflarına katıldı. BBP Genel Merkezi önünde toplanan yaklaşık 300 kadar öğrenci tekbirler getirerek, "Kanımız aksa da zafer İslamındır" şeklinde slogan attılar. Grup adına basın açıklaması yapan Servet Turgut, Ülkü Ocakları’ndan ayrıldıklarını belirterek, bundan sonra çalışmalarına Alperen Gençlik Ocakları’nda devam edeceklerini açıkladı. Turgut, Meclis’e girdikten sonra bazı hassasiyetleri yerine getirmediği için isim vermeden MHP’yi eleştirdi. 
     
     TRT’ye 5 bin tayin istenmiş 
     ANKARA Milliyet 

     Devlet Bakanı Yılmaz Karakoyunlu, göreve geldiği 10 aylık süre içinde muhtelif siyasi kadrolardan TRT için 5 bini aşkın tayin talebi aldığını açıkladı. Karakoyunlu, AKP Samsun Milletvekili Musa Uzunkaya’nın soru önergesine verdiği yanıtta, TRT’nin bakanlığına bağlı değil, ilgili kuruluş olduğunu kaydetti. Bakanlığının bilgisi ve referansı dahilinde TRT’ye sadece bir kişinin açıktan atama yoluyla göreve başlatıldığını bildiren Karakoyunlu, diğer atama ve nakillerin TRT Genel Müdürlüğü tarafından yapıldığını belirtti. 
     
     Gürüz’den dilde teyakkuz çağrısı 
     ANKARA Milliyet 

     YÖK Başkanı Prof. Dr. Kemal Gürüz, Cumhuriyetin tüm kurumlarını ve toplumun tüm kesimlerini, laiklik, Atatürkçü düşünce ve dil birliği, devletin milletiyle bölünmez bütünlüğü konularında teyakkuza davet etti. Son günlerde, laiklik, dil birliği konusunda maalesef herkesin üstüne düşen vazifeyi yapmadığını tespit ettiklerini belirten Gürüz, üniversitelerin çok hassas olduğu bu unsurlara karşı düşünceler ve akımlar bulunduğunu söyledi. Gürüz, YÖK Kanunu’nda bazı değişiklikler öngören tasarının aynen geçmesin-den yana olduklarını kaydetti. 
     
     Özürlüye 50 indirim geliyor 
     SEYFİ ÇELİKKAYA DHA 

     Yozgat Kültür Müdürlüğü salonunda düzenlenen "Özürlülüğe Bakış" konulu panelde konuşan Devlet Bakanı Şuayip Üşenmez, bakanlığına bağlı Özürlüler İdaresi’nce bu yıl yeni bir çalışma yapılarak, gerçek rakamların net olarak ortaya çıkartılacağını söyledi. Üşenmez, görüşülmek üzere Genel Kurul’da bekleyen özürlüler yasasıyla ilgili olarak da şu bilgileri verdi Mesleki rehabili-tasyon yaygınlaştırılacak. Yükseköğre-timde özürlülerle ilgili meslek elemanı yetiştirmek için program açılacak. Belediyelerin hizmetlerinde özürlülere 50 indirim yapması sağlanacak. Eğitim yardımları fondan karşılanacak. 
     



 SİYASET 














</TEXT>
</DOC>
