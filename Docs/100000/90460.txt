<DOC>
<DOCNO> 90460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/spor/spo08.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolda da süper güç 
</HEADLINE>
<TEXT>

Dünya Kupası’nın sürpriz takımı ABD,Meksika’yı her iki yarıda bulduğu gollerle yıkarak, tarihe geçti 
     2002 Dünya Kupası sürpriz sonuçlarla adından söz ettirmeyi sürdürüyor. Meksika’yı ikinci tur maçında iki golle geçen ABD, 1930’da yaşadığı yarı finalden bu yana tarihindeki en büyük başarıya imza attı. G.Kore’nin Chonju kentindeki müsabakada Meksika’ya karşı henüz 8. dakikada McBride’ın golüyle üstünlük sağlayan ABD, beraberlik için açılan rakibine 65’te Donovan’la son darbeyi indirdi. ABD, çeyrek finalde 21 Haziran’da Ulsan’da Almanya ile karşılaşacak. 
     
Meksika isyanda      ABD yenilgisi sonrası Meksika Teknik Direktörü Javier Aguirre, maçın hakemini eleştirip, "Açık penaltımız verilmedi" dedi. Ceza alanında ABD’li O’Brien’ın topu eliyle oynamasının, stadın büyük ekranında yinelendiğini, bunu da 40 bin taraftarın ve kendilerinin de gördüğünü belirten Aguirre, "Pozisyonu bir tek hakemler görmedi" diye konuştu. 
     



 SPOR 


































</TEXT>
</DOC>
