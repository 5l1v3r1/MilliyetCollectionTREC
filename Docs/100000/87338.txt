<DOC>
<DOCNO> 87338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/yasam/yas03.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gucci’nin laneti 
</HEADLINE>
<TEXT>

Bir kiralık katilin öldürdüğü ünlü İtalyan modacının dosyalarına dokunan yanıyor’ 
     DIŞ HABERLER SERVİSİ 

     Yedi yıl önce eşinin tuttuğu kiralık katil tarafından öldürülen ünlü İtalyan modacı Maurizio Gucci’nin hayaleti’, eşinin yakasını bırakmıyor. 
     New York Post’ta yer alan habere göre, başka bir kadınla evlenmek isteyen kocasını 1995 Mayıs’ında öldürten ve 26 yıllık hapis cezasını Milan’daki San Vittore hapisanesinde çeken Patrizia Reggiani Gucci, iyi halden erken tahliye olmak için mahkemeye başvurdu. Ve ne olduysa bundan sonra oldu. 
     Tahliye işlemleri için Gucci davasıyla ilgili arşiv dosyalarına bakan birçok memur ve avukatın cildinde anlaşılamayan kaşıntılar başgösterdi, boğazları tahriş oldu, ayrıca mide bulantıları ve kusmalar başladı. 
     
     Herkesi korku sardı 
     İşte, nedeni açıklanamayan bu olaylardan sonra da kimse bir daha Maurizio Gucci ile ilgili hiçbir dosyaya el süremedi. 
     Zira herkes, kendisini mezara gönderten eşinin serbest kalmasını istemeyen merhumun duruma el koyduğunu düşünmeye başladı. New York Post’ta yer alan efsane bu olsa da, sağlık yetkilileri ise uzun süredir tozlu raflarda duran dosyalara bir tür alerjik mikrobun bulaşmış olabileceğinden söz ediyorlar. 
     



 YAŞAM 


















</TEXT>
</DOC>
