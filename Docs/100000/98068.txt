<DOC>
<DOCNO> 98068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/siyaset/siy01.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş hazırlığı 
</HEADLINE>
<TEXT>

Toplumsal örgütlerden temsilci isteyen Derviş’in, erken seçim kararıyla istifa etmesi ve yaklaşık 40 kişilik bir ekiple YTP’ye katılması bekleniyor 
     AYHAN AYDEMİR Ankara 

     Yeni Türkiye Partisi YTP , Devlet Bakanı Kemal Derviş’in katılımıyla toplumun bütün kesimlerine kapılarını açmaya hazırlanıyor. TBMM’nin pazartesi günü, 3 Kasım’da erken seçim kararı almasının ardından kabineden istifa etmesi beklenen Derviş, bütün toplumu temsil edecek bir liste üzerinde çalışıyor. 
     Alınan bilgilere göre, ABD’den salı günü İstanbul’a dönecek olan Derviş, hükümetten istifa kararını İsmail Cem ile Hüsamettin Özkan’a bildirdi. Derviş’in, erken seçim kararının ardından çarşamba günü geçeceği Ankara’da Ecevit’e istifasını vermeyi planladığı kaydedildi. 
     
     Ekip geniş olacak 
     Merkezde daha geniş oluşum çalışmasını istifa ettikten sonra daha rahat yürütebileceği belirtilen Derviş’in, genişletilmiş kurucular kurulu için yaklaşık 40 kişilik bir ekip oluşturacağı dile getirildi. Derviş’in, Cem ve Özkan’a "Toplumsal örgütlerden birer temsilci isteyelim" talebi üzerine parti yönetiminin harekete geçtiği ve TOBB, Türk - İş, TİSK, TESK ve DİSK gibi örgütlerle temasa geçildiği kaydedildi. 
     Derviş’in, siyasetten çekilen Erdal İnönü’ye de yeni oluşum içinde yer alması için teklif götüreceği, "Katılmasanız da bizi desteklediğinizi açıklayın" mesajı vereceği belirtildi. 
     Derviş’in genişletilmiş kurucular kurulu için adı geçenler arasında, Prof. Dr. Celal Göle, Bülent Eczacıbaşı, Hatay Belediye Başkanı İris Şentürk, Gaziantep Büyükşehir Belediye Başkanı Celal Doğan, Kocaeli Büyükşehir Belediye Başkanı Sefa Sirmen, Prof. Dr. Onur Kumbaracıbaşı da yer aldı. 
     İsmail Cem’in TRT ve CNN Türk’teki programlarda yaptığı konuşmalar, "Derviş’in partiye katılmama olasılığı var mı " sorusunu da gündeme getirdi. Derviş’in durumu konusunda ihtiyatlı konuşmayı tercih eden Cem, "Salı akşamı ABD’den aradığında Derviş’le uzun uzun konuştuk, ancak siyaset konuşmadık" dedi. Cem, "Derviş, YTP’ye katılacak mı " sorusuna, "Bir başkası adına bir şey söyleyemem. Elbette bizimle birlikte olacak. Benim o konuda bir şüphem yok. Ama başkalarının varsa bilemem. Bir başkasının adına da konuşamam" yanıtını verdi. 
     Cem, dün de Derviş’in durumu hakkında çelişkili duyumlar olduğunun belirtilmesi üzerine, "Fazla konuşmaktan yana değilim. Böyle değildir. Nitekim Sayın Derviş’in de açıklamaları vardır. Ben de kendisiyle konuştum. Kendisiyle konuşabilirsiniz" demekle yetindi. 
     
Ya ben ölürsem      Derviş’in yakın çevresi içinde yer alan gazeteci Zeynep Göğüş, iki haftadır Tempo dergisindeki şu yorumlarla dikkat çekti 

</TEXT>
</DOC>
