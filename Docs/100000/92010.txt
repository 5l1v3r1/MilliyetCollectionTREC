<DOC>
<DOCNO> 92010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/soneko28.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de ikinci seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 115.47 puan artışla 9,094.77 puandan tamamladı. 
     Endeks, ilk seanstaki düşüşün sardından ikinci seansta biraz toparlandı. Hisse senetleri de ortalama yüzde 1.29 oranında değer kazandı. 
     Seansa 23.49 puan azalışla 8,955.81 puan seviyesinde başlayan endeks, ilk yarıyı 31.51 puan kayıpla 8,979.30 puandan geçti. 2. seansta endeks, en düşük 8,896.96 puana gerilerken, son dakika alımlarıyla kapanışta ulaştığı 9,094.77 puanlık seviye en yüksek değer olarak kaydedildi. 
     Endeks, günlük bazda 110.19 puan artarken, hisse senetlerinin günlük bazda ortalama değer artışı yüzde 1.23 olarak gerçekleşti. 
     Kapanışta mali endeks 72.67 puan artışla 11,714.16 puana, sınai endeks 106.39 puan artışla 8,522.73 puana, hizmetler endeksi 154.20 puan artışla 5,656.71 puana yükseldi. 
     Böylece ilk seansa göre mali grup hisseler ortalama yüzde 0,62, sınai grubu hisseler ortalama yüzde 1.26, hizmetler grubu hisseler ortalama yüzde 2.80 oranında değer kazandı. 
     2. seansta işlem gören toplam 291 hisse senedinden 134'ü değer kazandı. 58 hisse değer yitirirken, 99 hissenin fiyatında ise değişiklik olmadı. 
     Seansta, 84 trilyon 393 milyar 76 milyon liralık işlem hacmi kaydedilirken, günlük işlem hacmi toplamı da 194 trilyon 113 milyar 287 milyon lira oldu. 
     2. seansta, Turkcell, Garanti Bankası, Yapı ve Kredi Bankası, İş 
     Bankası C ve Akbank en yoğun işlem gören hisse senetleri oldular. 
     





</TEXT>
</DOC>
