<DOC>
<DOCNO> 84257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/siyaset/siy04.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, azınlık hükümetine talip 
</HEADLINE>
<TEXT>

     AYDIN HASAN Ankara 

     DYP Genel Başkanı Tansu Çiller, Başbakan Bülent Ecevit’ten sağlık sorunları nedeniyle randevu alamamaktan yakınarak, "Hiçbir ülkenin geleceği bir kişinin sağlık sorununa bağlanamaz. Başbakanlığa ve azınlık hükümetine talibim" dedi. Çiller, dün Bilkent’teki konutunda, bir grup gazeteci ile sohbet etti. Ecevit’in sağlık sorunu nedeniyle "Türkiye’nin başsız kaldığını" savunan Çiller, "Efendim şimdi iki Ecevitler oturup DSP’nin geleceğini düşüneceklermiş... Kim gelecek, kim gidecek bekleyecekmişiz... Böyle bir şey olamaz. Hiçbir partinin liderlik sorunu ülke için bağlayıcı olamaz" diye konuştu. Çiller, sözlerini şöyle sürdürdü 
     
     Başbakanlığa talibiz 
     "Yaz aylarındaki rahatlama kışa doğru sona erecek. Çok büyük borç ödemeleri geliyor. Krizin içindeyiz biz. Başbakan yok böyle bir ortamda. Türkiye’de başbakanın yerini dolduracak kimse yok. Doldurmaya talip kimse de yok. Biz Türkiye’nin bu halinde azınlık hükümetini kurarak, bir konsensüsle yeni seçim yasası hazırlayarak ülkeyi seçime götürmeye hazırız. Bu olur mu Çiller, sen beşinci partisin. Niye olmasın Biz Ecevit’e verdik. Azınlık hükümetine talibim." 
     



 SİYASET 














</TEXT>
</DOC>
