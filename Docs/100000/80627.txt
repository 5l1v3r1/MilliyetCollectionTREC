<DOC>
<DOCNO> 80627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sontur23.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Para nakil aracını soydu, kaçamadan yakalandı... 
</HEADLINE>
<TEXT>

     Tekstilbank Eskişehir Şubesi'nin içinde 116 milyar lira bulanan para nakil aracı kaçırıldı. Araç, daha sonra, paralar alınmış ve terk edilmiş halde bulundu. Soygunu gerçekleştiren kişi polis tarafından düzenlenen operasyonda yakalandı. 
     Edinilen ilk bilgiye göre, Tekstilbank Eskişehir Şubesi'nin para nakil aracı, bu akşam, Merkez Bankası'na para nakletmek üzere, şubeden ayrıldıktan bir süre sonra kent içinde, silahlı bir kişi tarafından kaçırıldı. 
     İçinde 116 milyar lira olduğu belirtilen araç, güvenlik güçlerinin araması sonucu, Bozüyük İlçesi'nin Akpınar Köyü yakınlarında para alınmış ve terk edilmiş halde bulundu. 
     Güvenlik güçleri çevreyi sararak operasyona başladı. Operasyon sonucu soyguncu paralarla birlikte yakalandı. 
     





</TEXT>
</DOC>
