<DOC>
<DOCNO> 69329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sontur17.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı'nın yetkileri kısıtlanıyor... 
</HEADLINE>
<TEXT>

     Partilerarası Uzlaşma Komisyonu, Kurban Bayramı tatili sonrasında toplanarak çoğunluğunu AB'ye uyum çerçevesinde çıkartılması gereken düzenlemelerin oluşturduğu yeni Anayasa Değişikliği Paketi üzerinden çalışmaya başlayacak. 
     Partilerarası Uzlaşma Komisyonu, TBMM Başkanvekili Yüksel Yalova başkanlığında yapacağı toplantıda, Haziran ayında üzerinde anlaşma sağlanan 51 maddelik paketten geri kalan 14 madde üzerinde yeni bir çalışma başlatacak. 
     Geçen hafta yapılan toplantıda çalışmalarını sürdürme kararı alan komisyon, paketi Mayıs ayında liderlere sunulabilecek hale getirecek bir çalışma temposu izleyecek. 
     
     Cumhurbaşkanlığı'nın yetkileri 
     Uzlaşma Komisyonu'nun görüşeceği yeni Anayasa Değişikliği Paketi'nde ağırlıklı olarak yürütme ve yargıya ilişkin değişiklik önerileri yer alacak. 
     Pakette yeralması beklenen bazı değişiklik teklifleri şöyle 
     149   "Cumhurbaşkanı'nın nitelikleri ve tarafsızlığı'' başlıklı 101. 
     maddesi Cumhurbaşkanı'nın görev süresinin beş yıl olarak belirlenmesi ve bir kimsenin iki kez seçilebilmesine ve Cumhurbaşkanı Ahmet Necdet Sezer'in de bu haktan yararlanması, 
     149   "Cumhurbaşkanı'nın görev ve yetkileri'' başlıklı 104. madde 
     Cumhurbaşkanı'nın yargı, YÖK üyeleri ile üniversite rektörlerinin seçimiyle ilgili yetkilerinin kaldırılması, 
     149   "Cumhurbaşkanı'nın sorumluluk ve sorumsuzluk hali'' başlıklı 
     105. madde Yüce Divan'a sevkedilen Cumhurbaşkanı'nın görevinin 
     kendiliğinden sona ermesi, 
     149   "Yargı yolu'' başlıklı 125. madde Cumhurbaşkanı'nın tek başına 
     yapacağı işlemlere karşı yargı yolunun açılması, 
     149   ''Askeri Yüksek İdare Mahkemesi'' başlıklı 157. madde 
     Cumhurbaşkanı'na ait atama yetkilerinin kaldırılması, 
     149   ''Hakimler ve Savcılar Yüksek Kurulu'' başlıklı 159. madde 
     Hakimler ve Savcılar Yüksek Kurul kararlarına karşı yargı yolunun açılması, Adalet Bakanı'nın Kurul Başkanlığı, Müsteşarının da kurul üyeliğine son verilmesi, üyelerin de Cumhurbaşkanı'nca atanmaması, 
     149   ''Anayasa'nın değiştirilmesi, seçimlere ve halkoylamasına 
     katılma'' başlıklı 175. madde TBMM'nin en az üçte iki çoğunluğu ile kabul edilen Anayasa değişikliğine karşı Cumhurbaşkanı'nın halkoylamasına gitme olanağının kaldırılması.'' Bunların yanısıra Komisyonda, Anayasa Mahkemesi'nin Yüce Divan yetkisine son verilmesi, DGM'lerin kaldırılması, savunma hakkının güvence altına alınması, yasaların Anayasa'ya aykırılığı iddiasıyla Anayasa Mahkemesi'nde dava açma yetkisinin genişletilmesi gibi değişiklik önerilerinin de tartışmaya açılması bekleniyor. 
     






</TEXT>
</DOC>
