<DOC>
<DOCNO> 73667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sontur11.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Türkiye'ye 288 milyon dolar yardım 
</HEADLINE>
<TEXT>

     Başbakan Bülent Ecevit, ABD Başkan Yardımcısı Dick Cheney'in "görünür bir gelecekte bir askeri operasyonun söz konusu olmadığını aktardığını" bildirdi. 
     Ecevit, Cheney'in ABD Kongresi'ne yarın verilecek bir önergeyle Türkiye'ye 228 milyon dolarlık bir yardımda bulunulacağını aktardığını belirtti. 
     ABD hükümetinin yarın Kongre’ye verilecek bir önerge ile Türkiye’ye 228 milyon dolarlık bir katkı yapılacağını ifade eden Başbakan Ecevit, bu yardımın Türkiye’nin Afganistan’daki masraflarına katkı olacağını söyledi. Başbakanlık’ta Başbakan Ecevit ile Cheney görüşmesinin yapılmasının ardından heyetlerarası görüşmelere geçildi. 
     
     "Irak'a operasyon yok" 
     12 ülkeyi kapsayan gezisinin son durağı olan Türkiye’ye gelen ABD Başkan Yardımcısı Dick Cheney, Başbakan Ecevit ile görüşmesini akşam saatlerinde tamamladı. 
     Görüşmenin ardından basın mensuplarının sorularını yanıtlayan Başbakan Bülent Ecevit, Cheney’in kendisine yakın bir gelecekte Irak’a karşı askeri bie operasyonun söz konusu olmadığını söylediğini bildirdi. 
     Heyetlerarası görüşmelerin ardından genişletilmiş çalışma yemeği düzenlendi. Sıcak bir havada geçen yemekte Cheney, Türk yetkililere misafirperverliğinden ötürü teşekkür etti. Çalışma yemeğinde sık sık Genelkurmay Başkanı Kıvrıkoğlu ve Dışişleri Bakanı İsmail Cem ile sohbet eden Cheney, terörle mücadele konusunda iki ülkenin görüşlerinin paralel olduğunu ifade etti. 
     






</TEXT>
</DOC>
