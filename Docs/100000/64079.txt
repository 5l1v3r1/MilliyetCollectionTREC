<DOC>
<DOCNO> 64079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/siyaset/siy02.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
2004’e kadar seçim olmaz 
</HEADLINE>
<TEXT>

     ANKARA Milliyet 

     Başbakan Bülent Ecevit, erken seçimin Türkiye’nin gündeminden çıktığını belirterek, "Bu ortamda erken seçimden bahsetmek iyi niyetle bağdaşmaz" dedi. 
     Ecevit, DSP grubunun dünkü toplantısında, ekonomideki göstergelerin geçen yıl sonundan itibaren olumlu işaretler verdiğini kaydederek şöyle konuştu "Böylelikle Türkiye’de yakın zamana kadar Seçim yapılsın’ dendiği halde, seçim de artık gündemden çıkmış durumda. Üçlü koalisyon hükümetimiz, her alanda başlattığı olumlu adımlarını, seçim döneminin sonuna kadar sürdürmekle yükümlüdür. Yatırım ve üretimin önünde hükümetimizden kaynaklanmayan engelleri de aşamaya kararlıyız." 
     
Türkücü Akkale maşallah’ çekti...      Ecevit partisinin dünkü grup toplantısında milletvekillerine 30 dakikayı aşan bir konuşma yaptı. Ecevit’in kürsüde ABD gezisini de özetlediği akıcı konuşması karşısında Dışişleri Bakanı İsmail Cem "parmağını ısırırken", ünlü türkücü Belkıs Akkale ise koca bir "maşallah" çekti. 
     



 SİYASET 










</TEXT>
</DOC>
