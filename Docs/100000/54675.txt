<DOC>
<DOCNO> 54675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yazar/cetiner.html </URL>
<DATE> 2001/11/29/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Bir Acul Sadi Bey vardı .. 
</HEADLINE>
<TEXT>

     Rahmetli Profesör Sadi Irmak 12 Mart rejiminin 16 oy farkıyla başbakanıydı. Nasıl olmuşsa olmuş, ülkeyi yönetecek makama getirilmişti. Deneyimli, ayrıca, bilim adamı profesör, ayrıca İsmet Paşa döneminin Çalışma Bakanı. Hiç unutmam, birtakım sürpriz kararları almıştı da pek çok yanlışlıklar yapılmıştı Tabii bunların zararı her zaman olduğu gibi sade vatandaşın başında patlamıştı. Aceleciliği nedeniyle eleştiriye uğrayınca da başbakan 
     - Bana zaten eskiden beri Acul Sadi aceleci, tez canlı derler deyip, çıkmıştı işin içinden Herkes kesmişti o zaman sesini Zaten söylenecek söz kalmamıştı 
     Bugün de deneyimli aynı zamanda şair ve yazar başbakanımız var. Rüzgar kimlerden, hangi yönlerden esiyorsa, yelkeni hemen şişiriyor. Çat kararını veriyor ve merdiven altında açıklamalar yapıyor ki, bunlar birtakım emrivakiler oluyor 
     Hangisi mi, o kadar çok ki, hangi birini anlatayım 
     
Dolarla savaşta kim kaybetti      Krizin çıktığı günler hani "Efendim her şey dolarla satılıyor, dolarla alınıyor, kiralar bile dolarla, mukaveleler dolarla. Olmaz böyle şey" deyip şampiyonluk yapılmıştı ya. Ecevit de kendisinden umulmayacak çeviklik ve süratle dolara savaş ilan edivermişti 
     Bunun üzerine birkaç mahkeme de uluslararası piyasaları Merkez Bankası'nı filan kontrol altına alıp, 1 milyon 700 binlere doğru giden dolara 800 bin lira fiyat biçmez mi Akan sular durmuştu o zaman Gönül rızası ile yapılan anlaşmalar feshedilmiş, mülk sahipleri, iş sahipleri şaşkın ne yapacaklarını şaşırmışlardı 
     İşin doğrusu, doların iki milyona belki daha fazlasına fırlayacağı, ülkenin altüst olacağı endişesi hakim olmuştu herkese 
     Kim kaybetmişti bu durumda Türkiye, Türkiye Hazinesi Çünkü, bir yabancı şirketten 300 bin dolar, 500 bin dolar kira anlaşması yapılmışsa, böylece mülk sahibinin geliri yarı yarıya düşüyor, ödeyeceği Gelir Vergisi de aynı oranda eksiliyordu 
     
Kiralar nasıl aşağıya çekilir      Öte yandan, Türk vatandaşı kiracı ile mülk sahibi arasındaki şikayetler zaten genellikle insaf ve anlayış içerisinde çözümleniyordu. Kira evinde oturanlar veya kira ile dükkan çalıştıranlar ödemelerini yapamadıkları zaman, mülk sahibinin yeni bir kiracı bulabilmesi mümkün değildi ki İlle şu kadar isterim demek kimin haddine 
     Şimdi birtakım açıkgöz fırsatçı vatandaşlar çıkmış ortaya, yabancı şirketleri dolaşıyor "kira bedellerini yarı yarıya aşağı çekeriz ama bizim komisyonumuz" diyorlar. 
     Kimin işine gelmez böyle teklif 100 bin dolar yerine 60 bin dolar ödeyecek. Bunun için 10 bin dolar feda edilmez mi 
     Bütün bunlar nedeniyle devlet adamları artık "acul" kararlar, hissi kararlar vermek basiretsizliğini göstermemeli Rüzgarın esmesine göre durum tayin etmemeli. "Acul Sadi Bey" devri geçeli 30 yıl oldu, yoksa biz hala aynı yerde miyiz 
     







HADEP .. 


Devlet sattı . 


Irak kaşıması 


Kıbrıs'ta çözümsüzlük ve kriz enayiliktir bu devirde 


Bir Acul Sadi Bey vardı .. 


VETO ve HUKUK MR'ı 


İkizler sürpriz sever 


AKP’nin krizden çıkış yolu Bir parça popülizm 


Irak politikası değişiyor mu 


Aşkale’de Nazi kampı yoktu ama.. 


Herkes haklı, ama ortalık karışık 


"Kapkaççılara, yağmacılara verilen cezayı uygulayın..." 


Talkını verir salkımı yutar... 


İnönü, yeni oluşum CHP 


Yatırım Ofisi ağzıyla kuş tutsa nafile 


Hayat Standardı Vergisi 


Erbakan naylon ödüle mi sığınıyor 


</TEXT>
</DOC>
