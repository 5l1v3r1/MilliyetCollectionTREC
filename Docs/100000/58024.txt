<DOC>
<DOCNO> 58024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/guncel/gun04a.html </URL>
<DATE> 2001/12/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İşporta Viagra’ işe yaramıyor 
</HEADLINE>
<TEXT>

Tahtakale'deki işporta tezg hları sahte ilaçtan geçilmiyor. Kapış kapış giden Viagra’lar görüntüsüyle gerçeğini aratmıyor ancak esas işlevden yoksun... 
     MUSTAFA BAKACAK İstanbul 

     Yasadışı yollardan yurda sokulan ilaçlar işporta tezg hlarını süslüyor. Vitamin hapları, geciktirici sprey ve uyarıcıların yer aldığı tezg hların el altından satılan ürünü ise Viagra. Çoğu sahte olmasına karşın gizli bölmelerden çıkarılan Viagra, peynir ekmek gibi alıcı buluyor. Bu tezg hlardan birine yaklaştığımızda, "Ne lazım abi " diyen satıcının sorusuyla karşılaştık. 
     
     Pazarlık işe yaradı 
     "Geciktirici sprey var. Uyarıcı damla var" diyerek seçenekleri sıralayan satıcı son olarak tezg hın en gözde ürünü "Viagra"yı teklif etti. 50 veya 100 miligramlık Vagraların 12 milyon liradan başlayan fiyatları pazarlık sonucu önce 8 milyon 500 ardından da 5 milyon liraya düştü. Güvenimizi kazanmak için cep telefonu ile "Her türlü ilaç ve kondom çeşitleri bulunur" yazılı kartviziti veren satıcı, üzerinde "azaltılmış numunedir satılmaz" uyarısının bulunduğu 50 miligramlık Vagra’yı tavsiye etti. 
     
     Etiket tamam, ya içerik 
     "Bende yanlış olmaz" diyen işportacı, ucuza satılanların "Bulgar Vagrası" olduğunu ve içinde şekerden başka bir şey bulunmadığı söyledi. 
     İl Sağlık Müdür Yardımcısı Rahime Arslan, polisle Tahtakale'ye sürekli baskın yaparak ilaçları toplamalarına karşın, ertesi gün tezg hların yeniden kurulduğunu belirterek, şöyle konuştu "Etiket formülleri doğru bile olsa saklanma koşulları bilinmediğinden sağlık açısından sakıncalıdır." 
     
     Tamamen sahte 
     İşportadaki tezg htan alınarak Refik Saydam Hıfzıssıhha Merkezi'ne gönderilen Viagra’nın analiz raporunda şu ifadelere yer verildi "100 miligramlık tabletlerde gerçek Viagra’larda bulunan etken madde Sildenafil Sitrat ve boya maddelerinden hiç bulunmadığı anlaşılmış, sahte görüntüsünde tabletler olduğu teşhis edilmiştir." 
     



 GÜNCEL 

























</TEXT>
</DOC>
