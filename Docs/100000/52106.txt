<DOC>
<DOCNO> 52106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sonspo22.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Federasyonu ''Bakan'ın kampı ziyaretini engellemedik'' 
</HEADLINE>
<TEXT>

     Futbol Federasyonu, Devlet Bakanı Fikret Ünlü'nün, Viyana'da yapılan Avusturya-Türkiye maçı öncesinde milli takım kampını ziyaretinin engellendiği haberlerinin doğru olmadığını açıkladı. 
     Futbol Federasyonu'ndan yapılan açıklamada, bazı yayın organlarında, '10 Kasım Cumartesi günü Viyana'daki Avusturya-Türkiye maçı öncesi bakan Fikret Ünlü'nün milli takım kampını ziyaretinin engellendiği ve ziyarete izin verilmediği' haberlerinin yer aldığı ifade edilerek, bunun gerçeği yansıtmadığı bildirildi. 
     Açıklamada Ünlü'nün, A Milli Takımı kampını saat 13.00'de ziyaret ettiği, futbolculara kravat ve nazar boncuğu armağan ederek başarılar dilediği belirtilerek, ''Devletimizin bakanının milli takım kampını ziyaretin engellenmesi asla söz konusu olamaz ve düşünülemez'' denildi. 
     






</TEXT>
</DOC>
