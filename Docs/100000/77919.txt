<DOC>
<DOCNO> 77919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/spor/spo10.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadir Tozlu açtı ağzını... 
</HEADLINE>
<TEXT>

Antalya-Trabzon maçının tartışılan hakemi, MHK izniyle ilk kez MİLİYET’e konuştu 
     CEMAL ERSEN 

     MERKEZ Hakem Kurulu’nun özel izin verdiği Kadir Tozlu, Antalya - Trabzon maçıyla ilgili olarak sessizliğini MİLLİYET’e bozdu. Tozlu, yönetiminin değil soyadının eleştirildiğini hatırlattı, "Bir yıldır maç yönetmediğim iddia ediliyor. Bu yıl dokuz maça çıktım. 7 yıldır üst klasmandayım ve 1. Lig’de 68 maçta görev yaptım. Tecrübeli olup, olmadığının kararını kamuoyuna bırakıyorum" dedi. Kadir Tozlu sezon sonunda hakemliği noktalayacağını da söyledi. 
     TOZLU, Erman’ın küfürünü duymadığını ifade etti ve şunları ekledi "Duysaydım, bir dakika tutmazdım. Allah’tan başka kimseden korkmam. Yardımcı hakem arkadaşımın kendisini korumak için yaptığı istem dışı davranışı onaylamıyorum. Ama bu küfürler ve saldırılar kendilerine yapılsaydı, acaba tepkileri ne olurdu Maç kasetini izlesinler. Taraflı yönettiğim yolunda kanaat ortaya çıkarsa, şerefimle söylüyorum 30 yıldır içinde bulunduğum camiayı, özür dileyip terk ederim." 
     



 SPOR 




























</TEXT>
</DOC>
