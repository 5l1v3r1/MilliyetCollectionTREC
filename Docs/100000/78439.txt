<DOC>
<DOCNO> 78439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sondun03.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'de bir Çin uçağı düştü 
</HEADLINE>
<TEXT>

     Güney Kore'nin ikinci büyük kenti Pusan yakınlarında, içinde 165 kişi bulunan bir Çin yolcu uçağının düştüğü bildirildi. 
     Güney Kore'nin ulusal KBS televizyonu, Çin'in başkenti Pekin'den havalanan, Çin Havayolları'na ait 129 sefer sayılı Boeing 767 tipi uçağın, ülkenin güneyindeki liman kenti Pusan'daki Kimhae havaalanı yakınlarında düştüğünü belirtti. 
     YTN televizyonu ise, Çin Havayolları'na ait uçağın Pekin'den Pusan'a gitmekte olduğunu ve içinde 115 yolcuyla 11 mürettebat bulunduğunu duyurdu. 
     YTN, uçağın, Kimhae havaalanına yaklaştığı sırada bir yerleşim birimi yakınlarında düştüğünü bildirdi. 
     Yolcuların çoğunun, Çin'e yaptıkları turistik seyahatten dönen Güney Koreliler olduğunun sanıldığı kaydedildi. 
     Öte yandan, Çin Havayolları, kazayla ilgili henüz bir bilginin ellerine ulaşmadığını, olayı araştırdıklarını açıkladı. 
     





</TEXT>
</DOC>
