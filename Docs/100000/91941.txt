<DOC>
<DOCNO> 91941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/yazar/tamer.html </URL>
<DATE> 2002/06/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Para karşılığı haber yazdıranların itirafı 
</HEADLINE>
<TEXT>

     Medyada şeffaflık kampanyası başlatan Uluslararası Halkla İlişkiler Derneği IPRA, ilginç bir anket düzenlemiş. 
     52 ülkeden 242 halkla ilişkiler ve iletişim profesyoneli ile yerel ve uluslararası danışmanlık firmalarındaki kıdemli çalışanların yanıtladığı anketin sonuçları, en azından benim için dudak uçuklatıcı. 
     Online olarak yapılan ankete bakacak olursanız, para karşılığı haber yapmak neredeyse normal Ankete yanıt verenler, bizzat parayı bastırıp haberi yaptırma noktasındakiler oldukları için, gerçeği yansıttığına kuşku yok ve bu yüzden de mesleğimizin etik kurallarına titizlikle uymaya çalışanlar açısından hem üzücü, hem de düşündürücü. 
     
Gazete gazeteci para karşılığı haber yayınlar Kuzey Amerika 0 Avustralya 0 Kuzey Batı Avrupa 5 Güney Avrupa 20 Afrika Ortadoğu 20 Asya 26 Doğu Avrupa 28 Güney Orta Amerika 41      
     
     Arçelik Kurumsal İletişim Direktörü ve IPRA Ulusal Koordinatörü Ömer Kayalıoğlu’na göre bu mini anket, "Dünya çapında medyanın şeffaflığını ölçmek için bir ilk adım ve iletişim profesyonelleri açısından, bazı ülkelerde yaygınlaşan paralı haber uygulamalarını yok etmek yolunda da önemli bir başarı." Anlayacağınız anketin devamı gelecek, belli zaman aralıklarıyla tekrarlanacak. 
     Anket ilk izlenim olarak, Latin Amerika ve 90 öncesinden kalma alışkanlıkla Doğu Avrupa’da gazetecilerin kolaylıkla yönlendirilebildiklerini ortaya koyuyor. Asya’nın bu 2 bölgeyle birlikte anılmasını yadırgamıyorsunuz da, her konuda pek örnek aldığımız Avrupa’nın güneyinin, yukarıdaki üçlünün hemen ardından gelmesi, bıyık altından gülümsemenize yol açabiliyor. Üstteki grafikte de, tabloda da durum farklı değil 

</TEXT>
</DOC>
