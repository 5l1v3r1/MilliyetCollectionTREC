<DOC>
<DOCNO> 84647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/ekonomi/eko05.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözümüz piyasaların üzerinde 
</HEADLINE>
<TEXT>

SPK Başkanı Cansızlar Piyasaları takip ediyoruz, yatırımcılar panik yapmasın 
     Sermaye Piyasası Kurulu SPK Başkanı Doğan Cansızlar, yatırımcıları spekülatif söylentilere karşı uyardı. Piyasaları izlediklerini belirten Cansızlar, ’Sermaye piyasaları, orta ve uzun vadeli yatırım alanlarıdır. Yatırımcıların böyle gerçekdışı haberlere itibar edip panik yapmamaları kendi lehlerinedir’’ dedi. Cansızlar, "Başbakan Bülent Ecevit’in istifa edeceğine’’ ilişkin asılsız söylentilerle ilgili olarak piyasalarda yaşanan dalgalanmalar hakkında açıklamalarda bulundu. Cansızlar, "Biz piyasaları gözetliyoruz, inceliyoruz, izliyoruz. Olayların hep farkındayız’’ diye konuştu. 
     
     Günlük düşünmemeli’ 
     Yatırım danışmanlığı ile ilgili bir tebliğ yayınladıklarını ve elektronik ortam dahil, medyada verilecek haberlerle ilgili bazı sınırlamalar ve uyulması gereken kuralları belirlediklerini hatırlatan Cansızlar, şunları söyledi "Yatırımcılara şu tavsiyede bulunmak istiyorum. Sermaye piyasası, günlük alım - satım yapılan yerler değildir. Sermaye piyasaları, orta ve uzun vadeli yatırım alanlarıdır. O bakımdan yatırımcıların böylesi haberlere, gerçekdışı haberlere itibar edip panik yapmamaları, kendi lehlerinedir.’’ 
     



 EKONOMİ 



















</TEXT>
</DOC>
