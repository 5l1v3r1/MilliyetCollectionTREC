<DOC>
<DOCNO> 72675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/siyaset/siy01.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Paşalarda geçici hafıza kaybı 
</HEADLINE>
<TEXT>
Biri aradı ama, hatırlamıyorum 
Emekli generaller Necati Özgen ve Teoman Koman, Korkut Eken’in hapse girmesiyle ilgili demeçleri kime verdiklerini hatırlayamadılar 
     AYDIN HASAN, UTKU ÇAKIRÖZER, Ankara 

     Susurluk mahk mu Korkut Eken’in hapse atılmasını eleştiren açıklamalarıyla gündeme gelen emekli paşalardan ikisi, "Bizi arayıp görüş sordular ama kim olduklarını hatırlamıyoruz" dedi. Komutanların açıklamalarının aynı kalemden çıktığı izlenimi üzerine spekülasyonların yoğunlaştığı isim olan Bağımsız Elazığ Milletvekili Mehmet Ağar ise, "Bunu düşünmek bile ayıp" diye konuştu. 
     
     Milliyet’e paşaların yanıtı 
     Eken’e sahip çıkan ilk açıklamada bulunan Harp Akademileri eski komutanı emekli orgeneral Necati Özgen, "Artık konuşmak istemiyorum. Sadece Eken’e sempatimi belirttim. İç güvenlik harek tındaki fedak r davranışıyla ilgili düşüncelerimi söyledim" yorumunu yaptı. Özgen, Milliyet’in sorularını da şöyle yanıtladı 
     Açıklamayı 4 paşa bir arada mı kaleme aldınız 
     - Hayır öyle bir organizasyon yok. Benim hiç kimseyle bir irtibatım olmadı. İsterseniz Kundakçı Paşa’yı arayıp sorun. O da aynısını söyler. 
     
     Açıklamalarınızı neden yargılama sırasında yapmadınız 
     - O zaman Yargıya müdahale ettiler’ denirdi. 
     
     Gidip mahkemeye konuşmanız gerekmez miydi 
     - İhtiyaçları olsaydı çağırırlardı. Çağrı almadık. 
     
     Bu açıklamaların iki gazetede aynı şekilde çıkmasını nasıl değerlendiriyorsunuz Ortak bir açıklamayı gazetelere mi gönderdiniz 
     - Kesinlikle bir organizasyon yok. Sizin gibi beni arayan birine Eken’le ilgili düşüncelerimi söyledim. 
     
     Arayan gazeteci miydi 
     - Hatırlamıyorum. Biri aradı. 
     
     İsmi iyi duyamadım 
     Dönemin Jandarma Genel Komutanı ve eski MİT Müsteşarı emekli orgeneral Teoman Koman ise, konuyla ilgili olarak şu değerlendirmede bulundu 
     - Ben bir açıklama yazıp göndermiş değilim. Sorduklarında Eken’i tanımadığımı, ama komutanlarımdan aldığım iyi izlenimi anlattım. Kefil de değilim. Ne yaptığını ya da yapmadığını bilmiyorum. 
     
     Ortak organizasyon olduğu iddiaları var. 
     - Ben açıklama yapmadım. Sizin gibi beni arayan bir gazeteciye orada ifade edilenleri söyledim. Birlikte oturup karar verilmiş hiç bir şey yok. 
     
     Yanıtınızın 3 gazetede birden aynen yer almasını nasıl karşılıyorsunuz 
     - Sadece birini gördüm, diğerlerini görmedim. Belki bir ajans aramıştır beni. 
     
     Hangi ajans olabilir 
     - Kimin sorduğunu anlayamadım. Bizim askeri hatlarımız bazen duyma sıkıntısına neden olabiliyor. 
     
     Eken’in avukatı aramış olabilir mi 
     - Hayır, Eken’i sevenler derneğiyle konuşmadım. 
     
     Neden yargılanırlarken konuşmadınız 
     - Buna bir yorum yapmam. Zaten ben bir açıklama yapmadım. 
     
     Sözlerinizle Eken’in tekrar yargılanmasını mı istiyorsunuz 
     - Hayır ama yeni bulgular varsa yargı düzeltir. 
     
     Susurluk komisyonuna, çağrılara rağmen yanıt vermediğiniz söyleniyor. 
     - Bir koca klasör gönderdim. Ama olayların olduğu dönemle ilgim olmadığı için gitmedim. 



 SİYASET 


















</TEXT>
</DOC>
