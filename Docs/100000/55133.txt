<DOC>
<DOCNO> 55133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/magazin/yazdud.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Seda Sayan ölüm orucunda 
</HEADLINE>
<TEXT>

10 yıldır değişmeyen lezzet Cafe In, Safranbolu’da Şehzade Konağı, iftar sofralarına buyrun Gar, Beygen, Kız Kulesi, "Polis’in Müşterileri", farklı bir mek n 147, Cebu, Paella... 
     Hafta yine dolu dolu geçti. Hiperaktif bir yapım var ama yaş da 44, bakalım ne olacak sonumuz, şimdilik idare ediyoruz. Ha bu arada "Annelerinin ağzından zirvedeki starlar" adlı mini dizi acayip tuttu. Rıfat Ababay, Hande Özcan, Betül Kabahasanoğlu, Mehmet Coşkundeniz, Radikal’in Genel Yayın Yönetmeni İsmet Berkan ayrı ayrı müthiş övgüler yağdırınca tabii iş başa düştü. Yakında yeni bir bomba daha var, bekleyin bakalım. Valla siz sevgili okuyucularıma çalışıyorum kısacası. Neyse sırdaşım İsmail Akkaya ile birlikte Ulus’daki Paper Moon’da buluştuk. Çıkışta Paper Moon ile aynı binada yer alan Akmerkez Recidance’da oturan Seda Sayan’a rastladım. Acayip incelmiş. İki ayda 15 kilo vermiş. Ama tabir-i caiz ise ölüm diyetine girmiş. Bütün gün yeşil sivri biber, taze domates, salatalık yiyormuş. Bu arada günde üç litreye yakın su içiyor ve bir saat de koşu bandı ile bisiklete biniyormuş. Helal olsun. Yalnız haftada bir kez kendini şımartıp, istediği herşeyi yiyormuş. Bilginize. Kısa sohbetin ardından İsmail ile Şişli Camii’nin karşısında Arzu pasajında yer alan Tiyatrokare’nin yolunu tuttuk. Nedim Saban, Ayşe Kökçü, Kerem Atabeyoğlu, Deniz Oral, Hakan Akın’ın oynadıkları Polisin Müşterileri’ adlı oyunu Burak Sergen yönetmiş. Oyun öncesi yıllardır görmediğim sevgili arkadaşım, tiyatronun müdürü Okşan Erdem ile sohbet ettik. Bu arada halkla ilişkileri yürüten Funda Arı daha önce çalıştığı iş yerinde mesai arkadaşına kefil olmuş, çocuk Funda’yı tam beş milyar dolandırıp ortalıktan yok olmuş. Yazık, kızcağız perişan. Siz siz olun, kimseye kefil olmayın, Funda’nın talihsizliği herkesin başına gelebilir. Neyse gelelim oyuna, hayli eğlenceli ama düşündürücü bir komedi. Kadro bana göre hayli güçlü. Nedim’i özellikle kutlamak istiyorum, bu ekonomik krizde canla, başla Tiyatrokare’yi ayakta tutmaya çalışıyor, o nedenle tiyatroseverler bu konuda lütfen hassas davranın. O gece izleyenler arasında Uluslararası Lions Kulüpleri Kültür ve Sanat Komite Başkanı Meral Uycan ile 50’ye yakın üye de vardı. Meral Hanım sanat tarihçisiymiş, kocasıyla birlikte de POSTA okuyucusuymuş, o gece baktım tiyatronun yarısı okuyucum, arada sohbet ettik. Nedim Saban ve tüm kadro jest yapıp o geceki hasılatı Uluslararası Lions Kulüpleri adına eğitime katkı olarak bağışladı. Günümüzün Türkiye’sinden çok büyük kesitler var oyunda, bana göre kaçmaz. Telefon 0212 219 13 92. Tiyatro çıkışı Harbiye’de gençliğimizin gözde mekanlarından eski Gala’nın yerine açılan, Cebu’ya uğradık. Gerçekten muhteşem bir dekorasyon yapılmış. Şefler Faruk ve Turan ile biraz sohbet ettik. Patron Fehmi Zorlu yoktu. Cebu çıkışı hemen üst katında bulunan ve girişi aynı olan Paella’ya uğradık. Burada başarılı DJ’lerden Bülent Çarıkçı çalışıyor. Vakit erken olduğu için daha Bülent’in sahnesine çok vardı. Biraz Bülent ile sohbet ettik. Bülent’i daha önce izlemiştim. Müthiş bir repertuarı var, halkın nabzını iyi bildiği için sahnesiyle izleyenlere keyifli dakikalar yaşatıyor. Çıkışta İsmail, "Şu 147’ye bir bakalım" deyince kıramadım, Zincirlikuyu’da eski Havana’nın yerine açılan 14 
     7’ye aslında birçok kez, buranın ortaklarından Yurdal Sert ve işletmeciliğini yapan sevgilisi Esin Moralıoğlu tarafından davet edilmiştim. Sonunda gittim. Esin hemşerim ve de bana göre çok akıllı, dünya iyisi bir kız. Yurdal, zaten Yüksel İnşaat’ın ortaklarından, kısacası 147’yi on ortak biraz da kendileri eğlensin diye açmışlar. İçeride müthiş hoş bir ambians vardı. Personel kibar, özellikle İlhan Utaş. 
     Kimi ararsanız 147’deydi. Baktım bir masada gençler Ralf Tezman, Emre Kütük, Derin, Yosun Mermerci, genç işadamı Vepa’nın veliahtlarından Tuncer Öztarhan, bana göre sabah programlarının vazgeçilmezi Klip 2001’in sunucusu olan sevgilisi Ece Erken acayip eğleniyorlardı. Amerika’dan on günlüğüne tatile gelen Fazıl Bilgen ve arkadaşları, Seray Sever, Mehmet Söğütoğlu, Burak Türeci, Arto, Beyaz o kalabalıkta gördüklerim oldu. 
     Bu arada Beyaz ile sohbet ettik, çok aklı başında, düzgün bir çocuk. Çağla Şıkel ile ilgili medyada çıkan haberlerden rahatsızlık duyduğu konuşmalarından belli ama sevgili Beyaz benden sana nacizane bir öneri, bu sektörde olduğun sürece bu tarz haberleri göğüslemek zorundasın. Yurdal ve Esin hayli mutlular, sağolsunlar bir şampanya açtılar ama bendeniz tabii tatmadım bile, malumunuz oruç durumları. Valla 147’yi çok beğendim, dekorasyon hayli havalı, müzik iyi, Boğaziçi Üniversite’sinden gençler çalıyormuş, "Amaç gençliğin eğleneceği bir mekan yapmak" dedi Yurdal Sert ve Esin. Yemek var, sushi ve Avrupa mutfağı hakim. Bir başka akşam yine gidip, keyifle eğleneceğim. Telefon numarası 0212 213 01 36. 
     
Kız Kulesi, Beygen ve Şamdan      Sevgili Rıfat Ababay’ın yakın dostu Nadir Karaağaç uzun süredir Avcılar’da Sahil Yolu’nda Beygen Restaurant’dan söz ediyordu. 
     Bir türlü kısmet olmadı ama Nadir Karaağaç, Posta’dan bir grup arkadaşla geçtiğimiz gece iftar yapmış, herkes memnun kalmış. Sıcacık pideler, özel Beygen peyniri, zengin bir iftariye tabağı, günün çorbası, sucuk ızgara, kiremitte fırın mantar, özel kıymalı pide, günün tencere yemeği, piliç şiş, kaşarlı köfte ve patates, pilav tatlı çeşitleri, güğümde özel şerbet... Yok yok sizin anlayacağınız. Kişi başı 11 milyon lira. Aman rezervasyon yapmadan gitmeyin. Telefon 0212 694 44 74. 
     Sevgili Nilgün Büyükodabaş, çocukluk arkadaşım aynı zamanda Hamoğlu Şirketler Gurubu’nun Medya Danışmanı, hep çağırır bir türlü de gitmek nasip olmadı Klassis Hotel’e. Yaklaşık beş yıldır adım atmadım ama yine aynı grubun bünyesinde olan Kız Kulesi’ne sık gidiyorum. Bana göre İstanbul’un en güzel mekanlarından biri. Ramazan ayı nedeniyle 11 farklı iftar mönüsü ile Kız Kulesi hizmetinizde. Kişi başı 17 milyon lira. Türk mutfağı ağırlıkta. Rezervasyon 0216 342 47 47. Yolumun üzeri olduğu için uğrama olanağım çok oluyor 
     3. Levent’de yer alan Bursalı Kebapçı’ya. Sahiplerinden Pelin Günaydın dünya tatlısı. Özellikle çocuklu aileler için ideal bir yer Bursalı Kebapçı. Ramazan ayı nedeniyle geleneksel iftar sofralarında bulunması gereken yemeklerle, lokantaya özel enfes lezzetleri birleştirerek güzel bir iftar mönüsü hazırlamışlar. Kişi başı 13 milyon lira. Telefon 0212 283 71 96. Bir süredir Şamdan’a da uğramıyordum, Bursalı Kebapçı çıkışı şöyle bir uğradım. Alt katta işadamı Ali Sülün ve petrolcü Hasan Şer sohbet ediyorlardı. 
     Üst kat hayli kalabalıktı. Türkiye’nin sayılı mobilya mağazalarından Kral Möble’nin sahibi Fatih Kral, Polo 13’ün başarılı işletmecisi Ali Sayar, Park ve Opera Cafe’lerin sahipleri Erol, Varol Kaynar kardeşler, borsacı Zeynep-Ahmet Us’u gördüm. Şamdan’ın yıllardır değişmeyen başarılı şefleri Ekrem ve Hüseyin ile sohbet ettim. Bu arada Şamdan’ın başarısında müthiş katkısı olan DJ’lerden, üstelik de benim çok sevdiğim Burak Yontarkol’u DJ röportajı sırasında kırmışım, biraz gönlünü aldım. Burak gerçekten başarılı bir DJ. Üstelik hayli kibar, düşünün benimle konuşmaya geliyor, kravatını takıp, ceketini giyip DJ kabininden öyle çıkıyor. Neyse sonunda Burak ile anlaştık. Şamdan’ın yıllardır değişmeyen patronu Mehmet Tuna karısı Şehnaz ile hayli keyifliydi. Memo Tuna Kenan Doğulu’nun son günlerde popüler şarkılarından olan, Grup Gündoğarken’in ilk okuduğu "Ellerimde Çiçekler" adlı şarkıyı benim için iki kez çaldı sağolsun. Evet efendim 04.00’de sahur yapmak üzere, evin yolunu tuttum. 
     
     Cafe In, Şehzade Konakları, Yazımı yazarken Osman-Güray Şenol Beyler aradı. Safranbolu Kadıoğlu Şehzade Konağı ve Sofrası’nın sahipleriymiş. Aslında uzun süredir buranın methini duymuş, hatta bir hafta sonu can dostum İzzet Çapa ve sırdaşım İsmail ile şöyle bir kaçamak yapmayı düşlemiştim hep. Safranbolu, ülkemizin Batı Karadeniz bölümünün çeşitli uygarlıklara ev sahipliği yapmış "Paflagonya" olarak bilinen bölgesinde yer almaktadır. Kadıoğlu Şehzade Sofrası ve Şehzade Konakları, yetkilileri "Size hem gönlümüzü, hem soframızı açtık. Tatsızsa yemeğimiz, iyisini yaparız. Beğenmezseniz soframızı yenisini kurarız. Bir gün biterse aşımız. Ekmeğimiz sevgi olur, dostluk olur yemeğimiz" diyerek yola çıkmışlar. Otel 8 konak ve 62 odadan meydana geliyor. İki adet olan restoran 500 kapasitelik ve kuyu kebabı, şehzade pilavı, tatlı çeşitleri ile hizmet veriyor. Valla ben gelen broşürleri inceledim ve en kısa sürede de gitmeye karar verdim. Telefon 0370 712 50 91. Efendim pek çok dostum hatır koyuyor iftar yapamıyoruz diye, bunların başında da Lobby Halkla İlişkiler’in patronu sevgili Ünal Uzun ağabeyimiz geliyor, ama ne yapayım iş, işte. Biliyorsunuz ekmek artık tabir-i caiz ise aslanın ağzından midesine indi. İftar sonrası Nişantaşı’nda bir arkadaşıma çaya uğradım. Birlikte tam on yıldır Nişantaşı’nda gerçekten başarıyla hizmet veren Cafe In’e gittik. Teşvikiye’de oturduğum sıralarda özellikle pazarları Cafe In’e gelirdim. Buranın beyaz peynirli eriştesi, keçi peynirli salatası ve kağıtta balığı çok meşhur bilesiniz istedim. Ayrıca çay saatlerinde de tatlılar, cheesecake çeşitleri enfes. Pazar günleri 10.00-24.00 arasında bir ana yemek, salata, çorba, meşrubat ya da çay, kahveden oluşan mönü için kişi başı 10 milyon ödüyorsunuz. Cafe In’in sahibi Barboros Baykal, öğle yemekleri konusunda hayli iddialı. Hafta içi Cafe In’de Latin ve jazz müziği var. Emre, Engin ve Muzaffer’den oluşan genç bir DJ grubu başarıyla çalıyor. Her cumartesi ise konuklar saksofon ustası Aytek Şermet ve ekibiyle coşuyor. Akdeniz mutfağının ağırlıkta olduğu mönü hayli zengin. 
     Kişi başı 15-20 milyon liraya çıkabilirsiniz. Cafe In’in müdavimleri arasında Ali Büyükhanlı, Ali Manisalı, Atilla Türkmen, Aziz Akyavaş, Bilge Tuğsuz, Emre Ergani, Esra Onat, Gabi-Hande Abut, Hasan Mingü, İdil Lüleci, Ayşe Azizoğlu, Ömer-Gülden Dormen, Nüteyra-Osman Berkman, Melis Sökmen, Defne Samyeli-Eren Talu, Başak Gürsoy gibi isimler var. Telefon 0212 241 09 36. Eskiden Türkiye’nin en ünlü starlarının çalıştığı bir gazinoydu Gar, şimdi turistlere hizmet ediyor. Sahibi Turgut Şeremet en dürüst patronlardan biriydi ve de eski bir arkadaşım. Ekonomik bir fiyata, kişi başı 8 milyona iftar mönüsü yapmış. Çorba, iftariyelik, salon böreği, mevsim salatası, ana yemek piliç roti ve Kemal Paşa tatlısı var. İlgilenenler için rezervasyon numarası 0212 588 40 45. Evet bu günlük de bu kadar kalın sağlıcakla, en kötü gününüz benimkinden iyi olsun. 
     
     



 MAGAZİN 











</TEXT>
</DOC>
