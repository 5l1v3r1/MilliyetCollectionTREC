<DOC>
<DOCNO> 80409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur03.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Samanyolu 13-14 milyar yaşında... 
</HEADLINE>
<TEXT>

     Hubble uzay teleskopuyla bugüne kadar Samanyolu'nda bilinen en eski yıldızların incelenmesiyle, Samanyolu'nun 13-14 milyar yaşında olduğu yönündeki tez doğrulandı. 
     Kanada'nın Vancouver kentindeki British Columbia Üniversitesi'nden gökbilimci Harvey Richer, Hubble teleskopuyla 7 bin ışık yılı ötedeki bir yıldız kümesindeki ''ölü yıldızları'' inceledi. 
     Hubble'ın saptadığı bu sönük yıldızların sıcaklığından kaç yaşında olduklarının belirlenebildiği ve yıldızların yaşının 12-13 milyar yıl olduğunun sanıldığı belirtildi. 
     Hubble ile daha önce yapılan gözlemlerin ardından, ilk yıldızların, evreni oluşturduğuna inanılan Büyük Patlama'dan Big Bang yaklaşık 1 milyar yıl sonra oluştuğu düşünülüyordu. 
     Richer'in bu incelemesiyle Samanyolu'nun 13-14 milyar yaşında olduğu tezi doğrulanmış oldu. 
     Gökbilimci Richer, araştırmasında kullandığı yöntemi, odun kömürünün sıcaklığını ölçerek, sönmüş bir kamp ateşinin ne zaman yandığını tahmin etmeye benzetti. 
     Buna göre, odun kömürü sönmüş yıldızları temsil ediyor. 
     Yıldızların çekirdeğinden hala Hubble teleskopunun tespit edebileceği miktarda sıcaklık yayılıyor. 
     





</TEXT>
</DOC>
