<DOC>
<DOCNO> 85020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sondun04.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'a karşı Profesör El Kasım aday 
</HEADLINE>
<TEXT>

     Batı Şeria'daki Nablus kentinde El Necah Üniversitesi Siyasal Bilgiler Fakültesi profesörü Abdül Settar El Kasım, Filistin Devlet Başkanı Yaser Arafat'a karşı başkanlığa adaylığını koyacağını açıkladı. 
     El Kasım, "Siyasi ve sosyal bakımdan uzun yıllardır aktifim ve toplumuma uygun olduğunu düşündüğüm şekilde hizmet etmeye çalışıyorum ve bu yüzden de adaylığımı koymaya karar verdim" dedi. 
     Arafat'ı şiddetle eleştirdiği gerekçesiyle 8 ay hapis yatan 54 yaşındaki El Kasım, seçmenlerinin karşısına "yolsuzluklarla mücadele" ve İsrail ile barış sürecinde Filistin stratejisinin "revizyonu" üzerinde temellendirilmiş bir programla çıkmaya niyetli olduğunu söyledi. 
     ABD'nin Kansas eyaletindeki bir üniversiteden "Siyaset Felsefesi" doktorası alan El Kasım, "Hiçbir Filistinli fraksiyona bağlı değilim, ancak Filistinlilerin haklarına yeniden kavuşmasının yanı sıra değişim isteyen dinci ve milliyetçi bir akımı temsil ediyorum" dedi. 
     





</TEXT>
</DOC>
