<DOC>
<DOCNO> 59126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/soneko29.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 133.22 puan düşüşle 2. seans sonunda 13,068.43 puana gerilemesine rağmen bu yılın gün sonu kapanış rekorunu kırdı. 
     Endeks bu yıl daha önce gün sonu kapanışı itibariyle en yüksek değer olarak 3 Mayıs günü 12,829.64 puana ulaşmıştı. 
     2. Seansta hisse senetleri ortalama yüzde 1.01 oranında değer 
     yitirdiler. 
     Seans, 1. seanstaki 325.86 puanlık artış ve rekorun ardından, 38.90 puan kayıpla 13,162.75 puan seviyesinde açıldı. Seansın ilk 
     dakikalarından itibaren satışların ağırlıkta olduğu gözlendi. Seansın ilk yarısı 226.51 puan düşüşle 12,975.14 puandan geçildi. İkinci satış ağırlıklı seyir biraz azalarak devam etti. Endeks günü 13,068.43 puandan bu yıl için yeni bir kapanış rekoruyla tamamladı. Endeks seans içinde en düşük 12,935.87 puanı gördü. Hisse senetleri günün tamamında ise yüzde 1.50 oranında değer kazandılar. Kapanışta mali endeks 188.10 puan düşüşle 17,094.56 puana, sınai endeks 114.09 puan düşüşle 10,947.24 puana ve hizmetler endeksi de 66.22 puan düşüşle 8,982.93 puana geriledi. Böylece ilk seansa göre mali grup hisseler ortalama yüzde 1.09, sınai grubu hisseler yüzde 1.03 ve hizmetler grubu hisseler de yüzde 0.73 değer yitirdiler. 2. seansta işlem gören toplam 288 hisse senedinden 157'si değer yitirirken, toplam 60 hisse senedi değer kazandı. 71 hissenin fiyatında ise değişiklik olmadı. Seansta, 214 trilyon 861 milyar 478 milyon liralık işlem hacmi oluştu. İki seansın işlem hacmi toplamı da 473 trilyon 111 milyar 267 milyon lira olarak gerçekleşti. 2. seansta Garanti Bankası, Turkcell, Doğan Holding, Aselsan ve Yapı Kredi Bankası en yoğun işlem gören hisse senetleri oldular. 
     






</TEXT>
</DOC>
