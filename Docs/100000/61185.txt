<DOC>
<DOCNO> 61185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sondun14.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Zambiyalı kadınlar seçimi "göğüslerini açarak" protesto etti 
</HEADLINE>
<TEXT>

     Zambiya'nın başkenti Lusaka'da yüzlerce kadın, seçime hile karıştırılmasını göğüslerini açarak protesto etti. 
     Ulusal Kalkınma İçin Birleşik Parti Başkanı Susan Jere, 27 Aralık'ta yapılan başkanlık ve meclis seçimlerine hile karıştırıldığını iddia etti ve bu durumu protesto ettiklerini belirtti. 
     Çıplak göğüsleriyle gösteri yapan kadınlar, Yüksek Mahkeme önüne yürümek istediler. Ancak güvenlik güçleri buna izin vermediler. 
     Taşradaki bazı kentlerde de aynı amaçla protesto gösterileri yapıldı. 
     Başkanlık seçimine itiraz eden muhalefet, sivil itaatsizlik kampanyası başlatma tehdidinde bulundu. 
     Muhalefet, 1991'den beri iktidarda bulunan Çoktaraflı Demokrasi Hareketi'nin geçen ayki seçimlere hile karıştırdığını iddia ediyor. 
     






</TEXT>
</DOC>
