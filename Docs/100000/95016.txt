<DOC>
<DOCNO> 95016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/siyaset/siy06a.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar da partileşti 
</HEADLINE>
<TEXT>

     ANKARA Milliyet 

     Rumeli Holding’in patronlarından Cem Uzan da parti kurdu. Kuruluş dilekçesi İçişleri Bakanlığı’na verilen Genç Parti, Türkiye’nin 49. siyasi partisi oldu. Uzan, kurduğu partiyi, dün saat 21.30’da parayla kiraladığı bazı televizyon kanallarında açıkladı. 
     Motorola firması ile ABD’de mahkemelik olan Cem Uzan, partisinde genç isimlere kurucu olarak yer verirken 46 kişilik kurucular listesinde ağırlıklı olarak gazeteci ve tüccarlar yer aldı. Organizatör Erol Köse de kurucular arasında. 
     Partinin kurucular listesinin başında Cem Cengiz Uzan yer alırken Rumeli Holding’in Ankara Temsilcisi gazeteci İsmail Yavuz Onursal, yine aynı holding bünyesindeki gazeteci Orhan Cem Şaşmaz, Kanal 6 TV’deki "Söz hakkı" programının yapımcısı Mehmet Orhan Uğuroğlu ve Ali Yüksel Onural medyadan kurucu isim oldu. 
     Yaş ortalaması 40 olan kurucular arasında, bir dağıtım şirketi sahibi, 2 subay, tüccar, nakliyeci ve ekonomistler yer aldı. 
     



 SİYASET 
























</TEXT>
</DOC>
