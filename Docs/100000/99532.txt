<DOC>
<DOCNO> 99532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/siyaset/siy09.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İdam havet’e takılıyordu 
</HEADLINE>
<TEXT>

     GÜNSELİ ÖNAL Ankara 

     TBMM Adalet Komisyonu’nda DYP’li iki üyenin idam cezasının kaldırılmasına ilişkin maddeye "evet" oyu verdikten sonra muhalefet şerhi koymaları, krize neden oldu. 
     TBMM Başkanvekili Murat Sökmenoğlu, 11’e karşılık 12 oyla kabul edilen maddedeki muhalefet şerhlerinin kabul oylarını geçmesi nedeniyle dün sabah komisyon raporunun TBMM matbaasındaki basımını durdurdu. Ancak Meclis bürokratları "oylama"nın olduğunu, muhalefet şerhlerinin fazla olmasının maddenin reddedildiği anlamına gelmeyeceğini bildirdi. Sökmenoğlu, bunun üzerine raporun basılması talimatını verdi. 
     DYP Grup Başkanvekilleri’nin incelemesi sonucu DYP’li Kemal Aykurt’un idamla ilgili oylamaya katılmadığı, Sevgi Esen’in ret, Mehmet Gözlükaya ve Erdoğan Sezgin’in ise kabul oyu kullandığı, ancak Anayasa’ya aykırı buldukları için muhalefet şerhi koydukları anlaşıldı. DYP’li üyeler, AKP’nin idamın AB paketinden çıkarılması önergesini desteklemedi. AKP’nin idam düzenlemesinin Anayasa’da yapılması için tekliften çıkarılması önergesi MHP’nin destek vermemesi nedeniyle reddedildi. MHP’nin 6 üyesinden yalnızca Orhan Bıçakçıoğlu kabul oyu kullanınca önerge 8’e karşı 10 oyla reddedildi. 
     



 SİYASET 




















</TEXT>
</DOC>
