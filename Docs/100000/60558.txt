<DOC>
<DOCNO> 60558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sondun15.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tony Blair Hindistan'da 
</HEADLINE>
<TEXT>

     İngiltere Başbakanı Tony Blair, Hindistan ile Pakistan arasındaki gerginliği azaltmak amacıyla çıktığı Güneydoğu Asya turu çerçevesinde Hindistan'a geldi. 
     Blair, Bangladeş'te 2 gün süren temaslarının ardından Hindistan'ın güneyindeki Bangalore kentine geldi. 
     Başbakan Blair, Pazar günü Hindistan Başbakanı Atal Behari Vajpayii ve diğer yetkililerle resmi görüşmelerde bulunduktan sonra Pazartesi günü Pakistan'a geçecek. 
     Bu arada, 2 ülke arasında gerilime yol açan Pakistan'daki aşırı dincilerle ilgili olarak Pakistan makamları yeni bir operasyon başlatarak 100'den fazla radikal İslamcıyı tutukladı. 
     Polis kaynakları, köktendinci Sünni grup Sipahi Saba Pakistan SSP üyesi 200 ve radikal Şii grup Tahriki Cefriye Pakistan TCP 
     üyesi 100 aşırı dinci hakkında tutuklama kararı çıkarıldığını belirttiler. 
     Hindistan ile gerilimi azaltmak isteyen Pakistan makamları, aşırı dincilere karşı operasyonların sürdüğünü bildirdiler. 
     






</TEXT>
</DOC>
