<DOC>
<DOCNO> 65094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/guncel/gun10.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaçta 10 kargaşası 
</HEADLINE>
<TEXT>

Eczacılar, İlaç işverenleri ile Sağlık Bakanlığı’nın anlaşmasını kabul etmedi 
     ANKARA Milliyet 

     İlaç Endüstrisi İşverenleri Sendikası İEİS ile Sağlık Bakanlığı, ilaç fiyatlarına uygulanan yüzde 10’luk iskontonun sektörde ne şekilde paylaştırılacağı konusunda anlaştı ancak Türk Eczacıları Birliği oranları kabul etmediklerini açıkladı. 
     Edinilen bilgiye göre, İEİS Yönetim Kurulu Başkanı Bülent Eczacıbaşı ile Sağlık Bakanlığı İlaç ve Eczacılık Genel Müdürü Orhan Canbolat görüşmeler sonucunda karara vardı. İlaç fiyatlarına yapılan yüzde 10’luk iskontonun yüzde 2’sinin eczacılardan, yüzde 1’inin depoculardan, yüzde 4’ünün üretici firmalardan kesilmesine karar verildi. Kalan yüzde 3’lük oranın ise Maliye Bakanlığı’ndan kesilmesi kararlaştırıldı. 
     
     Paylaşım oranları net değil 
     Yetkililer, eczacıların kamu kurumlarına uyguladıkları yüzde 5’lik indirimin yüzde 2’ye çekildiğini belirterek, böylelikle yüzde 3’lük oranın Maliye Bakanlığı’na yansıdığını bildirdi. 
     Türk Eczacıları Birliği Başkanı Mehmet Domaç ise bu oranları kabul etmediklerini ifade ederek, paylaşımın netlik kazanmadığını söyledi. 
     



 GÜNCEL 


























</TEXT>
</DOC>
