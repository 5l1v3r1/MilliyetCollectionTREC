<DOC>
<DOCNO> 58644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sontur19.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
71 yaşındaki kadın denize atlayarak intihar etti 
</HEADLINE>
<TEXT>

     Üsküdar'da, 71 yaşındaki bir kadın denize atlayarak intihar etti. 
     Polise yapılan bir ihbarda, Beylerbeyi Abdullahağa Caddesi Deniz Astsubay Okulu'nun yanındaki parka saat 16.15 sıralarında gelen bir kadının, yanındaki çocukla beraber denize atladığı bildirildi. 
     Bunun üzerine olay yerine gelen polis ekipleri, üzerinde Elbistan doğumlu Zeynep Kara 71 adına düzenlenmiş kimlik bulunan kadının cesedini denizden çıkarttı. 
     Bir görgü tanığının, yaşlı kadının denize atlarken yanında bir çocuğun da bulunduğu yönündeki beyanını değerlendiren güvenlik kuvvetleri, deniz ve sahilde yaptıkları aramalar sonucunda başka herhangi bir cesede rastlayamadı. 
     Polis yetkilileri, bölgedeki ve İstanbul'daki polis karakollarına kaybolan bir kadın ile çocuk olduğu yönünde başvuru yapılmadığını belirttiler. 
     






</TEXT>
</DOC>
