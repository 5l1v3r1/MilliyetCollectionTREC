<DOC>
<DOCNO> 90609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/ekonomi/aeko.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK bekleneni veremiyor’ dedi 
</HEADLINE>
<TEXT>
Ecevit’in banka bilmecesi 
Başbakan Ecevit, "Hangi bankalar Fon’a ayrılacak, hangi bankalar iyileşecek, yeterince süratli sonuçlar alınamıyor" dedi 
     ANKARA Milliyet 

     Başbakan Bülent Ecevit, Or - An’daki çalışma ofisinde, NTV’nin sorularını yanıtlarken, ekonomide olumlu gelişmelerin yaşandığını ancak belirsizliğin ekonomiyi etkilediğini söyledi. 
     Ecevit şöyle konuştu "Enflasyonda hızla düşüş, dış satımda önemli atılım ve imalat sanayiinde iyi yatırımlar var. Bunlar son derece umut verici gelişmeler. Fakat son günlerde doların yükselmesi, borsanın aşırı düşmesi, belirsizliğe yol açıcı bir ortam var. Bu da ekonomiyi etkiliyor." 
     Bankacılık sektörü ile üretim sektörü ilişkilerinin sağlıklı düzeye getirilemediğini dile getiren Ecevit, alınan tedbirlerle bu iki sektör ilişkisinin yerli yerine oturacağını kaydetti. Ecevit, iyi niyetle kurdukları bazı kuruluşların henüz kendilerinden beklenen olumlu sonuçları yeterince vermediğini, bunun en belirgin örneğinin Bankacılık Düzenleme ve Denetleme Kurumu’nun BDDK karşılaştığı sorunlar olduğunu kaydetti. Ecevit, bu kurumun başında Engin Akçakoca’nın olduğunu ifade ederek, "Akçakoca, arkadaşları ile birlikte var gücüyle çalışıyor. Fakat bu çalışmaya herkes uyum sağlayamıyor. Mesela, h l bir başkan yardımcısı seçilemedi. Hangi bankalar Fona ayrılacak, hangi bankalar iyileşecek, bu konularda yeterince süratli ve tatmin edici sonuçlar henüz alınamıyor" dedi. 
     Ecevit, özerk kuruluşların, özerkliği zedelememek koşuluyla gözden geçirilmesi gerektiğini de bildirdi. 
     
Piyasa siyasetten nem kapıyor’      Ecevit, bir hükümet üyesinin, muhalefet ya da iktidardan önde gelen bir politikacının, toplumda tedirginlik uyandıracak, bir kelime kullanması halinde, ekonomide birtakım şeylerin yerinden oynadığını söyledi. Başbakanın hastalanması yüzünden ekonomide bunalım belirtisinin ortaya çıkmasının da kabul edilemeyeceğini belirten Ecevit şöyle dedi "Sadece benim hastalığımdan değil, yapısal nedenlerden kaynaklanan sorunlar var. Kamuoyumuz, ekonomi, finans ile ilgili konularda çok çabuk paniğe kapılıyor. Bu paniğe kapılışı istismar eden çevreler var. Bunların üstesinden bir an önce gelmeliyiz." 
     



 EKONOMİ 






















</TEXT>
</DOC>
