<DOC>
<DOCNO> 78827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/yazar/cemal.html </URL>
<DATE> 2002/04/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ecevit'li DSP seçimde ne yapar 
</HEADLINE>
<TEXT>

     Ecevit seçimlerde ne yapar Bir ya da en geç bir buçuk yıl sonra Ecevit'li DSP seçim sandığından çıkabilir mi 
     Yoksa 1999'da Baykal'lı CHP'nin başına geleni bu kez DSP yaşar mı Yani yüzde 10 barajına takılıp, parlamento dışı kalabilir mi 
     Ne dersiniz 
     Seçim araştırmalarında DSP'nin seyri kötü. Yüzde 10 barajının altında, genellikle yüzde 3'lerde, 4'lerde. Değişik kuruluşlarca yürütülen araştırmaların tümünde DSP fotoğrafı parlak değil. 
     Anadolu'nun nabzı da kötü 
     Son milletvekili seçimlerinde Ecevit'in kalesi olan yerlerden gelen haberler, DSP'ye dönük oy protestonun şimdilik büyüdüğüne işaret ediyor. Ekonomik kriz ve kemer sıkma politikalarının yol açtığı kaçınılmaz bir durum... 
     Bu böyle devam eder mi 
     Yoksa seçime kadar değişir mi 
     Değişebilir. 
     Özellikle Türkiye gibi bir ülkede siyaset açısından bir ya da bir buçuk yıl çok uzun bir süre sayılıyor. Örneğin 1999 genel seçimlerinden önce hiç hesapta olmayan çarpıcı bir olay yaşanmıştı. 
     Herhalde unutmadınız. 
     Ecevit azınlık hükümetinin başı olarak iktidar koltuğunda otururken Öcalan yakalanmış, Türkiye'ye postalanmıştı. Bu olay, DSP'nin seçimi birinci olarak göğüslemesinde önemli rol oynamıştı. 
     Türkiye sürprizleri sever 
     Onun için DSP yine yükselişe geçebilir. Ama nereye kadar Ve hangi koşullarda Kolay değil bu soruların yanıtları. 
     İki ihtimal var 
     1 Ecevit'in hiçbir şey olmamış gibi, DSP'nin başında seçimlere gitmesi... 
     2 Ya da kendisini tepeye, onursal başkanlığa çekerek, seçimlerden sonra kendisinin artık başbakan olmayacağını, eğer DSP seçimleri kazanırsa, kendi başbakan adayının şu şahıs olduğunu açıklaması... 
     Ecevit bu ikinci şıkkı yapar mı 
     Yaparsa, o şahıs kim olur 
     Ve DSP'yi bu formül kurtarır mı 
     DSP milletvekillerinin kafası karışık. Bir dahaki seçimde Ecevit kendilerini yeniden Meclis'e getirebilir mi sorusu kafalarını burgaç gibi ufak ufak oymaya başlamış çünkü... 
     Haksız sayılmazlar. 
     Seçim zamanı yaklaşırken her milletvekili 'seçim ateşi'ne tutulur. Bir daha gelip gelemeyeceğini düşünür. 
     Bu süreç şimdi işliyor. 
     DSP'li milletvekilleri de bir daha nasıl seçileceklerinin hesabına ister istemez dalmış durumdalar. Ecevit'le bu işin bir daha olabileceğine ihtimal verenlerin sayısı çoğunluk mu, bilemiyorum. 
     Ama bir nokta kesin 
     DSP Grubu'nda iyimserlik havası esmiyor. Ecevit eğer hiçbir şey olmamış gibi, partisinin başında yine seçime gider, başbakanlığa yine adaylığını koyarsa, DSP'nin baraja takılma ihtimalinin ciddiyeti kulaklara çalınıyor. Bir de kulaklara çalınan isimler var 
     Kemal Derviş, İsmail Cem. 
     Ecevit eğer partide kendisini onursal başkanlığa çeker, seçimlere başbakan adayı olarak böyle bir isimle giderse, DSP yeniden yükselişe geçebilir diyenlerin sesi DSP kulisinde duyuluyor. 
     Bu sese kulak verir mi Ecevit 
     Sürpriz yapabilir mi 
     Bu sorunun karşılığını yalnız DSP milletvekilleri değil, hiç kuşkum yok, Baykal'lı CHP de merak ediyor. 
     Seçim araştırmalarında CHP, DSP'ye göre daha iyi. Genellikle yüzde 10 barajının az üstünde seyrediyor. Ama güçlü bir rüzgar yakaladığını söylemek güç. 
     Baykal'lı CHP de bir başka yazı konusu... 
     
     







Kürt ve İslam 


"Söylemeye gerek yok, insanlık salak biraz" 


Beypazarı’ndan 


Hortum işleri 


Internet neden bizi korkutuyor 


Ecevit'li DSP seçimde ne yapar 


Liderin ayakları 


Hangisi yalan söylüyor DİE mi, MEB mi 


Çırpınırdı kurlar... 


Geometri, evren, Tanrı 


Tepkide ölçü... 


Hırsız var’ demeden önce düşünmek şart 


TOBB’da denge hesabı 


Yok mudur durduracak bu futbol kepazeliğini 


Dedikodu tatlı şeydir... 


Beyoğlu'nun sinema ile artan büyüsü 


Filistin Muhalefetin ölüm dili 


Önümüzdeki günler zor 


ABD’de paranın yumuşağı da var serti de 


</TEXT>
</DOC>
