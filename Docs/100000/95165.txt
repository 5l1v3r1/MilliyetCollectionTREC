<DOC>
<DOCNO> 95165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sontur20.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'li muhalif 9'lar Derviş'i yanlarına çekmeye çalışıyor... 
</HEADLINE>
<TEXT>

     DSP'de "Dokuzlar" olarak bilinen milletvekilleri, Devlet Bakanı Kemal Derviş'i ikna için yoğun çaba sarfetti. 
     Kemal Derviş, bugün ilk olarak 9'lar olarak bilinen DSP'li muhaliflerle biraraya geldi. Bu görüşmenin ardından Başbakan Ecevit'in talebi üzerine DSP'li 9'lar Başbakanlık konutuna çıkarak Eecevit'e son gelişmelerle ilgili değerlendirmelerini ilettiler. DSP'li milletvekilerinin Başbakanlık resmi konutundan ayrılmasının ardından Devlet Bakanı Devriş, saat 12.55'de konuta geldi. Derviş, Başbakan Ecevit ile 20 dakika süren görüşmesinin ardından hiç bir açıklama yapmadan konuttan ayrıldı. 
     Devlet Bakanı Kemal Derviş DSP'li "Dokuzlar"la sabah Hazine Müsteşarlığı'nda yaklaşık bir saat görüştü. 
     Görüşmeden sonra DSP'li Emin Karaa "tarihi görevlerini" yaptıklarını belirterek, "Sayın Derviş'e olanı biteni, olması gerekeni anlattık. Çalışmalarımız sürecek" dedi. 
     Dokuzlar Derviş ile görüşmelerinin ardından Başbakan Ecevit'le görüşmek üzere Başbakanlık Konutu'na çıktılar. 
     Ecevit'in isteği üzerine yapılan ve yaklaşık 45 dakika süren görüşmeden sonra kısa bir açıklama yapan Uluç Gürkan, "Son gelişmelerle ve bugünkü durumla ilgili değerlendirmelerimizi Sayın Başbakan'a aktardık. Takdir kendilerinin" dedi. 
     Gürkan, soruları yanıtlamazken, yalnızca, Cengiz Güleç, "Olağanüstü kongreden daha önemli şeyler var" demekle yetindi. 
     Bu görüşmenin ardından Devlet bakanı Kemal Derviş Hazine Müsteşarlığı'ndan ayrılarak Başbakanlık konutuna geçti. Başbakan Ecevit'le 20 dakika kadar görüşen Derviş bir açıklama yapmadan Başbakanlık Konutundan ayrıldı. 
     "Dokuzlar"ın, Hüsamettin Özkan'ın istifasının ardından DSP'den ayrılanla birlikte "yeni oluşum" içinde yer alacağı belirtilen Kemal Derviş'i iknası için çaba sarfettikleri belirtildi. Dokuzlar'ın Derviş'e, "yeni oluşumun çabalarının Türkiye'ye ciddi zarar vereceğini" söyledikleri ve kendisini DSP içinde birlikte hareket etmeye davet ettikleri öğrenildi. 
     Dokuzlar'ın, İsmail Cem'le de görüşmek için girişimde bulundukları ancak sonuç alınamadığı belirtildi. 
     





</TEXT>
</DOC>
