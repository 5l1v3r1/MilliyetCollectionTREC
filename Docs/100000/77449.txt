<DOC>
<DOCNO> 77449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/ekonomi/eko10.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar bonoya hücum etti 
</HEADLINE>
<TEXT>

Vade bir yıl olmasına karşın bonoya 3.9 katrilyon liralık teklif geldi. Hazine 1.5 katrilyon piyasaya, 100 trilyon kamuya net satış yaptı 
     EKONOMİ SERVİSİ 

     Hazine’nin dün açtığı 364 gün vadeli bono ihalesine bankalardan yoğun talep yaşandı. Bonoya nominal 3.9 katrilyon liralık teklif gelirken Hazine 2 katrilyon 398 trilyon liralık satış gerçekleştirdi. 
     Hazine, bu yıl ikinci kez düzenlediği 1 yıl vadeli bono ihalesinde dün yüzde 58 maliyetle net 1 katrilyon 517.6 trilyon liralık satış yaptı. Dövizde bir süredir istikrarın yakalanması, bono faizlerinin de düşmesiyle oluşan getiri nedeniyle bonoya toplam 3 katrilyon 847 trilyonluk teklif geldi. 
     İhale k ğıdından kamuya da net 100, faiziyle birlikte 158 trilyon liralık satış yapıldı. Böylece Hazine dün kamu ve piyasadan 1 katrilyon 617 trilyon net, 2 katrilyon 555 trilyon liralık nominal satış gerçekleştirdi. Bononun faiz yükü ise 938 trilyon lira olarak hesaplandı. 
     5 Şubat’ta yaptığı bir yıl vadeli bono ihalesinde yıllık yüzde 69.54 maliyetle borçlanan Hazine dünkü ihalede maliyetini 11.5 puan düşürdü ve faizi yüzde 58’e çekti. Bono 364 gün vadeli olduğundan basit ve dönemsel getirisi de yüzde 58 gerçekleşti. 
     
     Piyasaya ödeme yok 
     Piyasaya bu hafta bir ödemesi olmayan Hazine’nin bugün kamu kuruluşlarına 628.6 trilyon, fon bankalarına da 22.8 trilyon liralık ödemesi bulunuyor. Hazine ayrıca bugün 54.1 milyon dolar 71.4 trilyon lira , yarın da 130 milyon dolar 171.6 trilyon lira dış borç ödemesi yapacak. 
     
İhaleye ilgi yüksek İhale tarihi 9 Nisan 2002 İtfa tarihi 9 Nisan 2003 Teklif tutarı 3.9 katrilyon Nominal satış 2.4 katrilyon Net satış 1.5 katrilyon Kamuya net satış 100 trilyon Bileşik faiz Yüzde 58 Dönemsel getiri Yüzde 58      
     



 EKONOMİ 


















</TEXT>
</DOC>
