<DOC>
<DOCNO> 82289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sontur21.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan Muhtarlar Derneği Divan Başkanı ile tartıştı 
</HEADLINE>
<TEXT>

     AK Parti Genel Başkanı Recep Tayyip Erdoğan, Türkiye Muhtarlar Derneği Genel Kurulu'nda, konuşmasını kısa tutması için uyarıda bulunan Divan Başkanı Fethi Aytaç ile tartıştı. 
     Erdoğan, Ulus'taki Yüzüncü Yıl Kültür Merkezi'nde yapılan Genel Kurul'da, konuşmasına, yerel yönetimlerin önemini vurgulayarak başladı. 
     Demokrasinin gelişmesindeki en ciddi kurumun yerel yönetimler olduğunu, ancak muhtarlık müessesesinin kurumsallaşamadığını dile getiren Erdoğan, muhtarların da ''bağımsız siyasetçiler'' olduğunu söyledi. 
     Son dönemde Türkiye'de siyasete ve siyasetçiye güven kalmadığını anlatan Erdoğan, ''Neden güven duyulmuyor Çünkü, siyasetçiler birbirlerine çelme takmakla meşguldürler'' dedi. 
     Muhtarlığın kurumsallaşması için birlik ve bütünlük içinde hareket edilmesi gerektiğini anlatan Erdoğan, sözlerini sürdürürken, Divan Başkanı Fethi Aytaç tarafından, ''Lütfen, konuşmanızı toparlayın'' diye uyarıldı. 
     Konuşmasını bitirmek üzere olduğunu bildiren Erdoğan'a, muhtarların sorunlarıyla ilgili tespitlerini aktardığı konuşmasının son bölümünde, Divan Başkanı Aytaç tarafından tekrar uyarıda bulunuldu. Bunun üzerine Erdoğan, konuşmasını keserek ''Bu edebe mugayirdir aykırı '' dedi. Divan Başkanı da ''Sözünüz ayıptır. 
     Teessüf ederim'' karşılığını verdi. 
     Tartışmanın ardından Erdoğan, salondakilere teşekkür ederek kürsüden indi. Bu sırada, salondakiler, ''Başbakan Tayip'' diye slogan attılar. Divan Başkanı'nı da protesto eden salondakiler, Erdoğan'a, Genel Kurul'dan ayrılana kadar sevgi gösterisinde bulundular. 
     





</TEXT>
</DOC>
