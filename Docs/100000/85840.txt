<DOC>
<DOCNO> 85840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/yazar/asik.html </URL>
<DATE> 2002/05/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çadır yaşamı... 
</HEADLINE>
<TEXT>

     Hamidiye Kaynak Suyu 26 Mayıs’ta 100 yaşına basıyor. Sultan 2. Abdülhamit’in talimatıyla Hendesei Mülkiye’de İTÜ Su Mühendisliği Hocası Hulusi Bey tarafından projesi hazırlanan Hamidiye Suyu 26 Mayıs 1902’de İstanbulluların hizmetine girmişti. 
     İlk yıllarında şehirde 126 çeşmeden Hamidiye Suyu akıyordu. Bugün 12 tanesi faal durumda bulunuyor. 
     Önceki gün İstanbul Belediye Başkanı Ali Müfit Gürtuna, Çubuklu Hıdiv Kasrı’nda Hamidiye’nin 100. Yılı töreninde konuşurken eski dönemleri anlattı 
     - Selçuklu ve Osmanlı şehir kültürü çok gelişmişti. Bir letafet ve zarafet temsilcisi haline gelmişti 
     Bu güzel saptamaların Gürtuna’nın temsil ettiği siyasi anlayışla olan bağlantısı için konuşma yapılan yerin 50 metre ilerisine gitmek yeterliydi. Hıdiv Kasrı’nın bahçesine göçer köylülüğün simgesi olan "kıl çadırödan bir kahve kurulmuştu. Çadıra cami gibi ayakkabılar çıkartılarak giriliyordu. Bir de "mizah unsuru" eklenmişti İsteyene galoş da veriliyordu 
     Selçuklular ve Osmanlılar yarattıkları zarafet ve letafetin "kıl çadırcıların" eline geçtiğini görseler herhalde kahırlarından ölürlerdi 
     
     Evet veya hayır diye yanıtlanabilen sorular çoğunlukla ilginç değildir. 
     Julien Green 

     
Günün fıkrası...      Kemal Derviş’e demişler ki - Erken seçim filan diyorsun ama bir partin bile yok. Sahi yarın öbür gün bir baskın seçim yapılsa ne yapacaksın Yani ortada mı kalacaksın 
     Derviş, gülmüş 
     - Siz öyle sanın... Benim partim çoktan hazır. Hem de öyle bir parti ki, ezici çoğunlukla iktidar olacak. 
     - Yaaa... Hangi partiymiş bu 
     - Hiçbiri Partisi ... 
     Can Ozan 
     
     İnsanlara yapılacak en büyük iyilik, onlara akıllarını kullanmayı öğretmektir. 
     Molliere 

Havalimanında...      Vatandaş Ali Bey, Dubai’den İstanbul’a geliyor, transit olarak Adana’ya geçecek... Ancak 6 polis kontrol noktasının hepsinde kuyruk var. Önden geçmek istiyor. İzin verilmiyor. Adana uçağı kaçıyor. İkinci uçak için tam 8 saat alanda bekliyorlar. Ağır hasta kardeşine yetişmek için yurtdışından gelen bir hanım da beklerken akrabasının ölüm haberini alıyor. Okurumuz soruyor 
     - 6 adet kontrol noktasının bir tanesi acil yolculara ayrılamaz mı 
     Ayrıca eskiden iki uçak arasında vakit yoksa bir uçağın yolcusu kapıdan alınıp diğerine bindirilirdi. Bu usul neden kalktı 
     
     Tayyip Erdoğan "1 milyon dolarım yok. Lafın gelişi öyle söyledim" demiş. 
     Doğrudur. Daha fazla olması lazım... 
     Haldun Ertem. 

     
Veliaht adayı      Maalesef arkadaşlarımızdan birçoğu kendilerine yeterince tanıtamadılar. Bunlara bu fırsatı vermemiz gerekir." 
     Başhasta, pardon Başbakan Bülent Ecevit, geçtiğimiz hafta veliaht adaylarının tahminlerin aksine tanınmamış bir isim olabileceğini bu sözlerle açıklayınca herkesi aldı bir merak bu tanınmamış isim kim ya da kimler olabilir Sorunun yanıtını siz de merak ediyorsanız, buyrun "Tanınmamış gazeteci" Fahrettin Fidan’ın duyumlarına... 
     Mahmut Kesinlikle tanınmamış bir isim. O kadar ki, babası bile, "Benim böyle bir evladım yok, ben böyle birini tanımıyorum" diyor. İşsiz - güçsüz, ipsiz - sapsız. 36 yaşında, çevresine göre değil ama kendisine göre aklı tamamen başında. 
     Hicabi Tam bir televizyon manyağı. Ekranda Ecevitler’i görünce yüzü birden tuhaflaşıyor, hırıltılı sesler çıkarmaya, ağlamaya başlıyor. Hicabi’in en sevdiği kişi Bülent - Rahşan çiftinden sonra Bir Demet Tiyatro’daki Mükremin Abi. Kendi ifadesine göre bütün benliğiyle "Aile"ye tabi. 
     Hıdır Tedavisi mümkün alkolik, tedavi kabul etmez "Karoğlankolik. Bülent Bey’in kaburgasını kırdığını öğrenince önce kafayı kırdı, bilahare 4 numaralı kaburgayı... 5 ve 6 numaralı kırıklar merdaneyle kendisini sakinleştirmeye çalışan karısının eseri, Bülent - 1, Bülent - 2, Bülent - 3 çocuklarının adları, kendi söylemiyle, "Hayattaki en büyük üç eseri"... Kendini bildi bileli demokratik solda, 4. çocuk yolda. Karısı bir daha "kürtaj" lafı ederse yemin etti oyacak, kararı kesin, cinsiyeti ne olursa olsun 4’üncünün adını Rahşan -1 koyacak. 
     
     







Çağdaşlaşma 


"Annene sor bakalım, ateşimi geçirecek bir ev ilacı biliyor mu " 


Çadır yaşamı... 


AB düğümü 


Manisa denenmemişi deneyecek mi 


Çankaya - AB hattı 


İnönü Üniversitesi kabuk değiştiriyor 


Japonlar bankacılıkta küme düştü 


Liderler arasında uyum yeter mi 


Cannes ellerinde sazım çalınır 


Komplo skandalında neler oluyor 


"Ararat" filmi ve şehit tıbbiyeliler 


Sezer’den AB zirvesi 


Bir koltukta 50 yıl 


Sizde "vatan haini" bir hal var 


İstikrarsızlık risk primi’ni yükseltir 


</TEXT>
</DOC>
