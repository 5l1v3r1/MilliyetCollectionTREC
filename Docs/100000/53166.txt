<DOC>
<DOCNO> 53166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/spor/ybas.html </URL>
<DATE> 2001/11/20/ </DATE>
<TIME>  </TIME>
<AUTHOR> TAMER BAĞLAN  </AUTHOR>
<HEADLINE>
BÜLENT KORKMAZ, VURUR 
</HEADLINE>
<TEXT>

Ne Rüştü klasiği ne Sergen resitali ne de Sertan’ın asistleri. Bu haftanın en kaydadeğeri, Bülent in 50 metrelik plasesiydi. Sarnat, Krakov’dan kalkar gelir miydi, daha ikinci maçında böyle bir gole muhatap olacağını bilseydi 
     TAMER BAĞLAN 

     yıl sonra Dünya Kupası Finalleri’ne katılmaya hak kazanan Türk Futbolu’nun, Avrupa’ya açılan kapısı Galatasaray rahat ve farklı bir galibiyetle zirvedeki yerini korudu. Ne var ki, farkı yaratan Sarı - Kırmızılılar’ın iyi futbolu değil, rakiplerinin kötü oyunuydu. Maçtan sonra, ne "Şu Cim Bom’u yeneyim de havam batsın" niyetiyle cümbür cemaat rakibinin üzerine gidip savunmada kabak çiçeği gibi açılan Vural’ın Diyarbakırspor’u ne de sahanın yıldızı Sergen, en çok Bülent Korkmaz’ın 50 metrelik golü konuşuluyordu. Kaptan’ın uzun menzilli atışına diyeceğimiz yok ama, açıl susam açıl’ taktiğine kendini kaptıran çiçeği burnunda Sarnat’ın da golde payı büyük oldu 
     
     Arıca abartınca... 
     Bir lig maçında, Kadıköy’de en son Gençlerbirliği’ne puan kaptıran Fenerbahçe’nin, kendisine ters gelen bu rakibe karşı seriye devam edip edemeyeceği haftanın merak konusuydu. Denizli’nin 6 asının yokluğunda, Sarı - Lacivertliler’in zorlanabileceği tahmin ediliyordu ancak, Gençler’in yeni hocası Arıca’nın savunmayı bu kadar abartması herkes için sürpriz oldu. Birkaç pozisyon dışında, karşılaşma orta saha ile Başkent ekibinin ceza sahası arasında oynandı, durdu. 25 bin taraftar, Rüştü gibi bir kaleci, kazanmayı arzulayan bir takım, öncelikle gol yememeyi düşünen bir rakip 24. Kadıköy galası ve üst üste 6. galibiyet. Olacağı buydu... 
     
     Hatırlar mısın bilmem 
     Fevzi’nin Yeni bir’ alternatifi Myhre’nin siftah maçında, Daum tribüne çıktıktan sonra farkın gelmesi dedikodulara neden oluyor, Alman teknik adam da "Oradan oyun daha iyi okunuyor" sözleriyle sanki bunları doğruluyordu. Kartal Nihat ve Stavrum ile uçarken sahanın yıldızı bitiriciler değil, yaratıcı oldu. Sertan üç asistiyle adeta Daum’a seranat yapıyordu "Hatırlar mısın bilmem, hani bir zamanlar... Ne kadar severdin, beni ne kadar ". 
     
     Hakemler, hakemlerimiz... 
     Dört haftadır yenilen İstanbulspor ile üç maçtır kazanamayan Trabzonspor bu hafta yine mutsuzları oynuyordu. İşin ilginç yönü, her ikisi de haftalardır demir attıkları yerlerini korudu. Bu noktada, Trabzonlulara bir kez daha hatırlatma yapmakta yarar var Düşme hatının dört puan üzerinde durdukları yer tehlike dolu. Bir kazanıp bir kaybeden Kocaeli-spor basamakları ağır ağır çıkarken haftanın en mutlu takımı şüphesiz ki, tam yedi maç sonra üç puana ulaşan Yimpaş Yozgatspor’du. Bursaspor’un galibiyet serisine "Dur " diyen Denizlispor’un üst üste dördüncü kez berabere kalması, Göztepe ve Çaykur Rizespor’un ise yedi karşılaşmadır kazanamıyor olması 12. haftanın diğer notları oldu. Sanmayın ki, hakemler unutuldu... Hatalarıyla sıkça konu ettiğimiz ve yakaladık mı alabildiğine eleştirdiğimiz hakemler bu kez başarılı yönetimleriyle, yazının en altına da olsa, gündemin tepesine oturdu. Doğrusu eleştirmekten bıkmıştık. Bu pek de iyi oldu.. 
     



 SPOR 






















</TEXT>
</DOC>
