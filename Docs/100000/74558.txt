<DOC>
<DOCNO> 74558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sontur14.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak aşk, grup seks, internet ve bir cinayet öyküsü.... 
</HEADLINE>
<TEXT>

     Manisa'nın Salihli İlçesi'nde, 3 gün önce, bilgisayarı başında bıçaklanarak öldürülen Tedaş Memuru Hüseyin Yıldız'ın 40 katil zanılıları, eşi ve sevgilisi çıktı. 
     Alınan bilgiye göre, cinayeti soruşturan Salihli İlçe Emniyet Müdürlüğü ekipleri, maktulun eşi Ulviye Yıldız'ı gözaltına alırken, evde bulunan bilgisayar ve CD'leri de incelemeye başladılar. 
     Önce çelişkili ifadeler veren Ulviye Yıldız 35 , daha sonra suçunu itiraf etti. İnternet aracılığı 3 ay önce İzmir'de oturan Mustafa Eviş'le tanıştığını, ardından da sık sık Salihli'de buluştuklarını anlattı. 
     
     SEVGİLİSİYLE CİNAYET PLANI YAPMIŞLAR 
     Ulviye Yıldız, cinayetin işlendiği geceyi de şöyle anlattı 
     '' Mustafa ile tanıştıktan sonra evimde 9-10 kez beraber oldum. 
     Olay günü de Salihli Devlet Hastanesi'nin bahçesinde buluşarak cinayetin planını yaptık. Gece geç saatte sevgilimi eve aldım. Çok alkol alan kocam, bilgisayarının başındaydı. Mustafa, önce 17 yıllık kocamın başına teflon tava ile vurdu, sonra da üç yerinden bıçakladı ve, daha sonra evden çıktı. Ben de, hiç haberim yokmuş gibi davranarak üst katta oturan kayınvalideme durumu anlattım.'' Eşinin bazı sapık davranışlarının da bulunduğunu öne süren Ulviye Yıldız, '' Bunlar bilgisayar alındıktan sonra arttı. Zaman zaman internet aracılığı ile tanıtştığımız evli kişileri eve davet ediyor, toplu seks yapıyorduk. Bunları kocamın zoru ile yapıyordum, ancak bu tür sapıklıklardan bıkmıştım. Bunlardan kendimi kurtarmak için internetten üç ay önce tanıştığım Mustafa Eviş ile ilişki kurdum. 
     Hatta daha sonra kocamın da internetten Mustafa ile tanıştığını ve Salihli'de yemek yediklerini de öğrendim. Çok pişmanım.'' Mustafa Eviş de, sevgilisinin ifadesini doğrulayarak, '' 5 yıllık evliyim ve 2 çocuğum var. Eşi evde olmadığı zaman sevgilimle buluşuyorduk. Böyle olsun istemezdim. Ben de pişmanım'' dedi. 
     
     TUTUKLANDILAR 
     Ulviye Yıldız ve Mustafa Eviş, emniyetteki işlemlerinin ardından Salihli Cumhuriyet Başsavcılığı'na sevk edildi. Nöbetçi Mahkeme'ye çıkarılan sanıklar, tutuklanarak cezaevine konuldular. 
     






</TEXT>
</DOC>
