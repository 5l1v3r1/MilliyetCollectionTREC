<DOC>
<DOCNO> 93447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sondun06.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon'dan bilgisayar oyunlu ordu propagandası 
</HEADLINE>
<TEXT>

     Amerikan Savunma Bakanlığı Pentagon, gençleri orduya katılmaya teşvik ve ordunun nasıl işlediğini göstermek amacıyla iki ayrı video oyununu bedava olarak piyasaya sürmeye hazırlanıyor. 
     The Washington Post gazetesinin haberine göre, ABD'nin bağımsızlık günü olan 4 Temmuz'da ilki ortaya çıkarılacak olan bilgisayar oyunları, www.americasarmy.com adresinden yüklenebilecek. 
     İlk oyunda, orduya yeni katılan kişi rolündeki oyuncunun, teröristlere karşı siber ortamdaki mücadelesi konu ediliyor. Gazete, bilgisayar oyunlarının eğlendirmek kadar, orduya katılmaya hazırlananlar için eğitici olmasının da tasarlandığını yazdı. 
     Oyunda, temel eğitimden geçen askerler, 10 görevi yerine getirmek için savaşıyor. Bu görevlerden birinde, Alaska'daki bir boru hattının korunması gerekiyor. Oyunların hazırlanmasında çalışan görevlilerin, 19 bölgedeki askerlerle görüşmede bulunduğu, tanklardan örme duvarlara 
     kadar her şeyin resmini çektiği belirtildi. 
     Piyasaya Eylül'de çıkacak ''Soldier'' Asker adlı oyun da rütbe kazanarak yükselmeyi anlatıyor. 
     Washington Post, oyunların geliştirilmesi için iki yılda 6.3 milyon dolar harcandığını da yazdı. Pentagon, internet sitesinden yüklenebilen oyunları ayrıca popüler dergilerle birlikte armağan olarak dağıtmayı da planlıyor. 
     





</TEXT>
</DOC>
