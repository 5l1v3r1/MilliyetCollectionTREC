<DOC>
<DOCNO> 56673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sontur07.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir yağışlı hava geliyor 
</HEADLINE>
<TEXT>

     Türkiye yarın Orta Akdeniz üzerinden gelen yağışlı havanın etkisine girecek. Sağanak yağışlar özellikle Doğu Akdeniz'de etkili olacak. 
     Devlet Meteoroloji İşleri Genel Müdürlüğü'nden yapılan ''Meteorolojik Uyarı''ya göre, Orta Akdeniz üzerinden gelen yağışlı hava yarın güney, iç ve doğu bölgelerde, 13 Aralık Perşembe ve 14 Aralık Cuma günü yurdun büyük bir bölümünde görülecek. 
     Yağışlar genellikle yağmur ve sağanak, kuzey ve iç kesimlerde ise yer yer karla karışık yağmur ve kar şeklinde olacak. 
     Sağanak yağışların özellikle Doğu Akdeniz'de etkili olacağı tahmin ediliyor. 
     Soğuk hava, yurdun kuzeybatı kesimlerinde etkisini sürdürürken, hava sıcaklığı güney ve doğu bölgelerde normalleri civarında olacak. 
     Doğu Akdeniz'de beklenen etkili sağanak yağış, kuzey ve iç kesimlerde görülecek kar yağışı nedeniyle ilgililerin ve vatandaşların tedbirli olmaları istendi. 
     






</TEXT>
</DOC>
