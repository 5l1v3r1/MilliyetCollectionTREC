<DOC>
<DOCNO> 56851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sonspo17.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor yönetiminden Fenerbahçe'ye ''bilet fiyatı'' tepkisi.. 
</HEADLINE>
<TEXT>

     Bursaspor yönetimi, Fenerbahçe Kulübü'nün, 14 Aralık Cuma akşamı oynanacak maçın bilet fiyatını 50 milyon lira olarak belirlenmesine tepki gösterdi, Bursaspor yöneticisi Salih Kesmez, Şükrü Saraçoğlu Stadı'nda oynayacakları zorlu maç öncesi sarı-lacivertli kulübün kendilerinden istediği bilet fiyatını çok abartılı bulduklarını söyledi. 
     Kulüp başkanı Erdoğan Bilenser'in, Fenerbahçe Kulübü Başkanı Aziz Yıldırım'dan bilet fiyatlarında indirim yapılmasını isteyeceğini belirten Kesmez, ''Bize göre bilet fiyatı 2-3 milyon civarında olmalı. 
     Bunun üzerini kabul edemeyiz'' dedi. 
     Kesmez, Fenerbahçe'nin indirimi kabul etmemesi halinde anlaşma yoluna gideceklerini anlatarak, ''Başkanımız Erdoğan Bilenser, inidirim talebinin kabul edilmemesi halinde Aziz Yıldırım'a Siz bize 500 ücretsiz bilet verin. Biz de size ikinci yarı Bursa'da oynanacak maç için aynı miktarda ücretsiz bilet veririz önerisini sunacak'' diye konuştu. 
     






</TEXT>
</DOC>
