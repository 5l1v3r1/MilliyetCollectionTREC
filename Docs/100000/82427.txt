<DOC>
<DOCNO> 82427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sonspo03.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo'yu ağlatan sonuç Juventus İtalya şampiyonu 
</HEADLINE>
<TEXT>

     Son haftaya kadar 3 takımın birden şampiyonluk yarışında olduğu İtalya Serie A'da ipi Juventus göğüsledi. Son haftaya girilirken Inter'in 69, Juventus'un 68, Roma'nın ise 67 puanı vardı. Inter'e şampiyonluk için galibiyet gerekiyordu. 
     Lider Inter Lazio, Juventus Udinese Roma ise Torino deplasmanına çıktılar. 
     Lejyonerlerimiz Okan ve Emre'yi de kadrosunda bulunduran Inter Lazio deplasmanında 4-2 kaybederek puan alamadı. Ve 69 puanla 3. sıraya indi. 
     Udinese'yi deplasmanda 2-0'lık bir skor ile yenen Juventus ise son haftada Inter'i geçerek şampiyon oldu. 
     Deplasmanda Torino'yu ile 1-0 yenen Roma ise Inter'i de geçerek ligi 2. sırada tamamladı. 
     
     Maçlardan notlar 

     Inter'de futbolcumuz Emre 73. dakikada Christian Zanetti'nin yerine oyuna girdi ve vasat bir oyun ortaya koydu. 
     Lazio Inter maçının karşılaşmanın sonlarında yerini Kallon'a bırakan Ronaldo yedek kulübesinde hüngür hüngür ağladı. 
     Udinese Juventus maçında iki takım taraftarları arasında tribünlerde çıkan olayları güvenlik güçleri güçlükle bastırdı. 
     Ezeli rakibi Roma'nın da şampiyonluk yarışında olmasından dolayı Lazio'lu taraftarlar takımlarının galibiyetine fazla sevinmemiş gözüktüler. Taraftarlar Lazio'nun attığı goller de bile tezahürat yapmadılar. 
     

     
</TEXT>
</DOC>
