<DOC>
<DOCNO> 71666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sonspo06.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant Antalyaspor maçına 24 kişilik kadro götürdü 
</HEADLINE>
<TEXT>

     Fenerbahçe, Antalyaspor ile yarın yapacağı Birinci Süper Futbol Ligi maçı için Antalya'ya umutlu gitti. 
     Sarı-lacivertliler, Galatasaray ile Beşiktaş arasında bu akşam yapılacak derbi maçın berabere bitmesi durumunda, Antalyaspor'u yenmeleri durumunda bu sezon ilk kez liderlik koltuğuna oturacak. 
     Teknik direktör Werner Lorant, sarı kart cezalısı Ümit Özat'ın yanı sıra, sakatlığı nedeniyle hafta başından beri antrenmanlara katılamayan Revivo'yu da Antalyaspor maçı kafilesine dahil etti. 
     İsrailli futbolcunun durumunun maç öncesi yapılacak kontrollerden sonra netlik kazanacağı bildirildi. 
     Bu arada Alman çalıştırıcı, Antalya deplasmanına ilk kez 24 futbolcu götürdü. Bundan önce kamp kadrosuna en fazla 20 oyuncu alan Alman teknik adam, kart cezalısı Ümit de dahil olmak üzere kadrodaki tüm oyuncuları Antalya'ya götürdü. 
     Fenerbahçe'nin, Antalyaspor karşısına, Rüştü, Fatih, Mert Meriç Deniz Uygar , Mirkoviç, Serhat, Lazetiç Johnson , Simao, Ogün, Abdullah, Rapaiç ve Andersson muhtemel 11'iyle çıkması bekleniyor. 
     Antalya Atatürk Stadı'nda saat 19.00'da başlayacak ve hakem Erol Ersoy'un yöneteceği maç, Digitürk Lig TV'den naklen yayınlanacak. 
     Öte yandan Antalya'da devre arası kampını gerçekleştirdiği Belek'teki Arcadia Merit Hotel'de konaklayacak olan sarı-lacivertlilerin bugün saat 16.30'da otel sahasında bir idman yapacakları bildirildi. 
     






</TEXT>
</DOC>
