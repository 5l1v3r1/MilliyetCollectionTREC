<DOC>
<DOCNO> 99899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/siyaset/siy05a.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakamlar Çiller’i yalanladı 
</HEADLINE>
<TEXT>

     SALİHA ÇOLAK Ankara 

     DYP lideri Tansu Çiller’in "AB’yi kuyudan çekip çıkardık" açıklamasının aksine, DYP’lilerin çoğu AB uyum paketinin en kritik maddeleri olan anadilde yayın ve öğretimle idam cezasının kaldırılmasıyla ilgili düzenlemelerin oylamasına katılmadı. 
     85 sandalyeli DYP’den 42 milletvekili anadilde yayın oylamasına, 54 milletvekili anadilde öğretim oylamasına, 42 milletvekili de idamın kaldırılması oylamasına katılmamayı tercih etti. Genel Başkan Recep Tayyip Erdoğan’ın destek açıklamasına rağmen 53 sandalyeli AKP’den 32 milletvekili anadilde öğretim maddesine oy vermedi. 46 sandalyeli SP’den de 29 milletvekili söz konusu maddede oy kullanmadı. AKP’den yalnızca 3 milletvekili idamın kaldırılmasını onaylarken, SP’den 22 milletvekili bu oylamaya katıldı. 
     Kritik üç maddenin oylamasında en disiplinli hareket eden partiler ise ANAP ve DSP oldu. 79 sandalyeli ANAP’ta anadilde yayın oylamasına sadece 14 milletvekili katılmadı. DSP’de ise bu sayı 9 oldu. AKP’den 28 milletvekili, 61 sandalyeli YTP’den ise 8 milletvekili bu maddeye oy vermedi. 
     Anadil kursu oylamasına ANAP’tan 16, DSP’den 14, SP’den 29, AKP’den 32, YTP’den 17 milletvekili katılmadı. İdam oylamasında ise ANAP sadece 5 fire verdi. DSP’den 10, SP’den 24, AKP’den 23, YTP’den 4 milletvekili oylamaya katılmadı. 
     
DYP marşını Çiller ve Emeç yazdı      DYP lideri Tansu Çiller, sözlerini ünlü piyanist Mehveş Emeç’le birlikte yazdığı "Doğru Yol Marşı"nı tanıttı. Müziğini de Emeç’in hazırladığı marşın Maslak Park Orman’daki tanıtımında konuşan Çiller, marşın bestecisi Emeç’e de teşekkür ederek, "Sayın Emeç bizi, Türkiye’yi ve demokrasiyi iyi anlamıştır" diye konuştu. 
     



 SİYASET 

















</TEXT>
</DOC>
