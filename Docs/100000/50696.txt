<DOC>
<DOCNO> 50696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sondun07.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa liderleri Londra zirvesinde biraraya geldi 
</HEADLINE>
<TEXT>

     Almanya, Fransa, İtalya, İspanya, Hollanda ile Avrupa Birliği'nin AB dönem başkanı Belçika'nın liderleri, bu akşam İngiltere Başbakanı Tony Blair'in başkent Londra'daki konutuna geldiler. 
     İngiliz başbakanlarının kullandığı Downing Sokak 10 Numaralı Konut'a TSİ 22.00 sularında yerel saatle 20.00 gelen Fransa Cumhurbaşkanı Jacques Chirac, Fransa Başbakanı Lionel Jospin ve Almanya Başbakanı Gerhard Schröder'in varışından az önce de, İspanya Başbakanı Jose Maria Aznar, İtalya Başbakanı Silvio Berlusconi, Avrupa Birliği'nin AB 6 aylık dönem başkanı Belçika'nın Başbakanı Guy Verhofstadt konuta ulaştılar. Hollanda Başbakanı Wim Kok biraz gecikti. 
     Liderler, ABD'nin 11 Eylül sabahı maruz kaldığı derin terör darbesi karşısında, bu terörün beyni olduğu düşünülen Suud asıllı Usame Bin Ladin ve onun örgütü El Kaide'yi koruyan Afganistan'daki Taliban rejimine karşı ABD'nin yürüttüğü askeri operasyonun nasıl geliştirileceği meselesini ele alıyorlar. 
     İngiliz başbakanlık sözcüsü, akşam yemeği toplantısının, tüm liderlerin fikir alışverişi ile terörle mücadelenin kendilerini aynı gün ve çizgiye getirmesi bakımından güzel bir fırsat olduğunu söyledi. 
     






</TEXT>
</DOC>
