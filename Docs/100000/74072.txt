<DOC>
<DOCNO> 74072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sontur12.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller'den Refahyol konusunda sürpriz açıklama 
</HEADLINE>
<TEXT>

     DYP Genel Başkanı Tansu Çiller, Refahyol'a ilişkin sürpriz bir açıklama yaparak Türkiye'yi AB'ye sokmak için üç ay istediğini, bunun da sonunda seçim için istifasının hazır olduğunu dönemin Cumhurbaşkanı Süleyman Demirel'e söylediğini açıkladı. 
     Tansu Çiller, TBMM'de Tarişbank'la ilişkin düzenlediği basın toplantısında, kapatılan RP ile koalisyon günlerini "dehşet dönemi" olarak nitelediğine ilişkin haberlerin anımsatılması üzerine, "Dehşet dönemi demedim, dehşet estirildi dedim" diye düzeltmede bulundu. Çiller, böyle bir tercihi kendiliklerinden yapmadıklarını kaydederken, "Hükümeti kuran aslında millet, netice itibarıyle o oyu vermiş birinci yapmış milletir. Milletin dediğinin de denenmesi gereği vardı" diye konuştu. Çiller, bu dönemde RP'den kaynaklanan sıkıntıları olduğunu belirtirken şunları kaydetti 
     "Netice itibariyle sayın Erbakan'ın istifa etmesini biz istedik. İstifa etmesini biz sağladık ve özellikle arkamızda bütün demokrasinin vazgeçilmez kuralı olan meclisin çoğunluğunu aldık. Türkiye o dönemde dört nala, AB için ilk 5 veya 8 ülke arasında müzakereleri başlatmaya gidiyordu. 
     Bütün Türkiye'den üç ay istedik. Nasıl gümrük birliğine soktuysak bunu da yapalım ve seçimlere gidelim. Bunun için istifa imzamın hazır olduğunu sayın Cumhurbaşkanımıza da ifade ettim, çıkardım gösterdim. Gerçekler budur, ne bir fazla ne bir eksiktir." 
     






</TEXT>
</DOC>
