<DOC>
<DOCNO> 77156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sonspo02.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan golle buluştu, İtalyan liginin üstü karışık... 
</HEADLINE>
<TEXT>

     Ligde kalma mücadelesi veren AC Parma, Udienese'yi 2-0 yenerek büyük ölçüde rahatladı. 
     Karşılaşmaya yedek koltuğunda başlayan Hakan Şükür, 63. dakikada Bonazzoli'nin yerine oyuna girdi. 73. dakikada Nakata daha sonra Di Vaio ile gerçekleşen bir kontraatakta topla buluşan Hakan Şükür, topa ayağının sağ dışıyla mükemmel vurarak kaleci Turci'nin bakışları arasında topu ağlara yolladı. Türk futbolcu böylece AC Parma formasıyla 3. golünü attı. 
     İtalya Birinci Futbol Ligi'nin 30. hafta maçlarında, şampiyonluk yarışı veren FC Inter yenilip, AS Roma berabere kalınca, FC Juventus, Perugia deplasmanını 4 golle geçerek yeniden umutlandı. 
     İlginç sonuçların alındığı bu haftada FC Inter, kendi sahasında Atalanta Bergamo'ya 2-1 yenildi. 3 puan farkla FC Juventus ve AS Roma'nın önünde lider olan FC Inter, kazanmak için herşeyi yaptığı maçta, Atalanta Bergamo'nun kontraataktan gelen gollerine boyun eğmek zorunda kaldı. 
     Lacivert-siyahlılarda Okan, kadroda olmasına karşın teknik direktör Hector Cuper tarafından şans tanınmadı. 
     Haftanın en sürpriz sonucunu ise İkinci Lig'e düşmeyi garantileyen Venezia ile deplasmanda 2-2 berabere AS Roma aldı. Maçın 85. 
     dakikasına 2-0 yenik giren AS Roma, 87. ve 90. dakikalarda Montella'nın penaltıdan attığı gollerle beraberliği kurtardı. AS Roma'ya verilen 2. penaltı ise tartışmalara yol açtı. FC Inter'in yenildiği haftada, AS Roma'nın büyük bir şansı kaçırması ve FC Juventus'un Trezeguet 9 , Del Piero 46 ve 62 , C.Zenoni 57 golleriyle galip gelmesiyle, 3 takım da şampiyonluk yarışını sürdürdü. Ligde 30. haftanın sonuçları şöyle Torino-FC Bologna 1-1 dün yapıldı , FC Inter-Atalanta Bergamo 1-2, Venezia-AS Roma 2-2, AC Parma-Udienese 1-0, Perugia-FC Juventus 0-4, Piacenza-AC Fiorentina 0-3, Chievo-AC Milan 1-1, Brescia-Verona 0-0, SS Lazio-Lecce Bu akşam TSİ 21.30'da başlayacak. Puan durumu FC Inter 62, AS Roma 60, FC Juventus 59, FC Bologna 49, AC Milan 48, Chievo 47, SS Lazio 41 1 maçı eksik , Torino 40, Atalanta Bergamo 40, AC Parma 37, Perugia 37, Piacenza 36, Verona 36, Brescia 43, Udinese 34, Lecce 27 1 maçı eksik , AC Fiorentina 22, Venezia 17. 
     

     
</TEXT>
</DOC>
