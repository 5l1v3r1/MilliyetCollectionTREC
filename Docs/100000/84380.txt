<DOC>
<DOCNO> 84380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sonspo06.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Sümer "Eylül ayında ayrılmamız en doğrusuydu.." 
</HEADLINE>
<TEXT>

     Trabzonspor Kulübü Başkanı Özkan Sümer, geçen yıl Eylül ayında kulübün ekonomik bakımdan çok zor günler geçirdiğini belirterek, ''Eylül ayında ayrılmamız bana göre en doğrusuydu'' dedi. 
     Bordo-mavili kulübün yönetim kurulunun dün akşam verdiği yemekte basın mensuplarının sorularını yanıtlayan başkan Sümer, Eylül ayında kulüpte çok ciddi ekonomik sıkışıklıklar yaşandığını ifade ederek, şunları söyledi 
     ''Olaylar boğazımıza sarılmaya başladı. Transferlerde bitmemişti. Oyuncu katma şansı halen daha vardı. O anda biz ayrılma kararı verseydik bana göre bu en doğru karardı. Bu ifadelerimi yönetimdeki bazı arkadaşlarım ilk kez duyuyor. Ama bu zorlukları aştıktan sonra, kopamadık. Çok zor dönemden geçtik. Bazı hamleler yaptık ve o hamlelerin iyi sonuç vereceği kanaati bende doğdu. Ardından iyi bir geleceğin olacağı yönünde ifadelerim oldu.'' Başkanlık görevinden daha önce istifa etmek istediğini de ifade eden Sümer, ''Yönetimdeki arkadaşlarımla toplantı düzendik. O doğrultuda, arkadaşlarımın aldığı devam etme kararına saygısızlık yapmak gibi bir düşünce içinde olmadım. Kendi fikrimi onlara aktardım, tartıştık, ancak o fikirde olmama rağmen, bu fikrimi uygulamadım'' diye konuştu. 
     Trabzonspor'da yerleşme gibi bir düşüncelerinin olmadığını da kaydeden Sümer, şöyle konuştu 
     ''Çoğu zannediyorki biz geldik buraya yerleştik. Trabzonspor hayrına olabilecek hiçbirşeye bizim karşı çıkmamız mümkün değil. İnsanlar ne yazıkki, gitsinler diyorlar. Ondan sonra ortaya çıkacakları düşünmüyorlar. Hiç istemediğim Trabzonspor sokakta kalacak ifadesi geçerli mi olacak Her fırsatta Trabzonspor'u büyük hedeflerine taşıyacak insan potansiyeli var. Onlara da çıkın ortaya dedim. En iyi biz yönetiriz anlayışı içinde değiliz.'' Sümer, görevde bulundukları süre içerisinde yönetim olarak yanlışlar yaptıklarını da ifade ederek, konuşmasını şöyle tamamladı. 
     ''Benim en çok sorgulanmam gereken şey teknik adamlılığımı etkin bir şekilde kullanmamam oldu. Geçen yıl oyuncuları oyladık. Tek adamlılık olsaydı, neden oyuncuları oylayalım Benim en güçlü olduğum yönümü bile arkadaşlarımla paylaştım. Transferde paylaşım hataları nedeniyle Salazar ve Markov konusunda hatalar yaptık. Zafer'i iyi bir ücrete geçen sezon başka bir takıma verebilirdik ancak onu bu yönde kullanamadık. Eğer kararları kendi başıma versem hem sonuç bakımından hem ekonomik olarak bu kayba uğramazdık.'' 
     





</TEXT>
</DOC>
