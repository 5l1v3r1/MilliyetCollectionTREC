<DOC>
<DOCNO> 85494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sonspo07.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de "triple double canavarı" Kidd de Nets'i kurtaramadı 93 - 86 
</HEADLINE>
<TEXT>

     ABD Profesyonel Basketbol Ligi NBA yarı finallerinde, Doğu Bölümü'nde Boston Celtics, New Jersey Nets'i deplasmanda 93-86 yenerek, 7 maçlık seride 1-1 eşitliği sağladı. 
     East Rutherford'daki maçta Boston Celtics'de, Antoine Walker, iyi bir şut yüzdesi tutturamamasına karşın 32'de 11 isabet- 26 sayı attı. Walker, ayrıca 11 ribaunt aldı. 20 şuttan yalnızca 3'ünü değerlendiren Paul Pierce da 18 sayıyla takımda en çok sayı kaydeden 2. oyuncu oldu. Pierce, 18 sayının 11'ini, 20 kez kullandığı serbest atışlardan elde etti. Pierce, ayrıca 14 ribaunt alarak Walker ile birlikte ''double-double'' yapan oyunculardan oldu. Tony Battie de 8 sayı, 12 ribaunt gerçekleştirdi. 
     Doğu Konferansı lideri Nets'de ise Jason Kidd 23 sayı, 16 ribaunt ve 10 asistle 3. maç üst üste ''triple-double'' yaptı. Skora, Kenyon Martin de 22 sayı ekledi. 
     2 takım arasındaki 3. maç, 26 Mayıs Pazar günü sabaha karşı Boston'da yapılacak. 
     Lige ise 2 günlük aradan sonra, 25 Mayıs Cumartesi günü sabaha karşı Batı Bölümü'nde Los Angeles'da Los Angeles Lakers-Sacramento Kings karşılaşmasıyla devam edilecek. Seride 2 takım arasında 1-1 eşitlik bulunuyor. 
     





</TEXT>
</DOC>
