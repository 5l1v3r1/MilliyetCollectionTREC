<DOC>
<DOCNO> 78771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/guncel/gun02.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayakçı’ koruma danışman çıktı 
</HEADLINE>
<TEXT>

Başbakanlığı döneminde Erbakan’ın ayaklarını bile yıkayan sivil koruma Akyüz, Meclis’in danışman kadrosundaymış... 
     SALİHA ÇOLAK Ankara 

     Kapatılan RP’nin siyasi yasaklı Genel Başkanı Necmettin Erbakan’ın sık sık olay çıkaran, son olarak da resmi korumaları dövdükleri için gözaltına alınıp serbest bırakılan sivil korumalarından Abdurrahman Akyüz’ün Meclis’te danışman olarak görev yaptığı ortaya çıktı. Halen 650 milyon lira maaş alan Akyüz, Erbakan’ın başbakanlığı döneminde Başbakanlık kadrosunda göreve başladı. Erbakan’ın başbakanlık görevinden ayrılmasının ardından Akyüz, Meclis’e "geçici görevli" olarak danışman kadrosuna girdi. Erbakan’ın partisi kapatıldı, siyasetten yasaklandı, ancak Hoca’ya "abdest alırken ayaklarını yıkayacak" kadar bağlı olan Akyüz’ün Meclis’teki görevi sürdü. 
     
     SP’li Erbaş kurtardı 
     Meclis’e hiç uğramayan, bu arada siyasi yasaklı Erbakan’a hizmet eden Akyüz, danışman olarak TBMM’den maaş almayı da sürdürdü. Meclis’te kalabilmesi için SP Van Milletvekili Fethullah Erbaş’ın danışmanı olarak sözleşmesi yapılan Akyüz, Meclis Başkanlığı’nın milletvekillerine tanıdığı, "danışman" seçme hakkından yararlanıyor. 
     
Akyüz gibi çok danışman var      Milletvekillerinin danışmanlarını nerede ve nasıl görevlendireceği konusunda bir sınırlama olmadığından Akyüz gibi Meclis’e uğramadan maaş almayı sürdüren çok sayıda danışman bulunduğu, TBMM Başkanlığı’nın ise bu soruna çözüm getiremediği belirtiliyor. Meclis’te açıktan atanan danışmanlar ile geçici görevli olarak gelenler 650 milyon lira ile 1 milyar lira arasında maaş alıyor. 
     



 GÜNCEL 




























</TEXT>
</DOC>
