<DOC>
<DOCNO> 54992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/spor/aspo.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom'a ipek gömlek 
</HEADLINE>
<TEXT>

Erzurumspor şokuyla sarsılan Galatasaray, dokuz kişi kalan İstanbulspor’u rahat geçti. Hakem Zafer Önder İpek yanlış kararları ile büyük tepki topladı 
     ALİ Sami Yen Stadı’ndaki olaylı mücadelede Galatasaray’ın galibiyetinden çok hakem Zafer Önder İpek’in gösterdiği kırmızı kartlar ön plana çıktı. Çok tartışılan kararlarla 30. dakikada Petkov’u, dört dakika sonra da Bushi’yi kırmızı kartla oyun dışı bırakan İpek’in, İstanbulspor lehine verdiği penaltı kararı da tartışmaya açıktı. 
     
     Galatasaray 4 İstanbulspor 1 
     
     HAKEMLER Zafer Önder İpek, Cengiz Akyüz, H.Osman Yavuz 
Galatasaray 1 Mondragon 7 5 Emre 8 35 Capone 6 11 Hasan Dk.40 8 3 Bülent Korkmaz 7 57 Hakan 8 15 Perez 7 13 Sergen Dk.60 6 12 Bülent Akın 7 20 Murat Dk.46 7 18 Ayhan 8 67 Ergün 8 6 Arif 8 55 Serkan 7      
     Yedekler 16 Kerem, 2 Vedat, 8 Suat, 23 Fleurquin 
     
İstanbulspor 1 Zdravkov 6 6 Petkov 4 98 Saffet 5 52 Niyazi 5 54 İlker 4 2 Pinto Dk.62 5 35 Zeki 4 11 Engin Dk.65 5 21 Selçuk 6 20 Saidou 6 61 Güven 6 13 M.Yozgatlı Dk.78 10 Bülent 6 8 Bushi 5      
     Yedekler 12 Haluk, 5 Fuat, 7 Zubanovic, 55 Ferdi 
     
     SARI KARTLAR Selçuk, İlker İstanbul 
     KIRMIZI KARTLAR Petkov Dk.30 , Bushi Dk.34 
     GOLLER Bülent Akın Dk.10 , Arif Dk.48 ve 89 , Serkan Dk.59 , Bülent Dk.86 - Pen. 
     
Dakika dakika maç      10. dakika 
     Hakan’ın sol kanattan yaptığı güzel ortaya Bülent Akın yükseldi ve şık bir kafa vuruşuyla topu ağlara gönderdi 1 - 0. 
     
     30. dakika 
     Mondragon’un ayağı ile uzaklaştırdığı top Galatasaray kontratağına dönüştü. Petkov’un Arif’e müdahalesini faul olarak yorumlayan orta hakem Zafer Önder İpek, Bulgar futbolcuya kırmızı kart gösterdi. 
     
     34. dakika 
     Bu kez İstanbulspor’un Arnavut golcüsü Bushi’nin topa hareketine hakem sarı kart gösterdi. İtirazlarını sürdürünce ikinci sarı kart çıktı ve kırmızı kartla takımını 9 kişi bıraktı. 
     
     48. dakika 
     Oyuna ikinci yarıda giren Galatasaray’ın yeni transferi Murat Sözkesen sağ kanattan güzel bir orta yaptı. Topa rahat pozisyonda yükselerek kafa vuran Arif takımını 2 - 0 öne geçirdi. 
     
     56. dakika 
     Sol kanattan Galatasaray ceza sahasına sokulan Bülent Üçüncü Saidou ile ver - kaça girip şutunu çekti. Mondragon’un ayaklarına çarpan top kornere çıktı. 
     
     59. dakika 
     Hasan Şaş sol kanattan götürdüğü topu ceza alanı içine ortaladı. Serkan’ın birinci vuruşu kaleciden döndü. İkinci vuruşunda topu filelere gönderdi 3 - 0. 
     
     86. dakika 
     Bülent Üçüncü, Galatasaray ceza sahası içinde yerde kaldı. Hakem penaltı noktasını gösterdi. Vuruşu aynı oyuncu kullandı 3 - 1. 
     
     89. dakika 
     Hasan Şaş’ın ara pasıyla ceza sahasına giren Arif, yerden topu ağlara gönderdi 4 - 1. 
     
     
     
     
3 otorite 3 görüş      İstanbulspor’u katletti ERMAN TOROĞLU 
     STADDA seyrederken de sonra televizyonda oynarken de pozisyonlar çok net gözüktü. Kestirmeden söyleyeyim, hakem İstanbulspor’u katletti. İki kırmızı kart da başlangıcından sonuna kadar hatalı. Bir gün İstanbulspor’un gördüğü bu kartları, bu istanbul’da üç büyük kulübün futbolcularına gösterecek hakem Türkiye’de yetişecek mi merak ediyorum. 
     
     Petkov’da haksız İLHAMİ KAPLAN 
     MAÇA agresif başlayan Bushi’nin gördüğü iki kart da kesinlikle haklıydı. Daha önceden kendisine kartlar çıkmalıydı. Arif’in pozisyonunda Petkov topa müdahale etti. Arif kurtulup, dengesini kaybedip, topu yakalamayacağını anlayınca, düştü. Faul yok, mutlak gol pozisyonu da olmadığı için de kırmızı kart haksız ve gereksizdi. Futboldan gelen hakem olmadığı için hareketlerin topa mı, yoksa rakibe mi yapıldığını süzemedi. Genç ve istikbal vadediyor, ama bu maç ağır geldi. 
     
     Gerekeni yaptı BÜLENT YAVUZ 
     ÇOK stresli bir maçtı. Bana göre hakem gördüğünü çaldı. Bushi’ye gösterdiği kırmızı kartta son derece haklıydı. İlk kırmızı kartta ise gole giden son adama temas varsa hakemin kararı doğru. Biz televizyondan göremedik. Hakem pozisyona yakındı. Sahaya oyun oynamak için çıkmayan futbolcuların, kötü niyetine gerekli ceza verilmeliydi. Hakem de bunu yaptı. 
     
Lucescu kızdı      GALATASARAY Teknik Direktörü Lucescu maç hakkında yorum yapmadı. Eksik rakip karşısında gol sevdasına düşen oyuncularının kendilerini gereksiz yorduklarına dikkati çeken Rumen hoca, bu nedenle takımına bir gün izin verdiğini söyledi. Ağır sahalarda oynadıkları maçlar nedeniyle yıprandıklarını iddia eden Lucescu, "Takımım çok sinirli, bundan şikayetçiyim" diye konuştu. 
     TECRÜBELİ hoca Bülent Akın, Sergen ve Capone’yi sakatlıklarının ilerlememesi için oyundan aldığını belirterek, "40 maç yaptık. Ocak ayından sonra da çok zor maçlar bizi bekliyor. Fazla futbolcuyla oynadığımız bir maçta aldığımız sonuç normal. Ancak ben takımın bireysel oyunundan memnun değilim. İyi organize olup rakibi koşturarak oynamamız gerekirdi" dedi. 
     
Notlar      Serkan’la sözleşme 
     YÖNETİM sezon sonunda sözleşmesi biten Serkan ile dün iki yılllık mukavele imzaladı. Şartların sezon sonunda belirleneceği belirtilirken, diğer oyuncularla Barcelona maçı sonrasında görüşülecek. 
     
     Tribünler boştu 
     GALATASARAY yönetiminin İstanbulspor maçı için bilet fiyatlarını indirmesine rağmen, tribünler yine boş kaldı. Bu arada Ultraslan Grubu, geçen hafta tribünlerde Fatih Akyel yüzünden yaşanan olaylara, "Galatasaray taraftarı birdir, bölünmez, böldürtmeyiz" açıklaması yaptı. 
     
     Bülent’ten rekor 
     GALATASARAY’IN Kaptanı Bülent Korkmaz, İstanbulspor karşılaşmasında takımının ligde 343. kez formasını giyerek kırılması zor bir rekora imza attı. Daha önceki rekor 342 kere ile Cüneyt Tanman’a aitti. 
     
     Barcelona takipte 
     GALATASARAY’IN dün akşam İstanbulspor ile oynadığı birinci lig maçını Barcelona menajeri Antonio De La Cruz da izledi. Barcelona’nın yetkilisi, karşılaşma boyunca sık sık not tuttu. 
     



 SPOR 

























</TEXT>
</DOC>
