<DOC>
<DOCNO> 95015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/siyaset/siy06.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Örgüt Ecevit’çi 
</HEADLINE>
<TEXT>

DSP’de Özkan’la başlayan istifa furyası sürüyor, ancak parti örgütünde Ecevit’in ağırlığı sürüyor. 
     DOĞAN HABER AJANSI 

     Hüsamettin Özkan’ın ardından başlayan istifa furyası devam ederken DSP il başkanlarının büyük bölümü tercihlerini Başbakan Bülent Ecevit’ten yana kullandıklarını açıkladı. 
     Partinin 72 il başkanından 56’sı Ecevit’i desteklerken, görevden alınarak yerlerine atama yapılmayan 6 il başkanı ise karşı tavır aldı. 10 il başkanı da durumun netleşmesini beklediklerini bildirdi. Karaman, Çanakkale gibi bazı illerde ise il yönetimleri görevden alındığı için görüş alınamadı. 
     
     Ecevit’e destek verenler 
     Balıkesir-Emin Dayı Ecevit’in yanındayız. Özkan, Ecevit’le geldiğini ve onunla gideceğini söylüyordu ancak istifa etti. Organize ettiği milletvekilleri de onu izledi. 
     Trabzon-Şeref Topaloğlu Ecevit’in arkasındayız. İstifaları tasvip etmiyorum. 
     Şanlıurfa-Nevzat Kaya Ecevit’i destekliyoruz. Özkan yanlış yapmıştır. 
     Gaziantep-Erdal Çerkezoğlu İstifalar önceden planlanmış. 
     İzmir-Cenap Börürhan Ecevit’in yanındayız. 
     
     Ecevit’e karşı olanlar 
     Kırıkkale-Burhan Birinci 1.5 ay önce görevden alındı İstifalar doğru. Partinin başına ne geldiyse Rahşan Hanım yüzünden gelmiştir. Artık Derviş’in yanındayım. 
     Kayseri-İbrahim Hamurcu 4 ay önce görevden alındı Özkan haklı. 
     
     Gelişmeleri bekleyenler 
     Eskişehir-Şahin Bozat DSP içinde belirsizlik var. 
     Rize-Haydar Kuk Ecevit’in açıklamasına göre tavrımı belirleyeceğim. 
     



 SİYASET 
























</TEXT>
</DOC>
