<DOC>
<DOCNO> 50151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/yazar/bila.html </URL>
<DATE> 2001/11/02/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Başbakan Savaş mecbur hale gelirse kaçınmamak gerekir 
</HEADLINE>
<TEXT>
'Gerekirse savaşırız' 
Terörün dini, imanı, bayrağı ve ülkesinin olmadığını söyleyen Ecevit, 'Bu mücadeleye katılmasak kendimizi ink r ederdik' dedi 
     Başbakan Ecevit, gazete ve televizyonların Ankara temsilcilerini Başbakanlık'a davet ederek Afganistan'a asker gönderilmesi kararıyla ilgili açıklamalar yaptı. 
     En çok merak edilenlerin başında Afganistan'a gönderilecek 90 kişilik Türk birliğinin sıcak çatışmaya girip girmeyeceği, cephede görev alıp almayacağıydı. 
     
     AMAÇ İNSANİ YARDIM 
     Başbakan Ecevit, bu soruya şu yanıtı verdi 
     "Daha önce belirgin bir durum yoktu. O nedenle biz de kesin açıklamalar yapmadık. Hiçbir ülke savaş istemez. Ama savaş mecbur hale gelince de kaçınmamak gerekir. Türk birliğinin sıcak noktalarda olup olmayacağını şimdiden bilemiyoruz. Bilinmedik, istenmedik durumlarla karşılaşılabilir. Koşullar hangi zorlamaları getirir, bilinmez. Hangi durumla karşılaşacağımızı bilemiyoruz. Ama bizim temennimiz daha çok insani yardım amaçlı faaliyetlerde bulunmak, eğitim, sağlık, sivillerin tahliyesi gibi işlevler görmek." 
     Ecevit, bu yanıtıyla savaş koşullarında Türk birliğinin sıcak çatışmalara da girmesinin olasılık dahilinde bulunduğunu belirtmiş oldu. 
     Başbakan, Türk birliğinin en kısa sürede Afganistan'a gideceğini, kesin tarihin bilinmediğini belirtirken, birliğin sadece subay ve astsubaylardan oluşacağını kaydetti. 
     Başbakan Ecevit, Ramazan ayının yaklaşması nedeniyle İslam ülkelerinden Türkiye'ye bir tepki gelmesi olasılığını değerlendirirken de şöyle konuştu 
     "Terörün Ramazan'ı yok. Dini, imanı, bayrağı, ülkesi yok. Terör faaliyetleri Ramazan ayında durmuyor ki Terörizmin dinle ilgisi yok." 
     
     GÖREV YERİ KUZEYDE 
     Başbakan, Türk birliğinin görev yerinin neresi olacağı ve hangi birliklere bağlı olarak çalışacağına ilişkin soruyu ise şöyle yanıtladı 
     "Biz daha çok Kuzey İttifakı bölgesinde görev üstleneceğiz ve ABD birliklerinin bulunduğu yerlerde onlarla birlikte görev yapacağız." 
     Ecevit, "Bu açıklamalarınızdan Türk birliğinin sıcak savaşın içinde olacağı sonucu çıkarılabilir mi " şeklindeki soruya ise, "Bir şey söyleyemem" karşılığını verdi. 
     Başbakan Ecevit, Türkiye'nin bu kararı almasının gerekçelerini açıklarken de şöyle konuştu 
     
     ÖNCÜLÜK YAPABİLİRİZ 
     "Türkiye iki, üç türlü terör tehdidi altında bulunan ve terörle çok uzun süre başarılı bir mücadele veren en deneyimli ülkedir. Terörle mücadele konusunda dünyada öncülük yapabilecek, inisiyatif alabilecek bir ülkedir. Eğer biz bu mücadeleye katılmasaydık kendimizi ink r etmiş olurduk. Kenara çekilmemiz bu anlama gelirdi. Ayrıca, NATO'nun 5. maddesinin işletilmesi açısından da bu kararımız önemlidir. Eğer asker talebine olumlu yanıt vermeseydik, bir gün Türkiye için bu maddenin işletilmesi gereği doğduğunda bize yardımcı olacak kimse bulamazdık." 
     
     PAZARLIK YAPILMADI 
     Ecevit, asker gönderme kararı karşılığında IMF ve Dünya Bankası ile Batı ülkelerinden ek ekonomik yardım talep edilip edilmediği sorusuna da şu karşılığı verdi 
     "Terörle mücadele konusunda yapacağımız bir katkı karşılığında ekonomik veya ticari bir pazarlıkta bulunmayı içimize sindiremezdik. Ben inanıyorum ki, Türkiye'nin önemini dost ve müttefiklerimiz daha iyi anlayacaklardır. Böyle yardım olursa ancak kendiliğinden olabilir." 
     Başbakan Ecevit, Afganistan'da yürütülen ve Türkiye'nin 90 kişilik askeri birlikle katılacağı operasyonun ABD'nin Vietnam Savaşı veya Sovyetler'in Afganistan'ı işgalinde yaşanan olumsuzluklara ve başarısız sonuçlara varmaması temennisinde de bulundu. 
     
     







Müsteşarın ardından 


Bildikkişi... 


'Gerekirse savaşırız' 


Terörle mücadele, Afganistan'a asker gönderme... 


Varyag'ın ablası Minsk'te... 


ODTÜ'lüler meğer çok da alınganmış 


Askeri talebin karşılığı ne 


Gecikmiş ama doğru bir karar 


Adil dağılım 


Hem çalıyor, hem tehdit ediyor, hem de bağırıyorlar 


İki futbolcu İlhan ve Sergen 


Afgan misyonu ve Kore 


Telecom Italia'nın hayallerini yıkan biz değiliz 


Karşı çıkmak ve büyümek üzerine 


Biraz da vatandaşı koruyalım 2 


Simitte KDV yüzde 18, otoda KDV yüzde 18 insaf .. 


</TEXT>
</DOC>
