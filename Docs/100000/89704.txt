<DOC>
<DOCNO> 89704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sontur18.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinli kaçaklar maçı karakolda izledi... 
</HEADLINE>
<TEXT>

     Türkiye-Çin maçını Edirne'de karakolda gözaltına tutulan 10 Çinli kaçak da televizyondan izledi. 
     Edirne'den sınırı kaçak olarak geçerek Yunanistan'a giden ve bu ülkede yakalandıktan sonra 10 gün önce Türkiye'ye protokolle teslim edilen 10 Çinli kaçak, gözaltında tutuldukları Cumhuriyet Karakolu'nda televizyondan Türkiye-Çin milli futbol maçını izledi. 
     Türk Polisi'nin bu olanağı kendilerine sağlamasından dolayı mutlu oldukları gözlenen Çinliler, heyecanla maçı izledikten sonra gruptaki puan ve sıralamayı gösteren tablo yayınlandığında kendi ülkelerinin takımının en alt sırada yer alması üzerine birbirleriyle kritik yaptılar. 
     Daha önce de kenilerine bir film izlettirilen Çinli kaçaklar, yitirmelerine karşın, maçı polislerle birlikte izleme fırsatı bulmanın sevincini yaşadıktan sonra nezarethanelerine geri döndü. 
     Çinli kaçaklar, uçak paralarının sağlanmasından sonra sınır dışı edilecek. 
     





</TEXT>
</DOC>
