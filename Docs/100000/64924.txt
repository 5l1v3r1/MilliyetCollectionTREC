<DOC>
<DOCNO> 64924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/spor/spo03.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan Turizm 
</HEADLINE>
<TEXT>

Galatasaray sezon başından beri 12 yabancıyı İstanbul’a getirdi, 10’uyla anlaştı. Sonra altısını geri gönderdi, Radu Niculescu’nun sözleşmesini fesh etti, Gonzales ile el sıkıştı 
     ERHAN TELLİ 

     Yabancı pazarı 
     GALATASARAY Yönetimi bu sezon getirdiği yabancı futbolcu sayısıyla adeta bir turizm şirketi gibi çalıştı. Sezon içinde Mondragon, Victoria, Perez ve Fleurquin ile anlaşan Sarı - Kırmızılılar, Mpenza, Spehar ve Horvath’ı oynatıp, geri gönderdiler. Ara transferde Batista’yı alan Cim - Bom, iki Brezilyalı Capitao ve Vitor’u uzun süre misafir etmesine rağmen beğenmedi. 
     
     11. kurban 
     İKİNCİ yarı maçları başladıktan sonra da transfer atağını sürdüren yönetim, bir çok futbolcuyla temasa geçti. Son olarak Lucescu’nun istediği Rumen Niculescu imza kervanına katılırken, Şampiyonlar Ligi’nde oynayamayacağı anlaşılınca 11. kurban oldu ve sözleşmesi fesh edildi. Ardından Kolombiyalı Gonzales ile el sıkışıldı. 
     
     Gonzales İstanbul’da 
     SARI - Kırmızılılar’ın anlaştığı Gonzales dün gece geç saatlerde İstanbul’a geldi. 26 yaşındaki Kolombiyalı milli futbolcuyu Atatürk Havaalanı’nda menajeri Jan Lui ve Mondrogon karşıladı. Galatasaray ile altı aylık sözleşme imzalayacak olan siyahi savunma oyuncusu, "Mondragon beni çağırınca hemen geldim. Galatasaray’ın büyük bir takım olduğunu biliyorum. Benim için mevkii farketmez. Her yerde oynarım" dedi. 
     
Sergen’e iyi rapor      GALATASARAY Yönetimi Sergen için Siirt Jet Pa ile anlaşmaya varmasına rağmen, futbolcunun ayak bileğindeki sakatlık nedeniyle ayrıntılı doktor raporu istedi. Sağlık heyeti yıldız futbolcunun sakatlığının geçen yılki ameliyattan sonra oluşan kireçlenmeye bağlayınca kuşkular ortadan kalktı. Daha sonra futbolcuyla anlaşmak için Lucescu’ya danışan yönetim, Rumen hocadan da "olur" yanıtını aldı. 
     LUCESCU Sergen konusunda yönetime her türlü garantiyi verdi ve "Galatasaray’a büyük yararlar sağlayacak bir yıldız" ifadesini kullandı. Ancak Lucescu’nun "Kim olursa olsun dengeler bozulmasın. Sergen’e de prensipler dışında para ödenmesin" sözleri muhtemel bir krizin de habercisi oldu. Bir milyon dolar isteyen Sergen ile mart ayında masaya oturacak yönetimin, yıllık 500 bin dolar önermesi bekleniyor. 
     
Hasan’a 10 milyon dolar Fransız Nantes’ın önceki günkü 5 milyon dolarlık teklifini, İngiliz Arsenal ikiye katladı. Öneriye sıcak bakan Galatasaray yönetimi, yıldız futbocuyu ikna etmeye çalışıyor 
     HALİL ÖZER 

     SARI - Kırmızılılar’ın yıldız futbolcusu Hasas Şaş’a şimdi de İngiliz Arsenal talip oldu. Overmars’ı Barcelona’ya verdikten sonra sol açıktaki boşluğu dolduramayan Kırmızı - Beyazlılar, Hasan için Galatasaray’a 10 milyon dolar önerdi. Yönetim, Şampiyonlar Ligi’nde de mücadele eden Arsenal’in cazip teklifini sıcak karşılarken, bu konuda Hasan Şaş’ı ikna etmeye çalışıyor. 
     GENÇ oyuncu için önceki gün İstanbul’a gelen ve bonservisine 5, Hasan’a da 1 milyon dolar peşin artı 75 bin dolar aylık teklif eden Fransız Nantes da transfer için baskı yapıyor. Nantes’la 1.5 milyon dolar artı 85 bin dolar aylık istediği için anlaşmaya varamayan Hasan Şaş’ın Arsenal’in bu müthiş önerisi karşısında vereceği cevap ise merakla bekleniyor. 
     
Niculescu’ya kuru veda      GALATASARAY Yönetimi, sözleşmesini fesh ettiği Niculescu’ya tazminat ödenmeyeceğini açıkladı. Rumen futbolcuya transferinde hiçbir ödeme yapmadıklarını, sözleşmesine de tazminat maddesi koymadıklarını belirten yöneticiler, "Maç başına beş bin dolar alacaktı" dediler. Niculescu’nun bir sezonda iki transfer yapması nedeniyle Şampiyonlar Ligi’nde forma giymesinin de imk nsız olduğu açıklandı. Lucescu’nun ise bu konudaki ısrarını sürdürdüğü öğrenildi. Rumen basınında da Niculescu’nun transferinde herhangi bir usul yanlışlığı olmadığı iddia edildi. 
     
Transferde son iki gün      Yönetmeliklere göre transfer 31 Ocak’ta bitecek. Bütün kulüpler önlerindeki 48 saati iyi değerlendirmek zorunda 
     TÜRKİYE Ligleri’nde mücadele eden kulüplerin bu sezon transfer yapabilmeleri için iki günleri kaldı. Talimatın "sözleşme ve kadro belirlenmesi" başlıklı 8. maddesine göre 31 Ocak 2002 tarihinde sona erecek transfer mevsimi, 1 Haziran 2002 tarihine kadar kapanacak. Kulüpler son iki gün içinde transfer ettikleri futbolcuların sözleşmelerini 31 Ocak 2002 günü mesai bitimine kadar federasyona göndermek zorunda olacaklar. 
     
Tatlı gece      PELİT Pastaneleri, Galatasaray, Beşiktaş ve Fenerbahçe’nin amblemlerini taşıyan yeni çikolatalarını dün Conrad Otel’de bir kokteylle tanıttı. Organizasyona Galatasaraylı futbolcular, Beşiktaş’tan Başkan Serdar Bilgili, futbolcular İlhan ve Tümer, Fenerbahçe’den Asbaşkan Murat Özaydınlı ile oyunculardan Lazetic, Revivo, Ali Güneş ve Serhat katıldı. 
     
Duro Samsun’da      SAMSUNSPOR Başkanı Yusuf Ziya Yılmaz, dün Florya’ya gelerek Başkan Mehmet Cansun’la görüştü ve Sarı - Kırmızılı takımın Arnavutluk’tan aldığı golcü oyuncu Duro’yu istedi. Görüşme sonunda Galatasaray’ın geçtiğimiz ay içinde gizlice Vllaznia takımından transfer ettiği Arnavut golcü, sezon sonuna kadar Samsunspor’a kiralık olarak verildi.. 
     



 SPOR 























</TEXT>
</DOC>
