<DOC>
<DOCNO> 50313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/siyaset/siy06.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK silah bıraksın 
</HEADLINE>
<TEXT>

     DHA 

     HADEP lideri Murat Bozlak, Türkiye’de özellikle Doğu ve Güneydoğu Anadolu’da son 2 yıldır süregelen barış ortamının kalıcı olması için dağdaki PKK militanlarına silah bırakma çağrısında bulundu. Partisinin yeni il binasının açılışı için Gaziantep’e gelen Bozlak, İstasyon Meydanı’n-daki mitingde halka seslendi... "Gaziantep’ten PKK’ya ilk defa barış için çağrıda bulunuyorum" diyen Bozlak, şöyle konuştu "PKK’yı silah bırakmaya davet ediyorum. Bizim gayemiz ülkeyi parçalamak değil, büyütmektir. 5 bin silahlı PKK’lı dağlarda geziyor. Gelin bunları silahsızlandıralım. Genel affın önündeki engeller de kalktı. 70 milyon insanın barış içinde kucaklaşmasının zamanı gelmiştir. Aksi takdirde daha yıllarca Dünya Bankası ve IMF’nin kapılarını aşındırırız. Türkiye bunu hak etmiyor." Bozlak, hükümetin Afganistan’a asker göndermesine de karşı olduklarını vurguladı. 
     



 SİYASET 













</TEXT>
</DOC>
