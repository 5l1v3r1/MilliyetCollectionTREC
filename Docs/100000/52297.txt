<DOC>
<DOCNO> 52297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sonspo15.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da şok gelişme...Murat Sözkesen kadrodışı.. 
</HEADLINE>
<TEXT>

     Bursaspor'un golcü futbolcusu Murat Sözkesen, kadro dışı bırakıldı. 
     Bursaspor Kulübü İkinci Başkanı Fikret Üstenci, gazetecilere yaptığı açıklamada, son olarak Galatasaray maçında 2 gol atan Murat Sözkesen'i kadro dışı bıraktıklarını bildirdi. 
     Kulüpte yaşanan sıkıntıları gidermek için bugün futbolcularla yaptığı toplantıya katılmayan Murat'ın Bursaspor'dan ayrılmak istediğini bildiren bir faks aldıklarını belirten Üstenci, ''Murat'tan kendisine kulüp bulmasını istedik. Bursaspor'u istemeyene biz de 'güle güle' deriz. Hiç kimse Bursaspor'dan büyük değil'' dedi. 
     Üstenci, Murat için şu ana dek Trabzonspor dışında bir kulüpten öneri gelmediğini de sözlerine ekledi. 
     






</TEXT>
</DOC>
