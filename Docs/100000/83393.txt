<DOC>
<DOCNO> 83393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/spor/spo04.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba tamam 
</HEADLINE>
<TEXT>

Trabzon yönetimi, Gaziantepspor’un tecrübeli hocasında karar kaldı ve kendisiyle prensipte anlaştı. Aybaba bugün şehre gelip, imzayı atacak 
     Sümer’le son görüşme 
     BORDO - Mavili yönetim, Ersun Yanal’dan olumsuz yanıt alması ve Mustafa Denizli’nin de süre istemesinin ardından Samet Aybaba’ya yöneldi. İstanbul’da dün İkinci Başkan Ahmet Ağaoğlu’nun görüştüğü tecrübeli hoca ile prensipte anlaşma sağlandı. Aybaba’nın "Trabzonspor’da çalışmaya hazırım" dediği, tarafların da el sıkıştığı öğrenildi. Aybaba bu sabah Trabzon’a gelip, Başkan Özkan Sümer’le detayları görüşecek. 
     
     Mukavele yapacağız’ 
     GAZİANTEPSPOR’UN DA yeni sezonda kendisiyle devam etme kararı almasına rağmen Trabzon’daki toplantıdan da olumlu sonuç çıkarsa, Samet Aybaba imzayı atacak. Ahmet Ağaoğlu, "Her konuda anlaşmaya vardık. Sorun çıkacağını sanmıyorum. Yarın bugün mukavele yapılacak" dedi. Öte yandan kulübe yakınlığıyla tanınan bazı kişiler, "Sezon içinde adı şike iddialarında geçen Aybaba ile anlaşmak yanlış bir karar" diye konuştular. 
     
     Veysel şoku 
     TRABZONSPOR’UN teklif götürdüğü Denizlisporlu Veysel, dün Gençlerbirliği ile prensipte anlaşma sağladı. Başarılı oyuncunun Beşiktaş’ın maddi şartlarını beğenmediği, Trabzonspor’a da gitmek istemediği öğrenildi. Veysel, yöneticilere Denizlispor ile masaya oturmasının ardından anlaşamazsa ilk tercihinin Trabzonspor olacağını iletmişti. 
     
     Fıtık operasyonu 
     ERMAN ile Macit, İstanbul’da bıçak altına yattı. Ameliyatları başarılı geçen iki futbolcunun da hazırlık çalışmalarına katılabilecek duruma geleceği açıklandı. Bu arada Sergen’e verilen 93 bin 500 dolarlık çeki yasal faiziyle tahsil etmek için Trabzon aleyhinde başlatılan icra takibinde anlaşmaya varıldı. Asbaşkan Ömer Gürsoy, 87 milyar liralık borcun ödeneceğini kaydetti. 
     



 SPOR 























</TEXT>
</DOC>
