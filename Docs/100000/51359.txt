<DOC>
<DOCNO> 51359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/ekonomi/eko07.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi eylülde kıpırdadı 
</HEADLINE>
<TEXT>

Toplam sanayi üretimi eylül ayında, 2000 yılı eylül ayına göre yüzde 9.2 geri erken, bir önceki aya göre de yüzde 2.3 oranında artış gösterdi 
     ANKARA Anka 

     Sanayide kan kaybı sürüyor. Eylül ayında yüzde 9.2 azalan sanayi üretiminde, on aylık ortalama düşüş yüzde 7.5 olarak gerçekleşti. 
     Devlet İstatistik Enstitüsü DİE , eylül ayı sanayi üretim endeksinin sonuçlarını açıkladı. Eylül ayı sanayi üretimi geçen yılın aynı ayının oldukça altında kalmasına rağmen bu yıl ağustos ayına göre ise yüzde 2.3 oranında arttı. 
     1994 yılı 100 bazlı olarak hazırlanan sanayi üretim endeksi eyülde 95.2’ye yükseldi. Bu üretim düzeyi aylık bazda bu yılın en yüksek endeksi seviyesini oluşturuyor. Sanayi üretiminde dokuz aylık ortalama azalış ise yüzde 7.5 olarak gerçekleşti. Ocak - Eylül döneminde, madencilik sektörünün üretimi yüzde 4.6, enerji sektörünün üretimi yüzde 2.1 azaldı. İmalat sanayi sektörünün üretiminde de dokuz aylık dönemde yüzde 8.3’lük gerileme meydana geldi. 
     
Kan kaybı sürüyor Aylar Değişim Yüzde Ocak 7.5 Şubat -4.9 Mart -7.6 Nisan -9.6 Mayıs -9.4 Haziran -10.1 Temmuz -11 Ağustos -10.3 Eylül -9.2      
Oto satışları yüzde 84 oranında geriledi      Otomobil satışları ekim ayında toplam 11 bin 598 adetle 1995’ten bu yana en düşük değerine geriledi. Ekim 2001 satışları, Ekim 2000’e göre yüzde 84 azaldı. Ocak - Ekim dönemi ithal oto ve hafif ticari araç satışları, 2001 yılı aynı dönemine göre yüzde 73.7 gerileyerek, 70 bin adede düştü. Geçen yıl aynı dönemde 269 bin araç satılmıştı. 
     



 EKONOMİ 


















</TEXT>
</DOC>
