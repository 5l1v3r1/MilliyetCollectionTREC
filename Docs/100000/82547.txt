<DOC>
<DOCNO> 82547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/yasam/yas01.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tinerci dehşeti 
</HEADLINE>
<TEXT>

Tiner bağımlısı üç genç, tecavüz etmek için kaçırdıkları kadın direnince, onu 15 metre derinliğindeki mağaraya attı 
     AHMET KAYA - MEHMET TAŞÇIOĞLU Gaziantep DHA 

     Gaziantep’te Hüsso D. 68 ile evli 18 yaşındaki A.D., ilişki tekliflerini reddettiği 3 tinerci tarafından 15 metre derinlikteki bir mağaraya atıldı. 
     Küpçü Mağarası’na atılan A.D.’nin yardım çığlıklarının Çağlayan Mahallesi sakinleri tarafından duyulup haber verilmesi üzerine olay yerine giden polis, aşağı inemeyince itfaiyeden yardım istedi. Gelen itfaiye erleri önce vinçle mağaraya inmeye çalıştı. Ancak, bunda başarılı olamayınca ip merdiven sarkıtıp mağaraya inerek A.D.’yi kurtardı. Feci halde dövülen A.D. kendisini Şıho’, Hasan’ ve Mehmet’ adlı aynı mahallede oturan 3 tinercinin kaçırdığını söyledi. 
     
     Tekliflerini reddettim’ 
     Semt sakinlerinin ruhsal sorunu var’ dediği, küçük yaşta menenjit hastalığı geçiren A.D., 3 tinercinin kendisini cinsel ilişki tekliflerine karşı geldiği için mağaraya attığını öne sürerek, şunları söyledi 
     "Şıho, Hasan ve Mehmet, daha önce benimle ilişkiye girmek istemiş, kabul etmemiştim. Dün önceki gece de ekmek almaya giderken beni zorla taksiye bindirip buraya getirdiler. Mağara yanında tecavüz etmeye çalıştılar. Bağırdım. Çevreden gelenler olduğunu görünce beni aşağı atıp kaçtılar." 
     
     Korku mağarası 
     Polis, kadının ifadesi üzerine 3 kişiyi aramaya başladı. A.D.’nin atıldığı mağara çevresinin tinerci mek nı olduğunu söyleyen mahalle sakinleri de, "Belediyeye defalarca başvurup mağaranın kapatılmasını istedik. Sesimize kulak asan olmadı. Geceleri buraya kadın getirenler, içki içenler, yapıştırıcı koklayan bağımlılar yüzünden uykularımız kaçıyor’’ diye konuştular. 
     



 YAŞAM 





















</TEXT>
</DOC>
