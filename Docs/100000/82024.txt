<DOC>
<DOCNO> 82024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/yazar/bila.html </URL>
<DATE> 2002/05/04/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Cem'in adım önerisi 
</HEADLINE>
<TEXT>

     Avrupa Birliği'nin, PKK ve DHKP - C'yi terör örgütleri listesine almasının Türkiye açısından müzakerelerin başlatılması için önemli bir fırsat yarattığı düşüncesiyle harekete geçen Dışişleri Bakanı İsmail Cem, Ankara'nın adım atmasını önerdi. 
     Cem, bu yaklaşımını liderler zirvesinde gündeme getirdi. 
     Avrupa Birliği ile ilişkilerdeki son durum ve terör listesiyle ilgili gelişmeler konusunda Genelkurmay'ı da bilgilendiren Cem, liderler zirvesinde de somut önerilerde bulundu. 
     Dışişleri Bakanı Cem'in, koalisyon liderlerine yaptığı öneri ve değerlendirme, şöyle özetlenebilir 
     "Ankara'nın önemli beklentilerinden biri de, PKK ve DHKP - C'nin terör listesine alınmasıydı. Bu AB'nin iyi niyet göstergesi olarak bekleniyordu. AB bu adımı attı. Şimdi, Ankara bu gelişmeyi bir fırsat olarak değerlendirmeli ve müzakere takviminin belirlenmesi açısından bazı adımlar atmalı. Çünkü, AB'nin beklediği adımlar atılmazsa müzakere takviminin belirlenmesi mümkün değil." 
     Peki Ankara ne gibi adımlar atabilir 
     AB'nin beklentileri bağlamında, bu konuda Cem'de de hakim olan yaklaşım, şöyle ifade edilebilir 
     "Türkiye, AB'nin beklediği konularda fiili durumla hukuki durumu uyumlaştırabilir. Örneğin, ABD idam cezasının kaldırılmasını istiyor. Avrupa ülkelerinde idam yok. Bu AB'ye girmenin bir önkoşulu gibi görülüyor. Türkiye de aslında idam cezasını fiilen uygulamıyor. l984'ten beri Türkiye'de fiilen idam cezası kalkmış gibi. Üç istisna dışında, Anayasa ve yasalarda da idam kaldırıldı. Ancak bu AB'yi tatmin etmiyor. Türkiye o zaman ya bu yasaları uygulamalı ya da fiilen uygulamadığı bir cezayı tümüyle kaldırmalı. Aynı şekilde anadilde yayın konusunda da fiili durumla hukuki durum uymuyor. Yayın yasağı RTÜK yasasında var ama fiilen Kürtçe radyo ve televizyon yayını yapılıyor. Bu konuda fiili durum esneklikle karşılanıyor. O zaman yine AB'nin beklentisi bağlamında bu fiili durum da hukuki hale getirilebilir." 
     Dışişleri Bakanı İsmail Cem'in liderlere ve Genelkurmay'a aktardığı yaklaşımın özeti böyle... 
     Bu yaklaşım liderler zirvesinde Başbakan Ecevit ve ANAP lideri Yılmaz tarafından da benimsenmiş görünüyor. MHP lideri Bahçeli'nin ise bazı alanlardaki tereddüdü sürüyor. Buna karşın liderler zirvesinden Cem'in yaklaşımı doğrultusunda bir çalışma yapılması kararı da çıkmış durumda. 
     Bu karara göre, Dışişleri Müsteşarı Uğur Ziyal ile Başbakanlık Avrupa Birliği Genel Sekreteri Volkan Vural'ın yönetecekleri bir komisyon çalışmalara hemen başlayacak. Cem'in çizdiği çerçevede Ankara'nın ne gibi adımlar atabileceğini belirleyecek olan komisyonun vereceği rapora göre, liderler zirvesinde konu yeniden ele alınacak. 
     AB'nin terör listesi konusunda Ankara'nın beklentisi doğrultusunda hareket etmesi, koalisyon liderlerini ve Dışişleri Bakanı Cem'i memnun etmiş durumda. Bu ortamda Türkiye'nin fiilen AB'nin de beklentileriyle örtüşen uygulamalarını yasalara taşıması halinde müzakere takviminin belirlenmesinde önemli mesafe alınacağı beklentisi var. Ankara'nın fiilen uyduğu beklentileri hukuki alana taşımaması halinde ise, AB sürecinin sürekli uzayacağı değerlendirmesi yapılıyor. 
     Liderler ve Cem, takvimin hızlanması için ortamın uygun olduğu görüşünde birleşiyorlar. 
     
     







Avrupa ve Türkiye 


"Avucun birinde 200 milyar dolarlık dış borç, ötekinde de sadece üçün biri var be..." 


Desimal saat... 


Cem'in adım önerisi 


BM ruhunu kaybetti 


Solun kendi oyununa gelmesi 


Türkiye'ye Pakistan rolü 


İnsanlık ağacında bir dal 


İSTEK okulları ve Dalan 


Kim korkar Le Pen'den .. 


Atalarımızın kafası çok mu karışıktı 


Liste tamam, taban bekliyor’ 


Açık istihbarat raporu... 


Boğazlarda tanker felaketi 


Kafes içinde yolculuk 


TV'nin gözden kaçan asıl tehlikesi 


WC’leri de yabancılar alacak 


</TEXT>
</DOC>
