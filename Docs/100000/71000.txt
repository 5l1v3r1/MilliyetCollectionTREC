<DOC>
<DOCNO> 71000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/dunya/adun.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide’yle kıran kırana 
</HEADLINE>
<TEXT>

Amerikalılar havadan bombalamakla yetinmeyip, Afganistan’da yeniden toparlanan El Kaide ve Taliban’ın üzerine 1500 asker yolladı. İlk çatışmalarda 200 El Kaide militanı öldürüldü 
     DIŞ HABERLER SERVİSİ 

     Afganistan’ın doğusundaki Paktia bölgesinin Arma dağlarında geçen cuma günü başlayan en büyük kara harek tı beşinci günü geride bırakırken, kar ve buz kaplı zirvelerde Amerikan askerleriyle El Kaide militanları arasında göğüs göğüse çatışmalar meydana geliyor. 
     Çatışmalara katılan Afgan birliklerin komutanlarından Abdül Mütin, Amerikan askerlerinin El Kaide sığınaklarına 100 metre kadar yaklaştıklarını bildirirken, tarafların birbirlerine sözlü sataşmalarda bulunacak kadar "iç içe" girdikleri belirtiliyor. Afgan komutan, şimdiye kadar El Kaide’den teslim olan olmadığını söyledi. 
     Amerikan kaynakları, harek tın ilk aşamasında 200 kadar da El Kaide militanının öldürüldüğünü duyurdu. 
     Geçen cuma günü başlayan ve "Anakonda Harek tı" adı verilen operasyonun ilk üç gününde Amerikan birlikleri beklenmedik bir direnişle karşılaşmış ve dağlık alandan 20 kilometre ötedeki Gardez bölgesine çekilmek zorunda kalmıştı. Chinook tipi bir helikopter düşürülürken, diğeri de isabet aldı ve bu sırada toplam 7 Amerikan askeri öldü. 
     Operasyonun dördüncü gününde kara harek tı durdurulurken, Amerikan B - 52, F - 16 ve AC - 130 uçaklarıyla Apache saldırı helikopterleri El Kaide mevzilerini hallaç pamuğu gibi attı. El Kaide mevzilerinin "yumuşatılmasının" ardından kara harek tı dün yeniden başladı. 1500 ABD askeri Arma dağının 4 bin metrelik zirvesinde yüksek irtifa ve eksi 15 dereceyi bulan soğukla mücadele ediyor. 
     
Afganistan’ yerine Vietnam’ dedi      Operasyonun komutanı General Tommy Franks’in Florida’daki basın toplantısında dili sürçtü ve Afganistan yerine "Vietnam’da ölen askerlere minnettarız" dedi. Bir gazeteci uyarınca özür diledi. 
     



 DÜNYA 










</TEXT>
</DOC>
