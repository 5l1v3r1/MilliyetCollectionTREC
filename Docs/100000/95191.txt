<DOC>
<DOCNO> 95191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/ekonomi/eko02.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu üçlüye 10 milyar dolar kredi verilebilir’ 
</HEADLINE>
<TEXT>

JP Morgan, Cem ve Derviş’in piyasa dostu’ bir partinin kilit isimleri olabileceğini ve Türkiye’nin 2003’de IMF’den 10 milyar dolarlık ek kredi alabileceğini belirtti 
     LONDRA Reuters 

     JP Morgan, gelişen piyasalar portföyünde Türkiye’nin euro tahvillerinin konumunu Underweight’ten azalt Marketweight piyasa ağırlığı seviyesine yükseltti. 
     Analist Michael Marrese, "Marketweight’e geçmemizin temel nedeni, siyasi ortamdaki çözülmeye karşın ülkedeki havanın istikrarlı kalmasıdır" dedi. 
     Marrese, "Reaksiyon, borç ödemelerinin sürdürülebilirliği açısından çok kritik, çünkü Türk bankaları Türkiye’nin iç borçlarının çoğunu elinde tutuyor. Diğer yandan yerli yatırımcı devletin dolar bazlı euro tahvillerinin de yüzde 70’ine sahip" diye ekledi. 
     Türk tahvilleri son dönemde siyasi belirsizlikten olumsuz etkilenince analistler, IMF destekli reform planının bozulabileceğini söylemişti. Türk tahvilleri, JP Morgan Emerging Markets Bond Index Endeksi’nde, Latin Amerika dışında bu yıl en kötü performansı gösterdi ve kayıpları yaklaşık yüzde 8’i buldu. 
     Bazı yatırımcılar, Devlet Bakanı Kemal Derviş ve Dışişleri Bakanı İsmail Cem arasında dün gece yapılan toplantının reformcu bir hükümet için potansiyel çerçeveyi oluşturduğunu düşünüyor. 
     
     Oyları yükseltirler’ 
     Marrese, "İyi geçinen Derviş ve Cem’in, birlikte bulunacakları bir partinin oylarını yüzde 6 - 7 artırabileceği tahmin edilmekte. İç piyasa piyasa dostu bir hükümetin kurulacağı, Derviş’le Cem’in bu partinin kilit isimleri olacağı ve programın artan kararlılıkla uygulanacağı olasılığına yönelmekte" dedi. JP Morgan, artık Türkiye’nin 2003’te IMF’den 10 milyar dolara kadar çıkabilecek ek kredi alacağına inandığını söyledi. Marrese, "Böyle bir kredi borçların sürdürülebilirliği endişelerini azaltarak piyasa güveninde çok ihtiyaç duyulan bir iyileşmeyi sağlayacaktır" dedi. 
     
Türk tahvilleri yükseldi      Trader’lar işlemciler , Türkiye’nin euro tahvil fiyatlarının sığ piyasada uzun vadeye yoğunlaşan alımlar sayesinde keskin bir yükseliş yaşadığını söyledi. 
     Piyasa açılışında 2030 vadeli eurotahvilde 1 puanlık çıkış sağlayan bu yükseliş, İsmail Cem, Devlet Bakanı Kemal derviş ve Hüsamettin Özkan’ın IMF destekli ekonomik programa ve Avrupa Birliği üyelik hedefine bağlı bir siyasi oluşuma girecekleri beklentilerinden kaynaklandı. Bir Londra bankasının gelişen piyasalar departmanı müdürü "Siyasi umutlar sayesinde yükseldik" dedi. 
     



 EKONOMİ 


















</TEXT>
</DOC>
