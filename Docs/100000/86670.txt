<DOC>
<DOCNO> 86670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/spor/spo02.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç yılda refaha 
</HEADLINE>
<TEXT>

Fenerbahçe Yönetimi şirketleşmenin ardından büyük gelirler getirecek projelerle kulübü kendi ayakları üzerine kaldırmayı planlıyor. Amaç yatırımcıya da kazandırmak 
     Geleceği kurtulacak 
     FENERBAHÇE, 1 Haziran’da kongre üyelerinin onayına sunacağı şirketleşme projesi ile üç yıl içinde refaha kavuşmayı planlıyor. Kulübün stat, televizyon, promosyon ve forma gelirlerini halka açarak kaynak yaratmak isteyen Sarı - Lacivertli yöneticiler, gelen parayı yatırımda değerlendirecekler. 4. Etap Stat projesi olarak adlandırılan plana göre Kenan Evren Lisesi’nin olduğu bölüm yeni yatırım bölgesi olacak. 
     
     Almeyda garantisi 
     FENERBAHÇE Gönüllüleri Derneği’nde konuşan Başkan Aziz Yıldırım, "Şirketle ilgili karamsarlığımız yok. Yüzde 51 hisse kasamızda duracak. Kulübün yüzde 15’ini halka açacağız. Şirket yüzde 10’dan fazla borçlanma yapamayacak. Tüzüğümüzdeki bu maddeyi buraya koyacağız" dedi. Yıldırım, Almeyda ve kulübüyle de anlaştıklarını açıklayarak, transferi konusunda garanti verdi. 
     
Forması hazır      Fenerbahçe taraftarlarının merakla beklediği Ortega forması, Fenerium mağazalarında hazırlandı. Arjantinli futbolcunun imza atmasıyla birlikte satışa sunulacak olan formaya henüz numara konmadı. Revivo’nun 10 numaralı forması vitrinlerdeki yerini korurken, Fenerium yetkilileri yönetimin kararını bekliyor. 
     
Como, Mirkovic’e talip      SEZON sonunda serbest kalarak İtalyan Como takımıyla anlaşan Lazetic, şimdi de Mirkovic’i getirmek için harekete geçti. Como yöneticileri tecrübeli futbolcu için Fenerbahçe’ye üç milyon dolar vermeyi kabul ettiler. Bu konuda yorum yapmayan Mirkovic’in, Lazetic’in baskısıyla kararsızlığa düştüğü öğrenildi. Teklife Fenerbahçe Yönetimi’nin de sıcak baktığı belirtildi. 
     
Cem Karaca’nın gözü de kara      LORANT’IN isteğiyle Yozgatspor’dan transfer edilen Cem Karaca, "Bu kulüpte oynamak yürek ister. Bu forma çok ağırdır" dedi. Sol kulvarda büyük bir rekabet yaşanacağına da değinen genç futbolcu, "Bu rekabetten Fenerbahçe k rlı çıkmacak. Benim boyuma bakıp, aldanmayın. Bücürüm ama çok becerikliyimdir. Lorant zaten beni Almanya’dan tanıyor. Orada da almak istemişti ama kısmet bugüneymiş" diye konuştu. 
     



 SPOR 




























</TEXT>
</DOC>
