<DOC>
<DOCNO> 54663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/spor/ymese.html </URL>
<DATE> 2001/11/29/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Futbolsuz tur 
</HEADLINE>
<TEXT>

     FUTBOLUN sürprizler oyunu olduğunu biliyoruz, Galatasaray'ın Erzurum'da yaşadığı şok gibi... 
     Bu tür şoklar Beşiktaş'a da hiç yabancı değil... 1979 - 80 sezonunda İnönü Stadı'nda yaşanan Lüleburgaz faciası gazetelerin tozlu arşivlerinde yerini koruyor... 
     Sakaryaspor'un 12.dakikada Tuncay ile kazandığı golde ŞOKA giren Kartal, rakip ceza alanından ayrılmadı, adeta KARARGAH kurdu. Ne var ki, ardı ardına kaçan goller, Sakaryaspor'un müthiş DİRENİŞİ tribünleri ve de yönetime IZDIRAP çektirdi. Ve Lüleburgaz olayını anımsattı... 
     Sakaryaspor direndi, Kartal yüklendi, kaleci Veysel GEÇİT vermedi... Tam tamına 60 dakikalık IZDIRAPA Ahmet Dursun yanıt verdi, eşitliği sağladı... 
     İşi ALTIN gole sürükleyen Beşiktaş, 99.dakikada İlhan Mansız'la turu geçerken, geride ENDİŞELER ve gelecek KORKUSU bıraktı. 
     Kartal neden bu denli zorlandı 
     Yanıtı çok basit Christoph Daum... 
     Oluşturduğu orta alan blokuna bakın, yanıtını hemen bulursunuz... Yani Daum da rakibi ciddiye almadı, küçümsedi... Böyle bir orta alan çıkarırsanız, sonucunu da hazırlık olmalısınız... 
     Daum neredeyse ipini çekecekti... Sakaryaspor biraz akıllı olabilseydi, uzatmanın başlangıçında yakaladığı iki pozisyonla Kartal'ı kupadan saf dışı edebilirdi. 
     Beşiktaş kazandı, kazanmasına da ya oynadığı futbol 
     Kelimenin tam anlamıyla SKANDALDI... 
     
     Dünkü mücadele bir skandal daha izledik... Böylesine bir hakem triosu hayatımda görmedim... Biri bayrak kaldırıyor, diğeri devam diyor, biri aut diyor, diğer korner... İbrahim Çınar ve İrfan Çakır'ı tanımıyoruz... Ama verdikleri tuhaf kararları izlesinler, sonra da bu mesleğe devam edip, etmeyeceklerini yeniden gözden geçirsinler. 
     



 SPOR 
























</TEXT>
</DOC>
