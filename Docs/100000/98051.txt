<DOC>
<DOCNO> 98051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/guncel/agun.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Selde büyük zarar gören Güneysu Belediye Başkanı, yetkililere isyan etti 
</HEADLINE>
<TEXT>
Mazot vermezseniz araç ne işe yarar 
Kurtarma çalışmaları için gönderilen iş makineleri, sel mağduru belediyeler mazot bulamadığı için kullanılamıyor 
     MUHAMMET KAÇAR DHA 

     Son yılların en ağır sel felaketiyle karşı karşıya kalan Rize’de insanlar elleriyle kazdığı enkazda ceset ararken, Güneysu Belediye Başkanı AKP’li Ahmet Minder, "Araç - gereç gönderdiler, ancak mazotu bizim koymamızı istediler. Bizde para da, mazot da yok. Araçlar çalışmıyor, insanlar kendi çabalarıyla ceset arıyor" diye isyan etti. Devletten acilen yardım beklediklerini dile getiren Minder, "Gönderdikleri araçlara mazot koyamadık. Buraya acilen yardım gönderilmeli ve bu bölge afet bölgesi ilan edilmeli. Evlerin altında h l onlarca kişi var. Kaybedecek zaman yok" dedi. 
     
     Hatamız olabilir ama...’ 
     Minder, yaşanan sel felaketi ve heyelanlarda evlerin dere yataklarına kurulması nedeniyle can kayıplarının ve maddi hasarın artmasında belediyelerin sorumlu gösterilmesine anlam veremediğini vurguladı. "Sel dere yataklarında değil, yamaçlarda oldu" diyen Minder, "İlçemizde dere yataklarında herhangi bir tahribat yok. Felaket olan bölge, belediye sınırları dışında. Biz dere yataklarında yapılaşmaya izin vermiş olabiliriz, ancak bu kadar ağır bir dille suçlanmamız yanlış. Yamaçlardaki çay bahçeleri yağmur sularını tutamadığı için hasar büyük oldu" diye konuştu. 
     
Asker, ikinci gün afet bölgesine gitti      Özellikle Marmara depremi sonrası arama kurtarma ekiplerinde yaşanan eksiklik üzerine çalışma başlatan, Düzce depremzedelerine de 24 saatten kısa sürede yardıma giden asker, Rize’ye ancak 2. gün ulaşabildi. Erzincan 3. Ordu Komutanlığı’na ait bir Sikorsky helikopter, bölgedeki arama - kurtarma çalışmalarına havadan destek sağladı. Jandarma kuvvetleri de, sel felaketinin ardından başlatılan çalışmalara ekiplerle müdahale etti. 
     
AKUT başvurdu ama Gel’ diyen çıkmadı      AKUT, şimdi de sel felaketine maruz kalan bölgelerde arama kurtarma çalışmalarına katılmak için girişimde bulundu ama henüz yanıt alamadı. Ekip ve araç yardımına hazır olduklarını söyleyen AKUT yetkilileri, "Valilik, jandarma ve kaymakamlıklarla görüştük. Yardım çağrısında bulundukları zaman bölgeye gitmeye hazır olduğumuzu söyledik. Halen yanıt bekliyoruz" dedi. n İSTANBUL Milliyet 
     
Baykal Kalıcı çözüm bulmalı      Rize’de incelemelerde bulunmak için Trabzon’a gelen CHP lideri Baykal, şöyle konuştu "Uçakla havadan durumu gördük. Facia yaşanmış. Her yıl böyle olaylar yaşanıyor. Kalıcı çözüm bulunmalı. İmar uygulamalarına gereken özen gösterilmiyor." 
     
Selin faturası 14 trilyon lira      Devlet Bakanı Mehmet Kocabatmaz, Trabzon, Ordu, Rize ve Giresun’da yaşanan sel felaketinde 8 trilyon Çorum, Yozgat ve Kayseri’de meydana gelen sel felaketleriyle birlikte toplam 14 trilyonluk zarar oluştuğunu söyledi. 
     
Yağışlar yurdun batısına kayacak      Meteorolojiden Sorumlu Devlet Bakanı Ramazan Mirzaoğlu, Rize’yi etkisi altına alan yağışlı havanın bugün yurdu terk edeceğini bildirdi. Mirzaoğlu, yurdun batı bölgelerindeki yağışın yer yer devam edeceğini dile getirdi. 
     
Tarihi Ulu Camii hasar gördü...      Sivas’ta, önceki gün yağan şiddetli yağmurda, 1197’de yaptırılan Merkez Ulu Camii’nin minaresi de zarar gördü. Minaredeki süslemeli taşlar döküldü. Eğik minaresiyle ünlü caminin önünden geçen yoldan da kamyonların geçmesi yasaklandı. 
     



 GÜNCEL 

















</TEXT>
</DOC>
