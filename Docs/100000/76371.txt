<DOC>
<DOCNO> 76371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sondun13.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalın bağırsak kanserine sebep olan gen bulundu 
</HEADLINE>
<TEXT>

     ABD'de Michigan Üniversitesi'nde yapılan araştırmada, kalın bağırsak kanseri vakalarının yüzde 40'ına neden olabilen bir gen saptandı. 
     Kanseri önleyen gen sınıfından olduğu bilinen HLTF geninin işlevini kaybetmesiyle normal kalın bağırsak hücrelerinin kanser hücrelerine dönüşebildiği belirlendi. 
     Araştırmacılar, ortaya çıkan sonuçla tümörlerin nasıl öldürücü ve saldırgan hale geldiklerini daha iyi anlayabileceklerini ve yeni ilaçların gündeme gelebileceğini kaydetti. 
     Akciğer ve meme kanseri hücreleri üzerinde yapılan araştırmada ise HLTF geninin normal olduğu gözlendi. Uzmanlar, HLTF geninin özellikle bağırsak kanseri oluşmasında etkili olduğunu kaydediyor. 
     Geliştirilebilecek basit bir testle, kan ve dışkıda HLTF mutasyonunun neden olduğu kalın bağırsak kanseri vakaları yüzde 90 belirlenebilecek. 
     Ulusal Bilim Akademisi dergisinde yer alan araştırma raporunda, kalın bağırsak kanserinin yetişkin Amerikalılarda ikinci öldürücü kanser olduğu belirtildi. 
     






</TEXT>
</DOC>
