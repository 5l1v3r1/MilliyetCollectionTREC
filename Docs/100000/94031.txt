<DOC>
<DOCNO> 94031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/siyaset/siy03.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan hakları ne ki 
</HEADLINE>
<TEXT>

81 ilin vali yardımcıları ve kaymakamlarla yapılan seminerlerde, mülki amirlerinin Kopenhag Kriterleri’ni bilmedikleri ve insan haklarında cömert olunmamasını düşündükleri ortaya çıktı 
     BELMA AKÇURA İstanbul 

     Başbakanlığa bağlı İnsan Hakları Eğitimi On Yılı Ulusal Komitesi ve İçişleri Bakanlığı’nın, Birleşmiş Milletler BM insan hakları eylem planı çerçevesinde mülki idare amirlerine yönelik başlattığı bir yıllık insan hakları eğitim programı tamamlandı. 
     81 ilin vali yardımcıları, kaymakamlar ve sivil toplum örgütleri, Prof. Dr İoanna Kuçuradi, Prof. Dr İbrahim Kaboğlu, Prof. Dr Korkmaz Alemdar, Doç. Dr Oya Çitçi, Doç. Dr Mithat Sancar, Yard. Doç. Dr Sultan Üzeltürk ve avukat Güney Haştemoğlu’dan ders aldı. Seminerler Türkiye’nin 10 ayrı bölgesinde, 50’şer kişilik gruplar halinde her bölgede bir hafta sürdü. 
     Kaboğlu bir yıl süren eğitim çalışmaları sonrasında mülki idare amirlerinin bir bölümünün, edinilen bilgileri görevlerine aktarma çabasında olduğunu belirtti. Kaboğlu, "Ancak, insan hakları sorunu politikacılardan, yargı organları ve polisten kaynaklanıyor. Dolayısıyla onların daha çok bilgilenmeye ihtiyaçı var’ gibi gerekçelerle tepki gösterenler de çok oldu" dedi. Kaboğlu, İnsan hakları konusunu Erzurum başta olmak üzere bazı bölgelerde mülki idare amirlerinin açıkça, "insan hakları Türkiye’nin gerçekleri göz önüne alınmadan böyle ulu orta işlenmemeli, özgürlük sınırlaması gerektiren alanlarda çok fazla cömert olmamalı" diye değerlendirdiğini belirtti. 
     
     Muhafazakar ilişki 
     Prof. Dr İbrahim Kaboğlu, bir yıllık seminerler sonucunda vali yardımcıları ve kaymakamlara ilişkin gözlemlerini şöyle aktardı 

</TEXT>
</DOC>
