<DOC>
<DOCNO> 99920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yasam/yas03.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika’dan geldi Taksim’de vuruldu 
</HEADLINE>
<TEXT>

ABD’li Lioner Flores, Beyoğlu’nda bir barda kavga çıkarınca, kurşunu yedi... 
     ŞAKİR AYDIN İstanbul 

     Taksim İstiklal Caddesi Mis Sokak’ta bulunan bir barda dün sabaha karşı saat 02.00 sıralarında meydana gelen olay, iddiaya göre şöyle gelişti 
     Heybet Güner 33 , aldığı alkolün etkisiyle henüz belirlenemeyen bir sebepten dolayı ABD vatandaşı Lioner Flores’la tartışmaya başladı. İçeride kavga eden ikili, daha sonra dışarı çıktı. Sokakta tabancasına sarılan Güner, Flores’ı sırtından tek kurşunla yaraladı. Sokak ortasında havaya birkaç el ateş eden Güner, ardından tabancasını kafasına dayayarak, kimseyi yanına yaklaştırmadı. 
     
     Hırsızlık iddiası 
     Olay yerine gelen polisin uzun çabalar sonucu ikna ettiği Güner, daha sonra silahını bırakarak teslim oldu ve gözaltına alındı. Güner’in, Flores tarafından hırsızlıkla suçlandığı için kavga çıktığını iddia eden görgü tanıkları, daha sonra ABD’linin Güner’in kafasına şişeyle vurduğunu, böylece olayın çığrından çıktığını öne sürdüler. Saldırıda yaralanan Flores, ambulansla Taksim Eğitim ve Araştırma Hastanesi’ne kaldırılarak tedavi altına alınırken, yanında bulunan kız arkadaşı da ifadesi için karakola götürüldü. 
     



 YAŞAM 


















</TEXT>
</DOC>
