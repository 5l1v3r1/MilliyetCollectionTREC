<DOC>
<DOCNO> 88273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sondun05.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta nükleer tesise terörist saldırı endişesi 
</HEADLINE>
<TEXT>

     New York'un kuzeyinde bulunan Indian Point nükleer tesisi yakınında oturan halka, tesisin terörist bir saldırıya uğraması halinde çevreye yayılacak radyoaktif gazlardan korunabilmeleri için potasyum iyodür hapları dağıtılacağı bildirildi. 
     Federal makamlar kısa süre önce, nükleer tesislerin, gelecekte yapılacak terörist saldırıların başlıca hedefleri arasında yer aldığı uyarısında bulunmuşlardı. 
     Hapların Haziran ayı boyunca cumartesi günleri Westchester County'deki yerel okullarda dağıtılacağı belirtiliyor. Kısaca KI olarak adlandırılan hapların Nükleer Düzenleme Komisyonu tarafından temin edildiği öğrenildi. KI haplarının, radyoaktif döküntüye maruz kalanların tiroit kanserine yakalanmalarını önlediği kaydedildi. 
     Haplar, nükleer kazadan sonra çevreye yayılan radyoaktif iyodür gazının tiroit bezi tarafından emilmesini engelliyor. 
     Hapların ayrıca Westchester County'deki eczanelerde de bulundurulacağı ifade edildi. 
     





</TEXT>
</DOC>
