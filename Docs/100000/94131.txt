<DOC>
<DOCNO> 94131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sonspo09.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor, denemeye aldığı 7 Brezilyalı'dan 5'in gönderiyor 
</HEADLINE>
<TEXT>

     Birinci Süper Lig'in yeni takımlarından Elazığspor'da, yabancı arayışını sürerken, denemek için Elazığ'a getirilen 7 Brezilyalı futbolcudan 5'i geri gönderildi. 
     Basın sözcüsü Faruk Çikoğlu, yaptığı açıklamada, 26 Haziran tarihinde denemeye alınan 7 Brezilyalı futbolcudan 5'inin bugün geri gönderildiğini belirterek, ''Takımla birlikte çalışmalarını sürdüren 2 Brezilyalı futbolcunun yanı sıra yarın da 2 Brezilyalı futbolcu gelip çalışmalara katılacak'' dedi. 
     Çikoğlu, teknik direktör Giray Bulak'ın verdiği raporda, performanslarının düşük olması nedeniyle 5 futbolcuyu geri gönderdiklerini, bu futbolcuların yanı sıra Vanspor'dan Can Polat ve gurbetçi Yılmaz Şeker'in de geri gönderildiğini söyledi. 
     Faruk Çikoğlu, denemeye alınan yabancı oyunculardan David Mantez ve Daniel Da Silva'nın idmanlara devam ettiğini kaydederek, şöyle konuştu 
     ''Yarın 2 Brezilyalı futbolcu daha Elazığ'a gelerek antremanlara katılacak. Antalyasporlu kaleci Kingston ile 1 yıllık sözleşme imzaladık. Galatasaray'dan Erhan Namlı ve Faruk'un transferi için milletvekilimiz Mehmet Ağar'dan yardımcı olmasını istedik. Ağar ile yapılan görüşmelerde Galatasaray'ın Teknik Direktörü Fatih Terim ile kamp dönüşü görüşeceğini ve bu oyuncuları Elazığspor'a kazandırılacağını bizlere iletti. İç transferde ise, 2003 yılına kadar sözleşmeleri bulunan kaleci Orkun ve Hacı Arif'in sözleşmelerini 3 yıllık yapmak istiyoruz. Bu konudaki çalışmalarımız da sürüyor.'' 
     
     2. KAMP ÇALIŞMASI 11 TEMMUZ'DA GEREDE'DE 
     10 Temmuz tarihine kadar Elazığ'da çalışmalarını sürdürecek olan 
     takımın, 11 Temmuz Perşembe günü Bolu Gerede'ye gideceğini belirten Çikoğlu, 12-19 Temmuz tarihleri arasında ise Kızılcahamam'da kampa gireceklerini söyledi. Çikoğlu, ''Yapılacak olan 2 kamp süresince teknik direktör Giray Bulak'ın vereceği raporlar doğrultusunda dış transferi de tamamlayacağız. Ayrıca 1-2 Ağustos tarihlerinde Kızılcahamam'da 4'lü bir turnuvaya katılacağız. Turnuvaya, Diyarbakırspor, Gençlerbirliği ve Ankaragücü katılacak. Kamp süresince en az 3 takımla hazırlık maçı yapmayı düşünüyoruz'' diye konuştu. 
     





</TEXT>
</DOC>
