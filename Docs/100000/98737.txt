<DOC>
<DOCNO> 98737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/dunya/dun01.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İran’da hel l fuhuş’ projesi 
</HEADLINE>
<TEXT>

     DIŞ HABERLER SERVİSİ 

     İran’da sayıları 300 bine ulaşan hayat kadınlarının yarattığı kaygılar, mollaları soruna "İslami bir çözüm" bulma arayışına yöneltti. İçişleri Bakanlığı’nın toplumsal işlerden sorumlu bölümü bir "İffet Evleri" projesi hazırladı. Aynı bakanlığın sosyal konseyi tarafından şimdilik reddedilen proje tartışma yarattı. 
     Projeye göre, şu ya da bu nedenle evliliğe hazır olmayan ama birlikte olmak isteyen erkek ve kadınlar bunu "nizami biçimde" gerçekleştirebilecekler. Bu çerçevede, beraber olmak isteyen çiftler önce kayıt yaptıracaklar, sağlık kontrolünden geçip geçici evlilik belgesi aldıktan sonra özel otellerde aşk yapacaklar. 
     Proje, İran’ı karıştırdı. Kadınların Sosyal ve Kültürel Konseyi "Bu proje, gayri meşru ilişkilerin normalleştirilmesi, aile kurumunun yıkılması ve yozlaşmışlık evlerinin resmen kuruluşu" dedi. 
     İçişleri Bakanlığı Sosyal İşler Yardımcısı Seyid Rıza Hüseyni de, "Bu plan kabul edilseydi, İslami rejimin alnında kara bir leke olarak kalacaktı" diye konştu. Plandan yana olan bakanlık yetkilisi Eşref Burujerdi ise, "Bu fuhuş toplumsal gerçeğin parçası ve gözü kapatmak sorunu çözmüyor" dedi. 
     
İffet Evleri’ böyle işleyecek      İslami rejime uygun genelev projesi şöyle 

</TEXT>
</DOC>
