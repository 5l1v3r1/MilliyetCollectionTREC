<DOC>
<DOCNO> 89363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/spor/ycil.html </URL>
<DATE> 2002/06/12/ </DATE>
<TIME>  </TIME>
<AUTHOR> HÜSNÜ ÇİL  </AUTHOR>
<HEADLINE>
Blatter’in planları 
</HEADLINE>
<TEXT>

     Dünya Kupası’ndan iki gün evvel, 28 Mayıs’ta Seul’de yapılan, FIFA Başkanlık seçimi, Blatter ile Kamerunlu Hayatou arasında geçti ve seçimi Blatter kazandı. 
     Bundan önce Blatter’in yaptığı işler konu başlıklarıyla şöyleydi Yeni transfer uygulamaları. Dünya Kupası için rotasyon sistemi. Uluslararası koordine edilmiş futbol takvimi. Hakemlerin profesyonelleşmesi. Irkçlığa karşı konferans. Gol projesi. Dünyadaki federasyonları kuvvetlendirmeye yönelik olarak, Dünya Kupası yayın haklarını tekrar FIFA’nın alması. Genç oyuncularla ilgili, 16 yaşından sonra başka Milli formayı giymeleri. Kendi Milli Takım formasını bundan önce giyemiyordu. Bu yaş sınırı 18’e çıkartıldı . 
     Blatter’in gelecekle ilgili olarak en büyük hedefi adını "Gol" olarak belirlediği projeyle etkili olmak. Şu anda 117 "Gol projesi" devam ediyor. Hedef ise bu rakamı 150 - 160’a kadar yükseltmek. 
     Tesis ve tesisleşmeye yönelik bu projenin, sadece geri kalmış ülkelerde uygulanması entresan olarak gözüküyor. 
     Blatter’in başka bir planı ise, dünyadaki bütün oyuncuları, yüzde yüz sigorta etme projesi. Birçok ülkede genç oyuncuların sakatlanıp, gerektiği gibi tedavi edilmediklerini gözlemleyen FIFA Başkanı, bunu önlemek için kesinlikle sigorta şirketini kuracağını söylüyor. Tek şartı, bu sporcuların bir federasyondan lisansı olması. 
     Futbolda dönen paranın büyüklüğü, belki de herkesi endişelendiriyor. Ayrıca her federasyon, FIFA’dan 1 milyon dolar alma gibi ince hesaplar içinde. Tesisleri sadece prestij için değil, tesis kazandırmak için de yapıyorlar. Mesela İtalya’da kulüp başkanı olmak, Başbakanlık gibi bir şeydir. 
     Bir de, artık her ülkenin kendi takımlarında, belli oranda yerli oyuncunun oynamasını şart olarak koyulacağına şahit olacağız. 
     



 SPOR 

































</TEXT>
</DOC>
