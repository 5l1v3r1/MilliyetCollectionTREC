<DOC>
<DOCNO> 92655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/soneko15.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım Bakanı Gökalp hakkında suç duyurusunda bulunuldu 
</HEADLINE>
<TEXT>

     İstanbul bağımsız milletvekili Mustafa Düz, Tarım ve Köyişleri Bakan Hüsnü Yusuf Gökalp hakkında, ''görevini kötüye kullandığı, memuriyet nüfuzunu kullanarak ayrımcılık yaptığı'' iddiasıyla, Ankara Devlet Güvenlik Mahkemesi DGM Savcılığı'na suç duyurusunda bulunduğunu bildirdi. 
     Düz, dilekçesinde ayrıca bakanlığın broşür bastırdığı öne sürülen On Ajans'ın sahibi Cevdet Çağan hakkında da, ''ayrımcılık suçuna iştirak'' ettiği iddialarına yer verdiğini belirtti. 
     Mustafa Düz, konuyla ilgili olarak yaptığı açıklamada, Ankara DGM Cumhuriyet Savcısı Nuh Mete Yüksel ile görüştüğünü belirterek, ''Bu dosyayı bana iade edemezsiniz, DGM'nin görev alanına girmiyorsa ilgili yere sevkedersiniz'' dediğini, Yüksel'in de daha sonra kendisini arayarak, dosyanın Savcı Talat Şalk'a havale edildiğini, dilekçeye 2002 254 sayı ile hazırlık dosya numarası verildiğini söylediğini kaydetti. 
     





</TEXT>
</DOC>
