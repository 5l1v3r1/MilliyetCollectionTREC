<DOC>
<DOCNO> 56966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yazar/akyol.html </URL>
<DATE> 2001/12/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Muhammed Salih serbest 
</HEADLINE>
<TEXT>

     DEMOKRAT ve 'Türkçü' Özbek muhalefet lideri Muhammed Salih, Prag Mahkemesi tarafından önceki gün serbest bırakıldı Tutuklamanın sebebi, Salih'i susturmak isteyen Özbekistan hükümetinin İnterpol'e onun terörist olduğu yolunda yazı yazmasıydı 
     Dün öğle saatlerinde kendisini cep telefonundan aradım, geçmiş olsun dedim. 
     Çok mutluydu. Evvela, hürriyetine kavuşmuştu... İkincisi, "tertip geri tepti, dünyaya duyuramadığımız demokrasi mücadelemizi bu vesile ile duyurduk" diyordu. 
     Gerçekten öyle... The New York Times'tan Peter Green, Salih'le Prag'daki Pankrac hapishanesinde görüşerek 9 Aralık'ta uzun bir yazı yayımlamıştı. 
     Tahliye olduğu gün Salih'in Prag'da düzenlediği basın toplantısına Avrupa ve Amerika'dan 80 kadar gazete ve TV muhabiri katılmıştı 
     "Burada TV'ler basın toplantımla ilgili haberleri hala yayımlamaya devam ediyorlar" diyordu. 
     Çek Cumhurbaşkanı Havel, dün akşam saat 17.00'de Salih'i Başkanlık Sarayı'na davet ederek geçmiş olsun demişti 
     
     HAVEL de, Muhammed Salih gibi bir 'muhalif aydın'dır. Makinist olarak hayata atılan Havel, dünya çapında saygın bir tiyatro yazarıdır, "Erasmus Ödülü" sahibidir. 
     Stalinci rejimin hapishanelerinde 5 yıl hapis yatmış, ama boyun eğmemiş, "Sivil Forum" adlı liberal demokrat hareketin öncüsü olmuştu. 1989'un ilk aylarında birkaç defa tutuklanması, rejimin çökeceğinin habercisiydi adeta... 
     1989'un Kasım ayında 'Sosyalist' rejim çökecek, Aralık ayında Havel cumhurbaşkanı seçilecekti 
     Bugün Çek Cumhuriyeti Avrupa Birliği'nin birinci sıradaki adaylarından biridir 
     Yaşadığı hayatın dersleri ve yazar olarak sahip olduğu büyük entelektüel duyarlık sebebiyle Havel'in Salih'e desteği daha tutuklandığı gün başlamıştı. 
     Havel, Cumhurbaşkanlığı Sarayı'nda Salih'i kabul etmekle, onu uluslararası bir şahsiyet haline getirmiştir. Artık dünyada demokrasi platformlarında bir "Muhammed Salih" olgusu yer almış bulunmaktadır her platformda ilgi ve saygı görecektir. 
     
     SALİH, Özbekistan hükümetinin haksız terörist suçlaması yüzünden Prag'da 14 gün tutuklu kalmıştı. Cuma günü mahkeme son kararını verecek ve belli ki, bu karar "Salih'in Özbekistan'a iade edilmemesi" şeklinde olacak. 
     Salih demokrasi mücadelesinde gördüğü desteği anlatırken, Amerika ve Avrupa Batı medyasıyla hükümetlerinin ilgisinden övgüyle bahsetti. Mülteci olarak yaşadığı Norveç hükümetinin "kaya gibi sağlam durduğunu" söyledi. 
     "Türkiye'den hangi kuruluşlar ilgi gösterdi " diye soramadım. Ne demokrasi ne de Türklük adına, Salih gibi yüksek düzeyli 'Türkçü' bir entelektüele Batılıların yüzde biri kadar ilgi gösteremedik 
     Dün sabah Liberal Demokrat Parti Genel Başkanı Besim Tibuk aradı. Bu konudaki yazılarımdan dolayı beni kutlayarak teşvik etmek istiyordu. Tibuk'un ve LDP'nin Salih'le yakından ilgilendiğini belirtmeliyim. Başka Hangi parti Hangi 'insan hakları' savunucusu 
     Özbekistan'la ilişkilerimizin bozulmaması için hükümet bu konuya karışmamalıydı bu doğru... Ama partiler konuşmalıydı 
     
     







Muhammed Salih serbest 


Rektör kulisi 


Sezer ve DGM 


Sezer Cumhurbaşkanı, muhalefet lideri değil 


70 yıl önce memur kıyımı tartışmaları .. 


Cemaatin kedileri 


Nazım'ın dedesi de bir Osmanlı paşasıydı 


Koş, reel sektör koş 


Arafat'sız ne değişir 


Cumhurbaşkanlığı muhalefet makamı değildir 


Kırmızı biberin önlenemez yükselişi’ 


Meclis'i soyanlar neden yakalanamayacak 


Attila İlhan mektupları açıklayınca... 


Nema soygununa dur 


Kimlik numarasız vatandaş kalmadı 


Özgürlük’ satarak büyüyorlar 


</TEXT>
</DOC>
