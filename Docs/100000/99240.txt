<DOC>
<DOCNO> 99240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/ekonomi/eko03.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Koalisyon liderlerinden IMF’ye taahhüt mektubu 
</HEADLINE>
<TEXT>

IMF’nin isteği üzerine koalisyon liderleri, erken seçim öncesinde program uygulamasından sapılmayacağı’ taahhüdünü içeren bir mektup gönderdi 
     SEÇKİN ÜREY Ankara 

     Koalisyon liderleri, IMF’ye programın aynen devam edeceği’ ve seçim ekonomisi uygulanmayacağı taahhüdünü içeren bir mektup gönderdi. IMF’nin isteğiyle gönderilen mektup, dün TBMM’de görüşmeler devam ederken bir araya gelen üç lider tarafından imzalandı. 
     Başbakan Bülent Ecevit ve yardımcıları Mesut Yılmaz ile Devlet Bahçeli, dün Meclis’te bir araya gelerek 15 dakika süren bir toplantı yaptı. Toplantı sonrasında Başbakan Ecevit, "IMF ile ilişkiler ve ekonomi konusunda görüşmemiz gereken şeyler vardı. Öyle uzun, ayrıntılı görüşme olmadı. Buna gerek kalmadı daha doğrusu" dedi. 
     Ecevit, mektup konusunda ise açıklama yapmadı. Ancak daha sonra toplantının IMF’ye gönderilen bir paragraflık mektubun imzalanması için yapıldığı, mektupta doğrudan seçime yönelik bir atıf yapılmadığı, programın aynen devam edeceği şeklinde ifadelerin yer aldığı öğrenildi. 
     
     Üçüncü mektup 
     Mektubun, Bakan Derviş’in ABD’den döndüğü güne rastlaması dikkat çekti. IMF daha önce de liderlerden taahhüt mektubu istemişti. IMF, birinci defa, Güçlü Ekonomiye Geçiş Programı sonrası güvence istemiş, 3 Mayıs 2001’de üç liderin imzasını taşıyan mektup gönderilmişti. Arkasından, 29 Ocak 2002’de ikinci liderler mektubu ile 18 Ocak’ta verilen niyet mektubunun uygulanmasına yönelik’ garanti verilmişti. 
     
Merkez Bankası İlk yarı hedeflerini tutturduk      Merkez Bankası, programın öngördüğü hedeflere yılın ilk yarısı itibariyle ulaşıldığını, olağanüstü bir gelişme olmadığı takdirde enflasyonda yüzde 35’lik yıl sonu hedefine ulaşılacağını bildirdi. Merkez Bankası, temmuz ayı para politikası raporunu açıkladı. Fiyatların gidişatı karşısındaki olumsuzluk yaratabilecek en önemli unsurun "program kesintiye uğrarsa" korkusu olduğu ifade edildi. Ayrıca, büyümenin ikinci üç aylık dönemde hızlanmasının beklendiği vurgulandı. Raporda şu tespitler yer aldı 

</TEXT>
</DOC>
