<DOC>
<DOCNO> 72292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/spor/spo15.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Trilyona doğru      LİGDEKİ yarışın kızışması Süper Toto’ya yaradı. Maç sonuçlarının kolay tahmin edilememesi yüzünden devreden Süper Toto’da toplam hasılatın 1 trilyonu bulması bekleniyor. Teşkilat bu hafta 500 milyar lira ikramiye dağıtmayı hedefliyor. 
     
Protokol önlemi      GSGM, Ankaragücü - Diyarbakır maçındaki olaylar sonrası protokol tribünlerine el attı. Açıklamada, "Tribünlere bazı kişilerin reservasyonsuz girme çabalarından dolayı istenmeyen olaylar yaşanmaktadır. Bu konuda bazı ek tedbirler alınması planlanmaktadır" ifadeleri yer aldı. 
     
Yeni teklif      FUTBOLDA küme düşmenin kaldırılması yönünde MHP Antalya milletvekili Nesrin Ünal ve Aydın milletvekili Bekir Ongun’a destek geldi. Yozgat Milletvekili Mesut Türker de bu sezon küme düşmenin kaldırılması için TBMM Başkanlığı’na yasa teklifi sundu. 
     
Avrupa sınavı      8. Avrupa Salon Okçuluk Şampiyonası bugün Ankara’da başlıyor. Altınpark Fuar Salonu’nda düzenlenecek şampiyonada Türkiye 6’sı bayan 12 sporcuyla mücadele edecek. İki kategoride düzenlenen müsabakalarda 25 ülkeden 60 bayan, 90 erkek olmak üzere toplam 150 sporcu yarışacak. 
     
Emre iddiası      İTALYAN spor gazetesi Tutto Sport, Inter’de oynayan Emre Belözoğlu’nun İspanyol Valencia’ya gidebileceğini ileri sürdü. Haberde Emre’nin Vicente ile takası üzerinde duruldu. İtalyan basını ayrıca Ümit Davala’nın da Milan’da kalmasının beklendiğini yazdı. 
     
Şampiyonlar Ligi’nde dün      C Grubu 
     Porto - Panathinaikos 2 - 1 
     R.Madrid - S.Prag 3 - 0 
     D Grubu 
     Arsenal - Deportivo 0 - 2 
     B.Leverkusen - Juventus 3 - 1 
     Not Koyu takımlar çeyrek finali garantiledi. 
     
3. Lig’de bugün      Erteleme maçları 
     Yüksekova Cilo - Adıyaman 
     B.Özgüzeldere - D.Bakır DİSKİ 
     Şırnak - Şanlıurfa Bld. 
     Afyonspor - Ayvalıkgücü Bld. 
     



 SPOR 






















</TEXT>
</DOC>
