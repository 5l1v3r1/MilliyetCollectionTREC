<DOC>
<DOCNO> 59840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/sondun06.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazze Şeridinde üç Filistinli öldürüldü 
</HEADLINE>
<TEXT>

     Gazze Şeridi'nin kuzeyinde, İsrail'e girmeye çalıştıkları bildirilen 3 Filistinli, İsrail askerleri tarafından dün gece öldürüldü. 
     İsrail Başbakanlığı'nın açıklamasında, İsrail askerlerinin Gazze Şeridi'nin kuzeyinden ülkeye girmeye çalışan silahlı Filistinlileri gördüğü ve uyarı ateşi açtığı kaydedildi. 
     Açıklamaya göre, uyarı ateşine ateş açarak karşılık veren Filistinliler, askerler tarafından öldürüldü. 
     Gazze Şeridi'ndeki Aley Sina Yahudi yerleşim birimi yakınında da dün gece zırhlı bir İsrail aracına ateş açan silahlı 3 Filistinli öldürülmüştü. 
     Bu arada 6 Filistinlinin ölümünün ardından, Filistin Yönetimi İsrail'i suçladı. 
     Filistin Yönetimi sözcüsü, 2 haftadır sükunetin hakim olduğu bölgede, İsrail'in Filistinlileri öldürerek durumu gerginleştirdiğini söyledi. 
     Son olayın, İsrail'in gerginliği tırmandırmak istediğini gösterdiğini ifade eden sözcü, uluslararası topluluğun duruma müdahale etmesini istedi. 
     






</TEXT>
</DOC>
