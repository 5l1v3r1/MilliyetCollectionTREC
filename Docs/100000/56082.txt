<DOC>
<DOCNO> 56082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sontur16.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trakya'da kar bekleniyor... Fırtına etkili olacak... 
</HEADLINE>
<TEXT>

     Trakya'da, kış etkisini sürdürürken, bugün ve yarın Edirne, Tekirdağ ve Kırklareli'de kar yağışı bekleniyor. Bölgede gündüz 1-3 derece olan hava sıcaklığı gece sıfırın altına inerken, bugün şiddetli fırtınanın etkili olacağı bildirildi. 
     Bölgede bugün şiddetli rüzgarın etkili olacağı belirtilirken, hava sıcaklığında düşüş bekleniyor. 
     Bu arada, Kırklareli'nin Dereköy İlçesi'nde akşam başlayan ve sabah tipiye dönüşen kar yağışı nedeniyle Dereköy Sınır Kapısı'nda ulaşım güçlükle sürdürülüyor. Zincirsiz araçların Dereköy Sınır Kapısı'na ulaşamadığı bildirilirken, karayolları ekipleri çalışmalarını sürdürüyor. 
     






</TEXT>
</DOC>
