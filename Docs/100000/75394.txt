<DOC>
<DOCNO> 75394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/ekonomi/eko07a.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mantıyla zayıflanmaz’ 
</HEADLINE>
<TEXT>

     Sakıp Sabancı, önceki akşam TÜSİAD’ın Görüş dergisinin yıldönümü kokteylinde gazetecilerin soruları üzerine, "IMF enflasyonu indirelim’ diyor. Aksini söyleyen var mı Herkes aynı fikirde. Fakat bunun için reçeteler yazarken uygulamalar tamam olmuyor. Ya reçeteyi yazan yanlış yazıyor veya sen iyi uygulamıyorsun. Hastayım’ diyorsun, adam reçete zayıflaman lazım’ diyor. Gidiyorsun mantı yiyorsun, nasıl zayıflayacaksın" dedi. Sabancı, IMF yetkililerine de "Siz bize bir sene, üç sene, beş sene on sene durmadan, reçeteler yazdınız. Acaba reçeteleriniz mi hayırsız, yoksa bizde uygulamalar mı kötü Enflasyon inmemiş, falan olmamış. Biz böyle gitmekten yorulduk, siz yorulmadınız mı " diye seslendi. 
     
Güvenimiz arttı revizyon düşünüyoruz      Şubat ayı enflasyonunun beklentilerin altında gerçekleştiğini, mart enflasyonunun da düşük çıkabileceği beklentisinin olduğunu belirten TÜSİAD Yönetim Kurulu Başkanı Tuncay Özilhan, yüzde 35 hedefinin yakalanabileceğini söyledi. Özilhan, yönetim kurulu başkanı olduğu Anadolu Grubu’nun da mart ve nisan enflasyon oranlarını gördükten sonra bütçelerinde revizyonu düşündüklerini belirtti. 
     



 EKONOMİ 



















</TEXT>
</DOC>
