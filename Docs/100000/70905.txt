<DOC>
<DOCNO> 70905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sondun27.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Klerides görüşmesi sona erdi 
</HEADLINE>
<TEXT>

     KKTC Cumhurbaşkanı Rauf Denktaş ile Rum Yönetimi lideri Glafkos Klerides'in ara bölgede yaptığı görüşme sona erdi. 
     Denktaş, yaklaşık bir saat süren görüşmenin ardından Cumhurbaşkanlığı'na dönüşünde yaptığı açıklamada, Klerides ile görüşmeye daha kapsamlı olarak Cuma günü devam edeceklerini söyledi. 
     Türk basınında, ''Klerides'in iki kez kaçmaya çalıştığı, kendisinin Klerides'in kolundan tutarak geri çektiği'' yönünde bir haber çıktığını, ancak böyle bir şey olmadığını belirten Denktaş, Klerides'in şakavari olarak bu konuyu kendisine aktardığını kaydetti. Denktaş, ''Olmayan şeyleri olmuş gibi göstermek doğru değildir'' dedi. 
     Denktaş, Rum Yönetimi Dışişleri Bakanı Yannakis Kasulides'in, ''Klerides'in görüşmelerden önce güvence aldığı'' açıklaması hatırlatılarak görüşlerinin sorulması üzerine, ''Güvence eğer, 'Kıbrıs hükümetisiniz' lafı ise bunu 38 yıldır kendilerine veriyorlar ve Kıbrıs meselesi bunun halledilmedi'' diye konuştu. 
     Cumhurbaşkanı Denktaş, kararlar çerçevesinde konuşmadıklarını, her şeyin masada olduğunu ve her şeyin konuşabileceğini, önşart olmadığını bu şekilde konuşmaya devam ettiklerini kaydetti. 
     Denktaş ve Klerides, 8 Mart Cuma günü biraraya gelecek. 
     






</TEXT>
</DOC>
