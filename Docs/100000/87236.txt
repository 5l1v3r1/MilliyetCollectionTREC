<DOC>
<DOCNO> 87236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sonspo12.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe "Tuncay'ı aldık. Erdal'ın transferi de bitmek üzere" 
</HEADLINE>
<TEXT>

     Sakaryaspor'un genç yıldızı Tuncay ile 2 yıllık anlaşma imzalayan Fenerbahçe, gurbetçi futbolcu Erdal Kılıçarslan'ın transferini de bitirmek üzere. 
     Fenerbahçe Kulübü Altyapı Sorumlusu İlhan Ekşioğlu, Tuncay'ın sarı-lacivertli kulübe uzun yıllar hizmet edebilecek bir oyuncu olduğunu ifade ederek, ''Tuncay'ı renklerimize bağladık, Erdal Kılıçarslan'ın transferi de bitmek üzere'' dedi. 
     Ekşioğlu, Bayern Münih'in altyapısında forma giyen Erdal için kulübüyle yapılan görüşmelerin son aşamaya geldiğini kaydetti. 
     Daha önce İstanbul'a gelerek, sarı-lacivertli yöneticilerle yaptığı görüşmede anlaşma sağlayan Erdal'ın da önümüzdeki günlerde sarı-lacivertli kulüple sözleşme imzalaması bekleniyor. 
     





</TEXT>
</DOC>
