<DOC>
<DOCNO> 58543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/magazin/amag.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben bakirelik nutukları atmam' 
</HEADLINE>
<TEXT>

Almanya'nın Britney Spears'ı Jeanette hızlı çıktı konser için geldiği Türkiye'de rakibine verdi veriştirdi ve "Ben aşkımı her yönüyle yaşarım" dedi 
     NURDAN AKINER 

     "How It's Got To Be" isimli şarkısıyla önce Almanya, ardından Avrupa'da müzik listelerini altüst eden 19 yaşındaki çıtır diva Jeanette, konser vermek için geldiği Türkiye'de, rakibi Britney Spears'ı eleştirdi. Spears ile arasındaki en büyük farkın 'bakirelik nutukları' olduğunu söyleyen genç yıldız şöyle konuştu "Britney, kısa sürede toplumun her kesiminin sevgisini kazanmak için bakirelik nutukları attı ama şimdi görüntüsüyle düşünceleri tezat bir görüntü çiziyor. Ben aşık olduğum zaman onu her yönüyle yaşamak isterim. Ama iki yıldır kalbim boş." Genç şarkıcı, yeni albümünün isminin ise 'Delicious' yani 'lezzetli' olduğunu da bir kez daha yineledi.. 
     
Pembe dizi yıldızı      Mavi gözleri, sarı saçları ve göbeğindeki ilginç piercing'i ile güzellikte de Britney Spears'a rakip olan Jeanette, aynı zamanda Türkiye saati ile hafta içi hergün 09.20'de RTL'de yayınlanan "İyi Zamanlar, Kötü Zamanlar" isimli dizide Marie Balzer karakteriyle kamera karşısına geçiyor. Dans sevgisi nedeniyle 6 yaşında sirklerde minik yıldız olarak çalışmaya başlayan Jeannette, 1999'da Avrupa Karaoke yarışmasında 270.000 kişiyi geride bırakarak birinci olunca Almanya'nın Britney'ine şöhret kapısı da açıldı. 
     



 MAGAZİN 













</TEXT>
</DOC>
