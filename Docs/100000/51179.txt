<DOC>
<DOCNO> 51179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/ekonomi/eko04a.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Satılamayan, kapatılacak 
</HEADLINE>
<TEXT>

Tasarruf paketi çerçevesinde ele alınan önlemler arasında, yıllarca özelleştirilmesi tamamlanamayan, verimsiz ve zararda olan işletmelerin kapatılması da yer aldı 
     HARUN GÜREK Ankara 

     Önceki gün yapılan liderler zirvesinde genel çerçevesi’ belirlenen 40’tan fazla tasarruf önlemi için eylem planı çalışması başladı. 
     Önlemlere son şekli verildikten sonra tek tek ek niyet mektubuna konulacak. Bu önlemler arasında zararda olan KİT’lere ait verimsiz işletmelerle fabrikaların kapatılması’ da bulunuyor. Bu önlemin özellikle Özelleştirme İdaresi bünyesinde bulunan, yıllardır özelleştirmeyi tamamlanamayan işletmelere dönük olarak getirildiği kaydedildi. 
     
     Eylem takvimi 
     Başbakanlık Müsteşarı Ahmet Şağar başkanlığında Maliye Müsteşarı Ertan Dikmen, Hazine Müsteşarı Faik Öztrak, DPT Müsteşarı Akın İzmirlioğlu’ndan oluşan komite, uygulama şansı olmayan önerileri eleyecek. Komite, önlemler için gerekli hukuki düzenlemelere ilişkin taslakları oluşturarak, eylem takvimini saptayacak. 
     
Tasarruf komitesi 40 önlem üzerinde duruyor      İkramiyeler ertelenebilir 
     İkramiye ödemelerinin ertelenmesi düşünülüyor. Sağlanacak tasarruf 135 trilyon lira. IMF yanı sıra kamuda belirli sürelerde zorunlu izin uygulaması da istiyor. 
     İlaç kararnamesi ile kar iskonto oranları yeniden düzenlenerek 95 trilyon, ayrıca ilaçların tane ile satılmasıyla da 10 trilyon liralık tasarruf bekleniyor. 
     
     İlaçta katkı payı maaştan kesilecek 
     Yüzde 10'luk hasta katılım payının maaşta kesilmesi ile sağlık karnelerinin kapsamı dışı kişilerce kullanımı engellenerek 200 trilyon liralık bir tasarruf sağlanacağı hesaplanıyor. 
     
     Yıl sonuna kadar 35 bin emekli 
     KİT'lerde emekliliği gelen 30 bin kişinin hemen emekli edilmesi düşünülüyor. Ayrıca konsolide bütçeli kuruluşlarda emekliliği gelen 5 bin kişinin yıl sonuna kadar emekli edilmesiyle 100 trilyon liralık bir tasarruf hedefleniyor. 
     Köy Hizmetleri'nin bölgelerdeki ekipman ve işçilerinin il özel idarelerine devri planlanıyor. Buradan sağlanacak tasarruf 300 trilyon lira. 
     DSİ ve Karayolları bölge müdürlüklerinin bazıları ile KİT'lerin verimsiz ve zararda olan işletmeleri kapatılıyor. 
     Sigorta prim tahsilat oranının artırılması için ilave tedbirler alınıyor. SSK ve Bağ-Kur'a bu şekilde 300 trilyon lira kaynak girişi hedefleniyor. 
     
     Çiftçinin doğrudan gelir desteği artırılmayacak 
     Çiftçiye doğrudan gelir desteği olarak dönüm başına 10 milyon lira olarak yapılacak ödemenin 2002'de artırılmaması ile 400 trilyon lira tasarruf planlanıyor. 
     
     Memura ocak zammı yüzde 10 
     Memura ocak zammı yüzde 10 olarak belirlendi. Ancak bütçede 'enflasyon farkı' öngörülüyor. 
     Akaryakıt Tüketim Vergisi tutarlarının artırılması düşünülüyor. 
     
     



 EKONOMİ 



















</TEXT>
</DOC>
