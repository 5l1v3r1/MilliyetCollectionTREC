<DOC>
<DOCNO> 98275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/siyaset/asiy.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimse Derviş için hayal kurmasın 
</HEADLINE>
<TEXT>

Derviş’in YTP’ye katılmayacağı söylentileri için Özkan, "Kemal Derviş’le nik hı kıydık. Biz birlikte yola çıktık" yanıtını verdi 
     AYHAN AYDEMİR Ankara 

     Yeni Türkiye Partisi’nin önde gelen isimlerinden Hüsamettin Özkan, Kemal Derviş’in YTP’ye katılıp katılmayacağına ilişkin spekülasyonlara noktayı koydu ve "Kimse sayın Derviş için hayal kurmasın. Birlikte yola çıktık. Nik hı kıydık" dedi. YTP’nin lideri İsmail Cem ve Hüsamettin Özkan, başkentin yoğun siyasi trafiği ve Kemal Derviş ile ilgili söylentilerin stresinden kendilerini Ankara sınırları dışına attılar. Cem’in İstanbul’a, Özkan’ın da bir sahil kasabasına gittiği belirtildi. Cem ve Özkan’ın, salı günü ABD’den gelecek olan Kemal Derviş ile bir araya geleceği belirtiliyor. Özkan’ın hemen her gün ABD’deki Derviş ile telefon görüşmesi yaptığı kaydedildi. 
     Özkan, Derviş’in YTP’ye katılmayacağı ve kafasının karışık olduğu söylemlerine karşın, "Kimse Kemal Derviş için hayal kurmasın. Biz birlikte yola çıktık, hedefimiz Türkiye’yi, her kesimi kucaklayıp refaha taşımak" dedi. Özkan, sürekli Derviş ile görüştüklerini, herhangi bir olumsuzluk bulunmadığını kaydederek, "Biz nik h kıydık, kendisi bizimle" diye konuştu. 
     Bu arada başkent kulislerinde DSP içinde Kemal Derviş’e "artık gidiyor" gözüyle bakılmaya başlandı. DSP çevrelerinde Derviş’in hükümetten ayrılması halinde Başbakan Ecevit’in dışarıdan bir isim yerine, parti grubundan bir milletvekilini atayacağı konuşuluyor. Bu ismin de Orman Bakanı Nami Çağan olabileceği belirtiliyor, 
     Gaziantep Büyükşehir Belediye Başkanı Celal Doğan da Derviş’in CHP’ye gitmesinin milyonda bir ihtimal olduğunu söyleyerek, Baykal’ın yerini Derviş’e bırakmasını istedi. 
     Kulislerdeki bilgilere göre, eski Bakan Hikmet Çetin’in ve DSP’den ihraç edilen İstanbul Milletvekili Rıdvan Budak’ın da geniş katılımlı platformda yer almak için karar aşamasında olduğu belirtildi. Bakan Fikret Ünlü’nün de Derviş’le hareket edeceği konuşuluyor. 
     
     



 SİYASET 


















</TEXT>
</DOC>
