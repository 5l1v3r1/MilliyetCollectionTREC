<DOC>
<DOCNO> 69972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sondun04.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Londralılar utangaçlık ameliyatı için kuyrukta... 
</HEADLINE>
<TEXT>

     Mahcup Londralılar, alışılmadık bir ameliyatla kızaran yüzlerinden kurtulmak için kuyruğa girdiler. 
     Londra'daki Highgate özel hastanesi yöneticisi Anthony Mitra, kızarıp bozarmaya son vermek için günde ortalama 1 kişinin bıçak altına yattığını söyledi. 
     Mitra, yüksek mevkili işlerde çalışan çok sayıda kişinin, birşeylerden huzursuzluk duydukları ya da çok hassas oldukları izlenimi verdiği gerekçesiyle kızarmaktan rahatsız olduğunu belirtti. 
     Anthony Mitra, bazı kişilerin yaptıkları işin doğası gereği ya da diğer nedenlerle böyle bir sinyal göndermek istemediklerini kaydetti. 
     Highgate özel hastanesi yöneticisi Mitra, cerrahi ekiplerinin, kızarıp bozarmaya son vermek isteyenlere, 4 bin sterlin karşılığında boynun arkasındaki sinirleri alan bir ameliyat yaptıklarını söyledi. 
     İngiliz ''College of Life Coaching'' etik komitesinde görevli Pam Richardson ise, bu ameliyatı eleştirerek, hem mali, hem de fiziksel olarak daha az acı verici bir yöntem olarak insanlara zayıflıklarını aşma ve kritik anlarda mahcubiyetlerinden kurtulma konusunda yardımcı olabileceklerini açıkladı. 
     






</TEXT>
</DOC>
