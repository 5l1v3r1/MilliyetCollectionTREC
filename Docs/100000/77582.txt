<DOC>
<DOCNO> 77582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/soneko15.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv sektörünü ihracat ayakta tutuyor 
</HEADLINE>
<TEXT>

     Ekonomik krizden büyük darbe alan Türk otomotiv sektörünü, ihracat ayakta tutuyor. 
     Otomotiv Sanayii Derneği, sektörün ilk 3 aylık verilerini açıkladı. 
     Açıklamaya göre, Ocak-Mart 2002 döneminde toplam 66 bin 1 adet motorlu taşıt aracı üretildi. İç pazarda devam eden aşırı talep daralmasına karşı üretimin kısıtlı olarak devam etmesi, 3 ayda yapılan 51 dolayındaki araç ihracatından kaynaklandı. 
     Ocak-Mart dönemi otomobil üretimi, 2001 yılının aynı dönemine göre yüzde 6 artarak 44 bin 321 adet olarak gerçekleşti. İç pazardaki aşırı talep daralmasına karşılık, bu yıl gerçekleştirilen 36 bin dolayındaki otomobil ihracatı, üretimin kısmen de olsa devamını sağladı. 
     Yük ve yolcu taşıyan ticari araç üretimi, minibüste yüzde 68, otobüste yüzde 41, büyük kamyonda yüzde 25, midibüste yüzde 11, kamyonette yüzde 1 azaldı, küçük kamyonda yüzde 58 oranında arttı. 
     Traktör üretimi, 2001 yılı Ocak-Mart dönemine göre yüzde 56'lık bir azalma ile 2 bin 452 adet oldu. Bu değer ile en düşük üretim seviyesine inildi. 
     
     Pazar 64 daraldı 
     Aynı dönemde pazar, toplam 14 bin 171 adet taşıt araç satışı ile, geçmiş yılların en düşük değerine geriledi. Satışlar 1999 yılı Ocak-Mart dönemine göre yüzde 76, 2000 yılı Ocak-Mart dönemine göre yüzde 86 ve 2001 yılı Ocak-Mart dönemine göre yüzde 64 azaldı. 
     Mart ayında otomobil satışı bin 437 adet yerli ve 2 bin 27 adet ithal olmak üzere 3 bin 414 adet oldu. 
     Ocak-Mart döneminde toplam otomobil satışları yüzde 77 azaldı. 
     İthalatın pazar payı 2002 yılı Ocak-Mart döneminde yüzde 57 gibi yüksek bir oranda gerçekleşti. 
     Ocak-Mart döneminde, 2001 yılı Ocak-Mart dönemine oranla, ithal otomobil satışları yüzde 73 azalarak 14 bin 214 adetten 3 bin 819 adede geriledi. 
     Ocak-Mart dönemi hafif ticari araç minibüs kamyonet satışları 2001 yılı Ocak-Mart dönemina göre yüzde 49 azaldı. İthal hafif ticari 
     araç satışı, yüzde 41 azalarak 4 bin 1 adetten 2 bin 365 adede indi. 
     İthalatın pazar payı yüzde 38 oldu. 
     
     İhracat 1 arttı 
     Uludağ İhracatçı Birlikleri'nin verilerine göre, 2002 yılı Ocak-Mart dönemi sektör ihracatı 2001 yılının aynı dönemine göre yüzde 1 arttı ve 857 milyon 875 bin 269 ABD Doları oldu. 
     Taşıt aracı ihracatı yüzde 6 artarken, aksam ve parça ihracatı yüzde 4 azaldı. 
     Ocak-Mart döneminde toplam 52 bin252 adet motorlu taşıt aracı ihraç edildi. 2001 yılı Ocak-Mart dönemine göre otomobil ihracatı yüzde 3, traktör ihracatı yüzde 23 azalırken, ticari araç ihracatı yüzde 30 oranında büyüdü. 
     İlk 3 ayda toplam 49 bin 761 adet hafif araç ihraç edildi. 2002 yılı Ocak-Mart döneminde Tofaş 9 bin 865 adet otomobil ve 10 bin 171 adet hafif ticari araç olmak üzere toplam 20 bin 36 adet hafif araç ve O.Renault ise 21 bin 585 adet otomobil ihraç etti. 
     Yeni projelerin yılın ikinci yarısında ihracata başlaması ile 2002 yılı ihracatında daha fazla artış olması bekleniyor. 
     






</TEXT>
</DOC>
