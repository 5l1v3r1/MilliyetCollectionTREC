<DOC>
<DOCNO> 92403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sondun20.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaydan mamografi çekeceğim diye kadınları çırılçıplak soydu 
</HEADLINE>
<TEXT>

     Portekiz polisi, bazı kadınları uydudan mamografi çektirmek için balkon ya da pencere önünde soyunmaya ikna edebilen kişiyi arıyor. 
     Güneydeki Algarve kasabasında yaşları 19 ila 45 olan 4 kadın, bir hafta önce kandırıldıklarını söyleyerek polise başvurdu. 
     Kadınların anlattığına göre, kendisini telefonda doktor olarak tanıtan bir kadın, ''devrimci bir mamografi yöntemi'' geliştirildiğini söyledi ve kadınlardan, bedava mamografi çektirmek istiyorlarsa balkonlarında ya da pencere önlerinde Messines dağları yönündeki uyduya dönerek bellerine kadar soyunmalarını istedi. Hatta kadınlardan biri, tamamen soyundu. 
     ''Mamografi sonuçları'' telefonla gelmekte gecikmedi. Kadınlar bir ''uyanığın'' cinsel zevklerine alet olduklarını geç de olsa anlamışlardı. 
     





</TEXT>
</DOC>
