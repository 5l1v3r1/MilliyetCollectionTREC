<DOC>
<DOCNO> 72641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/ekonomi/aeko.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’yi devletlerden daha çok destekliyoruz 
</HEADLINE>
<TEXT>

Türkiye’ye güvenlerinin devam ettiğini belirten Telecom Italia Mobile Genel Müdürü Mauro Sentinelli, Türkiye’ye devletlerden daha çok yardımcı olduklarını söyledi 
     ORHAN TEKEOĞLU Roma 

     Telecom Italia Mobile TIM Genel Müdürü Mauro Sentinelli, Türkiye’deki krizin sadece İtalya’yı değil, tüm Avrupa’yı etkilediğini, krizin atlatılması için TIM olarak, ülkelerden daha çok yardımcı olduklarını söyledi. 
     Aria’nın geleceğini TİM’de göstermek’ ve TIM’in dünyadaki mobil ağını ve yeni hizmetlerini tanıtmak amacıyla düzenlenen gezi dolayısıyla Türk gazetecilere açıklamalarda bulunan Sentinelli, "Türkiye’de ekonominin düzelmesi bizim için de çok iyi olacak. Türkiye’ye başkalarından, hatta devletlerden bile çok yardımcı oluyoruz. Problemlerinizi kendi problemimiz gibi görüyoruz. En büyük silahımız olan teknolojimiz ile yardımcı oluyoruz ve olacağız" dedi. 
     
     Güvenimiz sürüyor’ 
     Türkiye’nin er geç Avrupa Birliği’nin bir parçası olacağına dikkat çeken Sentinelli, krizin aşılacağını ve şirket olarak bu konuda güvenlerinin devam ettiğini söyledi. Sentinelli şöyle konuştu 
     "Durum şu anda çok kötü değil. Yatırım yaptığımız ülkelerde ekonomi ne kadar kuvvetli olursa biz de o kadar kuvvetli oluruz. Türkiye’de yaşanan finans krizi elbette ki bizi de etkiliyor. Özellikle diğer yatırımlarımızı yapmamızda doğal olarak bazı problemler yaşayabiliriz. Ama bu dramatik değildir, sadece bir problemdir. Problemler de çözülür. Türkiye Avrupa’nın bir parçası olduğundan kriz Avrupa’daki tüm partnerlerini etkiliyor. Türkiye eğer iyiyse biz iyi oluruz" diye konuştu. 
     
Manzara görüntülü arama      TIM, M Servis platformunu piyasaya sürmeye hazırlanıyor. Yaz aylarında İtalya’da ve aynı zamanda Türkiye’de piyasaya sürülecek olan M servisi kapsamında multi media tipte müzik ve görüntü ile renklendirilen mesaj göndermek mümkün olacak. Telefona takılan küçük bir kamera cihazı ile kişi ve konuştuğu bölgeden görüntüler konuşulan kişinin telefonuna aktarılacak. 
     
     Emret sahip ’ 
     TIM’in multi media servislerinden sesli portal’ da tanıtıldı. Servisin özelliği telefon cihazının sahibini sesinden tanıması. Cep telefonunun tuşuna basmadan, sadece sesli talimat vererek bilgi ve diğer servislere ulaşılabilecek. Sesli portal ile haber ve şarkı da gönderilebilecek. 
     



 EKONOMİ 



















</TEXT>
</DOC>
