<DOC>
<DOCNO> 96290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun30.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu Başkanı, İspanya operasyonuna destekten kaçındı. 
</HEADLINE>
<TEXT>

     Avrupa Birliği AB Komisyonu Başkanı Romano Prodi, Fas askerlerine karşı tartışmalı Perejil Leyla adasına operasyon düzenleyen İspanya'ya destek vermekten kaçındı. 
     Prodi, gazetecilere yaptığı açıklamada, krize diplomatik çözüm bulunması yönündeki çağrısını yineledi. 
     Açıklamasında Akdeniz'deki adanın İspanyolca ismini kullanan Prodi, ''Komisyon, Perejil adasındaki olaylardan endişe duymaktadır. 
     Şimdi 'savaş öncesi duruma' status quo ante dönülmesi ve İspanya ile Fas arasındaki diyaloğun yeniden başlaması zamanıdır'' dedi. 
     Komisyon'un İspanya ve Fas arasındaki ilişkiye büyük önem verdiğini ve bu diyaloğa yardımcı olmak istediklerini belirten Prodi, İspanya Başbakanı Jose Maria Aznar ile bağlantı halinde olduklarını kaydetti. 
     





</TEXT>
</DOC>
