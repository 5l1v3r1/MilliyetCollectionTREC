<DOC>
<DOCNO> 85438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sondun15.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan Başbakanı'ndan askerlere "Kurban olmaya hazırlanın" 
</HEADLINE>
<TEXT>

     Hindistan'ın sorunlu eyaleti Keşmir'i ziyaret eden Hindistan Başbakanı Atal Behari Vajpayii, askerlerden ''kurban olmaları için hazır olmalarını'' istedi. 
     Vajpayii, Hindistan ile Pakistan'ı ayıran ateşkes hattı yakınlarında yüzlerce Hintli askere hitaben yaptığı konuşmada, aşırı dinci militanlara karşı ''kesin sonuca götüren bir savaşın zamanının geldiğini'' kaydetti. 
     Hindistan halkının ordunun arkasında olduğunu belirten Vajpayii, ''Zafer için çalışalım. Kurban olmaya hazırlanın. Ama amacımız zafer olmalı. Çünkü sonuca götüren bir savaşın zamanı geldi'' dedi. 
     Hindistan ve Pakistan arasında 1971 yılındaki son savaştan bu yana her iki ülke ilk kez sınıra bir milyon asker yığdı. 
     





</TEXT>
</DOC>
