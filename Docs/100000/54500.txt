<DOC>
<DOCNO> 54500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/yazar/pulur.html </URL>
<DATE> 2001/11/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tenzilat ve Kıbrıs 
</HEADLINE>
<TEXT>

     BEYOĞLU, öğle üzeri, hava çok soğuk ama, insanlar cıvıl cıvıl, simitçisi, kestanecisi, çorapçısı, çakmakçısı, kasetçisi, kitapçısı... 
     Sinemaya daha vakit var, kahvede oturduk, yan masada üç genç var, selamlaştık, tanıdılar galiba... 
     "Nasılsın amca Siz nasılsınız çocuklar " muhabbeti başladı. 
     Biri üniversite öğrencisi, sosyoloji okuyormuş, diğeri liseyi bu yıl bitirmiş, kendi deyimiyle "kapağı bir yere atamamış" gelecek yıl bir daha deneyecek, yine olmazsa "En büyük asker, bizim asker" diye uğurlanacakmış... 
     Üçüncüsü ortaokuldan terk, Sultanhamam'da bir dükkanda tezgahtar. "Bizim üniversite çarşıdır " diyor "Diplomayı aldın mı, kendi yerini açarsın " 
     DÖRT Türk bir araya gelecek de "ne olacak bu memleketin hali " muhabbeti yapmayacak mümkün mü 
     
     ÖNCE, şu büyük dükkanlardaki büyük tenzilat hikayesine başladık... 
     "Çarşı üniversitesi"nde okuyan "Bu insanlar aptal amca " diyor 
     "Niye aptal olsun, ucuza koşmak aptallık mı " 
     "Amca koşarken biraz düşünseler ya Ulan bunlar durup dururken yüzde elli tenzilat yaparlar mı En azından, şu akıllarına gelmiyor bugün yüzde elli ucuz veren, demek dün yüzde elli kazık atıyormuş Hem sanki bugün ucuzluk yaparken hiç kar etmiyorlar mı sanıyorsunuz Üstelik elinde kalan tapon, defolu malları da ucuz diye gagalıyorlar " 
     Adam "çarşı üniversitesi"nde bu işin ilmini yapıyor, bize laf düşmez, bir bildiği vardır herhalde 
     "Mustafa amcam imalatçı, o dükkanlara mal veriyor, o söyledi, ben 100'e veriyorum, onlar 300'e satıyor, diyor " 
     
     SOSYOLOJİ öğrencisi muhabbetin rotasını Kıbrıs'a çeviriyor 
     "Bakın adam ne diyor " 
     Adam dediği Avrupa Birliği temsilcisi 
     "Türkiye, Kıbrıs, ya da Denktaş uğruna Avrupa'dan vazgeçemez, diyor. Yani kısacası Kıbrıs'ı satın, diyor." 
     Biz "Dur bakalım, hemen acele etme " derken o lafını sürdürüyor 
     "Bunun sonu nereye varır Yarın bir başkası çıkar, yahu bırakın şu Ermeni meselesini, anlaşın, yani özür dileseniz, tazminat ödeseniz, birkaç yeri verseniz ne olur Bunun uğruna Avrupalı olmaktan vaz mı geçeceksiniz der. Arkadan Güneydoğu gelir, Güneydoğu uğruna da Avrupa'dan vazgeçecek değiliz ya Bunun sonu nereye varır " 
     "Sevr'e varır " dedik, "Sevr'e " 
     
     Zil çaldı, sinemaya girdik, film başladı... 
     Aklımızda bunlar kaldı... 
     
     
     







Rektör seçmek 


Havacı taksi... 


MGK'da neler konuşuldu 


AB yolu ve Kıbrıs için barış atağı... 


Bize Irak yolları... 


Reisler, türban, ÖSS ve YÖK 


Arjantin, Türkiye ve Eichengreen’in raporu -2- 


Aşk, acı ve yaşam 


Taliban'sız Afganistan 


Nöbet değişimi 


"Titiz araştırmacı Erduran" 


Tenzilat ve Kıbrıs 


Yabancı sermaye rotayı gelişmiş ülkelere çevirdi 


İntikam 


Halis Ağa’nın 20 yılda 36 trilyonluk mülkü oldu 


</TEXT>
</DOC>
