<DOC>
<DOCNO> 69454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/sonspo11.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor Teknik Direktörü Rıza Çalımbay'dan hakeme tepki 
</HEADLINE>
<TEXT>

     Denizlispor Teknik Direktörü Rıza Çalımbay, Fenerbahçe'ye 2-1 yenildikleri dünkü karşılaşmada, sarı-lacivertli takımın ilk golünü, hakemin yarattığı bir pozisyon sonunda bulduğunu iddia etti. 
     Denizlispor ceza alanı önündeki pozisyonda İlyas'ın topu göğsüyle aldığını, ancak hakemin ''elle oynama'' gerekçesiyle serbest vuruş kararı verdiğini belirten Çalımbay, ''Fenerbahçe serbest vuruştan Revivo'nun attığı golle beraberliği yakaladı'' dedi. 
     Fenerbahçe karşısında iyi mücadele ettiklerini, ancak kaleci Rüştü'nün başarılı kurtarışları nedeniyle ikinci golü bulamadıklarını anlatan Çalımbay, şöyle devam etti 
     ''Gelecek hafta ligde 28 puanla 13. sırada bulunan Gençlerbirliği ile karşılaşacağız. Fenerbahçe maçı, bizim için 3 ihtimalli bir maçtı. 
     Gençlerbirliği maçında ise ya galip geleceğiz ya da puan çıkartacağız.'' 
     






</TEXT>
</DOC>
