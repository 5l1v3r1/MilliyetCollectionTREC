<DOC>
<DOCNO> 56899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/ekonomi/eko01.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmanlı’nın binası OYAK’ın 
</HEADLINE>
<TEXT>

Sümerbank’ı alan OYAK’ın, Garanti Bankası’na katılan Osmanlı Bankası’na ait Maslak’taki binasını 35 milyon dolar civarında bir bedelle satın aldığı belirtiliyor 
     KADİFE ŞAHİN 

     Garanti Bankası ile birleştirilen Osmanlı Bankası’nın İstanbul Maslak’ta bulunan genel müdürlük binası finans sektöründe büyümeyi hedefleyen OYAK Grubu’na Ordu Yardımlaşma Kurumu satıldı. 
     Doğuş Grubu’ndan OYAK’a geçen bina içindeki eşya ve mobilya ile birlikte 35 milyon dolar 50 trilyon lira civarında bir rakama satıldı. Garanti, ekspertizlerin daha yüksek değer biçtiği binayı, OYAK Grubu’na ay sonunda teslim edilecek. 
     Ekim ayında Tasarruf Mevduatı Sigorta Fonu’ndan Fon Sümerbank’ı satın alarak Oyak Bank ile birleştirme kararı alan OYAK’ın banka genel müdürlük binası ise Maslak’a yakın bir semtte Levent’te bulunuyor. 
     Osmanlı Bankası ile birleşerek sektörün en büyük özel sektör bankası haline gelen Garanti, Osmanlı Bankası’nın daha önce genel müdürlük binası olarak kullanılan Karaköy Bankalar Caddesi’ndeki tarihi binasını ise müzeye dönüştürüyor. 
     
Tarihi bina müze olacak      Osmanlı ile birleşmesini bu ay sonunda tamamlayacak olan Garanti, tarihi binada bir de şube bulundurucak. Bir yıl içinde tamamlanması planlanan ve Osmanlı Bankası adını taşıyacak olan müzede bankanın zengin arşivi sergilenecek. 
     Boğaziçi Üniversitesi ile birlikte yürütülen proje hakkında bilgi veren Garanti Bankası Genel Müdürü Ergun Özen, tarihi binanın toplumsal sorunları ifade eden projelere ev sahipliği yapacağını söyledi. 
     Osmanlı Bankası isminin varlığını binada sürdüreceğini ifade eden Özen, "Bir başka deyimle yaşamına Osmanlı Bankası ismiyle başlayan bina, bu ismi taşımaya devam edecek. Osmanlı Bankası’nın ismini yaşatacağız" dedi. 
     



 EKONOMİ 


















</TEXT>
</DOC>
