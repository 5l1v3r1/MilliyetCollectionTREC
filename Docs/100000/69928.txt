<DOC>
<DOCNO> 69928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/siyaset/siy07.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine türban, yine gerilim 
</HEADLINE>
<TEXT>

     GÜLAY FIRAT, İSMAİL POLAT İstanbul 

     İstanbul’daki imam hatip liselerinde, kız öğrencilerin "kılık kıyafet yönetmeliği" gereği okullara başörtülü girmelerine izin verilmemesi, gerginliklere neden oldu. Yetkililer 10 gün okula gelmeyen öğrencilerin sınıfta kalacağını bildirdiler. İstanbul Milli Eğitim Müdürlüğü’nün gönderdiği genelgede, "okullarda kılık kıyafet yönetmeliğine uyulması" istendi. Yarıyıl tatilinin sona ermesinin ardından okullardaki güvenlik önlemleri de artırıldı. Güngören Anadolu İmam Hatip Lisesi’nde türbanlı öğrenciler dün de derse alınmadı. Yasağı alkışlarla protesto eden türbanlı öğrencilere başı açık kız öğrenciler ile erkek öğrencilerden de destek geldi. Bahçede üç saat tutulan türbanlı öğrencilere, velileri de alkışlarla destek verdi. 
     



 SİYASET 










</TEXT>
</DOC>
