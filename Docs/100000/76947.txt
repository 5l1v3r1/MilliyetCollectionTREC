<DOC>
<DOCNO> 76947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/yazar/civaoglu.html </URL>
<DATE> 2002/04/07/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Hoş seda 
</HEADLINE>
<TEXT>

     Bir havayolları kuruluşunun tanıtım afişini aldım. Sizlerle paylaşıyorum. Yolculuğun ilk koşulu için kemerlerinizi bağlayın. Yazının devamına geçin. 
     KAİNAT HAVAYOLLARI 
     "Yaşam yolculuğunda amaç mutluluktur. Paylaşarak artırın." 
     1- SEYAHAT BELGELERİ 
     ....... 
     KİMLİK KARTI İsmi İnsan 
     Görevi İnsanlık 
     Uyruğu Dünya 
     ....... 
     BİLETİN GEÇERLİK SÜRESİ 120 yıla kadar 
     ....... 
     GEÇERLİ KREDİ KARTLARI Aşağıda adları sıralanan her kredi kartı, logolarıyla özel olarak hazırlanmış 
     - Saygı 
     - Sadakat 
     - Hoşgörü 
     - Dürüstlük 
     - Tevazu 
     - İnanç 
     ....... 
     YOLCULUK AYRINTILARI 
     Hareket Yeri Dünya 
     Hareket Saati Her an olabilir Acı gerçek 
     ....... 
     BAGAJ HAKKI... 
     Bu bölümde yanyana yuvarlaklar içinde maddi varlık simgeleri olarak dolar, ev ve otomobil desenleri var. Üzerlerine birer çizgi çekilmiş. 
     Tıpkı park yapılmaz trafik işaretleri gibi. 
     Yani... Öbür tarafa yolculukta götürülemezler. 
     ....... 
     2- GİRİŞ VE GÜMRÜK İŞLEMLERİ İÇİN AŞAĞIDAKİLERİ YANITLAYIN. 
     - Gençliğinizi nasıl değerlendiriyorsunuz 
     - Ailenize nasıl davranıyorsunuz 
     - İkinci baharınızı nasıl geçiriyorsunuz 
     - Deneyimlerinizi başkalarıyla paylaşıyor musunuz 
     - Birikimlerinizi nasıl nerelerde harcıyorsunuz 
     - Dünya ve insanlar için neler yapıyorsunuz 
     ....... 
     3- YOLCULUĞUNUZUN HUZURLU GEÇMESİ İÇİN 
     - Vefalı olunuz 
     - Güvenilir olunuz 
     - Affedici olunuz 
     - Seviniz 
     - Takdir edici olunuz 
     - Çalışkan olunuz 
     - İyilik yapınız 
     - ve... SABIRLI OLUNUZ 
     ....... 
     4- DÜNYADA BIRAKABİLECEĞİNİZ 
     "Belki..." Hoş bir seda. 
     ....... 
     Mutluluk için günde BİR KAÇ SANİYE yolculuğunuz düşünün. 
     Bu değişmez bir yaşam takvimidir. 
     Not Afişte bazı kısaltmalar yaptım. G.C 
     
Farklı insanlar      Yukarıda yansıttığım KAİNAT HAVAYOLLARI ilanı özenle hazırlanmış fotoğraflar, desenler, simgeler gibi görüntü unsurları ile estetik kazandırılmış. 
     Yazarı Ali Polat adlı bir işadamı. 
     Bu ilan İstanbul'da hemen hemen her meslekten dostların odalarında çerçevelenmiş olarak yer almakta. 
     Her an görülebilecek bir yakınlıkta. 
     Pozitif bir iletişim ve paylaşımı dalga dalga yaymakta ve çoğaltmakta. 
     Böyle başka insanlar tanıdım. 
     Örneğin Merhum Mehmet Mermerci mektuplar yazardı. Özellikle Türkiye için 
     En büyük işadamlarımızdan biri de Dünyanın çeşitli yörelerinden önemli bulduğu gezi gözlemlerini yazarak, çevresine gönderir. Onun bu tutumu başkalarına da örnek oldu. 
     Bir süredir internet ortamında elektronik postayla iletişim ve paylaşım tiraj patlaması yapmakta. 
     "Çok özel" bir paylaşıma da işaret edeyim. 
     Ege'li aydın bir işadamı çok değerli yapıtlar okur. Bunların özetlerini çıkartarak listesindeki isimlere gönderir. 
     Dünya yayınevlerinin en yeni ve en ilginç sayılabilecek yapıtlarını seçerek, özetlerini dostlarına sunması, "İskender kebabı" gibi sabırsızlıkla beklenir. 
     
Bir çorap öyküsü      Ünlü ve çok bilge işadamı vefat eder. Oğluna bir vasiyetname ve bir de mektup bırakır. 
     Vasiyetnamenin bütün gerekleri yerine getirilir. 
     Sadece sonuncusu hariç. 
     Çünkü... Sonuncusunda "beni toprağa ayağımda çoraplarımla verin" yazılıdır. Oysa din kuralları buna aykırıdır. 
     Defin işleminden sorumlu olanlar "bunun mümkün olmadığını" söylerler. 
     Oğul çaresizdir. 
     Aile toplanır. 
     Hep birlikte çözüm aranır... 
     Babanın vasiyetini yerine getirecek formulün belki oğula bırakılan mektupta olabileceği düşünülür. Mektup açılır baba, oğula şöyle yazmıştır 
     "Görüyorsun oğlum İnsanlar öbür dünyaya çoraplarını bile götüremiyorlar..." 
     
     







Nanik 


Hafif bilmece 


Siyasi ayrışma 


Merak etmeyin, Türkiye'den adam olur 


Hoş seda 


"Güzel Zeyno... Kibar Zeyno... " 


Üniversitelerde neler oluyor 


Hem annemi, hem babamı, ben köyümü özledim 


Tank ihalesi neden imzalandı 


Ecdadımız da az marifetli değilmiş... 


Mehmet Ali Bayar rüzgarı 


2002 enflasyonu 25'lere inerse şaşmayın 


"Biz değerliyiz, kendimizi seviyoruz " 


"Yeni İmparator" ABD Ne Tutum Alacak 


Doların bu kadar düşmesi iyi mi, yoksa kötü mü 


Astor’larda erkekler para, hanımlar ün yapmış 


İsim var görüntü yok 


</TEXT>
</DOC>
