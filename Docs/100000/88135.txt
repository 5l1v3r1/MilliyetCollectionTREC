<DOC>
<DOCNO> 88135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sonspo27.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Monde'dan 10 Dünya Kupası izleyen Halit Kıvanç'a övgü... 
</HEADLINE>
<TEXT>

     17. Dünya Kupası finalleri nedeniyle 
     hergün bir ünlü spor yorumcusunu tanıtan Fransa'nın dünyaca ünlü Le Monde Gazetesi, ''Saçlarını bu meslekte ağartan ve 10 Dünya Kupası izleyen Türk'' başlığıyla yayınladığı haberde, Halit Kıvanç ile yapılan geniş bir ropörtaja yer verdi. Le Monde Gazetesi, Halit Kıvanç'ın, ''Türk televizyon tarihinin ilk spor yorumcusu olduğumu biliyor musunuz 10 Dünya Kupası'nı izledim ve bu kesinlikle bir rekor. 1938-1950 yıllarında görev yapan İsmet İnönü'den beri de tüm Türk cumhurbaşkanlarıyla mülakat yaptım'' biçimindeki açıklamasına dikkati çekti. Türkiye'de radyonun yayına başladığı yıl olan 1926'da doğan Kıvanç'ın gazetecilik ve futbola olan ilgisine işaret eden Le Monde, ''Bu yıl Türk Milli Takımı'nı Güney Kore'de izlemeyecek ama, stüdyoların ve statların bu yorulmaz adamı, İstanbul televizyonlarında değerlendirme yapmayı sürdürecek. Böylelikle kariyeri boyunca kendisini izleyen 3 kuşak izleyici ve okuyucusuna hizmet edecek'' ifadelerini kullandı. 
     





</TEXT>
</DOC>
