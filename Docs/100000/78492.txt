<DOC>
<DOCNO> 78492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sonspo05.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe "Beşiktaş şimdi uyandı..." 
</HEADLINE>
<TEXT>

     Fenerbahçe Kulübü Başkanvekili Nihat Özdemir, Beşiktaş maçından sonra yaptığı açıklamada, ligde büyük sıkıntılar yaşandığını, siyah-beyazlıların da bunu bu akşam gördüğünü söyledi. 
     Özdemir, ligden herkesin şikayetçi olduğunu, ama kimsenin harekete geçmediğini belirterek, ''Bizim başkan şikayetlerini söyledi, 4 ay ceza aldı. O zaman bizi Beşiktaşlılar desteklemedi'' dedi. 
     Ligin altında ve üstünde büyük sorunların yaşandığını ileri süren Özdemir, ''Biz, Trabzonspor-Galatasaray maçının ertelenmesine tepki gösterdik. Kulüpler Birliği toplantısında herkesten destek istedim. 
     Ama şikayetçi olanlar harekete geçmiyor. Bize Beşiktaşlılar da destek vermiyordu. Ancak bugün ligdeki sıkıntıları, taraftarıyla yönetimiyle Beşiktaş da gördü. Şimdi uyandılar'' diye konuştu. 
     Özdemir, Kadıköy'de ligin ilk yarısında Beşiktaş ile yaptıkları ilk maçta ofsayttan gol yiyerek karşılaşmayı kaybettiklerini iddia ederek, ''O zaman başkanımız kimseye küfrettirmedi. Fenerbahçe taraftarı örnek bir davranış sergiledi. Ama bu akşam, başkanımıza küfür ettiler'' dedi. 
     





</TEXT>
</DOC>
