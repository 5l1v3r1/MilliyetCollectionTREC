<DOC>
<DOCNO> 72511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/yazar/tamer.html </URL>
<DATE> 2002/03/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Şişe - Cam üst yönetiminde kadın hakimiyeti 
</HEADLINE>
<TEXT>

En tepedeki 4 grup başkanından 2'si kadın. 4 planlama müdüründen 3'ü kadın 
     Şişe Cam Topluluğu Genel Sekreteri Rüşdü Bozkurt telefonla arıyor dediler. Meğer "Holdingler kadın yönetici fukarası" başlıklı dünkü yazım üzerine sarılmış telefona, "Bu şirkette de ben kadın yöneticiden bıktım," diyor muzip muzip. 
     Şişe Cam Topluluğu'nun 4 başkanından 2'si kadınmış. Düz Cam Grubu Başkanı Alev Yaraman'ı yıllardır tanırım. Klasik müzik konserlerinde karşılaşıp sohbet ederiz. Kendi alanında yurtdışında da tanınmış ve ödüller almış bir uzman olduğunu biliyorum. 
     Cam Ev Eşyası Grubu Başkanı Gülsüm Azeri'yi ise İş Bankası Genel Müdürü Ersin Özince'nin basınla yıl sonu davetinde tanımıştım. Şişe - Cam Topluluğu Genel Müdürü Doğan Arıkan'ın o gece tanıştırdığı pek çok yöneticisinin arasında kıpkırmızı ceketiyle hemen gözümün önüne geliverdi. Kırmızı benim en sevdiğim renktir. Kolay hatırlanmak gibi bir yararı da var galiba 
     Rüşdü Bozkurt devam ediyor 
     "Kimyasallar Grubu Başkan Yardımcısı Günay Güldal'ı mı sayayım size, 4 grubun planlama müdüründen 3'ünün kadın olduğunu mu anlatayım Ceyda Erdem, Deniz Konrapa, Banu Börekçi . Müdürler grubunda o kadar çok kadın var ki, ürkütmeden sayılamıyorlar." 
     Ürkütmeden sayılamıyorlar da ne demek diyeceksiniz. Çünkü ben dedim. Bozkurt da izah etti Anadolu'da çok kalabalık kitleler için kullanılan bir deyimmiş. 
     "Elimden gelse dişi sinek bile sokmayacağım buraya " diyor Bozkurt şaka yollu. Şişe Cam'da dengenin kadınlardan yana kaçmış olduğuna işaret ederek "Bu kadarı da fazla. Burada bir asimetri var" derken için için kendi kurumuyla iftihar ediyor. 
     Ben Şişe - Cam Topluluğu'nu nedense hep, çalıştığım yıllardaki 1974 - 92 Cumhuriyet gazetesine benzetmişimdir. Kadın yöneticilerin bu denli ağırlıkta olduğuna hiç şaşmadım. 
     Konuyu gündeme getirmeme vesile olan Doğan Burda Rizzoli Genel Müdürü Neslihan Tokcan'ın, Koç'un üst yönetiminde tek bir kadın göremediği için duyduğu üzüntü, Şişe - Cam'ın üst yönetimindeki kadınları görünce umarım biraz hafifler. 
     
Hükümetimizin kara delik merakı      Nurtopu gibi bir kara delik 
     Dünkü Radikal'in manşeti böyleydi. Büyük hedeflerle kurulan Aycell'in bu yıl 300 milyon dolar zarar edebileceği belirtiliyordu. Hiç şaşmadım. 
     Zaten Türkiye arka arkaya 2 kriz yaşadıktan, Sabancı'nın ifadesiyle kendisi dahil hepimiz yüzde 40 yoksullaştıktan, kişi başına milli gelirimiz 2900 dolardan 1900 dolara düştükten sonra bizim neyimize 4. GSM operatörü 
     Üstelik devletin kara deliklerinin kapatılmaya uğraşıldığı bir dönemde. 
     Üstelik Aycell'den çok önce faaliyete geçen Aria'nın hesabı, krizler nedeniyle altüst olmuşken. 
     Üstelik yıllar önce pazarı parselleyen Turkcell ve Telsim, gelirlerin düşmesi nedeniyle sıkıntıdayken. 
     Bu ortamda Aycell'in biraz durup piyasaların açılmasını beklemesi gerekmez miydi Güçlü sermaye yapılarına sahip Avrupalı GSM operatörleri bile yeni konjonktürde bazı projeleri tümüyle devre dışı bırakırken, zarar edeceği gün gibi aşikar olan Aycell'in bu acelesi niye 
     Demek ki hala devletin malı deniz, yemeyen... 
     Ulaştırma Bakanlığı'nın Türkiye Odalar ve Borsalar Birliği TOBB ile ortak havayolu şirketi kurarak atıl duran lüzumsuz havaalanlarını zararına çalıştırma projesi de bu ortamda dam üstünde saksağan 
     Bu 2 kara delik vakasının da MHP'li bir bakanlığın çatısı altında olması ise tamamen tesadüf. Zaten kara delik yaratma konusunda koalisyon ortağı partilerin hepsi birbirinden hünerli. 
     
     







Sezer'in sözleri 


Genç doktor... 


Kürtçe yayına izin 


Afganistan’a kaybı göze alarak geldik 


Ya tetik düşse, koruma ölseydi 


GS ışığı 


Çetin Altan yazmasa ne olur 


IMF’nin yeni düsturları 1 


Bir no’lu tehlike ne 


İstikamet DGM... Uygun adım marş 


"KOBİBANK gerçeği" 


Korkut Eken’i nasıl bilirdiniz 


Tıp Bayramı ve Fatma Girik... 


Çeteye övgü suçu 


Şişe - Cam üst yönetiminde kadın hakimiyeti 


Satışlar 29 k rlılık 96 azaldı 


Cesur yürek’ operasyonu 


</TEXT>
</DOC>
