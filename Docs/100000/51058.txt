<DOC>
<DOCNO> 51058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/yazar/gureli.html </URL>
<DATE> 2001/11/07/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Aşkın ömrü kaç yıl 
</HEADLINE>
<TEXT>

     Sonunda Frederic Beigbeder İstanbul'a gelip kitaplarını imzaladı ve gördüğü geniş ilgiye sanırız kendi de biraz şaşırdı. "4900 TL"den sonra "Aşkın Ömrü Üç Yıldır" romanıyla Doğan Kitap, 2001 aşkın ömrü konusunda zaten bir tartışma başlatmıştı. 
     Gerçekten de bu "çok amaçlı savaş" dünyasında, "Savaşı bırak aşk yap" demenin tam zamanı. Aşkın ömrü konuşulup tartışılmaya başlanırsa, insanlar Beigbeder'in hesabına göre, hiç değilse üç yıl aşk ve barış içinde yaşarlar. 
     Aşka ömür biçilir mi 
     Ömür boyu aşık olduğunu söyleyen insanlar için herhalde böyle bir ömür biçme söz konusu değildir. 
     Gece kulüplerinde, barlarda, plajlarda başlayan üç günlük ilişkileri sosyete ağzıyla "aşk" olarak kabul ederseniz, aşkın üç yıl sürmesi mucizedir. Çünkü onların "aşk" dediği hikaye yıl ile gün ile ölçülür. 
     Hangi aşk ve o aşkın unsurları neler 
     Avusturyalı yazar Karl Kraus 1874 - 1936 kadın tarafından aşka bakınca şunları yazıyor 
     "Kadın, hayattaki bütün işlere cinsiyetiyle katılır. Hatta ara sıra aşka bile." Deyişler Karşı Deyişler, Telos Yayıncılık, 1991 
     Kraus, çok insafsız ve zalim 
     Aşka üç yıl ömür biçen Beigbeder pek insaflı sayılmaz. Karısından boşandığı bunalımlı döneminde bu romanı yazdığını söylüyor. Kendisinin henüz 36 yaşında olduğuna bakarak, "Dur bakalım hele, daha neler görüp geçireceksin, aşka ömür biçmekte acele etme" diyenler olabilir. Beigbeder aşk ile evliliği birbirine karıştırmış biraz. 
     Önemli olan hangi aşktan söz edildiği. Aşkın "hangi aşk" olduğunu belirleyebilmek için de aşkta olmazsa olmaz saydığınız unsurlara bakmalı. 
     Örneğin, duygular toplamı bir coşku zenginliği olan aşkta size göre "güven" duygusunun yeri nedir Aşkın ömrünü belirlemede güven mi, seks mi daha etkindir. 
     Eğer, "ille de seks" demiyorsanız, aşk sacayağının öteki ayrılmaz iki ayağı, güven ve sadakat değil midir Güven ise, klasik anlamıyla yalnızca ihanete bağlı bir unsur sayılamaz. Kimilerine göre "masum" sayılabilecek bir yalan bile aşkla ilgili olmasa dahi güven duygusunu sarsar. Başka konularda da yalan söylenip söylenmediği kuşkusu aşkın seksin demiyoruz vazgeçilmez unsuru olan güven duygusunu kemirmeye başlar. 
     Bu durumda "Aşkın ömrü kaç yıldır " sorusuna verilecek yanıt başkadır güveni umursamayıp sekse bakıyorsanız aşkın ömrüne biçilecek süre yine başkadır. Biri olmazsa öteki, misali. 
     
Bir şiir      Yazın dünyasına yeni katılan aylık edebiyat ve düşün dergisi "Eski"ye Broy Yayınları hoş geldin diyoruz. Bu haftaki tadımlık dizelerimiz "Eski"den Nükhet H. Gökaltay'ın "Dağıldıkça Ben" şiirinden 
     "Göğe dönsün bulut Öncesiz, iklimsizim, Kumdan önce çekilir su Sonrasız mülteciyim. Gölgesiz belirir yüz Bir kez dağılmaya görsün sis Tenhadan öteyiz Günse bizim. Dağılsın bulut Işık vurdukça "ben" im." 
     
     







İran ve Türkiye 


İsveçlilerle... 


Ürdün’den de asker istenmiş 


MHP'de 'iade-i itibar' sorunu 


Şarbondan sonra çiçek 


Bir öğrencinin umudu nasıl yok edildi 


KDV indirimi lobisi ihtiyatlı karşılandı 


Aşkın ömrü kaç yıl 


Bedel herkes için ağır... 


Meclis uyanmaya başlıyor mu 


"Komünist " 


Size birkaç parça mevduat satalım 


Yalan ve hakikat 


Yaşadık... Ondüle ve cila makinesi ucuzladı 


</TEXT>
</DOC>
