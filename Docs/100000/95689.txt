<DOC>
<DOCNO> 95689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sonspo01.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü ve Fatih kampa gitti... 
</HEADLINE>
<TEXT>

     Fenerbahçe'nin milli futbolcuları, Rüştü Rençber ve Fatih Akyel, sarı-lacivertli takımın kampına katılmak için Avusturya'ya gitti. 
     Fenerbahçe Teknik Direktörü Werner Lorant'ın iki futbolcuya verdiği izin bugün sona ererken, uçakla Mühih'e giden futbolcular, karayoluyla Avusturya'ya geçerek, Fenerbahçe'nin yeni sezon hazırlıklarının 2. etap çalışmalarını sürdürdükleri Going'deki kampa katılacaklar. 
     Rüştü ve Fatih'e, A Milli Futbol Takımı'nın 17. Dünya Kupası'nda oynadığı maçların hepsinde forma giymesi nedeniyle, Alman çalıştırıcı tarafından diğer futbolculardan 4 gün daha fazla izin verilmişti. 
     Bu arada, Minikler Futbol Şampiyonası'na katılmak için İsviçre'ye giden TED Koleji'nin sporcuları, Atatürk Havalimanı'nda, Rüştü ve Fatih'ten, uçağa binmeden önce bol bol imza aldılar. 
     





</TEXT>
</DOC>
