<DOC>
<DOCNO> 91146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/yasam/yas02.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzel koku ağrı kesiyor 
</HEADLINE>
<TEXT>

Gül koklayıp elini sıcak suya sokan kadın acıyı daha az hissederken, sirke koklayanların canı daha fazla yandı 
     DIŞ HABERLER SERVİSİ 

     Ruh durumunu etkiliyor 
     KANADA’DAKİ Quebec Üniversitesi’nden Dr. Serge Marchand ve Dr. Pierre Arsenault, kadınlarla erkeklerin güzel kokular aldıklarında kendilerini daha iyi hissettiklerini, kötü kokular algıladıklarında ise ruhsal durumlarının bozulduğunu saptadı. 20 kadın ve 20 erkekle yapılan araştırmada kadınlar, güzel koku aldıklarında kendini iyi hissetmenin yanı sıra acılarının da azaldığını söylediler. Erkeklerde ise böyle bir etki olmadı. 
     
     Erkekler duyarlı değil 
     NEW Scientist dergisinde çıkan makaleye göre, araştırmada, ellerini çok sıcak suya sokan kadınlar gül kokusu alırken acıyı daha az hissettiklerini, sirke kokusundaysa ağrılarının arttığını belirttiler. Bilim adamları, kokunun erkeklerin acısını ise etkilemediğini belirledi. Kadınların kokulara daha duyarlı olduğunu belirten bilim adamları, ancak bu etkenin de ulaşılan sonucun nedeni olamayacağını ifade etti. 
     



 YAŞAM 



















</TEXT>
</DOC>
