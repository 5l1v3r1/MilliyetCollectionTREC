<DOC>
<DOCNO> 66834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/ekonomi/eko04.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon bankacılarına 7 milyar maaş 
</HEADLINE>
<TEXT>

Devlet Bakanı Kemal Derviş, Fon bankalarının genel müdür ve yardımcılarına 2.8 ile 6.8 milyar arasında maaş verildiğini açıkladı 
     ANKARA Milliyet 

     Devlet Bakanı Kemal Derviş, Tasarruf Mevduatı Sigorta Fonu TMSF bünyesinde bulunan bankaların genel müdürlerinin maaşlarının 3.2 - 6.8 milyar lira arasında olduğunu açıkladı. 
     SP Ankara Milletvekili Zeki Çelik’in soru önergesini yanıtlayan Derviş, genel müdür yardımcılarının maaşlarının da 2 milyar 750 milyon ile 5 milyar 166 milyon lira arasında değiştiğini belirtti. Genel müdür ve genel müdür yardımcıların çoğuna araç tahsis edildiğini ve bir kısmına limitli olmak üzere cep telefonu verildiğini ifade eden Derviş, bu kişilere lojman tahsisi yapılmadığını bildirdi. 
     
     74 avukat işe alındı’ 
     Derviş, TMSF’de 74 avukatın işe alındığını, bunlarının maaşının da 1 milyar ile 1 milyar 620 milyon lira arasında değiştiğini kaydetti. 
     Öte yandan bünyesinde 9 banka bulunan TMSF, 2001 yılında banka alacaklarının 904 milyon 705 bin 297 dolarını tahsil etti. Bu rakamın 881 milyon 303 bin doları bankalarca, 23 milyon 402 milyon doları da TMSF Tahsilat Dairesi’nce tahsil edildi. 
     
IMF kredisi erken itfaya harcandı      Hazine, 7 Şubat’ta aktarılan 9.1 milyar dolarlık IMF kredisinin 3.7 milyar dolarının Merkez Bankası’na, 3.5 milyar doları Tasarruf Mevduatı Sigorta Fonu’na TMSF ihraç edilen tahvillerin erken itfasında kullanıldığını açıkladı. 
     Hazine’nin önceki gün yaptığı açıklamaya göre, kredinin 3.7 milyar dolarlık kısmı ile 7 Şubat 2002’de, 2001’de Merkez Bankası’na SDR karşılığı ihraç edilen, 2.96 milyar SDR 1 SDR 1.25 dolar tutarındaki dövize endeksli, vade ve faiz koşulları IMF kredisi ile aynı olan iç borçlanma senetleri erken itfa edildi. 
     Hazine, TMSF k ğıtlarının erken itfasında kullandığı 3.5 milyar dolarlık kısmı ise vadeleri 13 Mayıs 2002 ile 4 Aralık 2005 arasında bulunan k ğıtların erken itfasında kullandığını duyurdu. Kalan 1.9 milyar dolar ise bütçe finansmanında kullanılacak. 
     Şubat iç borçlanma programında 2.5 milyar dolar olarak öngörülen tutar, kredinin gönderildiği tarihe kadar olan dönemde doların diğer para birimleri karşısında değer kazanması ve bu nedenle kredinin SDR karşılığı dolar cinsinden tutarının düşmesi nedeniyle azaldı. 
     



 EKONOMİ 




















</TEXT>
</DOC>
