<DOC>
<DOCNO> 87057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur25.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor eski başkanı serbest bırakıldı... 
</HEADLINE>
<TEXT>

     Bursa Büyükşehir Belediye Başkanı ve Bursaspor Kulübü Başkanı Erdoğan Bilenser'e, önceki gece yapılan silahlı saldırıyla ilgili gözaltına alınan eski Bursaspor Kulübü Başkanı Recep Günay, ifadesi alındıktan sonra serbest bırakıldı. 
     Alınan bilgiye göre, olayla ilgili soruşturmayı yürüten Yıldırım İlçe Jandarma Komutanlığı yetkilileri, Bilenser'e silahlı saldırıda bulunan Mahmut Bulut'a, kulüp başkanı olduğu dönemde Fevzi Çakmak Caddesi'ndeki Bursaspor Katlı Otoparkı'nı ''usulsüz ve aylık 150 milyon liralık bedelle'' kiraladığı öne sürülen Günay'ın ifadesine başvurdu. 
     İfadesinin alınmasının ardından serbest bırakılan Günay, ''tanık'' olarak ifade verdiğini, otoparkın kiralanmasıyla ilgili soruları yanıtladığını, saldırıyla ilgisinin olmadığının anlaşılması üzerine serbest bırakıldığını söyledi. 
     





</TEXT>
</DOC>
