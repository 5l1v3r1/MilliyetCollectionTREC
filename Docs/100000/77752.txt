<DOC>
<DOCNO> 77752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sondun14.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mezar-ı Şerif'te Afgan BM görevlisi öldürüldü 
</HEADLINE>
<TEXT>

     Birleşmiş Milletler BM Dünya Gıda ve Tarım Örgütü'nün FAO Afgan görevlisinin Afganistan'ın kuzeyindeki Mezar-ı Şerif kentinde öldürüldüğü bildirildi. 
     BM sözcüsü, Afganistan'ın başkenti Kabil'de düzenlediği basın toplantısında, FAO'nun Afgan görevlisinin Mezar-ı Şerif'teki evinde öldürüldüğünü belirterek, ''Şah Seyid dün evine giren 3 kişi tarafından kurşunlanarak öldürülmüştür'' dedi. 
     Sözcü, FAO görevlisinin neden öldürülmüş olabileceği hakkında bilgi vermezken, BM'nin Afganistan Özel Temsilcisi Lahdar Brahimi, Seyid'in öldürülmesinden ''trajedi'' olarak söz etti. 
     Brahimi, son aylarda, aralarında bölgede görev yapan BM yetkililerinin de bulunduğu sivil gruplara yönelik yapılan saldırılardan endişe duyduğunu da belirtti. 
     






</TEXT>
</DOC>
