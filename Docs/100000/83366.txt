<DOC>
<DOCNO> 83366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/guncel/gun15.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Eski TURBAN müdürü öldürüldü 
     Çeşme Turban’da, sahte üniversite diplomasıyla müdürlük yaparken adam yaralamak suçundan hüküm giyince, kendi yerine cezaevine dublörünü sokan, hakkında yolsuzluk iddiaları ortaya atılan ve otomobil hırsızlığından yargılandıktan sonra Adana’ya yerleşen Sabri Bayraktar, kendisini terk edip babasının evine giden 8 aylık hamile eşini geri getirmek için Sarıhamzalı köyüne gitti. Eşi Ruken’i almaya geldiğini belirten Bayraktar, tartıştığı kayınbiraderi Tayyar Mengişer tarafından orak ve 20 bıçak darbesiyle öldürüldü. Mengişer kaçtı. 
     
     Ege’de Türk teknesine saldırı 
     Fethiye’den Marmaris’e gelirken şanzımanı arızalanarak Yunanistan’ın Rodos Adası açıklarına sürüklenen 19 metre boyundaki "Burcum 1" adlı dalış teknesine Yunan askerlerince ateş açıldı. Tekne ile ona yardım etmeye çalışan Türk bandıralı kuru yük gemisi, iki saate yakın taciz ateşi altında kaldı. Türk Sahil Güvenlik Komutanlığı botunu gören Yunanlılar kaçtı. Ölümden döndüklerini belirten Burcum 1’in kaptanı Hasan Tunç, "Etrafımızı saran Yunanlılar, teslim olmadığımız takdirde öldüreceklerini söyledi. İşin bitti diye bağırıyorlardı" dedi. 
     
     Çöp varilinden erkek cesedi çıktı 
     Arnavutköy Kör Kadı Sokak’taki çöp konteynerinde dün sabah ceset bulundu. Olay yerine gelen polis ekipleri tarafından yapılan araştırma sonucu vücudunda çok sayıda bıçak izi bulunan cesedin, Mustafa Hakan’a ait olduğu belirlendi. Polis yetkilileri, hırsızlıktan sabıkalı olduğu belirtilen Hakan’ın suç arkadaşları tarafından öldürülmüş olabileceğini söyledi. 
     
     Erzurum’a mayısta kar yağdı 
     Hava sıcaklığının sıfırın altına düştüğü Erzurum’da 14 yıl aradan sonra ilk kez mayısta kar yağdı. Alçak basıncın etkisi altına giren Doğu bölgesinde soba ve kaloriferler yeniden yakılırken, Palandöken’in yüksek kesimleri beyaza büründü. Soğuk ve yağışlı havanın hafta başından itibaren bölgeyi terk edeceği belirtildi. 
     
     Polis sarhoş şoförü evine götürecek 
     Emniyet Genel Müdürlüğü Sözcüsü Feyzullah Arslan, bugün tüm yurtta, 09.00 - 18.00 arasında radar, 22.00 - 01.00 arasında alkol kontrolü yapacağını söyledi. Arslan, alkol kontrolleri sırasında sürücülerin trafiğe çıkmadan ekiplere haber vermeleri durumunda polis ekipleri tarafından evlerine götürüleceğini belirterek, basın mensuplarına "Bu konuda size söz veriyorum" dedi. 
     
     İstanbullulara "Mobil Hastane" 
     International Hospital İstanbul, beklenen İstanbul depremi başta olmak üzere, benzer felaketlere de yanıt verecek seyyar hastane ile hizmet edecek. Mobil Hastane imk nlarını deniz, hava ve karayoluyla yurtdışına dahi ulaştırabilen International Hospital İstanbul, hizmette sınır tanımıyor. 4 ambulans dahil olmak üzere 250 metrekarelik bir alanda kurulabilen Mobil Hastane, International Hospital İstanbul Acil Servis - Transport Sorumlusu Dr. Feridun Çilekmen’in yönetiminde uzman bir kadro ile hizmet verecek. 
     



 GÜNCEL 















</TEXT>
</DOC>
