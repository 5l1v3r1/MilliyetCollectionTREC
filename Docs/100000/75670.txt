<DOC>
<DOCNO> 75670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sonspo08.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta yönetici adayları, kongre üyelerini kapıda karşılıyor 
</HEADLINE>
<TEXT>

     Beşiktaş Olağan Seçim Genel Kurulu'nda oy verme işlemi sürerken, başkan ve yönetim kurul adayları kulis çalışmalarına hız verdi. 
     Başkan adayı Hasan Arat, yönetim kurulu aday listesindeki arkadaşlarıyla birlikte Akatlar Spor Kompleksi'nin girişinde yer alarak gelen üyelerle tek tek ilgilendi. 
     Bu arada, Serdar Bigili oturduğu bölümden kalkmazken, Bilgili'nin yönetim listesinde yer alan adaylar da Arat gibi girişte yer alarak özelikle kararsız adayları etkilemeye çalışıyor. 
     Yoğun bir katılımın yaşandığı kongrede oylama saat 17.00'ye kadar sürecek. 20 sandıkta oy verme işlemi sürerken, bazı sandıklar dolduğu için yedek sandıkar devreye sokuldu. 
     Saat 17.00'den itibaren salon kapıları kapatılıp sadece içerde bulunup henüz oyunu kullanmayan üyelerle, görevliler oy kullandıktan sonra sandıklar kapatılacak ve daha sonra Divan Başkanlık Kurulu, sandıkların sayımına geçecek. 
     Öte yandan, Hasan Arat'ın talimatıyla herhangi bir karışıklığa yol açmaması için kayıt masalarına Arat'ı destekleyen birer kişi gözlemci olarak yerleştirildi. 
     Ayrıca, bir çok Beşiktaş'lı parlamenterin de genel kurula gelerek oy kullandıkları gözlendi. 
     






</TEXT>
</DOC>
