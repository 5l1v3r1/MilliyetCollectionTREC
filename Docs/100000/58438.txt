<DOC>
<DOCNO> 58438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/yazar/guclu.html </URL>
<DATE> 2001/12/22/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ben herkesin rektörüyüm 
</HEADLINE>
<TEXT>

     İstanbul Üniversitesi'nde rektörlük yarışı bitti. Kavgalar, kırgınlıklar bir yana şimdi icraat zamanı. 
     Rektör Alemdaroğlu'nu arayıp daha kutlamadan, evet hocam bundan sonra neler yapacaksınız İlk icraatınız ne oldu Kavga dönemi bitti mi diye soru bombardımanına tuttum. 
     Üzerindeki gerginliği atmış. Oldukça da rahatlamış. Sürekli olarak barış, hoşgörü, uzlaşma diyor. Anlaşılan o ki, seçim öncesi yaşananları çoktan unutmuş. Artık ben, sen o yok biz varız diyor. Peki ya ötekiler diyecek oldum. Onlar da bizim arkadaşımız. Sadece bana oy verenlerin değil, öğrencisi, öğretim üyesi ve çalışanlarıyla tüm üniversitenin rektörüyüm. Bana oy verenlere hangi mesafedeysem, vermeyenlere de aynı mesafede olacağım şeklinde konuşuyor. 
     Alemdaroğlu, yeni dönemi çok çalışma ve sabır dönemi olarak nitelendiriyor. Üniversitemizi öncü ve önder konuma getirebilmemiz için kat etmemiz gereken çok yol var. Bu yüzden el birliği ile çok çalışmamız gerekiyor görüşünde. 
     Sabır niye, sorumuzu ise eleştiri elbette olacak ama yıkıcı, huzur bozucu, gelişmeyi önleyici boyutlara getirilmemeli. Bu dönemde her zamankinden çok daha fazla sabırlı olacağım. Sonuna kadar direneceğim. Ama sabır sınırlarını ille de zorlayanlar olursa elbette cevabını veririz yaklaşımında. 
     
     Öğrenciler desteklenecek 
     İÜ Türkiye'nin en eski, en büyük ve en çok tartışılan üniversitesi olmanın yanı sıra öğrencisi en fazla ihmal edilen üniversitelerden birisi. Peki bu dönemde öğrenciler için somut olarak neler yapılacak şeklindeki sorumuzu sanki bekliyorcasına yapacaklarını anlatmaya başladı. 
     Üniversite içinde olduğu kadar üniversite dışındaki demokratik örgütlenmelerini sonuna kadar destekleyeceğiz. Yönetimde daha fazla söz hakkına sahip olacaklar. Yurt ve mediko sosyal ihtiyaçları konusunda çok daha aktif hizmetler üretilecek. Yurtiçi ve yurtdışındaki öğrenci organizasyonlarına katılımları teşvik edilecek ve tüm harcamaları karşılanacak. Yabancı dil öğrenmeleri konusunda somut adımlar atılacak. Öğrenci danışma birimleri tüm fakültelerde açılacak... 
     
     Maaşlara takviye 
     Yeni dönemi, kalıcı eserler bırakma dönemi olarak da nitelendiren Alemdaroğlu, öğretim elamanlarının daha iyi koşullarda çalışmaları ve yaşamlarını sürdürebilmeleri konusunda da yeni atılımlar içerisinde olacaklarını dile getirdi. 
     Devletin hocalarımıza daha iyi olanaklar sağlayamayacağı inancıyla kendimiz neler yaparız ona bakıyoruz. Bu çerçevede üniversitemizin ürettiği hizmetleri genişleterek daha fazla katkı almalarına olanak sağlayacağız. Bilimsel üretkenliklerini artırıcı destekler her zamankinden daha fazla olacak. Çalışan, üreten, öğrencisine zaman ayıran hocalarımızı ödüllendireceğiz... 
     
     Hizmet için geldik 
     Her fikre, her öneriye açık olduğunu da ısrarla dile getiren Alemdaroğlu, üniversite içinden veya dışından herkesin görüşüne açığız. Bizi niye şunu şunu yapmıyorsunuz diye eleştireceklerine, gelin şunu şöyle yapın desinler. Yasalara uygunsa, olabilirliği varsa, üniversitemizin yararınaysa neden karşı çıkalım ki Biz bu koltuğa oturmak için değil hizmet üretmek için talip olduk... 
     Özetin özeti Alemdaroğlu'nu her zamankinden daha coşkulu buldum. Bu heyecanla İÜ adına çok işler başarabilir. İÜ'lüler iktidarıyla, muhalefetiyle kavga dönemini bir an için unutup el ele verirlerse gurur duyacakları bir üniversite yaratmaları işten bile değil. 
     
     







İntihal vakası 


Çek Arjantin 


İlaçta yüzde 10 indirim 


UFO değil CEO'lar... 


Orman kanunu 


Ben herkesin rektörüyüm 


ABD'nin Irak hazırlığı 


Bill Bernbach dedi ki... 


Koç, TÜSİAD’a gitmedi, aile toplantısı yaptı 


Sıra insan haklarında 


Derin devlet görüntüleri 


Arjantin'in bifteği, Burdur'un sütü 


Yüzüklerin Efendisi Bakanlığı, Ankara’ya ilham verebilir 


Sözleşmeyi iki nüsha yapın 


"Erdalbeyin yetimleri" 


Arjantin’den yolsuzluk yiyicilik’ dersi 


Avrupa içeride Arjantin dışarıda kaldı 


</TEXT>
</DOC>
