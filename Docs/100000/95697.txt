<DOC>
<DOCNO> 95697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sontur03.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara Denizi eski günlerine mi dönüyor ... Kirlilik azaldı... 
</HEADLINE>
<TEXT>

     Bursa İl Sağlık Müdürlüğü'nün, Marmara Denizi'nde yaptığı deniz suyu ölçümlerinde, 2001 yılına göre kirlilik oranında düşüş saptandı. 
     Bursa Sağlık Müdürlüğü'nün Gemlik, Mudanya ve Karacabey kıyılarında yapılan deniz suyu ölçüm sonuçlarından derlenen bilgiye göre, Haziran ayı ölçüm sonuçlarında, geçen yıl 26 noktadan 9'unda kolibasili düzeyi standartların altında çıkarken, bu yıl sadece 7 merkezdeki ölçümler olumsuz sonuç verdi. 
     Ölçümler sonucunda, denizi en kirli bölgelerin Mudanya sahillerindeki Demirhane, Arnavutköy, Eğerce halk plajları ile Kumyaka Tatil Sitesi ve Kumyaka Özel İdare Kampı'nın olduğu belirlendi. Bu bölgelerdeki deniz suyundan alınan numunede, 100 mililitre suda 200 olması gereken koli basili miktarı, sınır değerinden 12 kat yüksek çıktı. 
     Gemlik kıyılarında da Narlı Halk Plajı ve Küçükkumla Siteler önünden alınan numunelerde, koli basili miktarının standartların üzerinde olduğu belirlendi. 
     Ölçüm sonuçlarında, Karacabey kıyıları ise en temiz bölge olarak ortaya çıkıyor. Bayramdere, Yeniköy ve Kurşunlu halk plajları ile DSİ Kampı'nda yapılan ölçümlerde, Bayramdere'de çıkan çok düşük miktarın dışında koli basiline rastlanmadı. 
     





</TEXT>
</DOC>
