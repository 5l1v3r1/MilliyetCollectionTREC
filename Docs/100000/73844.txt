<DOC>
<DOCNO> 73844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sonspo18.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız Le Monde "Şike skandalı Türk futbolunu sarsıyor" 
</HEADLINE>
<TEXT>

     Fransa'da yayınlanan Le Monde Gazetesi'nde çıkan bir haberde, Türkiye'de yeşil sahalardaki şike iddialarının, futbol dünyasını derinden sarstığı bildirildi. 
     Le Monde Gazetesi'nde, ''Şikeli olduğu iddia edilen maçlarla ilgili skandal, Türk futbolunu sarsıyor'' başlığıyla verilen haberde, kamuoyunda ''şike çetesi'' olarak adlandırılan sanıklara ilişkin suçlamalara geniş yer verildi. 
     Fransız gazetesinin haberinde, şike iddialarıyla ilgili olarak Almanya'da tutuklanan Ali Fevzi Bir'in açıklamalarına dikkat çekilirken, Kadıköy Savcılığı'nın başlattığı soruşturma kapsamında, aralarında hakem ve bazı teknik direktörlerin de yer aldığı 11 kişi hakkında 18 yıla kadar değişen hapis cezaları istendiği hatırlatıldı. 
     






</TEXT>
</DOC>
