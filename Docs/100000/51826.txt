<DOC>
<DOCNO> 51826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/yasam/yas01.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile planlaması neymiş ki babo 
</HEADLINE>
<TEXT>

Siverek’te 5 yıldır uygulanan aile planlaması çalışmalarına rağmen son 10 ayda 10 bin çocuk doğdu. Kadınların, doğum kontrol haplarını çabuk büyüsün diye çiçeklerde kullandığı ortaya çıktı 
     Nüfus patlaması yaşandı 
     ŞANLIURFA’NIN Siverek ilçesinde, 5 yıldır uygulanan doğum kontrolü ve aile planlaması çalışmalarının sonuç vermediği, ilçede nüfus patlaması yaşandığı ortaya çıktı. Siverek Belediyesi Halkla İlişkiler Müdürlüğü’nün yaptırdığı araştırmada, 2001’in ilk 10 ayında Nüfus Müdürlüğü’ne "0" yaş grubu yaklaşık 10 bin çocuğun kaydının yaptırıldığı belirlendi. 
     
     Korunmayı bilmiyorlar 
     BELEDİYENİN, ilçe genelinde yaklaşık 100 aileyle yaptığı ankette, "erkeklerin prezervatif kullanmak istemedikleri", "korunmanın kadınlar tarafından uygulanmasının istendiği" tespit edildi. Ankette ortaya çıkan en ilginç gerçek ise kadınların, aldıkları doğum kontrol haplarını, çiçeklerin daha kısa sürede gelişmesini sağlamak için saksılarda kullanmaları oldu. 
     



 YAŞAM 


















</TEXT>
</DOC>
