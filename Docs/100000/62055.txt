<DOC>
<DOCNO> 62055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/son/sondun03.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazıl Say, Fransız müzikseverleri de büyüledi 
</HEADLINE>
<TEXT>

     Dünyaca ünlü piyanist Fazıl Say, son bestesi 4. piyano konçertosunu, ilk defa Paris'in ünlü Champs Elysee Tiyatrosu'nda icra etti. 
     Say'a, dünyanın önde gelen orkestra şeflerinden Kurt Masur'un yönetiminde Fransız Ulusal Orkestrası eşlik etti. 
     Fazıl Say, dört bölümden oluşan konçerto sonunda, Fransız müzikseverlerin yoğun isteği üzerine, ikinci bölümü bir kez daha çaldı. 
     İlk konçertosunu Berlin Senfoni Orkestrası'nın siparişi üzerine 1991 yılında besteleyen Say, Fransız Radyo Kurumu'nun siparişi üzerine 
     yazdığı 4. konçertoda, Anadolu ezgilerine önemli ölçüde yer verdi. 
     Fransız Ulusal Orkestrası, Kurt Masur'un yönetiminde Champs Elysee Tiyatrosu'nda düzenlenen konserin ikinci bölümünde, Rus besteciler Sergey Prokofiev'in 1. senfonisini ve Dimitri Chostakovitch'in 10. 
     senfonisini çaldı. 
     






</TEXT>
</DOC>
