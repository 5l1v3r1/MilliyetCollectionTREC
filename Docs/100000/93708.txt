<DOC>
<DOCNO> 93708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sonspo02.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersun Yanal ''Okan bir yere gidemez'' 
</HEADLINE>
<TEXT>

     Gençlerbirliği Teknik Direktörü Ersun Yanal, Okan'ın transfer söylentilerine tepki göstererek, ''Kimseyi satmayacağız'' dedi. 
     Ersun Yanal, Okan'ın Gençlerbirliği'nin sözleşmeli futbolcusu olduğunu belirterek, ''Hergün gazetelerde Okan'ı transfer edeceklerini açıklayan yöneticiler var. İşi daha ileri götürüp, Okan'ı arayıp, seni alacağız huysuzluk çıkar. O zaman seni satmaya razı olurlar diyenler bile var. Bu nasıl bir etik anlam veremiyorum. Okan Gençlerbirliği'nin sözleşmeli futbolcusu. Eğer tekliflerinde çok ciddi iseler başkanımız İlhan Cavcav ile görüşmeleri gerekir'' diye konuştu. 
     Ersun Yanal, kulüp başkanı İlhan Cavcav'ın, basına yansıyan futbolcu satmayacağız açıklamasının görmezden gelindiğine de değinerek, şunları söyledi 
     ''Başkanımız İlhan Cavcav'ın artık futbolcu satmayacağız açıklaması görmezden geliniyor. Çünkü kulüp izin vermeden kimse bir yere gidemez. Yıllardır futbolcular, kulüpte sorun çıkarıp transfer olmaya kalkıyor. Artık kimse sözleşmesi bitmeden Gençlerbirliği'nden ayrılamayacak. Artık Gençlerbirliği'nden sorun çıkarıp gitme dönemi bitti.'' 
     





</TEXT>
</DOC>
