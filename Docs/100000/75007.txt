<DOC>
<DOCNO> 75007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/magazin/amag.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İffet hanıma teklif yağıyor 
</HEADLINE>
<TEXT>
Kayınvalide nöbetçi sultan 
Sedef Erbil’in annesi İffet Erkuvan’a gelen teklifler arasında, sinemanın Sultanı’ Türkan Şoray’a önerilen, lösemili bir kızın annesi rolü de var... 
     BİRSEN ALTUNTAŞ 

     ÜNLÜ şovmen Mehmet Ali Erbil’in 1.70’lik boyu, zarafeti ve güzelliğiyle büyük ilgi toplayan kayınvalidesi İffet Erkuvan’a kendisi kadar güzel kızı Sedef Erbil’in evliliği, tam anlamıyla Yürü ya kulum’ dedi. İffet Erkuvan’a, ciddi televizyon kanallarından yapılan program ve çeşitli film tekliflerinin yanı sıra, Maya Ajans’la anlaşma yaptığı 8 Mart’tan bu yana gıda, otomotiv, ev tekstili, beyaz eşya, kozmetik firmalarından da 20’yi aşkın reklam filmi teklifi geldi. 
     
     Şoray’ın rolü önerildi 
     ERKUVAN, istemeden medyada fazlasıyla görülünce, "Sonunda bari bu işi yapayım" dediğini belirterek, teklifleri de şöyle özetledi "Ancak öncelikle bir anne ve iş kadınıyım. Bu yüzden teklifleri süzgeçten geçiriyorum. Ciddi kanallardan program yapma ve bir de sinema filmi teklifi aldım. Türkan Şoray’a önerilen bir rol için teklif geldi. Lösemili bir çocuğun annesini canlandırmamı istediler ama sinema çok başka bir dal diye kabul etmedim.. Bunların haricinde birçok reklam teklifi var.." 
     
     Şebnem kızı’ olacak 
     MAYA Ajans yöneticileri de, uygun teklif gelirse, Erkuvan’ın kızı rolü için kendilerine bağlı ünlü manken Şebnem Scheafer’i düşünüyor. Güzel manken ise, Erkuvan’ın ajansta ilk gördüğünde hayran kaldığını belirterek "İffet Hanım, ekranda göründüğünden çok daha güzel. Onun kızını eğer uygun teklif gelirse seve seve canlandırırım" dedi. 
     
Hamilelik testi yaptırdım’      DENİZ ALTUNTAŞ 

     MEHMET Ali Erbil, gündüz İstanbul Emniyet Müdürlüğü Narkotik Şubesi’ne hakkındaki kokain kullanıyor’ iddialarıyla ilgili ifade verdiği önceki günün akşamı da, başrolünü oynadığı Aşkım Aşkım’ dizisinin oyuncularıyla Fenerbahçe Baci Restoran’daydı. Emel Sayın, Doğa Rutkay, Yeliz Yeşilmen ve Ayumi Takano’nun da katıldığı yemekte Erbil, morali ve esprileriyle yine fırtına gibi esti. Kokain soruşturmasını sanal psikopatlara’ bağlayan ve kendi isteğiyle ifadeye gittiğini söyleyen Erbil, konuyu yine espriyle kapattı "Tahlil sonuçları çıktığı zaman ne kadar içtiğimi konuşuruz. Gitmişken hamilelik testi de yaptırdım..." 
     



 MAGAZİN 














</TEXT>
</DOC>
