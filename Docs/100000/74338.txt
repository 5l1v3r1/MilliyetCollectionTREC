<DOC>
<DOCNO> 74338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/yazar/ulagay.html </URL>
<DATE> 2002/03/24/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Ekonomideki tıkanma değişim sürecinin yansıması mı 
</HEADLINE>
<TEXT>

     Zor bir dönemde TC Merkez Bankası’nı yönetmiş olan Zekeriya Yıldırım ile ahbaplığımız yıllar önce Tuzla Piyade Okulu’nda başladı. Halen özel bir danışmanlık şirketi bulunan Zekeriya ile arada bir buluşup bir durum değerlendirmesi yaparız. Önceki gün buluştuğumuzda da ekonomimizdeki tıkanmayı konuştuk. 
     İlk saptamamız şu oldu Türkiye’deki ortam bugün için kimseye güven vermiyordu. Türkiye geçen yıl çok daha kötü sonuçlar doğurabilecek olan bir krizi, bir noktada kontrol altına almayı başarmış, yıllardır gerçekleştiremediği önemli reformları gerçekleştirmiş, mali sistemde kangren olma noktasındaki yaraya neşter vurmuş, IMF’den büyük destek sağlayarak başını suyun üstünde tutabilmişti. 
     
Güven neden yok      Geçen yıl çok ciddi bir küçülme yaşayan ekonominin bu yıl yeniden büyümeye geçmesi bekleniyordu ama bütün bunlara karşın genel güvensizlik havası sürüyor ve hemen hiç kimsede büyümeyi ateşleyecek bir heyecan görülmüyordu. Bunun belli başlı nedenlerini sorguladığımızda şunlar geldi aklımıza 

</TEXT>
</DOC>
