<DOC>
<DOCNO> 94300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/dunya/dun01.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ISAF BASIN SÖZCÜSÜ ALBAY SAMET ÖZ 
</HEADLINE>
<TEXT>
Suikastta ihmalimiz yok 
     DIŞ HABERLER SERVİSİ 

     Afganistan’da görev yapan Uluslararası Güvenlik Destek Gücü ISAF Basın Sözcüsü Albay Samet Öz, önceki gün bir suikast sonucu hayatını kaybeden Devlet Başkanı Yardımcısı Hacı Abdülkadir’in öldürülmesinde ISAF’ın herhangi bir ihmalinin söz konusu olmadığını açıkladı. ISAF’tan yakın koruma istenmediğini belirten Albay Öz, gücün yakın koruma sağlamaktan birinci derece sorumlu olmadığını söyledi. 
     Hacı Abdulkadir’in yakınlarına başsağlığı dileyen Albay Öz, ISAF’ın her türlü yardıma hazır olduğunu belirtti. 
     Hacı Abdülkadir için dün K bil’de binlerce Afganlının katıldığı büyük bir cenaze töreni düzenlendi. Abdülkadir’in naaşı, Devlet Hastanesi’nden alınarak, K bil’in en büyük camisi Bayram Camii’ne getirildi. Eski Afganistan Kralı Zahir Şah’ın da katıldığı törende, Afganistan Milli Muhafız Taburu askerleri, K bil emniyetine bağlı polis kuvvetleri ve ISAF tarafından sıkı güvenlik önlemleri alındı. Halkın törene büyük ilgi göstermesi nedeniyle yüzlerce kişi camiye giremedi. 
     Abdülkadir’in cenazesi, törenin ardından doğduğu kent olan Celalabad’a helikopterle götürüldü ve burada toprağa verildi. Hacı Abdülkadir, Taliban yönetimine karşı mücadele eden birkaç Peştu liderden biri olarak biliniyordu. 
     



 DÜNYA 










</TEXT>
</DOC>
