<DOC>
<DOCNO> 60154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/yazar/temelkuran.html </URL>
<DATE> 2002/01/02/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kadınlar dansözleri nasıl izler 
</HEADLINE>
<TEXT>

     Düşük yerlerin dansözleri, mesleğin gizli adabındandır herhalde, pek gülmezler. Domur domur etleri "cinsel" hareketleri kaba saba tekrar eder. Açlara, açları aşağılayarak et atar gibidirler. Sadece sahnede durmasının bile gevşek ve sulu adamlara yeteceğini anladığı gün, dansın havası ve kadınlığın inceliği terk etmiştir bedenlerini. Ettiği danstan tiksinmek sanki bitkin bir cümle kurar sahnede Ekmek parası be abi ’ 
     Dansöz sahneye çıktığında salonda bir şey olur hep. Kimi kadınlar altını kalın kalın çizdikleri bir tiksintiyle önlerine bakarlar. Bedeniyle selamı sabahı kesmiş köhne mürebbiyeler gibidirler sinirli ve buyurgan yüzlerinin bu "pespayeliği" hale yola koyacağını sanırlar. 
     Kimileri, durumun cinsel çağırışımları yokmuş gibi davranmaya çabalarken ellerini küçük küçük çırparlar. Küçük ve masum el çırpışlarının zillerin kışkırtıcı sesini bastıracağını, onlar böyle, yeterince saf duygularla bakarlarsa dansözün sallanan memelerinin hükmünü kaybedeceğini zannederler. 
     Kadınlardan kimileri, erkeklerden daha katılımcı davranmaya başlar dansöz çıkınca sahneye. Dansöze para sokuşturmak, dansözün kendinden bile fazla bir coşkuyla bu gösteriye katılmak gayretkeşliği içindedirler. Sanki kadınlık denen şeyi büsbütün dansöze bırakmamak için çabalamaktadırlar. Sahneye çıkıp dansözle dans etmek için ısrar eden kadınlar, kendilerinin bile farkında olmadığı ince bir korkuyla dans eden kadını erkeklerin zulmünden kurtarmaya çalışırlar. Genellikle dansözler böylelerini iş bilir bir yadırgama ifadesiyle sahneden aşağı buyur ederler. Çünkü o kadınların bir halttan anlamadığını çok iyi bilirler. Böyle zavallı "kurtarıcıları" sözsüz bir acı cümleyle terslerler. 
     Kadınlardan bazıları ise bu acıklı resmi görmeye dayanamayıp başlarını yana çevirirler. Bakanlardan bir kişi bile eksilse sanki sahnedeki utanç da azalacak sanırlar. Onlar kadın eti taşıdıkları için bilirler 
     Dansözler erkeklerden değil, asıl kadınlardan utanırlar. Oysa dansözler başını yana çeviren bir kadın gördüklerinde gidip hemen o masayı devirmek isterler. 
     Kimi kadınlar ise "dansözü doğru izleyen kadın" biçimine sokmak için hiç debelenmezler. İyi ve halden anlayan insanlar gibi sahnedeki kadının yüzüne bakarlar. Uzun etmezler Dansözler böyle kadınları oynak ışıkların, kaygan zeminlerin ve bulanık kalabalığın içinden her zaman seçebilirler. Eğer kalabalıkta böyle bir kadın bulurlarsa artık sadece ona dans ederler. Böylece biter açlara et atma sıkıntısı, pek belli etmeden sevinirler. 
     Dansözler, gözlerinden dansöze onu güzel bulduğu cümlesini zarifçe ve "hik ye etmeden" gönderebilen kadınlar için, ancak onlar için hakikaten dans ederler. Eğer yeterince kendinden sayarsan kısa programlarında sana kalplerinde bir protokol koltuğu bile verirler. "Eee Ne yani Amma abartmışsın" diyenler, bir dansözün protokolünde yer almanın ne imk nsız olduğunu bilmezler... 
     
     







'Görünen' Alevilik 


Bize kalırsa... 


Derviş açıklamalı 


Arçelik'ten Orhan Pamuk'a Türkiye yazısı 


Eğitimde 2002'de ne olur 


Yanlış varsayım Banka soyanlara sermaye desteği 


Belediye var mı, yok mu 


Yılın ilk savaşı mı 


Çocuk istismarına karşı ne yapıyorsunuz 


Çirkin politikacı ve yandaşları... 


Yeni yılda ilk söz okurlarımın 


Kadınlar dansözleri nasıl izler 


Mac’ın derdi dünyada ideoloji’ bizde ekonomi’ 


</TEXT>
</DOC>
