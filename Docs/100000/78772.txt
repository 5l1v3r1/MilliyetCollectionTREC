<DOC>
<DOCNO> 78772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/guncel/gun03.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıçtan Uzanlar’a SAÇMALAMAYIN 
</HEADLINE>
<TEXT>

Motorola ve Nokia’nın dolandırıcılık iddiasıyla açtığı ve New York’ta süren davanın ön duruşmasında Federal Yargıç Jed. S. Rakoff, Uzan tarafını ağır sözlerle eleştirdi 
     SEMA EMİROĞLU New York 

     Dünyanın en büyük cep telefonu şirketleri Motorola ve Nokia’nın İmar Bankası ve Adabank’ın da sahibi olan Uzan ailesine "sahtek rlık, şantaj, haraç, dolandırıcılık" iddialarıyla açtıkları davada ilginç gelişmeler yaşanıyor. 
     
     TANIK VE AVUKAT TERLEDİ 
     Yargıç Jed S. Rakoff, Uzanlar’ın Türkiye’de dava açtıkları Motorola ve Nokia yöneticileri hakkındaki "adam öldürme, kaçırma tehdidinde bulunma, bunun için mafya ve terör örgütleriyle işbirliği yapma" suçlamalarını "saçma, korkunç, inanılmaz, açıklanamaz" buldu. Federal yargıç, önceki gün New York’ta devam eden davanın ön duruşmasında Uzan tarafını şimdiye kadar kullandığı en ağır sözlerle eleştirdi. Rakoff, Uzanlar’ın "uzman tanık" olarak gösterdiği Türk hukukçu Necmi Yüzbaşıoğlu’nu ve onun ifadesini alan Uzan tarafının Amerikalı avukatı Robert Serio’yu peş peşe yönelttiği sorularla terletti. Aldığı yanıtlardan tatmin olmayan yargıç, Yüzbaşıoğlu’nun "Motorola ve Nokia’nın Kroll dedektiflik firmasını tutmasının Türk yasalarına aykırı olduğu" açıklamalarını da "konuyla ilgisiz" buldu. 
     
     KANIT BULUNAMADI’ 
     Yargıç, Kroll’un "Türkiye’deki terör ve mafya örgütlerini kullanma olasılığının yüksek olduğu" yolundaki Uzan tarafı iddiasını "saçma" buldu ve bu iddianın kanıtlanmadığına dikkat çekti. Rakoff, ayrıca telefonlarının dinlendiğini ve takip edildiklerini öne süren Uzanlar’ın hayatlarına yönelik tehdidin Motorola ve Nokia yöneticilerinden geldiği yönünde kanıt bulunmadığını da vurguladı. 
     
     İNANDIRICI DEĞİL’ 
     Geçen mart ayında Türk savcının, sanıklar aleyhinde kendi iddianamesinde dile getirdiği suçları bile delil yetersizliği nedeniyle reddettiğini, Türk yargıçtan da aynı şeyi yapmasını istediğini anlatan yargıç Rakoff, şu ifadeleri kullandı "Şunu bilmelisiniz ki, Uzanlar’ın avukatlarının, Türkiye’deki Motorola ve Nokia temsilcilerine karşı ceza davası açarak onları fena davranışta bulunmakla suçlamaları, ön planda bu mahkemeye korkunç’ olarak gelmektedir. Uzan tarafının bu konudaki inanılmaz suçlamaları, şu aşamada h l açık görüşlü olan bana bile açıklanamaz’ gözükmektedir." 
     Uzan tarafının gösterdiği diğer uzman olan hukukçu Prof. Dr. Ömer Teoman’ın, Motorola ve Nokia şirketlerine teminat olarak taahhüt edilen hisselerin sulandırılarak değerinin düşürülmesi konusunda getirdiği hukuki gerekçeler de, yargıç Rakoff’u tatmin etmekten uzak kaldı. 
     
     KARARIN ÖNEMİ 
     Rakoff’un bu sözleri, ön duruşmaları yapılan davanın New York Federal Mahkemesi’nde görülmesine karar verilmesi açısından büyük önem taşıyor. Kararda, Motorola ve Nokia’nın olayın "haraççı ve sahtek r şirketler kanunu" RICO kapsamına giren bir haraç konusu olduğunu ve davayı büyük ölçüde kazanma şansı bulunduğunu göstermesi önem taşıyor. 
     



 GÜNCEL 




























</TEXT>
</DOC>
