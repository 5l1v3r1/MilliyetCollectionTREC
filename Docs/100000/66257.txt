<DOC>
<DOCNO> 66257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/son/sontur10.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'un köprü ve viyadükleri meclis gündeminde 
</HEADLINE>
<TEXT>

     ANAP İstanbul Milletvekili Aydın Ayaydın ve arkadaşları, boğaz köprüleri ile viyadüklerin depreme karşı dayanıklılıklarının belirlenmesi ve alınacak önlemlerin tespiti amacıyla Meclis Araştırması açılmasını istedi. 
     TBMM Başkanlığı'na sunulan önergede, İstanbul Boğaziçi ve Fatih Sultan Mehmet köprüleri ile bağlantı yolları üzerindeki viyadüklerin depremlerden etkilendiği yolunda açıklamalar yapıldığı hatırlatıldı. 
     Önergede, köprülerin ve viyadüklerin olası bir depreme karşı dayanıklılık durumunu ortaya koymak ve kurumların bu konudaki çalışmalarının belirlenmesi için Meclis Araştırması açılması istendi. 
     ANAP İstanbul Milletvekili Emre Kocaoğlu da Bayındırlık ve İskan Bakanı Abdulkadir Akcan'ın yanıtlaması istemiyle TBMM Başkanlığı'na sunduğu soru önergesinde, E-5 ve TEM Karayolu üzerinde bulunan köprü ve viyadüklerin durumunu sordu. 
     Kocaoğlu, köprü ve viyadüklerin onarımına ne zaman başlanacağının açıklanmasını da istedi. 
     






</TEXT>
</DOC>
