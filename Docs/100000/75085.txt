<DOC>
<DOCNO> 75085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sondun19.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişmanların otomobil kazalarında ölme riski daha fazla 
</HEADLINE>
<TEXT>

     Şişmanların trafik kazalarında ölme ya da yaralanma risklerinin zayıflara göre daha fazla olduğu bildirildi. 
     Seattle'daki araştırmacılar, otomobil kazası geçirmiş 26 binden fazla insan üzerinde yaptıkları incelemede, 100-119 kilo arasındaki insanların kaza sırasında ölme risklerinin 60 kilonun altındakilere göre 2.5 kat daha fazla olduğunu saptadılar. 
     New Scientist dergisinde yayınlanan araştırma, kurbanların vücut kütlesi endeksleri çıkarılarak yapıldı. 
     Dergide, şişmanların neden daha fazla risk içinde bulunduklarının bilinmediği belirtildi. Ancak Harborview Yaralanma Önleme ve Araştırma Merkezi uzmanları, güvenlik işiyle uğraşan kişilerin, otomobillerin kaza testini yaparlarken daha ağır mankenler kullanmaları gerektiğini belirttiler. 
     Kaza testlerinde genellikle 78 kilodaki standart erkekleri temsil eden mankenler kullanılıyor. Büyük mankenler kullanılmadığı için de otomobilin iç çeperlerinin, daha büyük bir hacim için koruma sağlayıp sağlamadığı bilinmiyor. 
     






</TEXT>
</DOC>
