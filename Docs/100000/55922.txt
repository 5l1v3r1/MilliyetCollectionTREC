<DOC>
<DOCNO> 55922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/ekonomi/eko08.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Makro hedeflerle ilgiliyiz 
</HEADLINE>
<TEXT>

     Ankara’da, IMF’nin kamuda 100 bin kişinin emekli edilmesini istediği koşulurken, IMF Dış İlişkiler Direktörü Tom Dawson, "Biz sadece makro hedeflerle ilgiliyiz" şeklinde bir açıklama yaptı. Dün, Washington’da Arjantin’le ilgili basın toplantısında, gelen soruya, kaç kişinin emekli olacağının kendilerini ilgilendirmediğini karşılığını verdi. Dawson, "Biz geniş çerçevede hedeflerle ilgileniyoruz. Bu çerçevede mikro idare, yani hedeflere ulaşılması için alınan önlemler bizim meselemiz değil" diye konuştu. 
     
     İyi gidiyor 
     Ankara’da sürdürülen yeni stand - by görüşmelerinin gayet iyi gittiğini söyleyen Dawson, "Heyetin yaklaşık bir hafta daha Ankara’da kalması bekleniyor. IMF İcra Direktörleri Kurulu’nun da Türkiye’yi ocakta ele alacağını umuyoruz" dedi. 
     



 EKONOMİ 



















</TEXT>
</DOC>
