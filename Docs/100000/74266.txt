<DOC>
<DOCNO> 74266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/guncel/gun05.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya’yı sel aldı 
</HEADLINE>
<TEXT>

Saatte 100 kilometreyi bulan fırtına Antalya’da hayatı k busa çevirdi. Evleri su basarken, dalga yüksekliği 5 metreye çıktı 
     ANTALYA DHA 

     Antalya dün Akdeniz üzerinden gelen yağmur ve fırtınaya teslim oldu. 
     Şiddetli yağmur yüzünden çok sayıda binayı su basarken fırtına nedeniyle yollara düşen kayalar trafiği engelledi. Kentte önceki geceden itibaren etkili olan yağış, sabah sağanağa dönüştü. Gündüz vakti hava karardı, çakan şimşekler vatandaşlara korku dolu anlar yaşattı. 7 saatte metrekareye 27 kilogram yağmur düşerken vatandaşlar, saatteki hızı 100 kilometreyi bulan fırtınaya dün sabah işe giderken yakalandı. Beldibi Kavşağı’na düşen kaya parçaları yolu kapattı. Altyapı yetersizliği nedeniyle caddeler göle dönerken belediyenin açtığı çukurlar suyla doldu. 
     
     5 metrelik dalgalar 
     Konyaaltı’nda dalga yüksekliği zaman zaman 5 metreye kadar yükseldi. Büyükşehir Belediyesi’ne ait Huzur Köşk’ü su basması üzerine 4 saat süren çalışma sonucunda 25 yaşlı görevlilerce dışarı çıkarıldı. 
     
Vali Erciyes’te yolda kaldı      KAYSERİ DHA 

     Adalet Bakanlığı’nca düzenlenen insan hakları konulu toplantıya giden Kayseri Valisi Nihat Canpolat, şiddetli tipi nedeniyle Kayseri - Erciyes arasında 2 kez yolda kaldı. Kurtboğazı ile Seyfideresi çıkışında Canpolat’ın makam otomobili itilerek yoluna devam edebildi. Ancak bir süre sonra araç yolda durunca, vali yola otobüsle devam etti. 
     



 GÜNCEL 




























</TEXT>
</DOC>
