<DOC>
<DOCNO> 68354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/ekonomi/eko01.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
DİSK’te MHP rüzg rı 
</HEADLINE>
<TEXT>

DİSK başkanlığını da yapan Lastik - İş Başkanı Vahdettin Karabay seçimi kaybetti. Lastik - İş’in yeni yönetiminde MHP eğilimli sendikacılar ağırlıkta 
     ATİLLA ÖZSEVER 

     DİSK’e bağlı Lastik - İş Sendikası’nda MHP eğilimli olduğu öne sürülen milliyetçi - muhafazak r kadro seçimi kazandı. Daha önce DİSK Başkanlığı yapan Lastik - İş Sendikası Başkanı Vahdettin Karabay ile milliyetçi - muhafazak r ekip iki ayrı liste çıkardı. Karabay’ın listesi, 19 - 20 Ocak 2002’deki kongrede seçimi üç oyla kaybetti. 
     Milliyetçi aday ve sendikanın eski genel sekreteri Abdullah Karacan’ın listesi 149 oy alırken Karabay’ın listesi 146 oyda kaldı. Lassa, Brisa gibi fabrikaların bulunduğu Kocaeli bölgesindeki diğer sendikalarda da milliyetçi eğilimin işçi içinde güç kazandığı öne sürülüyor. Kocaeli’nde Harb - İş , Selüloz - İş gibi sendikalarda etkinliğini artıran milliyetçi - muhafazak r eğilimin son olarak Lastik - İş’te de atağa kalktığı belirtildi. 
     
     Diğer sendikalarda durum 
     Lastik - İş Sendikası’nın yedi kişilik Yönetim Kurulu’nda dört kişinin milliyetçi - muhafazak r ekipten olduğu ifade ediliyor. DİSK’te Genel - İş hariç Tekstil’de hatta Birleşik Metal - İş gibi sendikalarda da delege ve şube düzeyinde MHP eğilimli kişilerin etkin olduğu öne sürülüyor. 
     Lastik - İş’in kongresinde Karabay’ın listesinden Genel Sekreter adayı olan ve İstanbul Şube Başkanlığı görevini yürüten Fedai Öztürk, sendikanın genel merkez yönetiminde milliyetçi eğilimin ağırlık kazandığını söyledi. 
     Milliyetçi olduğu belirtilen sendikanın yeni Genel Başkanı Abdullah Karacan’ın görüşlerini almak istedik ancak bir bağlantı kuramadık. Yeni yönetimin MHP eğilimli olduklarını açıkça belirtmedikleri hatta 13 Şubat’taki DİSK’in kuruluş yıldönümüne de katıldıkları ifade edildi. 
     
Kamu - Sen’de de fırtına      Üç memur konfederasyonundan biri olan Kamu - Sen’de de cumartesi - pazar günü yapılan dört sendika seçimini MHP’li adaylar kazandı. Bir süre önce kendi sendikası Türk Haber - Sen’de seçimi kaybeden Kamu - Sen Başkanı Resul Akay, "Hafta sonu yapılan Türk Sağlık - Sen, Ulaşım - Sen, Türk Enerji - Sen ve Türk Büro - Sen’in kongrelerinde MHP’li bakan ve bürokratların delegeler üzerindeki baskısıyla MHP’li adaylar seçimi kazandı. Türk Eğitim - Sen’in kongresine de tedbir kararı koydurdular. Eğer bu karar kalkmazsa ve Kamu - Sen Genel Kurulu 30 - 31 Mart tarihlerinde yapılırsa MHP’liler Kamu - Sen’i ele geçirmiş olacaklardır. Aksi halde seçimler ortada gözüküyor" dedi. 
     
     



 EKONOMİ 
















</TEXT>
</DOC>
