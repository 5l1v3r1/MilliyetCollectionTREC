<DOC>
<DOCNO> 97894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sondun01.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de zayıflama testinin kobayı Türkler... 
</HEADLINE>
<TEXT>

     ABD'de, aşırı şişmanlıkla ilgili bir çalışmada, leptin hormonu eksikliği olan genetik mutasyona sahip aynı aileden 3 Türk'e toplam 150 kilo verdirildi. 
     Bilimadamları, kilo ve iştahla ilgili olan ve son 10 yılda keşfedilen leptin hormonunun anormal bir biçiminin bulunduğu adı açıklanmayan Türklere, bu hormonları enjekte ederek, herbirinin kilolarının yarısı kadar zayıflamalarına yardımcı oldular. Ancak, bu kişilerde beyinde büyüme ve birinde ergenlik sorunlarının da ortaya çıktığı belirtiliyor. 
     Araştırmayı yöneten California Üniversitesi'nden Dr. Julio Licinio, ekibinin nadir genetik mutasyonu olan Türk ailesini Los Angeles'a getirerek, kuzen olan 3 Türk'e, 6 haftalık bir sürede leptin verildiğini ve 10 ayda bu kişilerin inanılmaz oranda kilo verdiklerini açıkladı. 
     Adı açıklanmayan Türklerden 27 yaşındaki erkek 68 kilo vererek 143 kilodan 75 kiloya, 34 yaşındaki kadın 40 kilo vererek 104 kilodan 64 kiloya, 40 yaşındaki kadın 43 kilo vererek 135 kilodan 92 kiloya indi. 
     Liciano, genetik sorunu olmayan aşırı şişman kişilere leptin hormonu verilemeyeceğini belirterek, beyindeki etkilerine dikkat çekti. 
     Keza, araştırmaya konu olan Türklerde, beyinde değişim olduğu, beyin hacminin arttığı belirtildi. Deneklerden erkekte saç, sakal, vücut tüyü gelişiminde eksiklik olduğuna da dikkat çekildi. 
     





</TEXT>
</DOC>
