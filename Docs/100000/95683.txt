<DOC>
<DOCNO> 95683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/son/sondun23.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
The Observer, "Irak Harekatı"nın yakın olduğunu iddia etti... 
</HEADLINE>
<TEXT>

     İngiltere'de yayımlanan Pazar gazetesi The Observer, ABD Başkanı George Bush ve İngiltere Başbakanı Tony Blair'in Irak harekatıyla ilgili bir görüşme yapmaya hazırlandıklarını yazdı. 
     Blair'in bu amaçla ABD'ye bir ''aydınlanma'' ziyareti yapacağını belirten gazete, söz konusu ziyaret sırasında Bush'un konuğuna, düşündüğü harekatın ayrıntıları hakkında bilgi vereceğini kaydetti. 
     Böyle bir ziyaretin, ABD'nin Irak'a yönelik saldırıyla ilgili hazırlıklarının son aşamasında olduğu şeklinde yorumlanabileceğine öne süren gazete, zirvenin önümüzdeki sonbahar aylarında Camp David'de gerçekleşeceğini belirtti. 
     Gazetenin bir analizinde ise ''Şahinler hazırlıklarını sürdürüyor, Irak savaşı bekliyor'' başlığı altında, Iraklı rejim muhaliflerinin Londra'da toplanmakta oldukları, Kuzey Irak'taki ABD istihbarat çalışmalarının hızlandığı ve Pentagon'un ikinci adamı Paul Wolfowitz'in Türkiye'yi ziyaret edeceği belirtilirken, ''Artık mesaj son derece açık, bir savaşa hazır olmalıyız'' denildi. 
     





</TEXT>
</DOC>
