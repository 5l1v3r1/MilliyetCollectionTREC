<DOC>
<DOCNO> 59177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/astro/index.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay boşlukta 
</HEADLINE>
<TEXT>

Bugün Ay, 16.38’de İkizler burcuna geçene kadar boşlukta kalıyor. Bu zamanlarda hızlı gelişmeler beklememeliyiz. Boğa’da kalan Ay kolay değişiklik yapamayacağımızı gösteriyor. Koç’lar akşam saatlerinde kendilerini daha rahat hissedebilirler. Maddi konularda çözümlenemeyen sorunlar da rahata kavuşacak. Boğa’lar huzurlu değiller ama istediklerini yaptırabilecek güçteler. Parasal konularda da yeni kararlar verebilirler. İkizler hareketsizlikten sıkılabilir ama akşam her şey onlardan yana olacak. Yeni başlangıçlar yapabilirler. Yengeç’ler kendilerine biraz daha özen göstermeliler. Duygusal nedenler yüzünden kendilerini güçsüz hissedebilirler. İyimserliklerini korumalılar. Aslan’lar akşam rahatlıyorlar. Son birkaç zorlayıcı günün ardından bugünlerde arkadaşlarla bir araya gelmek onlara keyif verecek. Başak’ların ise daha dikkatli olması gerekiyor. Özellikle akşam saatleri ile birlikte koşuşturmaca başlıyor. Evle ilgili konular gündeme gelebilir. Terazi’ler bugün önce isteksizler ama akşam kendilerini daha enerjik hissedebilirler. Yabancılarla bir araya gelmek ya da yeni kişiler görmek onları keyiflendirebilir. Akrep’ler üzerilerindeki yoğun baskıdan kurtuluyorlar. Bu arada ortaklaşa parasal konular, borç-ğalacak ilişkilerinde biraz daha dikkatli olmak zorundalar. Yay’lar için ilginç bir gündeyiz. Özellikle akşam ile birlikte Yay’lar yakın ilişkilerine önem vermeliler. Bazı eleştiriler alabilirler. Esnek olmaya bakmalılar. Oğlak’lar ise günlük işlerini gözden geçirirlerse çok iyi edecekler. Şimdiye kadar erteledikleri şeylerle daha fazla uğraşabilirler. Bu arada sağlıklarına da özen göstermeliler. Kova’lar çok yoruluyorlar ama öğleden sonra pek çok şey onların lehine gelişiyor. Onlar için aşk bugün ön plana gelerek sevindirici olabilir. Balık’lara sabırlı olmalarını öneriyoruz. Yapmaları gereken çok şey var ama bu arada planlı olmak zorundalar. Panik olmamaya çalışmalılar. 

            Faks 287 74 37 
      







</TEXT>
</DOC>
