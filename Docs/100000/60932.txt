<DOC>
<DOCNO> 60932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/guncel/gun12.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Temel Reis’e baskın 
     DHA 

     Trabzon’un Akçaabat ilçesine bağlı Darıca beldesinde Turizm İşletme Belgesi’ne sahip 4 yıldızlı Temel Reis Otel’e fuhuş yapıldığı gerekçesiyle jandarma ekipleri gece yarısı baskını düzenledi. Otel sahiplerinin Turizm İşletme Belgesi’ne sahip olduklarını belirtip arama izni vermemesi üzerine jandarma ekipleri ellerinde Kaymakam’ın yazılı emri olduğu vurgulayarak odalarda aramaya başladı. Aramada Gürcistan, Rusya, Abhazya ve Dağıstan uyruklu 12 kadın ve 7 Türk erkeği gözaltına alındı. Erkekler serbest bırakılırken, kadınların sorgusu sürüyor. 
     
     Metro ve tramvaya zam 
     İSTANBUL Milliyet 

     İstanbul Metrosu, hafif metro ve tramvay yolcu ücretleri, bugünden geçerli olmak üzere yüzde 25-30 oranında artırıldı. Bilet ve jeton fiyatları 500 bin liradan 650 bin liraya, tam akbil 400 binden 500 bin liraya, indirimli akbil ise 250 binden 325 bin liraya çıkartıldı. 
     
     Altın yazmalı İncil ele geçirildi 
     DHA 

     Şanlıurfa’nın Birecik ilçesinde, ceylan derisine som altından İbranice yazılı İncil’i 280 bin dolara satmak isteyen Mehmet K. yakalandı. 17 x 18 ebadında ve 17 sayfalık olan İncil’in piyasa değerinin 1 milyon dolar olduğunu vurgulayan yetkililer, olayla ilgili olarak bir kişinin de arandığını belirtti. Şanlıurfa Müze Müdür-lüğü’nde incelenecek olan İncil’in Irak’tan getirilmiş olabileceği önü sürüldü. 
     
     Kuyuya atlayıp intihar etti 
     Kartal’da önceki akşam saat 20.30’da "Bakkala gidiyorum" diye evden çıkan 45 yaşındaki Tacettin Aydın, 10 metre derinlikteki su dolu kuyuya atlayarak intihar etti. SSK emeklisi 4 çocuk babası Aydın’ın uzun süredir ekonomik sıkıntı çektiği, bu nedenle bunalıma girdiği belirtildi. 
     



 GÜNCEL 
















</TEXT>
</DOC>
