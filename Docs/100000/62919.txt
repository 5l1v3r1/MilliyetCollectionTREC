<DOC>
<DOCNO> 62919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yazar/pulur.html </URL>
<DATE> 2002/01/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bireysel silahsızlanma... 
</HEADLINE>
<TEXT>

     "GÜN geçmiyor ki, maçta, düğünde, aile içinde sokakta vurularak öldürülen isimler ile karşılaşmayalım. 
     Çünkü burası Türkiye 
     Çünkü Türkiye'de isteyen ruhsatlı, isteyen ruhsatsız silahla dolaşabiliyor. 
     Çünkü Türkiye'de gazeteler, televizyonlar, fotoğraflar, haberler, diziler, silah ve şiddeti özendirir." 
     Bugün, İstanbul'da, Dedeman Oteli'nde başlayacak olan "Uluslararası Bireysel Silahsızlanma Sempozyumu"nun tanıtım bilgilerine böyle başlanıyor. 
     
     İSTANBUL Barosu Bireysel Silahsızlanma Komisyonu, Açık Toplum Enstitüsü ve Umut Vakfı'nın birlikte düzenledikleri bu sempozyumda, aysbergin su altında kalan "Bireysel silahlanma" gerçeğinin ürkütücü tespitleri tartışılacak. 
     İşte bunlardan birkaçı 
     "Son dönemde İstanbul'a Güneydoğu'dan, yoğun miktarda silah geliyor. Bu bölgede devletin hakimiyetinin sağlanmasından sonra, elde kalan silahlar batı bölgesine çetelerin kullanımına sunuluyor. Tek sermayeleri korku olan çeteler, güçlerini silah ile yaratıyor." 
     
     BELKİ bu tespiti ilk kez duymuş olacaksınız, ilk kez duyacağınız başka tespitler de var 
     "- Pompalı tüfeklerin sayısında yüzde 300 artış var, çünkü ruhsat almak çok kolay... 
     - Televizyonlarda silah kullandırma özendiriliyor, 11 mafya dizisine karşı bir polis dizisi var." 
     
     PEKİ ne yapmalı 
     İstanbul Barosu, Bireysel Silahsızlanmaya Karşı Mücadele Komisyonu ve Umut Vakfı'nın, 2000 yılında yaptığı seminerin sonuç bölümünde neler yapılması da sıralanmış... 
     Mesela, silah taşıması için ruhsat verilenlerin eğitime tabi tutulması da öngörülüyor, tıpkı sürücü ehliyeti alanlar gibi... 
     "Çünkü silah taşıyan için en büyük tehlike, silah taşımaktır" deniliyor. 
     Bu ne demek 
     Bu şu demek 
     "Taşıdığınız bu silahla kendinizi vurabilirsiniz, yakınınızı vurabilirsiniz, yakınınız sizi vurabilir, silahınızı düşman kapabilir ve sizi vurabilir." 
     
     ŞİMDİ bazıları, "Silah taşımak bizim geleneğimizdir" diyecekler. 
     Doğru, lakin uygarlık, bu geleneğin etkisini giderek azaltır, tabii uygarlık, demokratik devlet otoritesini de kapsar. 
     
     SEMPOZYUMUN sonuçlarını ve bu sonuçların ilgili kurumları nasıl etkileyeceğini şimdiden kestirmek zor... 
     Ama her maçtan sonra pencere ve balkonlardan yaylım ateşi açılan bir ülkede, bunların konuşulması bile umut verici... 
     
     TÜRKLERİN, terk edemeyeceği üç şeyi anlatan bir deyim vardır 
     "At, avrat, silah " 
     At'ı çoktan bıraktık, motorlu araçlara geçtik, avrat, yani kadın ise niye bırakılsın, onlarsız yaşanmaz ki, ama silah... 
     Yukarıda da söyledik, uygarlıkla, cepte taşınan silah, ters orantılıdır. 
     
     







Asker ve sosyoloji 


Abdülaziz ve... 


Gezinin bilançosu 


Ecevit'in başarılı gezisi ve ABD ile yeni sayfa 


Tekere çomak 


Bush Ecevit'e öğrencileri sordu 


Washington haberleri olumlu 


ABD ile çok boyutlu ilişkiler 


Acılardan ders çıkarmayı başarmalıyız 


Yatırım fonları 


"Cüppeni yak, ama asla satma..." 


Bireysel silahsızlanma... 


Ecevit rahatlamış dönüyor 


Petrol geliri, Dubai için artık önemsiz 


ENRON, UNOCAL ve Dünya işleri 


Olmayan yasak kalktı 


</TEXT>
</DOC>
