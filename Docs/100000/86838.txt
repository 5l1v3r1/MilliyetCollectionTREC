<DOC>
<DOCNO> 86838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sontur13.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası kara para aklayıcısı Kanadalı İstanbul'da yakalandı 
</HEADLINE>
<TEXT>

     ''Kara para akladığı'' gerekçesiyle kırmızı bültenle arandığı belirtilen Kanada uyruklu Richard John Rienstra, Atatürk Havalimanı'nda yakalandı. 
     Alınan bilgiye göre, ''Kara para aklamak'' suçundan uluslararası düzeyde kırmızı bültenle aranan Rienstra, Azerbaycan'ın başkenti Bakü'den geldiği Atatürk Havalimanı'nda yapılan operasyonla gözlem altına alındı. Rienstra daha sonra, operasyonu takip eden ABD'li Interpol görevlilerine teslim edildi. 
     Richard John Rienstra, ABD'li görevlilerce, Delta Havayolları'na ait bir uçakla New York'a götürüldü. 
     Rienstra'nın işlemlerinin hızlandırılması amacıyla, Türkiye'deki arama kararının kaldırılarak, Türk Interpol görevlileri tarafından ABD'li meslektaşlarına teslim edildiği belirtildi. 
     





</TEXT>
</DOC>
