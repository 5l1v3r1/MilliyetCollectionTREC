<DOC>
<DOCNO> 65340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/yasam/yas01.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet Zevk için avlanmayın 
</HEADLINE>
<TEXT>

Bugün camilerde doğal hayatı koruma’ hutbesi okutacak Diyanet İşleri Başkanlığı, avlanmanın sadece ihtiyaç için yapılması gerektiğini vurguladı.. 
     İBRAHİM OKUMAMIŞ DHA 

     Çıplaklığa karşı hutbe yayımlayan Diyanet İşleri Başkanlığı, şimdi de avcılara yönelik Doğal Hayatı Korumak’ başlıklı bir hutbe hazırladı. 
     Bugün camilerde cuma namazı sonrası okunacak hutbede, avlanmanın zevk veya spor amacıyla değil, ihtiyaç için yapılması gerektiği belirtiliyor. Diyanet’in www.diyanet.gov.tr’ adresindeki internet sitesinde yer alan hutbede, günümüzde avlanmanın daha çok zevk ya da spor amacıyla yapıldığı ifade ediliyor. Oysa avlanmanın ancak bir ihtiyacı karşılamak için yapılması gerektiğini vurgulayan Diyanet İşleri, hutbesinde özetle şöyle deniyor 
     
     Vahşet ve katliam’ 
     "Av için yapılan aşırı harcamalara bakılırsa, avlanmanın bir ihtiyaç için yapılmadığı anlaşılır. Bu canlılar, sadece bize ait değildir. 
     Bizden sonra gelecek nesillerin de bunlarda hakları vardır. Onların haklarına saygılı olmak ve doğal hayatı korumak, hepimizin görevidir. Bilinçsiz avlanmalar binlerce hayvan türünü yok olma tehlikesiyle karşı karşıya bırakmaktadır. 
     Bütün mahlukatın, insanın hizmetine verildiği bir gerçektir. Ancak gereksiz yere cana kıyma, körpe yavruları öldürme yetkisi kimseye verilmemiştir. Avlanmanın da bazı kuralları vardır. Mevsimsiz balık avında patlayıcı madde kullanarak, bir anda yüzlerce yavru ve yumurtanın yok olmasına sebep olmak bir zulüm, vahşet ve katliamdır." 
     



 YAŞAM 




















</TEXT>
</DOC>
