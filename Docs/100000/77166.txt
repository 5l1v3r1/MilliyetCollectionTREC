<DOC>
<DOCNO> 77166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sonspo12.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta gözler Fenerbahçe maçına çevrildi 
</HEADLINE>
<TEXT>

     Malatyaspor'u yenerek haftayı 3 puanla kapatan Beşiktaş'ta gözler, hafta sonunda yapılacak Fenerbahçe derbisine çevrildi. 
     Siyah-beyazlılar, izin yapmadan bugün Fenerbahçe maçının hazırlıklarına Fulya Tesisleri'nde başladı. Mahkemesi nedeniyle Almanya'ya giden teknik direktör Christoph Daum'un yer almadığı antrenmanda futbolcular, antrenör Roland Koch yönetiminde çalıştı. 
     Malatyaspor maçında 90 dakika forma giyenler koşunun ardından antrenmanı bırakırken, öteki oyuncular dar alanda çift kale maç oynadı. 
     Antrenmana, sakatlıkları bulunan Ahmed Dursun, Ronaldo, Asper, Ahmet Yıldırım, Erman ve Sertan katılmadı. 
     
     Ronaldo ve Asper'in MR'ı çekildi 

     Beşiktaş'ta, dünkü Malatyaspor maçında sağ dizinden sakatlanan Ronaldo ile ağrıları bulunan Asper'in bugün MR'ı çekildi. 
     Kulüp doktoru Ayhan Optur, Ronaldo'nun durumunun diğer sakat futbolculara oranda ciddi olduğunu söyledi. Optur, MR'ı çekilen futbolcuların kesin durumunun bu akşam netlik kazanacağını bildirdi. 
     Bu arada Malatyaspor maçında sol ayak bileğine darbe alan Ahmet Dursun'un da röntgen filmi çekildi. Bu futbolcunun sakatlık durumunun akşam saatlerinde belli olacağı kaydedildi. 
     






</TEXT>
</DOC>
