<DOC>
<DOCNO> 85757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sontur22.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat kadınları, müşterilerini ilaçla uyutup soydu... 
</HEADLINE>
<TEXT>

     Birlikte oldukları kuyumcuyu ilaçla uyutup soydukları ileri sürülen 2 hayat kadını yakalandı. 
     Kapalıçarşı'da kuyumculuk yapan Mustafa Karahan'ın şikayeti üzerine harekete geçen Asayiş Şube Müdürlüğü Gasp Büro Amirliği ekipleri, Çiğdem İme ve Ayşe Baltacı'yı gözlem altına aldı. 
     Bu kişilerin sorgularında, Karahan'ın kendilerini Büyükçekmece'deki yazlığına götürdüğünü, birlikte olduktan sonra verdiği parayı az bulduklarını anlattıkları öğrenildi. 
     İme ile Baltacı'nın, bu nedenle Karahan'ı çayına ilaç koyarak uyuttuklarının, saati ile yüzüğü ve cep telefonunu alıp evden ayrıldıklarının belirlendiği kaydedildi. 
     





</TEXT>
</DOC>
