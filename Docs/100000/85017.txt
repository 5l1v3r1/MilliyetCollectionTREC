<DOC>
<DOCNO> 85017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sondun01.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush yönetiminin 11 Eylül istihbarat skandalı 
</HEADLINE>
<TEXT>

     New York'un eski belediye başkanı Rudolph Giuliani, Amerikan yönetiminin 11 Eylül öncesi istihbarat raporlarını ele alış biçimini savunarak, federal hükümetin terörist saldırıları önceden sezinleyebileceğine inanmadığını söyledi. 
     Cumhuriyetçi Giuliani, şu anda inceleme altındaki istihbaratın büyük bölümünün eski başkan Bill Clinton dönemi sırasında toplandığı gözönüne alındığında, olaydan, önceki yönetimin de sorumlu tutulması gerektiğini belirtti. 
     Giuliani, "Hatırlayın, Bush yönetimi, saldırı sırasında çok yeni bir yönetimdi ve Clinton yönetiminin istihbarat aygıtlarını daha yeni miras almıştı" dedi. 
     Giuliani, son zamanlarda Başkan George Bush yönetiminden yetkililerle görüştüğünü ve bu yetkililerin edindiği hiçbir istihbaratın, Dünya Ticaret Merkezi ve Pentagon'a yönelik saldırıları engelleyemeyeceğine ikna olduğunu kaydetti. 
     





</TEXT>
</DOC>
