<DOC>
<DOCNO> 89315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/ekonomi/eko06.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DOLAR 1.5 MİLYON 
</HEADLINE>
<TEXT>

Siyasete endekslenen piyasalarda, dolar Kapalıçarşı’da 1 milyon 508 bin liraya, bankalararasında da 1 milyon 518 bin liraya yükselirken, faiz yüzde 70’i gördü 
     TARIK YILMAZ 

     Ekonomik verileri bir kenara bırakıp siyasetteki gelişmeleri izlemeye başlayan piyasalar, yine tarihi günlerinden birini yaşadı. Dolar en son Kasım 2001’de gördüğü 1.5 milyon lira seviyesinin üzerine çıkarken, faiz yüzde 70 seviyesini aştı. 
     Devlet Bakanı Derviş’in "Bölünmüşlük sürüyor" açıklaması, MHP Lideri ve Başbakan Yardımcısı Devlet Bahçeli’nin AB konusundaki tavrını koruması, piyasalara ekonomik verilerdeki iyimserliği unutturdu. Önceki günü 1 milyon 480 bin liradan kapatan dolar, bankalararası piyasada 1 milyon 518 bin lirayı görerek 18 Kasım 2001’deki seviyesine, serbest piyasada 1 milyon 508 bin liradan kapanarak da 21 Kasım 2001’deki seviyesine döndü. 
     
     Faiz yüzde 70 
     Piyasanın gösterge k ğıdı 9 Nisan 2003 vadeli bononun yıllık bileşik faizi ise dün yüzde 70.42’ye kadar yükseldi ve günü yüzde 69.81’den kapattı. Faiz bu düzeyi en son 1 Mart’ta görmüştü. 
     Borsada ise endeks 9.721 puana gerileyerek 1 Kasım 2001’deki değerine döndü. Hisselerin günlük değer kaybı yüzde 1.47 oldu. 
     



 EKONOMİ 













</TEXT>
</DOC>
