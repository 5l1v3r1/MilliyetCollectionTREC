<DOC>
<DOCNO> 85026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sondun10.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin yüzde 75'i Bush'un Başkan olarak yaptıklarını destekliyor 
</HEADLINE>
<TEXT>

     Amerikalıların Başkan George Bush'u desteklemeye devam ettiği, ancak 11 eylül öncesinde kendisine iletilen istihbarat raporlarını değerlendirmesi konusunda farklı görüşlere sahip olduğu ortaya çıktı. 
     Wall Street Journal gazetesi ile NBC televizyonu tarafından yapılan bir kamuoyu yoklamasında, Başkan Bush'a verilen desteğin hala yüksek olduğu belirlendi. 
     Ankete katılanların yüzde 75'i ''Bush'un, Başkan olarak yaptıklarına destek verdiğini'' belirtirken, ''destek vermiyorum'' diyenlerin oranı yüzde 18 oldu. Bu oranlar 2001 kasımında yüzde 88-7 2001 aralığında ise yüzde 85-11 düzeyinde idi. 
     ''Bush yönetiminin, 11 eylülden önce kendisine iletilen bilgiler ışığında aldığı önlemlerden memnun musunuz '' sorusuna ise halkın yüzde 58'i ''memnunum'' derken, yüzde 31'i ''değilim'' yanıtını verdi. 
     Emin olmayanların oranı ise yüzde 11 oldu. 
     ''Bush yönetiminin yaptıkları mantıklıdır mı diyorsunuz, yoksa daha fazla önlem alabilirdi ya da uçak kaçırma olayları konusunda uyarıda bulunabilirdi diye mi düşünüyorsunuz '' sorusuna ise şu yanıtlar verildi ''yaptıkları mantıklıdır'' yüzde ''daha fazlasını yapabilirdi'' yüzde 41 ''emin değilim'' yüzde 6. 
     





</TEXT>
</DOC>
