<DOC>
<DOCNO> 59502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sontur02.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızını hastaneye götürürken kalp krizi geçirip öldü 
</HEADLINE>
<TEXT>

     Bornova ilçesinde, kızını doktora götürmek isteyen baba, sokak ortasında düşerek hayatını kaybetti. 
     İnşaat işçisi 4 çocuk babası Mehmet Taşdemir 51 , 474 Sokaktaki evinde hastalanan kızı Özge'yi 1 , eşiyle birlikte semt polikliniğine götürmek isterken 478. 
     Sokakta dengesini kaybetti ve yere düştü. Mehmet Taşdemir, düştüğü yerden bir daha kalkamadı. Olay yerine gelen polis, yaptığı incelemede, Mehmet Taşdemir'in öldüğünü belirledi. 
     Baba Taşdemir'in ölümünden sonra olay yerine gelen ambulans, anne Belkıs Taşdemir 38 ile hasta kızı Özge'yi alarak polikliniğe götürdü. Burada tedavi edilerek evine gönderilen küçük Özge, komşularına teslim edildi. 
     Hasta kızını doktora götürürken düştüğü sokakta hayatını kaybeden Mehmet Taşdemir'in ölüm nedeninin, kalp krizi olduğu bildirildi. 
     İnşaat işçiliği yapan Mehmet Taşdemir'in kanser tedavisi gördüğü ve yeşil kart sahibi olduğu anlaşıldı. 
     Poliklinik görevlilerini sorumsuzlukla suçlayan Mehmet Taşdemir'in amcasının oğlu İsmail Taşdemir, yeğeni Özge'nin sabaha karşı rahatsızlandığını, semt polikliniğine iki kez giderek, görevlilerden ambulans istediğini söyleyerek, ''Ambulansın arızalı olduğunu söylediler ve göndermediler. Mehmet de bunun üzerine kızı Özge ve eşi Belkıs'ı alarak polikiliniğe gitti. Yolda düşerek öldüğünü öğrendik. 
     Biz istediğimizde eve ambulans gelseydi, bu acı olayı yaşamayacaktık'' dedi. 
     






</TEXT>
</DOC>
