<DOC>
<DOCNO> 52134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sontur20.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit ile Pakistan Devlet Başkanı havaalanı'nda görüştü 
</HEADLINE>
<TEXT>

     ABD'deki temaslarını tamamlayan Pakistan Devlet Başkanı Pervez Müşerref, saat 15.55'de Pakistan Havayolları'na ait bir uçakla İstanbul'a geldi. 
     Müşerref, Atatürk Havalimanı Devlet Konukevi'nde, Başbakan Bülent Ecevit ve eşi Rahşan Ecevit tarafından karşılandı. Karşılamada Devlet Bakanı Şükrü Sina Gürel, İstanbul Valisi Erol Çakır, 3. Kolordu Komutanı Korgeneral Ergün Saygun, İstanbul Emniyet Müdürü Hasan Özdemir ve Dışişleri Bakanlığı İstanbul Temsilcisi Acar Germen de hazır bulundu. 
     Tören mangasını selamladıktan sonra Atatürk Havalimanı Devlet Konukevi'ne geçen Pakistan Devlet Başkanı Müşerref, burada Başbakan Bülent Ecevit ile görüştü. Görüşmeye, Devlet Bakanı Şükrü Sina Gürel de katıldı. 
     Pakistan Devlet Başkanı Pervez Müşerref ile Başbakan Bülent Ecevit'in görüşmesi sona erdi. 
     Atatürk Havalimanı Devlet Konukevi'nde gerçekleşen görüşme, yaklaşık 40 dakika sürdü. 
     Devlet Bakanı Şükrü Sina Gürel'in de katıldığı görüşmenin ardından, Devlet Başkanı Müşerref ve Başbakan Ecevit ortak basın toplantısı yapıyorlar. 
     






</TEXT>
</DOC>
