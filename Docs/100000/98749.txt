<DOC>
<DOCNO> 98749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/ekonomi/eko09.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ve Avrupa borsaları kayıplarını hızla geri alıyor 
</HEADLINE>
<TEXT>

Son beş yılın en düşük seviyelerine inen ABD ve Avrupa borsaları, kötü günler geçiyor’ bahanesiyle yükselişe geçti 
     EKONOMİ SERVİSİ 

     Amerikan borsaları teknoloji ve yazılım şirketleri, Avrupa borsaları da sigorta şirketlerindeki alımlarla yükselişe geçtiler. Yatırımcıların kötü günlerin sona erdiğini düşünmeleri ve doların diğer para birimleri karşısında geçtiğimiz hafta önemli ölçüde değer kazanmasıyla Amerikan borsalarında alımlar geldi. Haftanın ilk gününde Dow Jones endeksi yüzde 5.41’lik artışla kapandı. Nasdaq endeksi de yüzde 5.79’luk yükseliş göstererek günü 1335.22 puanla kapattı. 
     Wall Street’de IBM, General Motors ve Citigroup ile sağlık sektöründeki Cardinal Health, Humana, perakendecilik sektöründeki WilliamsSonoma, Tommy Hilfiger şirketlerinin hisse senetleri değer kazandı. 
     Avrupa borsaları da finans ve sigorta sektörleri liderliğinde yükselerek geçen hafta ortalarında indikleri son beş yılın en düşük seviyelerinden uzaklaştılar. Uzmanlar bunun olumlu bir gelişme olduğunu vurguladılar. 
     



 EKONOMİ 
























</TEXT>
</DOC>
