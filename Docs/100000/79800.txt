<DOC>
<DOCNO> 79800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/soneko24.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Serbest piyasada dolar fiyatı yükseldi... 
</HEADLINE>
<TEXT>

     İstanbul serbest piyasada dolar fiyatında yükseliş kaydedildi. 
     Geçtiğimiz haftayı 1 milyon 305 bin liradan kapatan dolar, bugün 1 milyon 302 bin lira alış, 1 milyon 310 bin liralık satış fiyatıyla haftaya başladı. 
     Saat 12.00 itibariyle 1 milyon 316 bin liraya yükselen doların satış fiyatı, saat 14.00'de ise 1 milyon 318 bin lira oldu. 
     Saat 14.30 itibariyle ise doların alış fiyatı 1 milyon 315-317 bin lira, satış fiyatı ise 1 milyon 321-322 lira düzeyinde oluştu. Ayaklı borsada ise dolar 1 milyon 320 bin lira düzeyinde işlem görüyor. 
     Kapalıçarşı döviz piyasası ilgilileri, dolardaki yükselmeye, IMF'den ve Dünya Bankası'ndan gelen Türk Lirası'nın son zamanlarda yüksek oranlarda değer kazandığı yönündeki yorumların etkili olduğunu belirterek, piyasada arz yönündeki gerilemenin fiyatları yukarı çektiğini ifade ettiler. 
     Bankalararası para piyasasında da dolar fiyatında yükseliş gözlendi. 
     Dolar kotasyonlarına bakıldığında alışta en düşük fiyat 1 milyon 318 bin lira, en yüksek fiyat da 1 milyon 321 bin lira, satışta ise en düşük fiyat 1 milyon 324 bin lira, en yüksek fiyat da 1 milyon 327 bin lira düzeyinde bulunuyor. 
     
Not Serbest piyasada ABD Doları'nın fiyatı saat 16 40 itibariyle 1 milyon 326 bin liraya kadar yükseldi... 

     
</TEXT>
</DOC>
