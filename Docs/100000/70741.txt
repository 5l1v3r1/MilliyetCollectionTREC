<DOC>
<DOCNO> 70741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sonspo01.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milano derbisini İnter kazandı, Terim tribünde... 
</HEADLINE>
<TEXT>

     İtalyan futbolunda Milano derbisini 1-0 İnter kazandı. 
     İtalyan 1. Futbol Ligi'nin 25. haftasında oynanan A.C Milan - F.C İnter maçında 78. dakikada Vieri'nin ayağından golü bulan İnter sahadan 1-0 galip ayrıldı. 
     Lige lider giren İnter aldığı galibiyetle puanını 52'ye çıkararak zirvedeki yerini korudu. İnter'de sakatlıkları halen devam eden Emre Belözoğlu ve Okan Buruk kadroda yer almadı. Milan'da oynayan Ümit Davala ise kadroda olmasına karşın teknik direktör Carlo Ancelotti tarafından şans verilmedi. 
     Bu arada San Siro stadında maçı izlemeye gelenler arasında Milan'ın başkanlığını bırakmaya hazırlanan İtalya başbakanı Silvio Berlusconi bulunurken, tribünlerde Milan'ın eski teknik direktörü Fatih Terim'de görüldü. Terim, maçı Fiorentina'da olduğu zamandan tanıdığı ve daha sonra Milan'a getirdiği genel menajer Giancarlo Antognoni ile birlikte izledi. 
     






</TEXT>
</DOC>
