<DOC>
<DOCNO> 83677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/yazar/ozyurek.html </URL>
<DATE> 2002/05/13/ </DATE>
<TIME>  </TIME>
<AUTHOR> Mustafa ÖZYÜREK  </AUTHOR>
<HEADLINE>
İşte verginin yol haritası 
</HEADLINE>
<TEXT>

Türkiye, IMF’yle yapılan ortak çalışmalarla üç yıllık bir sürede vergi sisteminde gerçekleştireceği değişiklikleri belirledi 
     Türkiye’de 1980’li yılların başından itibaren IMF ve Dünya Bankası’nın yaklaşımları esas alınarak özerk bir vergi idaresi fikri yüksek sesle dile getirilmeye çalışıldı. Genellikle dile getirilen model bir Gelirler Müsteşarlığı kurulması yönündeydi. Bu yöndeki görüşleri ortaya koyan son belgeler ise IMF’nin Eylül 2000 tarih ve Vergi Reformu Gündemi - Yeni Adımlar The Agenda for Tax Reform - The Next Steps isimli raporu ile Dünya Bankası’nın 15 Kasım 2001 tarihli raporudur. Ancak şimdilik söz konusu raporların yeniden yapılanma ve örgütlenmeye ilişkin temel görüşleri askıya alınmış gibi görünüyor. 
     
     Yeniden yapılandırma 
     Bunun yerine IMF’ye verilen 3 Nisan 2002 tarihli niyet mektubu ile vergi stratejisi ile ilgili Bakanlar Kurulu kararı vergi yasalarında yapılacak değişiklikler ve vergi idaresinin yeniden yapılanması konusunda gidilecek yolun haritasını gösteren temel belgelerdir. 
     IMF’ye verilen niyet mektubuna göre, vergi idaresinin reforma tabi tutulması amacıyla, 2002 yılı boyunca alınacak temel önlemler belirlendi. Temmuz sonuna kadar, Maliye Bakanlığı bünyesinde bir denetim ve koordinasyon birimi oluşturulacak ve bu birimin 2002 Kasım ayı sonuna kadar bir sonraki yıl için koordine edilmiş bir denetim planı hazırlaması sağlanacaktır. Bu düzenleme bir yapısal kriter kabul edilmiştir. 
     
     Eylül sonuna kadar tamam 
     Eylül ayı sonuna kadar, Maliye Bakanlığı kamu sektörünün mevcut ödenmemiş vergi borçlarının tahsilatını güçlendirmek amacıyla bir strateji kabul edecektir. OECD standartlarına ulaşmak amacıyla, denetmenlerin sayısının 400 kadar artırılmasını teminen 2003 yılı bütçesinde gerekli kaynak sağlanacak. Yeni bütçede bunun ilgili kaynağının bulunması yeni bir yapısal kriter olarak kabul ediliyor. Orta dönemde vergi idaresinin iyileştirilmesine yardım etmek amacıyla, haziran sonundan başlamak üzere fonksiyonel bir yeniden yapılandırma gerçekleştirilecek. 
     Ana ilkeleri bu şekilde belirtilen yeniden yapılanmanın yol haritası ise Bakanlar Kurulu kararı ile belirlenen vergi stratejisiyle belirlenmiştir. Vergi stratejisiyle hem vergi politikası hem de vergi idaresinin yeniden yapılanması konusunda 3 yıllık bir yol haritası ortaya kondu. 
     
Düzenleme ve Ayrıntısı Düzenleme Dönemi Uygulama Dönemi      ÖTV ile yüksek KDV oranlarına son verilecek 30.04.2002 2003 
     Basit usule tabi mükelleflerin KDV'den muaf tutulması sağlanacak. 31.10.2002 2003 
     Finansal kiralamada vergi uygulaması uluslararası muhasebe standartlarına uygun hale getirilecek 31.10.2002 2003 
     Gelir Vergisi tarifesine uygulanan oranlar 15 - 40 olacak ve fon payı vergi oranlarına katılarak kaldırılacak 31.10.2002 2003 
     Özel gider indirimi kaldırılarak vergi indirimi haline getirilecek 31.10.2002 2003 
     Yatırım indiriminin kapsamı daraltılarak tek oranlı ve basit hale getirilecek, 30 veya 40 , sektörler veya bölgeler itibariyle farklılıklar kaldırılacak ve yatırım indirimi stopajı 2004 yılından itibaren kaldırılacak 31.10.2002 2003 - 2004 
     Temettü vergilemesinde istisnalar kaldırılacak halka açık şirketlerle diğer şirketlerin temettüleri üzerindeki stopaj eşit hale gelecek ve temettü gelirlerine uygulanan Gelir Vergisi kademeli olarak indirilecek. 31.10.2002 2003 - 2004 
     Faiz ve benzeri gelirlerdeki vadeye bağlı stopaj uygulamasına son verilecek, finansal araçlar üzerindeki reel vergi yükü Eşitlenecek 30.04.2002 2003 - 2004 
     Mevcut istisna ve muaflıklar kaldırılarak, tüm dernek ve vakıfların elde ettikleri menkul sermaye iratlarının stopaj yoluyla vergilendirilmesi sağlanacak 31.10.2002 2003 
     Yatırım fonlarının kazançlarının Kurumlar Vergisi'nden istisna tutulmasına devam edilecek, gerçek kişilerin elde ettikleri kazançların ise diğer benzer gelirler gibi vergi tutulması sağlanacak. 31.10.2002 2003 
     Beyan sistemi gözden geçirilecek. Beyan sınırını aşan gelirlerin toplanarak beyan edilmesi sağlanacak. 31.10.2002 2003 
     İşletmelerin elde ettiği faiz gelir ve giderleri endesklemeye tabi tutularak gelir ve gider yazılması sağlanacak 31.10.2002 2003 
     Transfer fiyatlandırması konusunda OECD ve CFC uygulamalarına paralel düzenlemeler yapılacak. 2003 2004 
     Örtülü sermaye ve örtülü kazanç konusundaki düzenlemeler günün koşullarına uygun hale getirilecek. 2003 2004 
     Vergi kanunları ve diğer kanunlarda yer alan istisna ve muaflıklar gözden geçirilerek asgari düzeye indirilecek, vergi kanunları dışındaki kanunlarda vergi istisna ve muaflıklarına yer verilmeyecek. 31.10.2002 2002 
     Serbest bölgelerde uygulanan istisnalar GV ve KV dahil kaldırılacak. 31.10.2002 2003 
     Kurumlarda vergi yükü azaltılacak, dağıtıma bağlı stopajda istisna ayırımı yapılmayacak, karın sermayeye ilavesi kar dağıtımı sayılacak, götürü vergi alacağı kaldırılarak gerçek vergi alacağı sistemine geçilecek, temettü vergilemesinde vergi yükü 50'nin altında tutulacak. 31.10.2002 2003 - 2004 
     
     







14 Mayıs 


K h çıkarım gökyüzüne... 


İdam zirvesi 


Gurbetçi inşaatçı zorda 


Demirel kimin tetikçisi, ne istiyor 


İşte verginin yol haritası 


"IMF" yufka ekmeği yedi mi 


AB’den tarihi dönemeç 


Sülale boyu dikiz 


Anneler Günü’nde gençlik ve Derviş’e dair 


Eğilmez ve Kumcu’dan iki hikaye Ekonomi Politikası 


</TEXT>
</DOC>
