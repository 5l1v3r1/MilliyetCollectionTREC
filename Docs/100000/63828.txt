<DOC>
<DOCNO> 63828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sontur06.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Saç dökülmesine ekmek ile çözüm 
</HEADLINE>
<TEXT>

     Ankara Büyükşehir Belediyesi Halk Ekmek Fabrikası ve Sağlık Bakanlığı tarafından uygulanacak ortak proje ile içeriğinde ağırlıklı olarak çinko maddesi bulunan, saç dökülmesini önleyici ekmekler üretilecek. 
     Halk Ekmek Müdürü Ali İlkbahar, saç dökülmesini önleyici ekmek üretmek amacıyla Sağlık Bakanlığı ile proje çalışması yaptıklarını belirtti. 
     Ekmeğin içeriğinde Çinko maddesinin ağırlıklı olarak kullanılacağını anlatan İlkbahar, ''Çinko eksikliği saç dökülmesinin en önemli nedenidir. Biz üreteceğimiz ekmeklerle içeriğinde bulunan Çinko maddesi ile bu eksikliği kapatacağız'' diye konuştu. 
     ''Dünyada en fazla saçları dökülen millet olan Türklerin bu derdine deva olacağız'' diyen İlkbahar, şunları kaydetti 
     ''Bu çalışmaya bir üniversiteyi de dahil edeceğiz. Ekmeğin içinde bulunacak çinko ağırlıklı maddelerin bekleme süresini henüz bilmiyoruz. Örneğin, bu maddeler 15 gün beklerse biz bu ekmeği 15 günde bir üreteceğiz. Yani üretimi normal ekmek gibi olmayacak. Belki de satışını tıbbi ekmekte olduğu gibi hastaneler kanalıyla yapacağız.'' 
     






</TEXT>
</DOC>
