<DOC>
<DOCNO> 67036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun06.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafikte en tehlikeli şoför "ikizler burcu" 
</HEADLINE>
<TEXT>

     Avustralya'da yapılan bir araştırmaya göre, trafikte kaza yapmaya en eğilimli şoförler İkizler burcundan. 
     Mali hizmetler grubu Suncorp Metway Ltd. şirketinin yaptığı, trafik kazalarında yıldız burcunun etkisiyle ilgili araştırmanın sonuçlarına göre, trafikte en tehlikeli şoför İkizler burcu. Bu burcu, Boğa ve Balık izliyor. 
     Suncorp şirketinin bireysel sigorta müdürü Warren Duke, ''Hareketliliği, çabuk sıkılması ve işlerin yavaş gitmesine kızmasıyla bilinen İkizler burcu şoförlerinin, diğer yıldız burçlarına göre trafikte en çok kaza yapanların başında geldiğini'' söyledi. 
     Duke, Balık burcu insanlarının, riske girebildiklerine ve gözü pek olduklarına, Boğa burcu insanlarının inatçılığına ve kararlılığına dikkat çekerek, Oğlak burcu şoförlerinin, sabırlı ve dikkatliliği yüzünden direksiyon başındaki en güvenilir kişiler olduğunu öne sürdü. 
     Araştırmanın, son 3 yılda meydana gelen 160 bin trafik kazasıyla ilgili sigorta taleplerine dayanılarak yapıldığı bildirildi. 
     






</TEXT>
</DOC>
