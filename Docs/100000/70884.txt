<DOC>
<DOCNO> 70884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sondun06.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
General Franks'ın dili sürçtü "Afganistan yerine Vietnam..." 
</HEADLINE>
<TEXT>

     ABD'nin Afganistan'daki askeri operasyonlarının komutanı General Tommy Franks'ın basın toplantısında dili sürçtü ve Afganistan yerine ''Vietnam'da sürmekte olan harekatta hayatını kaybeden Amerikan askerlerine minnettarız'' dedi. 
     Amerikan Merkez Komutanı CENTCOM General Franks, operasyonların komuta merkezi Florida'nın Tampa kentindeki McDill hava üssünde yaptığı açıklamada, ''Vatan onlara minnettardır'' derken dili sürçtü ve Afganistan yerine ''Vietnam''dan bahsetti. 
     Toplantının sonunda bir gazetecinin, ''Afganistan'da hafta sonundaki Amerikan kayıplarının, kendisinde Vietnam'daki acı bilançoyu mu anımsattığı'' sorusu üzerine, ''hatasının yaşından kaynaklandığını'' yanıtını vererek, ''düzeltme için'' teşekkür etti. 
     General Franks, ''Vietnam eskide kaldı, bugünkü durumla hiçbir ilgisi yok'' diye konuştu. 
     






</TEXT>
</DOC>
