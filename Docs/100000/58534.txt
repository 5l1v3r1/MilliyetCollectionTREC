<DOC>
<DOCNO> 58534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/guncel/gun05.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasa var ama uygulayan yok 
</HEADLINE>
<TEXT>

Yargıtay Başkanı Sami Selçuk, verdiği konferansta yasalara uyulmadığından yakınarak, "Bu bir ahlak sorunudur" dedi 
     İSMAİL GEZİCİ ELAZIĞ DHA 

     Yargıtay Başkanı Sami Selçuk, "Demokrasi ve Düşünce Özgürlüğü" konulu konferansta Türk aydınları ve sivil toplum örgütlerine, demokrasinin gelişmesi konusunda büyük görevler düştüğünü belirterek, "Türkiye’de yasalar uygulanmak için değil, yazılmak için yazılıyor. Yasalara uymak bir ahlak sorunudur" dedi. Yargıtay Başkanı Selçuk, Fırat Üniversitesi Atatürk Kültür Merkezi’nde demokrasi ve düşünce özğürlüğünü konu alan konferansta Avrupa’daki demokrasi uygulamalarıyla Türkiye’dekileri karşılaştırdı. 
     Zaman zaman kesintilere uğramasına rağmen Türk halkının demokrasiyi özümsediğini belirten Selçuk, şunları söyledi "Türk halkı demokrasiye sahip çıkmıştır. Devlet demokrasiyi koruduğu zaman kendine göre birtakım kısıtlama ve yasaklar getirir. Bu da demokrasi ve hukukun üstünlüğüne aykırı durum yaratır. Ülkede demokrasi sivil toplum örgütlerinin ve yargıçların koruması altında olmalıdır." Konuşması zaman zaman alkışlarla kesilen Yargıtay Başkanı Sami Selçuk, 1982 Anayasası’nın sakat bir mantık üzerine yapıldığını söyledi. 
     



 GÜNCEL 





















</TEXT>
</DOC>
