<DOC>
<DOCNO> 91308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/ekonomi/eko06b.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi’nin zararı 896 trilyon 
</HEADLINE>
<TEXT>

     Yapı ve Kredi Bankası, 2001 yılı zararının 895.8 trilyon, geçmiş yıl zararının ise 802.4 trilyon lira olduğunu açıkladı. 
     İMKB’ye gönderilen BDDK denetiminden geçmiş ve enflasyon muhasebesine göre hazırlanmış bilançoda, Yapı Kredinin aktif büyüklüğünün 2001 yılı sonunda 15.4 katrilyon, mevduatının 11.7 katrilyon lira olduğu belirtildi. Bilançoda, kredi portföyünün 2.7 katrilyon lira, net takipteki alacaklarının ise 2.4 katrilyon olduğu açıklandı. 
     
     Sermaye yeterliliği yüzde 10.21 
     Konuyla ilgili olarak bankadan yapılan açıklamada ise, BDDK tarafından yapılan denetimler sonucu, enflasyondan arındırılmış bilançoda sermaye yeterlilik oranının yüzde 10.21 olduğu belirtildi. Açıklamada, şöyle denildi 
     "BDDK tarafından yayınlanan raporda da belirtildiği üzere bu hesaplama yapılırken gruba verilen krediler ihtiyatlılık prensibi çerçevesinde değerlendirildi ve gerekli karşılıklar tesis edildi. Rapora göre, hakim hissedarla yapılacak görüşmeler olumlu sonuçlanırsa bu karşılıkların iptal edilmesi gündeme gelebilecek ve sermaye yeterlilik rasyosu daha da yükselebilecektir." 
     Açıklamada, 2001’de yaşanan derin ekonomik krizin olumsuz etkilerine karşın bankacılık hizmet gelirlerinin geçen yıla oranla reel olarak yüzde 38 arttığı belirtildi. Ayrıca, operasyonel verimlilik hedefleri doğrultusunda operasyonel giderlerin geçen yıla oranla reel olarak yüzde 10’a ulaşan oranda azaldığı kaydedildi. 
     



 EKONOMİ 

























</TEXT>
</DOC>
