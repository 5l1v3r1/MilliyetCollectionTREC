<DOC>
<DOCNO> 79752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sondun13.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Farelere kedinin kendisi değil kokusu bile yetiyor 
</HEADLINE>
<TEXT>

     Kedilerin avlanma becerilerinden çok kokularının farelerin sayısının azalmasına yol açtığı bildirildi. 
     Rus bilim adamlarının yaptığı araştırmaya göre, kedi kokusuna maruz bırakılan bir grup farenin doğum oranı, bir başka kontrol grubuna göre yüzde 40 düştü. 
     Moskova'daki Severtsov Ekoloji ve Evrim Enstitüsü araştırmacıları, kedi kokusu alan farelerin dünyaya getirdiği yavrularda erkek-dişi oranının dişiler aleyhine bozulduğunu, bunun da fare nüfusunun daha da azalmasına yol açtığını belirtti. 
     Araştırmacılar, kedi kokusuna maruz bırakılan dişi farelerde bazı hormonal değişiklikler saptandığını, bu değişikliklerin de normal yavru taşıma yeteneklerini azalttığını saptadı. 
     Araştırmacılar, bu nedenle de farelerin, kedileri açlıktan öldürmek ve yavruları arasında ölüm oranını azaltmak için daha az doğurma yönünde genel bir eğilim sergilediklerini kaydetti. 
     





</TEXT>
</DOC>
