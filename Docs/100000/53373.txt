<DOC>
<DOCNO> 53373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/yazar/tamer.html </URL>
<DATE> 2001/11/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Fazıl Say’ın piyanosunda Vehbi Koç 
</HEADLINE>
<TEXT>

     Koç Üniversitesi Sevgi Gönül Auditoriumu’nun Fazıl Say konseriyle açıldığını gazetelerden okumuşsunuzdur. Konunun uzmanı Fazıl Say’ın "İstanbul’da akustiği en iyi konser salonu" diye nitelediği mekanda tadına doyulmaz 2 saat geçirdik. 
     Önce karşımıza Koç Üniversitesi’nin yeni Rektörü Prof. Atilla Aşkar çıktı ve süzülmüş bir birikim ve espri gücüyle adeta 10 - 15 dakikalık stand - up yaptı. Giyimiyle, ayakkabı ve gözlük çerçevesiyle ne kadar da Amerikalılara benziyor diye düşünürken, konser arasında öğrendim ki ABD eski Dışişleri bakanlarından Cyrus Vance’in kızıyla evliymiş, epey bir süre Amerika’da yaşamış. 
     Ardından Sevgi Gönül konuklarına "Hoş geldiniz" demek üzere sahneye çıktı ve çok içtenlikli, müstesna bir konuşma yaptı. 
     Fazıl Say’ı dinlerken, her seferinde ne kadar büyülendiğimi söylememe gerek yok herhalde. Bu köşenin düzenli okurları bu cümleyi artık ezberlediler. O geceye özel olan ise, konserin ikinci bölümündeki doğaçlamalarda Fazıl Say’ın melodilerinde Vehbi Koç’un karşımıza çıkıvermesiydi. Bunu da Vehbi Bey’in ortanca kızı, ev sahibemiz Sevgi Gönül düşünmüş konser arasında Fazıl Say’a verdiği 5 doğaçlama konusu arasında babasını ikinci sıraya yerleştirmişti. Merak edenler için birinci konu, "orman, ağaçlar, yeşilödi. 
     Fazıl Say Vehbi Koç’u hiç tanımadığını, müzik eğitimi için 1987’de yurtdışına gidinceye kadar ancak zaman zaman TV ekranlarında rastladığı bir kişi olduğunu belirttikten sonra parmaklarıyla piyanosunu Vehbi Koç için buluşturdu. Doğaçlama bittiğinde salondan müthiş bir alkış koptu. Vehbi Bey’in evlatları, yakın akrabaları ve yıllarca birlikte çalıştığı profesyonel yöneticilerine teker teker telefon edip o anki duygularını sormak geldi içimden aslında. H l öylesine merak ediyorum ki... 
     O geceyle ilgili yazılacak daha çok şey var aslında. Ama Sevgi Hanım’ın yaptığı kısacık konuşma o kadar özeldi ki, ben sizleri konuşmanın hiç değilse bir bölümünden mahrum etmemek için yazıyı burada kesip, "Bakınız alttaki sütunlar"a diyorum. 
     
Sevgi Gönül’ün konuşması      "Hayat garip tesadüflerle doludur. Bildiğiniz gibi audio ses anlamına gelmektedir. Auditorium ise seslendirme yapılan mekanın adıdır. Bendeniz Allah’ın ya sevgili bir kuluyum veya alay ettiği bir kulu. Zira çocukluğumdan beri duyma zaafı yaşayan ben kuluna, adına bir auditorium açmayı ve benim burada konuşma yapmamı nasip etmesi bana oldukça ilginç gelmektedir. 
     O yetmiyormuş gibi bir de bana çocuk vermeyen Tanrım, binlerce çocuğun yaşadığı bir alanda ve her sene diploma törenlerini kutladığım yüzlerce çocuğun bulunduğu merasimlerde her yaz sonu heyecanla boğazımın düğümlenmesine, sanki kendi çocuklarım mezun oluyormuş gibi iç çekmeme sebep olmaktadır. 
     Arnavutköy Kız Koleji’nde eğitim görürken bütün talebelerin toplandığı en önemli alan olan Assembly Hall’de pek çok konseri ve konferansı zorlukla dinledim pek çok tiyatroyu sadece gözlerimle takip ederek hem tiyatro terbiyesi edindim, hem tiyatro kültürü aldım, hem de müzik bilgisine sahip oldum. Ve böylece genç yaşımda toplu yerlerde bulunma adabı edindim. 
     İşte bu yüzden bu üniversite kurulurken muhakkak bir auditoriumunun bulunması gerektiğini savundum. Zira gençler yetişirken dünyaya sanatın penceresinden de bakmalıydılar ve yarın öbür gün hayata açıldıkları zaman sanatsal açıdan da değerlendirebilmek güçleri olmalıydı. Belki de aralarından mühim sanatk rlar da çıkabilir ... 
     
     Suna’ya kütüphane 
     Üniversite inşaatı bitti. Suna Kıraç dedi ki, "Ben kütüphanaye adımı vermek istiyorum." Suna’nın bu üniversitenin kuruluşunda çok emeği vardır. Dolayısıyla ilk seçim hakkını ona verdik. Semoş da Semahat Arsel spor salonunu aldı, "Sen de auditoriumu yap" dediler. Merak etmeyin Rahmi Bey’in adına da mühendislik fakültesi kuruldu. 
     Üniversite açılırken yegane bitmeyen mekan burasıydı ve burasının açılışı da böylelikle bugüne kaldı. Bu auditoryumun yapılmasında emeği geçen herkese candan teşekkür ederim." 
     
     







Yılmaz'ı dinlerken 


Nefes gücü... 


Yardım... 


Yılmaz neyin hazırlığı içinde .. 


Hayali de güzel 


Televizyonlarda kaliteyi düşüren kim 


Krizin birinci yıl dönümü 


"Haydi Türkiyem İleri " n'oldu 


Balkan dersi 


Mesut Yılmaz rol çalıyor 


Yeni yol arkadaşı aranıyor 


Dalkavukluk ve siyaset 


Parayı veririm, hakaret ederim 


Fazıl Say’ın piyanosunda Vehbi Koç 


Büyük şaka Kitlesel Zeka şenliği 


Önemli olan gelecek kasım 


</TEXT>
</DOC>
