<DOC>
<DOCNO> 72911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/yasam/yas07.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez mutemetler soyuldu 
</HEADLINE>
<TEXT>
Silahını kapan soyguna çıkıyor 
İki mutemetin önünü kesen dört soyguncu 38 milyar lirayı kaptıkları gibi kayıplara karıştı 
     DİNÇER ŞEREF İstanbul 

     Büyükçekmece’de, ellerinde telsiz ve silahlarla kendilerine polis süsü vererek durdurdukları otomobilde bulunan iki şirket görevlisini etkisiz hale getiren dört kişi, 38 milyar lirayı alarak kaçtı. 
     Garanti Bankası Beykent Şubesi’nden 38 milyar lira çeken Ferah İç Çamaşırları’nın iki görevlisi, 34 VV 118 plakalı otomobille şirkete hareket etti. Aracın önü, Beylikdüzü Kavşağı’nda, plakası belirlenemeyen yeşil renkli Renault marka bir otomobilde bulunan dört kişi tarafından kesildi. Ellerindeki telsizlerle kendilerine polis süsü veren dört kişiden ikisi şirket görevlilerine yaklaşıp silahlarını çektiler. Görevlilerin bankadan çektiği 38 milyar lirayı alan saldırganlar, şirkete ait otomobili de gasp ederek olay yerinden uzaklaştı. Polis, otomobili Beylikdüzü’nde terk eden gaspçıları yakalayabilmek için operasyon başlattı. 
     



 YAŞAM 




















</TEXT>
</DOC>
