<DOC>
<DOCNO> 93623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yasam/yas01.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trilyona niyet, milyara kısmet 
</HEADLINE>
<TEXT>

Hamira Baran’ın 6 trilyon liralık bol olaylı’ boşanma davasını sonuçlandıran mahkeme, İranlı geline 250 milyarcık’ layık gördü... 
     İSMAİL POLAT İstanbul 

     İranlı gelin Hamira Baran’ın, işadamı Sinan Baran aleyhine açtığı 6 trilyonluk boşanma davası sonuçlandı. Yaklaşık iki yıldır kamuoyunun gündeminden düşmeyen davada, mahkeme Hamira Baran’ın istediği 6 trilyon lirayı çok bularak, Sinan Baran’ın eşine ödeyeceği maddi tazminatı 250 milyar lira olarak belirledi. 
     İki çocuğun velayetini Hamira Baran’a veren mahkeme, Sinan Baran’ın kızı Asena için ödediği 750, oğlu Ertuğrul Atakan için ödediği 500 milyon aylık nafakanın sürmesini uygun buldu. 
     Hamira Baran ise mahkemenin kararı Yargıtay’da kesinleşinceye kadar aylık 1.5 milyar nafaka almaya devam edecek. İranlı gelinin, kararın onaylanmasının ardından nafakasını alamayacağına karar veren h kim davayı bitirdi. 
     
     Bek rlığa merhaba partisi 
     Adliyeden ayrılırken neşeli görünmeye çalışan Hamira Baran, şunları söyledi "Mahkeme beni haklı buldu. Belki istediğim parayı vermedi ama kocamın bana yaptıklarını onaylamış oldu. Dilerim, benden sonraki eşine de aynı kötülükleri yapmaz. İlk fırsatta bek rlığa merhaba’ partisi yapacağım." 
     Hamira Baran, mahkemenin takdiri olan karara saygı duyduğunu, ancak boşanma sürecinin daha bitmediğini, temyize gideceğini ve hakkını sonuna kadar savunacağını da ifade etti. 
     
     Daha 10 davaları var 
     Sinan Baran’ın avukatı Hasan Ölçer de Hamira Baran’ın 250 milyar liralık tazminatı yaşam tarzı ve evlilik birliği içindeki davranışları nedeniyle hak etmediğini öne sürerek, kendilerinin de kararı temyiz edeceklerini kaydetti. 
     Dava süresince birbirlerini karşılıklı olarak suçlayan çiftin halen devam eden 10 davası var. 
     



 YAŞAM 



















</TEXT>
</DOC>
