<DOC>
<DOCNO> 82794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sondun20.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'deki intihar saldırısında ölü sayısı 16'a yükseldi 
</HEADLINE>
<TEXT>

     İsrail'in Rişon Letzion kasabasında dün düzenlenen intihar saldırısında ölenlerin sayısının 16'ya yükseldiği bildirildi. 
     Polis sözcüsü, Tel Aviv yakınlarındaki kasabada düzenlenen saldırıda, 13 kişinin patlama bölgesinde, 2 kişinin de kaldırıldıkları hastanede hayatını kaybettiğini belirtti. Saldırıyı düzenleyen intihar komandosu da patlamada ölmüştü. 
     Sorumluluğunu Hamas'ın üstlendiği saldırı, Rişon Letzion'daki bir bilardo salonunda düzenlenmişti. 
     Öte yandan, İsrail askerlerinin, Batı Şeria'daki Eriha kenti yakınlarında bulunan El Avca köyüne girdiği bildirildi. 
     BM Filistinli Mültecilere Yardım Örgütü'nün UNRWA açıklamasında, İsrail askerlerinin, köyü bu sabah işgal ettikten sonra sokağa çıkma yasağı ilan ettikleri ve köydeki erkekleri bir okulda topladıkları belirtildi. 
     
</TEXT>
</DOC>
