<DOC>
<DOCNO> 54261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/guncel/gun05.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hocanın ah’ı yerde kalmadı 
</HEADLINE>
<TEXT>

     ULAŞ ÖZDEMİR Trabzon DHA 

     Karadeniz Teknik Üniversitesi KTÜ Tıp Fakültesi Acil Bölümü Anabilim Dalı Başkanı Prof. Dr. Mustafa Yandı'yı, üniversite öğrencisi kız arkadaşına sahte rapor vermediği gerekçesiyle döven ve 3 gün önce çıkarıldığı mahkemece serbest bırakılan Adem Sağlam, Cumhuriyet Savcısı Hüseyin Güler'in itirazı sonucu tutuklandı. 
     KTÜ İktisadi ve İdari Bilimler Fakültesi 3. sınıf öğrencisi Tuğba Savuncu 25 , sınavlara hasta olduğu gerekçesiyle katılmamasının ardından sahte rapor istemiş, Yandı’nın, bu talebi reddetmesi üzerine erkek arkadaşı Sağlam'ı 24 alarak tekrar Yandı’nın yanına gitmişti. Çıkan tartışma üzerine de Sağlam, Yandı'ya önce kafa atmış, ardından tekme tokat dövmüş, Yandı 7 günlük "iş göremez" raporu almıştı. 
     Trabzon 2. Sulh Ceza Mahkemesi'nin Sağlam ve Savuncu’yu serbest bırakması üzerine Savcı Güler, bir üst mahkeme olan Asliye Ceza Mahkemesi'ne itirazda bulundu. Dün yeniden h kim karşısına çıkan Sağlam, "Görevli memura mukavemet ve darp etmek" suçlarından tutuklanarak cezaevine gönderildi. 
     



 GÜNCEL 






















</TEXT>
</DOC>
