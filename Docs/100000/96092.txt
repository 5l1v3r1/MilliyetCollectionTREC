<DOC>
<DOCNO> 96092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sonspo16.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Dursun, tedavi için Almanya'ya gidecek... 
</HEADLINE>
<TEXT>

     Beşiktaş'ta kaval kemiğinde stres kırığı tespit edilen Ahmet Dursun'un Almanya'ya giderek, tedavisini bu ülkede sürdüreceği bildirildi. 
     Beşiktaş Kulübü Doktoru Yalçın Yavuzer, Ahmet'in geçen yılki sakatlığının nüksettiğini belirterek, ''Ahmet'i geçen yıl Bayern Münih'in doktoru Müller Wolfahrt tedavi etmişti. Bu kez de aynı doktorun kontrol etmesinin uygun olacağını düşündük ve Ahmet'i tedavi için Almanya'ya göndereceğiz'' diye konuştu. 
     Ahmet'in de Almanya'da tedavi olmak istediğini vurgulayan Dr. 
     Yavuzer, golcü futbolcunun sahalara dönüş tarihi ile ilgili şimdiden birşey söylemenin mümkün olmadığını da kaydetti. 
     Sakatlığı süren Bayram Bektaş'ın tedavisini sürdürdüklerini belirten Dr. Yavuzer, bugün artroskopi olan İlhan Mansız'ın da yarın taburcu olacağını sözlerine ekledi. 
     Bu arada siyah-beyazlıların prensip anlaşmasına vardığı Rumen futbolcular Pancu ve Niculescu'nun, teknik direktör Mircea Lucescu ile birlikte bu akşam İstanbul'a gelecekleri bildirildi. 
     





</TEXT>
</DOC>
