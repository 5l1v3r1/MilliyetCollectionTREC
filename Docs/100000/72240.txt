<DOC>
<DOCNO> 72240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/ekonomi/eko06.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beko’da yeni Genel Müdür Sümerval 
</HEADLINE>
<TEXT>

Aydın Çubukçu’nun Tofaş Grubu Başkanlığı’na atanmasıyla boşalan Beko Elektronik Genel Müdürlüğü’ne Ali Hakan Sümerval atandı 
     EKONOMİ SERVİSİ 

     Beko Genel Müdürlüğü’ne, Tofaş Grubu Başkanlığı’na getirilen Aydın Çubukçu’nun yerine Ali Hakan Sümerval atandı. 
     Ali Hakan Sümerval, bir yıl önce şirketin Ticari İşler Genel Müdür Yardımcılığı’na getirilmişti. 
     Aydın Çubukçu’nun Koç Holding Tofaş Grubu Başkanlığı’na getirilmesinin ardından Genel Müdürlük görevine atanan Sümerval, 1984 yılında Marmara Üniversitesi Uluslararası İlişkiler Bölümü’nden mezun oldu. 
     Sümerval, 1988’de İstanbul Üniversitesi Sosyal Bilimler Enstitüsü’nde Organizasyon ve İşletme Politikaları üzerine yüksek lisans yaptı. 
     
     Pazarlamadan geldi 
     Profesyonel iş hayatına 1987 yılında Beko Elektronik AŞ’nin pazarlama departmanında başlayan Ali Hakan Sümerval, 1994 yılında Ardem’e Pazarlama Müdürü olarak atandı. 
     Üç yıl bu görevi sürdüren Sümerval, daha sonra pazarlamadan sorumlu genel müdür yardımcılığına getirildi. 
     Bu pozisyonunu 1998 yılından itibaren Beko Ticaret’te devam ettiren Sümerval, 2000 yılında Arçelik’te Pazarlama Direktörü olarak çalıştı. 
     



 EKONOMİ 



















</TEXT>
</DOC>
