<DOC>
<DOCNO> 73767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yazar/sazak.html </URL>
<DATE> 2002/03/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Görünür gelecekte Saddam 
</HEADLINE>
<TEXT>

     ABD Başkan Yardımcısı Dick Cheney'nin "rüzgar gibi geçen" Ankara ziyareti, kimi çevrelerin beklentilerinin aksine Irak'a "görünür gelecekte" bir askeri müdahale olmayacağı haberiyle noktalandı. 
     Başbakan Ecevit, Cheney'yle baş başa yaptığı görüşmenin ardından ABD'nin yakın gelecekte Irak'a operasyon düzenlemeyi düşünmediğini açıklayınca asker sivil tüm çevrelerde bir rahatlama oldu. Bu sözler yakın gelecekte olağanüstü bir gelişme olmadıkça Türkiye üzerindeki "Saddam baskısı"nın en azından "sonbahara kadar" gündemden kalktığının kanıtıdır. 
     Böylece ekonomik krizin yaralarını sarmakta olan Ankara'nın özellikle turizm sezonuna girilirken sınırlarında "savaş beklentisi"ne girilen ülke konumundan uzaklaşması olumlu bir sonuçtur. 
     Keşke Ecevit'in yaptığı açıklamayı Dick Cheney de Türkiye'den ayrılmadan bir basın toplantısıyla dünya kamuoyuna duyurabilseydi. 
     Cheney neden bunu yapmadı 
     Başkent diplomatik kulislerine yansıyan bilgiler şöyleydi 
     ABD'nin Ankara Büyükelçiliği, Dick Cheney'nin ayrılmadan önce düzenleyeceği basın toplantısı için Amerikan medyasına yönelik "canlı yayın"lar için gerekli naklen yayın arabaları dahil her türlü hazırlığı yapmıştı. Cheney bundan vazgeçince Irak'la ilgili sözlerinin Başbakan Ecevit tarafından açıklanmasından duyulan rahatsızlık, "basın toplantısının iptalindeki duygusal gerekçe" olarak ifade edildi. Nitekim Cheney, dün sabah Amerikalı gazetecilere verdiği brifingde Ecevit'in "görünür gelecekte in the foreseable future" sözlerine açıklık getirme gereğini duydu. 
     Cheney'e göre Ecevit'in vurgulamasındaki zamanlama ileriye dönük bir bağlayıcılık içeriyordu kendisi ise "daha kısa dilimli bir zamanlamayı imminent sözcüğüyle" açıklamıştı. Irak'a bir askeri operasyon şu anda düşünülmüyordu. Cheney bu durumu, Ortadoğu turunun öteki duraklarında da söylediğini, İsrail Başbakanı Ariel Sharon ile görüşmesinde ise "ABD'nin Irak'a yönelik bir karar almadığını" açıkladığını belirtti. 
     Anlaşılan Ecevit'in "yakın gelecekte Irak'a operasyon yok" açıklamasını fazla bağlayıcı bulmuştu Cheney. Ankara'da medyanın karşısına çıkmayışında ikinci bir neden de Genelkurmay Başkanı Hüseyin Kıvrıkoğlu ile buluşma ısrarına yönelik sorulardan kaçınması olabilir. 
     İlginçtir. ABD yönetimi Körfez Savaşı sırasında, Özal - Bush ilişkisi nedeniyle Genelkurmay'ı ısrarla by - pass etmeye çalışırken Cheney bu kez ısrarla Türk Silahlı Kuvvetleri'ni yanına çekmeye çalışıyor. 
     Oysa Çankaya, Başbakanlık ve Genelkurmay arasında Irak politikasında farklı görüşler yok. Savunma Bakanı Sabahattin Çakmakoğlu'nun toplantıya çağrılmayışı ise Washington'da on yıl önce Dışişleri Bakanı Ali Bozer'in Beyaz Saray'ın dışında unutulmasına benzer bir kaza olsa gerek. 
     Cheney fırtınasının bu kadarla atlatılması Ecevit'i ferahlatmaya yetti. 
     
     







Asker ve Cheney 


Oyunda sigara 


Irak çevresine zarar verecek durumda değil 


Saddam’ı devirmek ABD’nin gündeminde kalıyor ama... 


Dişlerin çürümesine paydos 


Dekor ve gerçek 


Son mahalle 


Döviz geliri artacak mı 


Karar yok, kararlılık var... 


Saddam’la savaşmak kolay mı 


Metin, Cem, Güler Londra’yı keyif’lendirecek 


Amerikan politikaları ve Irak gerçeği 


Vergisi faize yetmeyen ülke... 


Görünür gelecekte Saddam 


Bayındır haczi kaldırdı, kefil hala hacizli 


Başbakan partiye bağış’ karşılığı iş takip ediyor 


Yılmaz’ın Küba valizinde gemiciler var 


</TEXT>
</DOC>
