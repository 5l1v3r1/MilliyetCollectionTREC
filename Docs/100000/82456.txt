<DOC>
<DOCNO> 82456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sontur05.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönetmeni açıkladı "Asmalı Konak dizisi bir yerde bitmeli" 
</HEADLINE>
<TEXT>

     Özel Bir Tv kanalında yayınlanan ve büyük ilgi gören ''Asmalı Konak'' isimli dizinin yönetmeni Çağan Irmak, seyircileri ekran başına bağlayan Asmalı Konak dizisinin bir yerde bitmesi gerektiğini söyledi. 
     Irmak, başrollerini Özcan Deniz, Nurgül Yeşilçay ile Selda Alkor'un paylaştığı dizinin çekilmelirinin halen Nevşehir, Ürgüp, Mustafapaşa, Ortahisar, Uçhisar ve Avanos'ta devam ettiğini belirtti. 
     Ekranlara taşındığı günden beri büyük beğeni ile izlenen ''Asmalı Konak''da yaşanan gelişmelerin, tamamen bir masal havası içerisinde anlatılmaya çalışıldığını ifade eden Irmak, şunları söyledi 
     ''İnsanlarımız galiba masalları özlemişler. Asmalı Konak, bu çerçevesi itibariyle insanlarımızın masallara ne kadar hasret olduğunu da ortaya koyuyor. Benim için adeta binbir gece masalı gibi, ancak bu masalın da diğerleri gibi belirli bir yerde bitmesi gerektiğine inanıyorum. 
     Dizinin çekimleri sadece belirli mekanlarda değil, ülke genelindeki tarihi merkezlerde de gerçekleşmesini arzu ediyorum. Şu ana kadar halkımızın diziye gösterdiği ilgi, tahmin edilemeyecek derecede mükemmel. Biz diziye başlarken böylesine bir ilgiyi kesinlikle beklemiyorduk. Kısa sürede ben dahil, dizide rol alan oyuncularımız ve teknik ekibimiz de birer Nevşehirli olduk.'' 
     





</TEXT>
</DOC>
