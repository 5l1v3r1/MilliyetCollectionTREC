<DOC>
<DOCNO> 62821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sontur09.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Meteoroloji tahminlerinde artık "tutturuyor..." 
</HEADLINE>
<TEXT>

     Devlet Meteoroloji İşleri Genel Müdürlüğü, geçen yıl Türkiye genelinde yaptığı hava tahminlerinde yüzde 84.8 oranında yağış tutarlılığı sağladı. 
     Genel Müdürlüğün 2001 Yılı Hava Tahmin Raporlarının Yağış Tutarlılığı Değerlendirmesi'ne göre, 100'den fazla istasyondan elde edilen verilerde geçen yıl yağış tutarlılığı yüzde 84.8 ile uzun yıllar ortalaması olan yüzde 83'nün üzerinde gerçekleşti. Yıl boyunca genellikle uzun yıllar ortalamasının üzerinde seyreden tutarlılık oranları, yaz aylarında Temmuz ve Ağustos uzun yıllar ortalamasının altına düştü. 2000 yılı yağış tutarlılık ortalaması ise yüzde 86.3 olarak saptanmıştı. 
     Tutarlılığın en yüksek olduğu ay ise yüzde 87.9 ile Haziran ayı oldu. En düşük tutarlılık ise yüzde 80.2 ile Şubat ayında gerçekleşti. 
     Sabah saatlerinde yapılan hava tahmin raporlarının tutarlılık oranı yüzde 85.4, akşam raporları açısından da yüzde 84.2 oldu. 
     
     Sıcaklık tutarlılığı 
     2001 Yılı Hava Tahmin Raporlarının Sıcaklık Tutarlılığı 
     Değerlendirmesine göre, geçen yıl gerçekleşen sıcaklık tutarlılık oranı ise yüzde 79.2 olarak tespit edildi. Bu oran uzun yıllar ortalaması yüzde 79.5 civarında oldu. 
     Sıcaklık tutarlılık oranları özellikle Kasım ve Aralık aylarında uzun yıllar ortalamasının altında kaldı. Bu durumun Türkiye'ye çok sayıda yağışlı sistemin giriş ve çıkış yapmasından kaynaklandığına dikkat çekildi. 
     Tutarlılığın en yüksek olduğu ay yüzde 87 ile Temmuz ayı olurken, en düşük aylar yüzde 75 ile kış ayları Aralık, Ocak ve Şubat oldu. 
     
     Meteorolojik uyarılar 
     Geçen yıl 51 kuvvetli meteorolojik olay etkili yağış, kuvvetli rüzgar, yoğun sis, aşırı sıcak ve aşırı soğuma gibi için uyarı yayınlandı. Bu uyarılarda yüzde 90-100 arasında başarı sağlandı. 
     Uzun tatil dönemlerine rastlayan bu uyarılar ile hem yola çıkacak vatandaşlar hem de ilgili kuruluşlar önlem almaları konusunda bilgilendirildi. 
     






</TEXT>
</DOC>
