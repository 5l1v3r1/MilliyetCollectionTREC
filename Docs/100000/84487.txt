<DOC>
<DOCNO> 84487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/yasam/yas04.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beni sevdiği için kıskanıyor’ demeyin 
</HEADLINE>
<TEXT>
Öfkeli kocaya balayı testi 
Uzmanlara göre evli çiftlerin balayındaki kıskançlık krizleri, aile içi şiddetin başladığının bir işareti... 
     İBRAHİM BÜYÜKFURAN DHA 

     YENİ evli çiftlerin rüyalarını süsleyen balayı aile içi şiddetin de ipuçlarını veriyor. Bursa Uludağ Üniversitesi’nden Prof. Dr. Suna Taneli, bir ailede şiddetin yaşanıp yaşanmayacağının balayı döneminde belli olduğunu söyledi. Taneli, balayında başlayan şiddetin, diğer yıllarda da devam ettiğini öne sürdü. 
     
     Kıskanç deyip geçme 
     BALAYINDA eşlerin birbirine yaptıkları kıskançlıkların da bir çeşit şiddet olduğunu ifade eden Prof. Taneli Bu mayoyu niye giydin ’, O adama niye baktın ’, Kadın sana neden güldü ’ gibi kıskançlık sözlerinin, o ailede şiddetin başladığının bir göstergesi olduğunu öne sürdü. Taneli şiddete maruz kalan çocukların ileride şiddet uygulama ihtimalinin çok yüksek olduğunu söyledi. 
     
     Sözlü şiddet iz bırakır 
     ŞİDDETİN sadece fiziksel olarak algılanmasının yanlış olduğunu ifade eden Taneli, şöyle konuştu Psişik şiddet’ dediğimiz, sözlü şiddet, aşağılama, ayrımcılık, alay etme ve teşhir de şiddettir. Bir ailede kadını ya da kocayı rutin olarak büyükleri ziyaret etmeye zorlamak da bir şiddettir. En önemlisi sözlü şiddet fiziksel şiddetten daha fazla iz bırakır." 
     



 YAŞAM 






















</TEXT>
</DOC>
