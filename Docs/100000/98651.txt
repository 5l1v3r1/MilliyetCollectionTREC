<DOC>
<DOCNO> 98651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/sondun18.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlar genelevlerin yeniden açılmasını istiyor 
</HEADLINE>
<TEXT>

     Fransa'da internet üzerinden yapılan bir kamuoyu araştırması, halkın yüzde 56'sının, ülkenin gündemine oturan genelevlerin yeniden açılmasına destek verdiğini gösterdi. 
     Deneklerin yüzde 30'u genelevlerin yeniden açılmasına karşı çıkarken, yüzde 14'ü görüş belirtmedi. 
     Genelevlerin yeniden açılıp açılmaması, geçen hafta iç güvenlikle ilgili hazırlanan bir yasa tasarısının tartışılması sırasında gündeme geldi. 
     Sağ ve sol partilere üye bir grup milletvekili, daha iyi denetim sağlanacağı ve özellikle küçük yaşta fahişeliğin önleneceği gerekçesiyle genelevlerin açılmasını isterken, çok sayıda milletvekili kadın istismarını teşvik edeceği düşüncesiyle öneriye şiddetle karşı çıktı. 
     İçişleri Bakanı Nicolas Sarkozy'nin fahişelik yapan yabancı kadınların sınırdışı edilmesi yönünde başlattığı çalışma da, genelevlerle ilgili tartışmanın yoğunlaşmasına yol açtı. 
     Ülke genelinde, yarısından fazlası Paris'te olmak üzere 20 bini aşkın hayat kadınının olduğu tahmin ediliyor. 
     





</TEXT>
</DOC>
