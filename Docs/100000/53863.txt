<DOC>
<DOCNO> 53863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/yasam/ayas.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Roketi uçurdu sıra uzayda .. 
</HEADLINE>
<TEXT>

Amatör bir uzayseverin roketi, yerden 1.5 kilometre yükselip geri dönmeyi başardı. Şimdi hedef, yolculu uzay seyahati... 
     DIŞ HABERLER SERVİSİ 

     İngiltere’de bir amatör uzayseverin ürettiği ilk şahsi roket, yerden tam 1.5 kilometre yükselmeyi başardı. İngiliz basını tarafından Manchester’lı Roket Adam’ olarak anılan Steve Bennett’in, 11 metrelik Nova’ adlı roketi Morecambe Körfezi yaptığı başarılı denemede, 1.5 kilometreye yükselip, kenetli iki parçası birbirinden ayrıldıktan sonra paraşütle yere inmeyi başardı. Nova’ bu yolculuğu sırasında kalkıştan sadece bir kaç saniye sonra saatte 960 kilometrelik bir hıza ulaştı. Gözünü uzaya diken Bennett, baharda gerçekleştireceği uçuşta ise roketine bizzat binerek göğü delmeye uğraşacak. 
     
Büyük ödüle çok yakın      37 yaşındaki Bennett böylece, kendi imkanlarıyla üç kişiyi uzaya götürüp, iki hafta dolaştırdıktan sonra geri getirebilecek amatör girişimcilere 6 milyon sterlinlik 12 katrilyon TL ödül vaadeden X - Prize Derneği’nin açtığı yarışmayı kazanma yönünde büyük bir adım atmış oldu. Bahardaki uçuşun başarılı olması durumunda Bennett ve Starchaser Industries şirketine bağlı ekibi, üç kişilik uzay yolculuğunun öncüsü olmak için kolları sıvayacak. 
     
Büyük ödüle çok yakın      İngiltere’de şu ana kadar yapılmış en büyük roket olan 400 bin sterlinlik 800 milyar TL Nova’nın yaratıcısı Bennett’a, şimdiden yolculuk için teklifler yağmaya başladı. Orta yaşlı bir çift, kendilerini uzaya götürmesi için Roket Adam’a toplam 1 trilyon lira ödemeyi kabul etti. Ödül’ olarak ayrılan üçüncü koltuksa sahibini, Starchaser şirketinin internet adresinde arıyor. 
     



 YAŞAM 
















</TEXT>
</DOC>
