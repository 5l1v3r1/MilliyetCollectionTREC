<DOC>
<DOCNO> 84047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/spor/spo02.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldıray'a hücum 
</HEADLINE>
<TEXT>

Fenerbahçe Yönetimi, İlgilenmiyoruz’ demesine karşın Asbaşkan Saran ve yönetici Kutlualp’i Glasgow’a gönderip, milli futbolcuyla görüşmesini istedi 
     YUSUF KOBAL 

     TRANSFER planlarında emin adımlarla hareket eden Fenerbahçe’de Washington, Ortega ve Almeyda’dan sonra Yıldıray için de girişime geçti. Olayın duyulduğunu öğrenen yönetim dedikoduları önlemek için resmi internet sitesinde "ilişkimiz yoktur" açıklamasını yaparken Asbaşkan Saadettin Saran ve yönetici Hakan Bilal Kutlualp’i bugün Şampiyonlar Ligi’nde final maçına çıkacak olan milli futbolcuyla görüşmek üzere Glasgow’a gönderdi. 
     LEVERKUSEN formasıyla, Real Madrid’e karşı mücadele edecek olan Yıldıray ile maçtan sonra görüşme yapacak olan Kutlualp, yıldız futbolcudan transfer şartları hakkında bilgi alacak. Manchester United’da dahil olmak üzere Avupa’nın ünlü kulüplerinin listesinde olan genç futbolcunun bonservis fiyatının 15 milyon Euro civarında olduğu belirtildi. 
     
Özat’a Ada kıskacı      FENERBAHÇE’NİN başarılı liberosu Ümit Özat’a, Ada’dan talip var. Glasgow maçındaki performansı ile İskoç ekibinin gözüne giren Ümit Özat’ı, Celtic de takibe aldı. Manchester City’nin hocası Keegan’ın da Dünya Kupası’nda Ümit’i izleyeceği öğrenildi. Ümit de kulüplerin ilgisini bildiğini ancak resmi teklif olmadığını söyledi. 
     
Serhat bugüne kaldı      YENİDEN anlaşmaya varan Serhat’ın, dün yapılması beklenen imzası menajerinin İstanbul’a bugün geleceğini bildirmesi üzerine ertelendi. Dört yıllık sözleşme yapılacak genç golcüye senelik 750 bin dolar ödeyecek olan yönetim, her yıl bu miktarı arttıracak. Alman Avukat Firtz bugün Serhat adına sözleşmeye imzayı atacak. 
     
Washington’a ince ayarKalıtsal şeker hastası olan Brezilyalı futbolcu dün tepeden tırnağa kontrolden geçti. Golcü futbolcu ile bugün sözleşme yapılacak 
     FENERBAHÇE’NİN üç yıllık anlaşmaya vardığı Washington, dün İstanbul’da sağlık kontrolünden geçti. Kulüp doktorlarının nezaretinde Özel Acıbadem Hastanesi’ne götürülen Brezilyalı futbolcuya en ince tetkikler yapıldı. Testlerdeki ilk bulgularda önemli bir rahatsızlığı olmadığı tespit edilen Washington’un kalıtsal şeker hastalığı ile ilgili tahlillerin sonuçları iki gün sonra alınacak. 
     LORANT’IN alınmasını ısrarla istediği golcü oyuncu tercihinde Parreira’nın söylediği "Çok büyük bir kulüptür ve sürekli şampiyonluğa oynar" sözleri ile Fenerbahçe’nin Şampiyonlar Ligi’nde oynayacak olmasının önemli bir rol oynadığını söyledi. Washington bugün Şükrü Saracoğlu Stadı’nı gezecek ve 13.30’da üç yıllık sözleşme imzalayacak. 
     



 SPOR 































</TEXT>
</DOC>
