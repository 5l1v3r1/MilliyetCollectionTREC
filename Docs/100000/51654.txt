<DOC>
<DOCNO> 51654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/ekonomi/eko10.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtdışı çıkışlarda 50 harç kalkıyor 
</HEADLINE>
<TEXT>

     ANKARA Milliyet 

     Turizm Bakanı Mustafa Taşar, yurtdışı çıkışlarında alınan 50 dolarlık harç uygulamasının gözden geçirileceğini belirterek, "Yurtdışına gidişi teşvik için uygulamanının kaldırılması gayretindeyiz" dedi. Türkiye Seyahat Acenteları Birliği TÜRSAB Olağan Genel Kurulu'nun açılışında yaptığı konuşmada, Maliye Bakanı Sümer Oral ile konuyu görüşeceklerini belirten Taşar, "İnsanların yurtdışına gitmesi teşvik edilmeli, bu uygulamanın kaldırılması gayretindeyiz" diye konuştu. 
     Taşar, "Turizm sektöründe KDV indirimi taleplerimiz sonuç vermedi. Konu önümüzdeki yıl ele alınacak" dedi. 
     Taşar ayrıca, ANAP tarafından önerilen Turizm, Kültür ve Çevre Bakanlıklarının birleştirilmesi fikrine de sahip çıktı. Turizm Bakanlığı'nın 137 kuruluş ile ortaklaşa çalışmak zorunda kaldığını belirten Taşar, "Turizm, Kültür ve Çevre Bakanlıkları birleştirilmeli" dedi. 
     



 EKONOMİ 

















</TEXT>
</DOC>
