<DOC>
<DOCNO> 66764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/yazar/theper.html </URL>
<DATE> 2002/02/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Tam bir kaos 
</HEADLINE>
<TEXT>

     Yeni Emlak Vergisi birim değerleri çok yüksek. Öyle görülüyor ki, evleri satıp kirada oturmak daha akıllıca. Böyle gelişigüzel vergi alınır mı 
     G. C. - İstanbul 
     
     Gerçekten yeni Emlak Vergisi değerleri çok yüksek. Ancak biliyorsunuz bu işte belediyelerin rolü büyük. Zira büyük şehirlerde belediyeler yeni çıkan bir yasa ile bir miktar gelir kaybına uğradı. Şimdi bunu telafi etmek zorundalar, öyleyse belediyelerin tahsil ettikleri vergileri artırmak lazım. Emlak Vergisi'ni de belediyeler tahsil ediyor, o zaman gelsin Emlak Vergisi'ne zamlar. Aksi halde şehri "peyzaj gülleri" ile süsleyemeyiz. Peyzaj gülsüz bir şehir neye yarar, ele güne rezil oluruz 
     Doğrusunuz, Emlak Vergisi ev sattıracak, iyi de kiraya çıkmak çözüm mü Emlak Vergisi kiraya yansımayacak mı Elbette yansıyacak. 
     Zira Gelir Vergisi Kanunu'nun 73. maddesine göre bir binanın kirası, vergi değerinin 5'idir. Öyleyse yeni Emlak Vergisi beyannemelerinde belirtilen asgari beyan değerinin 5'i bu yerin kira bedelidir. Şayet bu gayri hukuki durum değişmezse en düşük kira bedeli 650.000.000 TL civarında olacak. Haydi buyrun kiraya. Ayda 100 - 150 milyon TL de doğalgaz parası koyun, bakalım karda mısınız 
     Bitmedi. Deyin ki evinizi satmaya razı oldunuz, tapuda asgari beyan değerinin altında alım satım vergisi ödemiyorsunuz. Şayet dairenizin kağıt üzerindeki değeri 150 milyar TL ise, siz daireyi 50 milyar TL'ye satsanız dahi alım satımdan kaynaklanan vergiyi 150 milyar TL üzerinden ödeyeceksiniz. İş sadece yüksek Emlak Vergisi ile kalmıyor tam bir kaos. 
     Bu kargaşa içinde bari emeklilerin yüreğine biraz su serpeyim. Türkiye sınırları içinde tek meskeni olup da geliri sadece emekli maaşı olanlar 2002 yılı içinde Emlak Vergisi ödemeyecek. Şimdilik bir kısım emekli kurtuldu iyi ama emekli olup evi de bulunmayanların ödeyeceği kira ne olacak Dedik ya tam bir kaos. 
     
     







Kültür mirası 


Tayland dumanı 


Saddam'dan çifte tavır 


Koalisyon hükümeti 
ağır sorumluluk altında 


Usta - çırak kapışması 


Ölü çocuklar diyarı 


Türkiye nasıl yaratılır 


Kültürlerin dansı... 


Sevgililer Günü hayatımıza nasıl girdi 


Beyaz yakalılar mahkemeleri’ 


Bölükbaşı bir vilayete bedeldi... 


Saddam değişir mi 


Banka yönetim kurulunun ilk gündem maddesi 


Tam bir kaos 


Anılar ve Olaylar 


Cumhuriyet işadamı’ 


Bu da benim gümrük anketim 


</TEXT>
</DOC>
