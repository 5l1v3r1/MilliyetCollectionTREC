<DOC>
<DOCNO> 78809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/spor/spo01.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ENGİN DEPREMİ 
</HEADLINE>
<TEXT>

Beşiktaş Menajeri, ligdeki üçüncülük ve Türkiye Kupası’nın kaybedilmesi nedeniyle başarısız olduklarını, yeni sezonda görevi bırakacağını açıkladı 
     ORHAN YILDIRIM 

     Kartal sarsıldı 
     SİYAH - BEYAZLI ekip, Fenebahçe maçının kaybedilmesiyle, Şampiyonlar Ligi şansının mucize kalması yüzünden büyük sarsıntı yaşarken, Menajer Sinan Engin’in görevi bırakacağını açıklamasıyla ikinci bir deprem yaşadı. Engin, "Başarısızız, ayrılıyorum" başlığıyla özetlediği kararının ana nedenlerini "Türkiye Ligi’nde üçüncü oluyoruz. Kupayı finalde kaybettik" diye açıkladı. 
     
     Ekonomik sıkıntı 
     ENGİN’İN, yeni sezonda görev almayacağı yolundaki şok sözleri yönetimde de şaşkınlıkla karşılanırken, kararın perde arkasında ekonomik anlamda çekilen sıkıntıların yattığı öğrenildi. Siyah - Beyazlı ekibin menajerinin söz verilmesine ve uzun bir süre geçmesine rağmen, Beşiktaşlı futbolculara ödeme yapılmaması konusunda büyük rahatsızlık duyduğu da ifade edildi. 
     
     Transfer sancısı 
     NİHAT’I, Real Sociedad’a satan yönetimin, yerine kimseyi transfer etmemesinin yanı sıra transferi hep ağırdan almasının da Sinan Engin’in tepkisine neden olduğu bildirildi. Engin’in, Daum’un durumunun netlik kazanmaması, yenilenecek sözleşmelerdeki ücretleri düşük tutma planı ve kendisine geniş yetki ile sorumluluk verilmemesi yüzünden de görevini bırakacağı bildirildi. 
     
YA SERDAR BİLGİLİ      Futbol Federasyonu’nun, Aziz Yıldırım ve Özkan Sümer’e uygulanan cezalar sonrası, ağır açıklamalar yapan Beşiktaş Başkanı hakkında sessiz kalması rahatsızlık yarattı 
     CEMAL ERSEN 

     TRABZON - Galatasaray maçının ertelenmesiyle ilgili sert demeçler veren, Fenerbahçe Başkanı Aziz Yıldırım ile Trabzon Başkanı Özkan Sümer’e dört ve bir ay ceza veren Futbol Federasyonu’nun, Beşiktaş Başkanı Serdar Bilgili’nin önceki gün yaptığı ağır basın toplantısına kayıtsız kalması huzursuzluk yarattı. Federasyon yönetiminde yer alan birçok üyenin, bu konudaki tepkilerini yüksek sesle dile getirmeye başladıkları gözlendi. 
     SERDAR Bilgili’nin, başta Merkez Hakem Kurulu’nu ve hakemleri hedef alan açıklamalarından sonra, Profesyonel Futbol Disiplin Kurulu’na sevk edilmemesi halinde, federasyon yönetiminde yeni bir krizin yaşanacağı sinyalleri verilmeye başlandı. Başkan Haluk Ulusoy dışındaki üyelerin, bugün oynanacak Türkiye - Şili hazırlık maçından sonra konuyu gündeme getirecekleri ve çifte standartın önlenmesini isteyecekleri ifade edildi. 
     FUTBOL Federasyonu Başkan Vekili Ata Aksu konuyla ilgili çekincelerini açıklayan ilk isimlerden biri oldu. Aksu’nun, diğer üyelere bu durumu masaya yatırmaları gerektiğini söylediği ve "Biz tarafsız olmak zorundayız. Hangi kulübün başkanı ve yöneticisi olursa olsun, eğer ortada bir suç unsuru varsa bunun cezasını da aynı standartlar içinde vermeliyiz. Federasyon olarak buna zorunluyuz" ifadesini kullandığı bildirildi. 
     
Daum’la zirve      BEŞİKTAŞ Başkanı Serdar Bilgili, Teknik Direktör Christoph Daum’la dün akşam dört saat süren bir zirve gerçekleştirdi. Daum’dan kulübün başında 2 yıl daha kalmasını isteyen Bilgili, Alman hocanın düşünmek için süre istediği yanıtıyla karşılaştı. Daum’un prensip olarak Siyah - Beyazlılar’da kalmaya niyetli olduğu, ancak bazı İtalyan kulüplerinin teklifleri nedeniyle kafasının karışık olduğu ileri sürüldü. 
     ALMAN teknik adam, ayrıca dün Köln adli tıp doktorlarından Herbert Kaeferstein hakkında kendisinin kokain bağımlısı ve intihar eğilimli olduğu yönündeki açıklamalarına karşı açtığı davayı kaybetti. Mahkeme, yeterli delil olmadığı için Kaeferstein’a herhangi bir yaptırımda bulunamayacağını belirtti. Öte yandan Asbaşkan Yıldırım Demirören, bugün mukavelesi biten 12 futbolcu ile masaya oturacak. 
     
Hakkı Yeten anıldı      Siyah - Beyazlı kulübün unutulmaz isimlerinden Hakkı Yeten Baba Hakkı , dün ölümünün 13. yıldönümünde anıldı. Yeten’in, Zincirlikuyu Mezarlığı’ndaki kabri başında yapılan törene yöneticiler Fikret Ercan, İsmail Ünal, Hüseyin Mican ile Genel Kurul üyesi Nevzat Demir ve ailesi katıldı. Fotoğraf Cengiz Malgır 
     
Komşu’dan santrfor      BEŞİKTAŞ, Bulgaristan’ın CSKA Moskova takımında forma giyen Kolombiyalı santrfor Hamilton Ricard’la söz kesti. Siyah - Beyazlı yönetimle prensip anlaşması sağlayan 28 yaşındaki oyuncunun bonservisinin de elinde olduğu bildirildi. Teknik Direktör Daum’un istediği Ricard’ın yüksek ücret istemesi nedeniyle pazarlıkların sürdüğü ve fiyatın aşağıya çekilmesi halinde, transferin gerçekleşeceği de vurgulandı. 
     
     KİMDİR 
     ÜLKESİ Kolombiya 
     YAŞI 28 
     KULÜBÜ CSKA Sofya 
     BOY 1.82 KİLO 76 
     OYNADIĞI KULÜPLER Deportivo, Middlesbrough 
     KAÇ KEZ MİLLİ 9 
     Milli takımdaki gol sayısı 1 
     



 SPOR 






















</TEXT>
</DOC>
