<DOC>
<DOCNO> 97109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/yazar/asik.html </URL>
<DATE> 2002/07/21/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çelişen emirler 
</HEADLINE>
<TEXT>

     Dr. Kent Keith’in, "Kendi içinde çelişen emirler" adlı tablosu... 
     1. İnsanlar mantıksızdır, nedensiz hareket eder ve bencildir. 
     Yine de onları sevin. 
     2. Eğer iyilik yaparsanız insanlar sizi açığa vurmadığınız bencilce güdülere sahip olmakla suçlayacaktır. Siz yine de iyilik yapın. 
     3. Eğer başarılıysanız, sahte arkadaşlar ve gerçek düşmanlar edinirsiniz. Siz yine de başarı kazanın. 
     4. Bugün yaptığınız iyilik yarın unutulacaktır. Siz yine de iyilik yapın. 
     5. Dürüstlük ve açık sözlülük sizi zayıf duruma düşürür. Siz yine de dürüst ve açık sözlü olun. 
     6. Büyük fikirleri olan büyük erkekler ve kadınlar, küçük fikirleri olan küçük erkekler ve kadınlar tarafından vurulabilir. Siz yine de büyük düşünün. 
     7. İnsanlar başarısızları tutar ama sadece başarılıları takip eder. Siz yine de birkaç başarısız için mücadele edin. 
     8. İnşa etmek için yıllarınızı harcadığınız bir şey bir gecede yıkılabilir. Siz yine de inşa edin. 
     9. İnsanların gerçekten yardıma ihtiyacı olabilir ama onlara yardım ederseniz size saldırabilirler. Siz yine de insanlara yardım edin. 
     10. Dünyaya elinizdekinin en iyisini verdiğinizde suratınıza bir yumruk yersiniz. Siz yine de dünyaya elinizdekinin en iyisini verin. 
     
     
     Tarihçiler kimsenin onlara sormadığı sorulara yanıt arayan kişilerdir. 
Leo Tolstoy 

İzin dilekçesi...      Bertrand Russel’ın güzel bir sözü var 
     - Eğer hekim olsaydım, diyor, kendini vazgeçilmez sananlara hemen bir tatil reçetesi yazardım... 
     Biz kendimizi asla vazgeçilmez görmüyoruz... 
     Zaten filozof Bertrand Russel’a görünüp reçete isteme imk nımız da yok. 
     Peki ne istiyorsun diye sorarsanız... "Küçük bir tatil..." 
     Hem sizler biraz kafanızı dinlersiniz, hem bizler... 
     Tez zamanda yine buluşuruz... Sevgilerle... 
     
Seri ilanlar...      SATILIK KEDİ... Eskiden "miyav", "miyav" diye miyavlarlardı, bakıyorum bir süredir "Hüsam", "Hüsam" diye miyavlıyorlar mı ne Nankör şeyler, n’olucak. Bülent’ le karar verdik, hepsini satıcaz, satamazsak sokağa atıcaz. 
     Rahşan 

</TEXT>
</DOC>
