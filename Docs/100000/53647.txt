<DOC>
<DOCNO> 53647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/ekonomi/aeko.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusal indirim günleri 
</HEADLINE>
<TEXT>

Şişli’de başlayan indirimli satış rüzg rı alışveriş merkezlerinin yanı sıra Ankara ve İzmir’e sıçradı. Hafta sonunda çok sayıda mağazada yüzde 50’ye varan indirim var 
     AYFER YILDIZ 

     Şişli Belediyesi’nin bir hafta önce başlattığı indirimli satış kampanyası büyük alışveriş merkezlerine de sıçradı. İstanbul’da Akmerkez ve Carousel alışveriş merkezlerindeki mağazalar 24 - 25 Kasım’da yüzde 50’ye varan oranlarda indirim yapacak. Profilo Alışveriş Merkezi de 1 - 2 Aralık’ta yüzde 50’ye varan oranda indirim kampanyası düzenliyor. 
     İndirimli satış kampanyaları İstanbul’un yanı sıra Ankara ve İzmir’e de sıçradı. Ankara’da bu cumartesi ve pazar günleri 200 mağazada yüzde 50’ye varan oranlarda indirim uygulanacak. İzmir ise aralık ayından itibaren çeşitli toplumsal kesimlere yönelik olarak indirim kampanyaları düzenleyecek. 
     Kriz nedeniyle satışları ortalama yüzde 30 - 40 düşen mağazalar indirimli satışlara yöneldi. Şişli Belediyesi’nin başlattığı yüzde 10 ile 50 arasındaki indirimli satış kampanyasında satış patlamalarının yaşanması, kasa önlerinde kuyruklar oluşması, piyasalara örnek oldu. 
     
Bayram bereketi bekliyorlar      105 mağazanın bulunduğu Bakırköy’deki Carousel Alışveriş Merkezi’nde günlük 350 milyar lira olan toplam cironun iki günlük indirimle 2.5 trilyona çıkması bekleniyor. 
     Carousel Halkla İlişkiler Müdürü Serpil Ercan, kriz nedeniyle ciroların ortamala yüzde 25- 30 gerilediğini belirtirken, kampanya ile ziyaretçi sayısının yılbaşı ve bayram dönemlerinde olduğu gibi 100 bini bulmasını beklediklerini söyledi. "Carousel Alışveriş ve Yaşam Merkezi’nde yüzde 50’ye varan indirimler yüzünüzü güldürecek" sloganı ile başlatılan kampanyanın bir başlangıç olduğunu kaydeden Ercan, "İleride farklı kampanyalar da olabilir" dedi. 
     Akmerkez’ de de bu hafta sonu cumartesi - pazar günleri yüzde 50’ye varan indirim kampanyası düzenleniyor. Hafta sonları 70 bin kişinin ziyaret ettiği merkezde bu sayının ortalamanın çok üzerine çıkması bekleniyor. Mecidiyeköy’de kurulu 169 mağazanın bulunduğu Profilo Alışveriş Merkezi ise 1 - 2 Aralık günlerinde yüzde 50’ye varan indirim kampanyası düzenleyecek. 
     
Ankara’da indirim rüzg rı      Ankara’da Ankara Ticaret Odası’nın ATO "24 - 25 Kasım Ankara İndirim Günleri" adı altındaki kampanya çerçevesinde yaklaşık 200 firma fiyatlarında yüzde 10 ile 50 arasında değişen oranlarda indirim uygulayacak. 
     İndirimli satışlar internete de yansıdı. Silk Cashmere internet üzerinden sunduğu satışlarda yılbaşı indirimi başlattı. Şirket, site üzerinden promosyon da yapıyor. 
     
Önce engelliler ve emekliler      İzmir, İstanbul ve Ankara’dakilerden farklı bir kampanyaya hazırlanıyor. İzmir Ticaret Odası Başkanı Ekrem Demirtaş. daralan piyasaları harekete geçirmek ve tüketiceye katkıda bulunmak için her türlü satış tekniklerinin denenmesi için sektör toplantıları yaptıklarını söyledi. Demirtaş, "Kısa süre içerisinde belli kesimleri, belli günlerde rahatlatacak kampanyalar düzenleyeceğiz. Engelliler haftası nedeniyle aralığın ilk haftasında engellilere indirim, emeklilere ve üniversite öğrencilerine indirim gibi belli sosyal kesimleri kapsayan kampanyalar düzenleyeceğiz" dedi. Bu arada İzmir Kemeraltı esnafı da dünden itibaren yüzde 60’lara varan oranlarda indirimli satışlarabaşladı. 
     
Ankara’da erken bahar      Hafta sonu 200 mağazanın katılacağı indirim kampanyası düzenleyen Ankara Ticaret Odası’nın ATO Başkanı Sinan Aygün, kampanyanın amacının uzun süreden beri ertelenen alışverişlerin kilidini açmak olduğunu bildirdi. Aygün, esnafın k r marjlarından fedak rlık yaparak piyasalarda iki günlük erken bir bahar havası estirmesi gerektiğini söyledi. Kriz korkusuyla yapılmayan alışverişlerin, krizin daha da derinleştirdiğini belirten Aygün, bu kısır döngünün mutlaka kırılması gerektiğini söyledi. Aygün, "Hiçbir yerden hiçbir şey beklemeksizin üretici ve tüketicinin kendi çabaları ile bu krizi aşmaya katkı vermeleri gerekir" dedi. 
     
     



 EKONOMİ 












</TEXT>
</DOC>
