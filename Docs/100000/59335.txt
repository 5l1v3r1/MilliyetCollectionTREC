<DOC>
<DOCNO> 59335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sontur04.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da beş yıldızlı otellerde yılbaşı eğlencesi cep yakıyor 
</HEADLINE>
<TEXT>

     Beş yıldızlı otellerde yılbaşı gecesi eğlencesi, 2002 yılının ilk yarısı için belirlenen net 163 milyon 500 bin liralık asgari ücret rakamına ulaşıyor. 
     Yılbaşının değişmez mönüsü olan hindinin kilosu bu yıl 3 milyon 500 bin liradan satılıyor. 
     Yıldız sayısına bağlı olarak yılbaşında eğlence kişi başına 50 milyon liradan başlayıp 160 milyon liraya çıkıyor. 
     Ankara'nın 5 yıldızlı otellerinden Hilton'da, yerli ya da yabancı içki türü ve eğlencenin niteliğine göre, yılbaşı gecesi eğlencesi 59 milyon, 79 milyon ve 160 milyon lira olarak belirlendi. Benzer biçimde Sheraton'da da fiyatlar sunulan hizmetin niteliğine bağlı olarak 99 milyon ve 149 milyon lira. 
     Görece daha mütevazı otellerden İçkale'de 1 kişilik eğlence bedeli 50 milyon lira, Büyük Ankara Oteli'nde 60 milyon lira ve Dedeman Oteli'nde 50-70 milyon lira arasında değişiyor. 
     
     Hindi 3,5 milyon 
     Varsıl ya da yoksul hemen tüm ailelerin olanakları çervesinde yılbaşı gecesinin "değişmez mönüsü" olan hindinin kilogramı ise bu yıl 3 milyon 500 bin liradan satılıyor. 
     Bu yıl yılbaşı sepetleri de el yakıyor. Migros'ta içkili yılbaşı sepeti 49 milyon lira, içkisiz ise 25 milyon lira düzeyinde bulunuyor. 
     Metro'da, lüks yılbaşı sepeti 49 milyon 560 bin lira, özel yılbaşı sepeti 35 milyon 400 lira ve içkisiz yılbaşı sepeti ise 29 milyon 500 bin lira. 
     Beğendik ise yılbaşı sepeti hazırlamıyor. 
     






</TEXT>
</DOC>
