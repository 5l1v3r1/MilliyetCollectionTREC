<DOC>
<DOCNO> 55791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/spor/spo11.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Inter’den damping 
     UEFA Kupası 3. tur rövanşında Inter, bugün İngiliz Ipswich Town’ı ağırlayacak. Okan ve Emre kadroda yer alırken, ilk maçı 1 - 0 kaybeden Inter, 8 bin Adalı taraftar karşısında azınlık kalmamak için bilet fiyatlarında indirim yaptı. Ümit’in kadroya alınmadığı Milan ise, ilk maçta 2 - 0 yendiği Jardelli Sporting ile Lizbon’da oynayacak. 
     
     İlginç iddialar 
     İKİNCİ Lig 3. Grup’taki Kütahyaspor’da bazı futbolcular, "oruç tutma ve namaz kılma" yönünde kendilerine baskı yapıldığını öne sürdü. Yönetimin takımdan uzaklaştırdığı 16 oyuncudan bazıları kulüpte şortla gezmenin yasak olduğunu, oruç tutma ve namaz kılma zorunluluğu getirildiğini öne sürdüler. 
     
     İlyas’ta doping 
     DENİZLİSPOR’UN, Yozgat’tan transfer ettiği İlyas’ın doping yaptığı ortaya çıktı. 10. haftadaki Bursa maçından sonra İlyas’ın idrar örneğinde kullandığı bir pomattan dolayı doping maddesine rastlandı. Bu arada Yozgat, Gineli stoper Soumah ile Brezilyalı forvet Menesi’yi denemeye aldı. 
     
     Siirt’e haciz 
     FUTBOLCULARIN bonservis bedellerinin vergisinin yatırmayan Siirt Jetpaspor’a haciz geldi. Siirt Vergi Dairesi, 18 yöneticiye toplam 212 milyar 230 milyon liralık icra tebligatı başlatırken, bir hafta içinde paralar ödenmezse, kulüp ve yöneticilerin mal varlığına el konulacak. 
     



 SPOR 
























</TEXT>
</DOC>
