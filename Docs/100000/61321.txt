<DOC>
<DOCNO> 61321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/spor/aspo.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman hoca, takımı tanımaya başladı, ilk kararlarıyla kendini gösterdi 
</HEADLINE>
<TEXT>
Dersimiz Lorant 
Geldiği ilk günden itibaren Revivo’ya yakın ilgi gösterdi. Yıldız futbolcuyu lider konuma getirdi 
İdmanları Türkçe yaptırmaya başladı. Futbolcularına "gel, koş bas" diye direktifler verdi, konsantrasyonu artırdı 
Oyuncularından top kaybetmemelerini istedi. Strese girmeden garanti pas kullanmaları için uyardı 
     YUSUF KOBAL 

     Kendini sevdirdi 
     FENERBAHÇE’NİN yeni çalıştırıcısı ilk günden itibaren futbolcuların saygısını kazanmayı bildi. Zeman gibi sert bir kişilik bekleyen oyuncular, Lorant’ın tatlı - sert üslubu karşısında memnun oldular. Revivo’ya yakın ilgi gösteren Alman hoca, yıldız oyuncuyu takımda lider gibi görmeye başladı. Bere yasağının futbolcuların yüzünü görmek için konduğu ortaya çıktı ancak başları açık kalınca soğuk hava oyuncuları etkiledi. 
     
     Sahanın hakimi 
     LORANT takımla iletişim kurmak için hemen Türkçe konuşmaya başladı. Antrenman sırasındaki "Koş, bas" ve "Gel" gibi kelimeleri tam yerinde söyleyerek çalışmaya hakim oldu. Antrenör Oğuz Çetin ile sık sık toplantı yaparak raporları inceleyip, oyuncuların özelliklerini öğrenmeye çalıştı. Antrenman sırasında yapılan iyi veya kötü her harekete tepki verdi. Revivo’nun sıfırdan attığı bir golü çılgınca alkışladı. 
     
     Yenilgi istemiyor 
     TAKTİK idmanlarda özellikle yanlış paslar konusunda hassas davranıyor. "Top kaybı yapmanızı istemiyorum. Topu ayağınıza aldığınızda strese germeyin, heyecanlanmayın. Doğru düşünün ve garanti paslar verin" komutuyla oyuncularında topa sahip olmalarını istedi. Hazırlık maçı olmasına rağmen Sturm Graz ve Göteborg ile ilgili notlar aldı, rakiplere göre bir taktik plan için çalışmalara başladı. 
     



 SPOR 
























</TEXT>
</DOC>
