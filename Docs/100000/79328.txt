<DOC>
<DOCNO> 79328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sontur15.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'ya yataklıktan 32 kişi yakalandı 
</HEADLINE>
<TEXT>

     Güvenlik güçleri tarafından bölgede yapılan çalışmalarda terör örgütü PKK'ya yardım ve yataklık yaptıkları gerekçesiyle 32 kişi yakalandı. 
     Olağanüstü Hal Bölge Valiliği'nden yapılan açıklamada, güvenlik güçleri tarafından Şırnak ve ilçelerinde yapılan operasyonlarda, PKK'ya yardım ve yataklık yaptıkları tespit edilen 32 kişinin gözaltına alındığı bildirildi. Açıklamada, sorgularından sonra adli makamlara sevk edilen 32 kişiden, 15 kişinin tutuklandığı, 17 kişinin ise tutuksuz yargılanmak üzere serbest bırakıldığı belirtildi. 
     Bir örgüt mensubunun Şırnak'ta güvenlik güçlerine teslim olduğu kaydedilen açıklamada ayrıca, Diyarbakır, Hakkari, Şırnak ve Van'da yapılan arazi arama-tarama faaliyetleri sırasında PKK'ya ait sığınaklarda toprağa gömülü olarak değişik çap ve markada 39 adet uzun namlulu silah, 2 adet tabanca, 35 adet el bombası, 1 adet roketatar mermisi, bin 304 mermi, 1 cep telefonu, 2 kamuflajlı hücum yeleği ve 1 adet dürbün ele geçirildiği ifade edildi. 
     





</TEXT>
</DOC>
