<DOC>
<DOCNO> 75505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/soneko06.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçtiğimiz hafta böyle geçti... 
</HEADLINE>
<TEXT>

     Piyasalar, para girişinin olmamasının yanında kısa vadede satın alınacak beklenti bulunmaması nedeniyle geçen haftayı sakin geçirdi. 
     İMKB'de işlem gören hisse senetlerinin haftalık ortalama değer kaybı yüzde 0.95 olurken, altında artış, dövizde ise düşüş eğilimi vardı. İstanbul serbest piyasada Türk Lirası karşısında ABD Doları'nın fiyatı yüzde 0.07, Euro'nun fiyatı yüzde 1.10 oranında düştü. 
     24 ayar külçe altının gram satış fiyatı yüzde 2.75 oranında, Cumhuriyet altınının satış fiyatı da yüzde 1.16 oranında yükseldi. 
     Mevduat faizlerinde önceki hafta sonuna göre ortalamalarda 2.5-3 puanlık düşüşler oldu. 
     İMKB Bileşik Endeksi, bir önceki hafta sonuna göre 112.16 puanlık düşüşle 11,791.59 puandan, 11,679.43 puana indi. Hisse senetlerinin haftalık ortalama değer kaybı yüzde 0.95 oldu. 
     İMKB Ulusal-Mali Endeksi 104.78 puan düşerek 16,475.76 puandan 16,370.98 puana, İMKB Ulusal-Sanayi Endeksi de 199.80 puan düşerek 9,626.88 puandan 9,427.08 puana gerilerken, İMKB Ulusal-Hizmetler Endeksi 121.14 puan artarak 7,044.11 puandan 7,165.25 puana çıktı. 
     Borsada geçen hafta işlem gören 310 hisse senedinden 127'si değer kazandı. 139 hisse senedi değer yitirirken, 44 hisse senedinin değeri değişmedi. 
     İstanbul serbest döviz piyasasında alınıp satılan döviz türlerinden ABD Doları geçen hafta Türk Lirası karşısında yüzde 0.07 oranında ve Euro yüzde 1.10 oranında değer yitirdiler. 
     ABD Doları'nın Türk Lirası satış fiyatı bin lira düşerek 1 milyon 341 bin liraya, Euro'nun satış fiyatı 13 bin lira düşerek 1 milyon 170 bin liraya indi. 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 2.75 oranında, Cumhuriyet altınının satış fiyatı da yüzde 1.16 oranında arttı. 
     Yatırım fonlarına katılma belgeleri bir önceki haftaya göre ortalama yüzde 1.62 oranında değer kazandı. 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.71 ile yüzde 1.08 arasında gerçekleşti. 
     






</TEXT>
</DOC>
