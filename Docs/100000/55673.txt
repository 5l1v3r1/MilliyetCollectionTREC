<DOC>
<DOCNO> 55673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/soneko13.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu çalışanı kadınlardan ''pantolon'' eylemi... 
</HEADLINE>
<TEXT>

     KESK'in 15 Eylül'de başlattığı ''Ayrımcılığa karşı kadınlar için eşitlik hemen şimdi'' kampanyası çerçevesinde kamu çalışanı kadınlar, 7 Aralık Cuma günü işyerlerinde pantolon giyecekler. 
     Eğitim-Sen Genel Merkezi'nde düzenlenen basın toplantısında, Eğitim-Sen Merkez Kadın Sekreteri Elif Akgül, ''kamu çalışanı kadınların işyerlerinde pantolon giymesinin önündeki engellerin kaldırılması talebiyle 7 Aralık Cuma günü işyerlerinde pantolon giyeceklerini'' bildirdi. 
     Pantolonun, işyerinde daha rahat hareket etme olanağı sağladığını ve kadın sağlığı için daha uygun olduğunu belirten Akgül, ''İşyerlerinde pantolon giyme yasağı, kadını ikincil cins gören ve bu nedenle çirkin kıyafetler içine hapseden gerici zihniyetin ürünüdür'' dedi. 
     Hitler Almanyası'nda da kadınların makyaj yapmasının ve pantolon giymesinin yasakladığına işaret eden Akgül, ''baskıcı rejimlerin kadınları ikinci sınıf gören zihniyetlerinden kalma tabuların yıkılması gerektiğini'' kaydetti. 
     Akgül, KESK'in düzenlediği ''Ayrımcılığa karşı kadınlar için eşitlik hemen şimdi'' kampanyası için imza topladıklarına da değindi. 
     İmza kampanyasının, 11 Ocak 2002'de sona ereceğini kaydeden Akgül, Ankara'da miting düzenleyeceklerini ve imzaları TBMM Başkanlığı'na sunacaklarını belirtti. Akgül, taleplerini şöyle sıraladı 
     149   Kılık kıyafet yönetmenliği, çağdaş normlara göre değişmeli ve 
     kadınların işyerlerinde pantolon giyebilmesinin önündeki engeller kaldırılmalı, 
     149   En az 50 kişinin çalıştığı işyerlerinde ve küçük il ilçe ve 
     beldelerde merkezi kreşler açılmalı, 
     149   Çalışma yaşamında kadına yönelik cinsiyetçi bakış açısı 
     değişmeli, terfi ve atamalarda eşitlikçi davranılmalı, 
     149   Çocuğun sevk işlemleri anne ve babanın isteğine bağlı 
     yapılabilmeli, çocuk yardımı günün koşullarına uygun olarak belirlenmeli, 
     149   ILO standartlarına uygun olarak doğum öncesi 2 ay, doğum sonrası 
     1 yıl ücretli izin verilmeli, 
     149   Şiddet mağduru kadınlar için rehabilitasyon merkezleri 
     oluşturulmalı. 
     Akgül, 7 Aralık Cuma günü yapılacak eyleme, Türkiye genelindeki tüm okullar ile KESK'e bağlı işyerlerinde çalışan kadınların katılacağını ifade etti. 
     






</TEXT>
</DOC>
