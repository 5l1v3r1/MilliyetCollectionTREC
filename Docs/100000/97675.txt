<DOC>
<DOCNO> 97675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yazar/temelkuran.html </URL>
<DATE> 2002/07/24/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Megafon şovenizmi 
</HEADLINE>
<TEXT>

     Sabun kokulu kadınlar, ışıkta parlayan, yanmış bacaklarını açık hava ayakkabıların üzerine bindirmiş, gezdirmekteler püfür küfür. Rum bir kadın rüzgar gülü satıyor çocuklara rüzgara ve güle karışıyor ince aksanı. Kepçe kulaklı, kavruk bir oğlan, mavi tespihler veriyor güneşle güzelleşmiş adamlara. Kız çocukluğundan daha bu yaz çıkmış tinimini hanımlar, yürüyüşlerini uydurmaya çalışıyorlar yeni keşfettikleri cazibelerine. "Kendi halinde mütevazı dondurma" ilanın altında toplanmış delikanlılar. Şakalaşmaların durduğu anlarda fısıldaşmalardan anlıyorsun ki, henüz bu yaz başlamışlar kadınları "anlayamamaya"... Taş Kahve’nin tavanına yuva yapmış serçeler, nereden biliyorlarsa biliyorlar kahvenin kapanma zamanını, ailecek toplanıyorlar yuvalarına. Üzerinden kuşlar uçan ihtiyar adamlar, bezik oynuyorlar masada uzun, upuzun ağır, çok ağır. Tıngır mıngır akarken Cunda Adası’nın zamanı, vakitlerden rakı içme vaktine geliyor sıra. Mor ışıktan esvabını alıverince sırtına deniz ve ilk yudumla, başlayacak gece. 
     Ama bir anda... 
     
İkindi vakti şovenizmi      "Ey Türk gençliği Birinci vazifen..." 
     Kediler bile zıplıyor yayılıp kaldıkları yerlerden. Megafonlardan "Ali Bey Adası Belediyesi" yayını başlıyor 
     "...Türk istikbalini, Türk cumhuriyetini muhafaza ve müdafaa..." 
     Hoppala Belediye megafonlarından Atatürk’ün "Gençliğe Hitabesi" okunmaya başlanıyor aniden. Sivil ruh halleri içindeki tatil insanları, birden ilkokul sıralarının tek sıra gerilimine giriyorlar. Kimse de belli etmek istemiyor sıkıntısını birbirine. Çünkü, hassaslaşıyor durum, mesele "vatan haini" ilan edilmek tehlikesi içerince 
     Birinci gün böyle. İkinci gün, yine kedilerin kalp zamanı gibi rahvan ilerlerken ikindi, aniden bastırıyor megafonlar 
     "Korkmaaa sönmez bu şafaaak..." 
     Durup dururken İstiklal Marşı Hadi bakalım Kalk rakı masasından, geç hazır ola "Ne oluyor " filan deyip şaşkınlığa uğrayanları "Beyler ayağa İstiklal Marşı" diye uyarıyor birileri. Herkes don paça ayakta. Durumu hiç anlayamayan yabancı turistler var ki, onların ürkmüş yüzlerinin trajikomikliği apayrı. 
     Ufak bir istihbaratla anlaşılıyor ki, Ayvalık Belediye Başkanı Ahmet Tüfekçi, her akşam böyle iki saatlik bir yayın yapıyormuş bütün Ayvalık ve Cunda’ya. Öyle kafanıza göre sivilleşmek yok yani 
     
Mevl n ’nın motoru      Başkan’ın bir diğer "çarpıcı" icraatı ise plastiğe benzer bir maddeden yapılmış ve hiç durmadan dönen Mevl n heykeli. Sahi, böyle bir "şeye" heykel denir mi acaba Mevl n ’nın yüzünün daha ziyade kötü bir çizgi film karakterini andırırcasına tasvir edildiği bu "dahiyane sanat yapıtının" dönmekten motoru yanmış bir ara hatta. Ama tabii en şahanesi "Megafon şovenizmi" Tam uzanırken kekikli ahtapot yahnisine bastırıyor yayın 
     "...diiir, o benimdir ancaak " 
     "İçkili ortamlarda İstiklal Marşı çaldırmak" da bir tür "saygısızlık" olabilir mi acaba 
     







AKP... 


Curcuna 


MHP istedikçe seçime kadar... 


Artık heyecan vermeyen konular 


Sanıklar .. Ayağa kalkın 


Askerlikle ilgili konular 


Hoş geldin YTP 


Krizle gelen fırsat. Ama .. 


Türk gençleri vize peşinde 


Zonguldak ve Ecevit’ 


"Kim bu şair " 


Pamukbank kaça satılır 


Megafon şovenizmi 


Sanayici ürettikçe sermayeden yedi 


</TEXT>
</DOC>
