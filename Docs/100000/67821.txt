<DOC>
<DOCNO> 67821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/soneko06.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Video oyunu korsanlığı 2 milyar dolar boyutunda... 
</HEADLINE>
<TEXT>

     Korsanlar yüzünden Amerikan video oyunu üreticilerinin 2001 yılında 1.9 milyar dolar zarara uğradığı bildirildi. Video korsanlığının, özellikle Kore ve Çin'de yaygın olduğu belirtildi. 
     Bu konudaki bilgiler, Amerikan İnteraktif Sayısal Yazılım Derneği IDSA ile Uluslararası Fikri Malvarlıkları İttifakı IIPSA tarafından hazırlanan bir raporda yer aldı. Söz konusu iki kuruluş, Amerikan makamlarından, yazılım korsanlığıyla yeterince mücadele etmeyen 50 ülke hakkında girişim başlatması talebinde bulundular. IDSA Başkanı Doug Lowenstein de yaptığı yazılı açıklamada, ''100 ülkede daha, artan korsanlık yüzünden Amerikan ürünlerinin yeterli pazar bulamadığını'' kaydetti. 
     Amerikan firmaları, 2001 yılında toplam 6.35 milyar dolar tutarında video oyunu satışı yapmıştı. 
     Yazılım korsanları, özellikle video kasetler ile bilgisayar oyunlarını kopyalıyor. 
     






</TEXT>
</DOC>
