<DOC>
<DOCNO> 79851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/dunya/adun.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız olmaktan UTANIYORUZ’ 
</HEADLINE>
<TEXT>

Sandığa ilgisiz kalan Fransa, bunun bedelini Le Pen k busuyla ödüyor. Sokağa dökülen binlerce Fransız, aşırı sağcı liderin cumhurbaşkanlığı seçimlerinde ikinci tura kalmasını protesto etti 
     MİNE G. KIRIKKANAT Paris 

     Fransız aşırı sağını temsil eden Ulusal Cephe FN ve kurucu başkanı Jean - Marie Le Pen’i, yıllardır "demokratik hukuk engelleri"yle dışladığını sanan "ılımlı" Fransa, dün sabah bir k busla uyandı. Cumhurbaşkanlığı seçimleri birinci turunun sonuçları, 5 Mayıs’ta yapılacak ikinci turda merkez sağ Cumhuriyetçi Birlik RPR adayı ve halen cumhurbaşkanı olan Jacques Chirac ile aşırı sağcı Jean - Marie Le Pen’i karşı karşıya getirdi. 
     Haberi medya, "şok", "sarsıntı", "deprem" gibi sismolojiye özgü sözcüklerle verdi. 
     Sonuçların açıklanmasından sonra, cumhuriyet tarihinde en düşük katılım düzeyi ile 42 milyon seçmenden yüzde 28.4’ünün oy kullanmaya üşendiği ya da "sandığa" küstüğü, bir bölümünün de asıl tercihini "nasılsa Chirac ve Jospin kalacak" düşüncesiyle ikinci tura bırakarak "eğlencelik" adaylara oy veren seçmenler, Le Pen’i protesto etmek üzere sokağa döküldüler. 
     Paris’te yaklaşık 15 bin kişi toplandı. Üzerinde "Fransız olmaktan utanıyoruz" yazan pankartlar taşıyan göstericiler, "Sol, sağ - hepimiz Le Pen’e karşıyız" ve "Birinci, ikinci, üçüncü nesil - hepimiz göçmeniz" şeklinde de sloganlar attılar. Polisin, göstericilere karşı göz yaşartıcı gaz kullandığı Concorde Meydanı’nda, 3 bin kadar protestocu, polise taşlarla saldırdı ve barikatları devirdi. 
     
     Anketçilerin iflası 
     Lille, Marsilya, Nantes, Toulouse, Montpellier, Grenoble, Strasbourg ve Clermont - Ferrand kentlerinde düzenlenen buna benzer diğer gösterilerde de, "Le Pen, sen bittin. Fransızlar sokaklarda" ve "Faşizm başarılı olmayacak" türünde sloganlar atıldı. 
     Hiçbir seçim anketi, siyaset ya da toplumbilimcinin öngöremediği, en fazla üçüncü adam olarak eleneceğine kesin gözle bakılan Le Pen’in, Sosyalist Başbakan Lionel Jospin’i geride bırakarak Chirac’la birlikte "final"e yükselmesi, Fransız solunu başsız bıraktı Lionel Jospin, "Hak etmediği sonuçlara rağmen Fransız siyasal sahnesine düşen yıldırımın sorumluluğunu üstlendiğini" ve 5 Mayıs’ta politikadan çekileceğini açıkladı. 
     
Bu gidiş nereye ’      Cumhurbaşkanlığı seçimlerinin birinci turunda ilk sonuçların alınması üzerine binlerce kişi Paris’teki Bastille Meydanı’nı doldurup protesto gösterisi başlattı. Pankartta, "direnin" yazıyordu. Başbakan Jospin’in lideri olduğu Sosyalist Parti’de ise ruh çöküntüsü vardı. 
     



 DÜNYA 













</TEXT>
</DOC>
