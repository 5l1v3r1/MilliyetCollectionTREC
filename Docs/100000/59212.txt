<DOC>
<DOCNO> 59212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/siyaset/siy02.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevdikleri bakanı tanımadılar 
</HEADLINE>
<TEXT>

Öğrenciler en sevilen bakan ödülü için Çevre Bakanı’nı seçti. Ancak, Aytekin’i bilen çıkmadı 
     ŞULE ÖZTÜRK Ankara 

     Çevre Bakanı Fevzi Aytekin, Arı Koleji'ne "en sevilen bakan" ödülünü almaya gitti. Öğrencilerin anketi sonucu "en sevilen ve faaliyetleri en çok beğenilen bakan" olduğu açıklanan Aytekin'i tanıyan öğrencinin çıkmaması dikkat çekti. Arı Koleji'nde dün yapılan törende ödülünü alırkan duygulu bir konuşma yapan Aytekin, "Saf ve temiz kalbinizle beni bu ödüle layık görmüşsünüz, bugün benim en mutlu günüm" diye konuştu. Öğrencilerin çoğunluğu, En sevilen bakan ödülüne kim layıktır ’ sorusuna Çevre Bakanı’ yanıtını verirken, Aytekin'in adını bilmemeleri dikkat çekti. Çevre Bakanı olarak öğrencilerin söylediği isimler arasında Ediz Hun, Kemal Derviş ve Osman Durmuş yer aldı. Ankette kız öğrencilerin oylarını Kemal Derviş'e, erkeklerin ise Kamer Genç'e verdikleri gözlendi. Erkekler, Genç tercihlerinin gerekçelerini "çiçek suluyor" diyerek dile getirdiler. 
     



 SİYASET 













</TEXT>
</DOC>
