<DOC>
<DOCNO> 73498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/ekonomi/eko03.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman adımızı açıklamayın’ 
</HEADLINE>
<TEXT>

Karşılıklar Kararnamesi’nde değişiklik isteyen Bankacılar, BDDK’dan sermaye desteği alacak bankaların isimlerinin açıklanmamasını istedi 
     ANKARA Milliyet 

     Bankacılar, sermaye desteği alacak bankaların isimlerinin kamuoyuna açıklanmamasını istedi. Türkiye Bankalar Birliği Başkanvekili Akın Akbaygil başkanlığındaki 16 bankanın genel müdürleri ile Bankacılık Düzenleme ve Denetleme Kurulu BDDK Başkanı Engin Akçakoca ve diğer yöneticiler, bankalara sermaye desteği ve İstanbul Yaklaşımı’nı görüştü. Görüşmede bankalara sermaye desteği sağlanmasını öngören yasanın yürürlüğe girmesinin ardından, bankaların kredileri geri çağırmaya başladığına dikkat çeken BDDK Başkanı Engin Akçakoca, sermaye desteği almamak için’ yapılan bu uygulamadan vazgeçilmesini istedi. 
     
     Yapılandırma olmaz’ 
     Sermaye desteğinin koşullarının ağır olduğunu da söyleyen banka genel müdürleri, sermaye desteği aktarılacak bankaların isimlerinin açıklanmasının haklarında olumsuz bir imaj yaratacağını belirterek, isimlerin açıklanmamasını istedi. 
     Karşılıklar Kararnamesi’nde değişiklik önerisinde de bulunan bankalar, kriz döneminde sorunlu kredilere normal dönemdeki ölçülerde karşılık ayırmasının ağır bir yük getirdiğini, bu durumda kredilerin yeniden yapılandırılmasının söz konusu olamayacağını söyledi. 
     Bankalar Birliği Başkanı Akbaygil yaptığı açıklamada, BDDK ile önümüzdeki günlerde yeniden biraraya gelineceğini söyledi. Garanti Bankası Genel Müdürü Ergun Özen ise donuk kredilere karşılık ayırmak için öngörülen bir yıllık sürenin uzatılmasını istediklerini vurguladı. 
     



 EKONOMİ 













</TEXT>
</DOC>
