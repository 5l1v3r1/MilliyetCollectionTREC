<DOC>
<DOCNO> 90526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sondun29.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanı eleştiren gazeteci işinden oldu 
</HEADLINE>
<TEXT>

     Kanada Başbakanı Jean Chretien'i eleştiren ve görevinden istifa etmesi çağrısı içeren makalesi Ottawa Citizen gazetesinde yayınlanan Russell Mills görevden alındı. 
     Citizen gazetesinde 31 yıldır çalışan Mills, istifa etmeyi reddetmesi üzerine, gazetenin bağlı olduğu Can West Global medya grubu başkanı tarafından görevden alındığını açkladı. 
     Bu durum, Ottawa Citizen gazetesinin bağlı olduğu Can West Global medya grubu ile iktidardaki Liberal Parti arasındaki ilişkiler hakkında bazı iddiaları da gündeme getirdi. 
     Muhalefet partileri, Chretien'i, gazeteci Mills'in görevden alınmasında rol oynamak ve basın özgürlüğünü tehlikeye atmakla suçluyorlar. 
     Bu arada, Can West Global sözcüsü, Mills'in görevden alınmasının firma ile gazeteci arasında bir konu olduğunu açıkladı ve yorum yapmaktan kaçındı. 
     Ottawa Citizen gazetesinde çıkan makalede, Chretien'in kendi seçim bölgesindeki usulsüzlükler nedeniyle hükümet adına kötü örnek teşkil ettiği ve istifa etmesi gerektiği ifade edildi. 
     Görevden alınan gazeteci Mills, üstün gazetecilik hizmetlerinden dolayı Carleton Üniversitesi tarafından geçen hafta sonu ödüllendirilmişti. 
     





</TEXT>
</DOC>
