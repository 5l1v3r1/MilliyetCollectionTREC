<DOC>
<DOCNO> 89526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/guncel/agun.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüde çileli günler geliyor 
</HEADLINE>
<TEXT>

İstanbul trafiğinin hayat damarlarından Fatih Sultan Mehmet Köprüsü bakıma alınıyor. 3 ay boyunca iki şeridi sürekli kapalı kalacak olan köprü, vatandaşı yollarda yoracak 
     İSTANBUL Milliyet 

     Fatih Sultan Mehmet Köprüsü’nde, 17 Haziran Pazartesi günü asfaltlama çalışmaları başlatılıyor. Çalışmalar sırasında iki şerit trafiğe kapatılacak. Böylece okulların tatile girmesinin hemen ardından İstanbullular için çileli günler başlayacak. Karayolları 17. Bölge Müdür Vekili Asım Öztürk, köprüde gerçekleştirilecek mastik asfalt üstyapı yenileme çalışmalarına ilişkin iş programı hazırlanırken, teknik aciliyet, mevsim ve günlük trafik şartları ile okul ve tatil trafiği gibi önemli hususların, dikkat ve titizlikle incelendiğini belirtti. 
     
     24 saat aralıksız çalışma 
     Çalışmaların 4 aşamalı yapılacağını ve her aşamada bir yöndeki 2 şeridin kapatılacağını, kalan 6 şeridin ise her iki istikamette 3’er şerit olmak üzere trafiğe açık tutulacağını ifade eden Öztürk, şunları kaydetti "24 saat sürekli olacak şekilde sürdürülecek çalışmalar için otoyol üzerinde, standart üstü çalışma mahalli trafik işaretleme tedbirleri uygulanacaktır. 
     Çalışmalara okulların tatile girdiği ve ÖSS’nin yapılacağı günün ertesi günü olan 17 Haziran Pazartesi günü başlanacak ve günün 24 saati sürdürülecek çalışmaların 15 Eylül Pazar günü bitirilmesi planlanmaktadır. 
     Bu çalışmalar esnasında sürücülerin, alternatif yol olarak 1. Çevreyolu’nu kullanmaları, yol üzerindeki trafik işaret ve işaretçilerine de titizlikle uymaları gerekmektedir." 
     
     Akcan 3. köprüye bağladı 
     Bayındırlık ve İsk n Bakanı Abdülkadir Akcan da Kayseri’de yaptığı açıklamada, "Burada 2 şeridi kullanım dışı bırakacağız. O zaman meydana gelebilecek aksaklıklar daha iyi görülebilecek. Eğer İstanbul’a üçüncü köprüyü yapmayacaksanız, bir alternatif geliştirmelisiniz. İşinden yorgun çıkarak evine gitmek isteyen bir İstanbullunun köprüden geçişinin 3 saat sürmesi, beni rahatsız eder" diye konuştu. 
     



 GÜNCEL 












</TEXT>
</DOC>
