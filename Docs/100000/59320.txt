<DOC>
<DOCNO> 59320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sonspo07.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hido'lu Kings yine galip... 
</HEADLINE>
<TEXT>

     ABD Profesyonel Basketbol Ligi'nde NBA , 8. hafta mücadelesine, bu sabaha karşı yapılan 12 maçla devam edildi. 
     Pasifik Grubu'nda 2. sırada yer alan Sacramento Kings, kendi sahasında Portland Trail Blazers'ı farklı skorla yenerek, 30. maçında 21. galibiyetini alırken, Hidayet Türkoğlu da 22 dakika sahada kaldı 
     ve 7 sayı kaydetti. 
     Türkoğlu bu maçta, 2 sayılık atışlarda 6'da 1, 3 sayılık atışlarda 3'de 1 ve serbest atışlarda da 2'de 2 oranında isabet sağladı. 
     Türkoğlu ayrıca, 4 savunma ribaundu aldı, 1 de asist yaptı. 
     Kings'i bu maçta galibiyete taşıyan isimler olarak, 19 sayı ve 7 ribauntla Yugoslav forvet Predrag Stojakoviç, 16 sayı, 13 ribaunt ve 4 asistle Chris Webber ve 17 sayıyla Bobby Jackson göze çarptı. Konuk ekipte ise Rasheed Wallace'ın 25 sayı ve 13 ribaunt, Ruben Patterson'un da 15 sayı ve 8 ribauntluk performansları, galibiyete yetmedi. 
     Grubun lideri ve son 2 sezonun şampiyonu Los Angeles Lakers, sakat olan ünlü pivotu Shaquille O'Neal'ın yokluğunu fazlasıyla hissettiği maçta, deplasmanda Golden State Warriors'a yenilerek, 25. maçında 5. 
     yenilgisini tattı. 
     Karşılaşmada Lakers'da, Kobe Bryant, 39 sayı ve 5 asistlik mükemmel bir performans göstermesine karşın takımını yenilgiden kurtaramazken, Ukraynalı forvet Stanislav Medvedenko, 12 sayı ve 8 ribaunt, Samaki Walker da 11 sayı ve 6 ribauntla oynadılar. 
     Ev sahibi ekipte ise Antawn Jamison, 28 sayı ve 8 ribaunt, Jason Richardson, 20 sayı ve 7 ribaunt, Danny Fortson da 15 sayı, 20 ribaunt ve 4 asistle galibiyette başrolü oynadılar. 
     Ligde Lakers'dan sonra en iyi galibiyet yüzdesine sahip ekip konumunda olan Ortabatı Grubu lideri San Antonio Spurs, kendi sahasında uzatmada Dallas Mavericks'e yenilerek, 26. maçında 6. 
     yenilgisini aldı. 
     Zorlu mücadelede Spurs'da, ''ikiz kuleler'' olarak adlandırılan oyunculardan Tim Duncan, sahanın yıldızı olurken, bu sezonun lig rekorunu kırarak sayı kaydetmesine karşın yenilgiyi önleyemedi. 
     sayının yanı sıra 11 ribaunt alıp, 4'er de asist ve blok yapan Duncan'ın yanı sıra, ''amiral'' lakaplı David Robinson, 13 sayı ve 7 ribaunt, Bruce Bowen da 12 sayıyla oynadılar. Dallas Mavericks'de ise Michael Finley, 28 sayı, 7 ribaunt ve 6 asist, Steve Nash, 27 sayı, 4 ribaunt ve 5 asist, Alman forvet Dirk Nowitzki, 26 sayı ve 11 ribaunt, Tim Hardaway de 15 sayıyla galibiyette pay sahibi oldular. Lige, yarın sabaha karşı yapılacak 7 maçla devam edilecek. NBA'de, günün maçlarında alınan sonuçlar şöyle 
     
     
Charlotte Hornets-Washington Wizards 99-93 Cleveland Cavaliers-New Jersey Nets 89-91 Orlando Magic-Indiana Pacers 82-89 Milwaukee Bucks-Atlanta Hawks 107-97 San Antonio Spurs-Dallas Mavericks 123-126 Uzatmada Memphis Grizzlies-Chicago Bulls 107-85 Houston Rockets-Phoenix Suns 91-97 Denver Nuggets-Minnesota Timberwolves 91-94 Utah Jazz-Boston Celtics 99-86 Sacramento Kings-Portland Trail Blazers 89-74 Los Angeles Clippers-Philadelphia 76'ers 86-100 Golden State Warriors-Los Angeles Lakers 101-90 
     






</TEXT>
</DOC>
