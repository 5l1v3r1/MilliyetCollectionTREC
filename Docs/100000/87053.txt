<DOC>
<DOCNO> 87053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur21.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus Olga'nın çocuk mücadelesi... 
</HEADLINE>
<TEXT>

     Adana'da, eşinin arsa ve ev alımı gerekçesiyle kandırarak noterde boşanma evrakı imzalattırak işlemleri gerçekleştirdiğini iddia eden Rus anne, boşanmanın iptali ve çocuğunun kendisine verilmesi için dava açtı. 
     Adana 3. Asliye Hukuk Mahkemesi'ndeki duruşmada, tutuksuz sanık Munip Selahattin Güngör 55 katılmazken, davacı Olga Güngör 26 ile avukatları hazır bulundu. 
     Mahkeme, heyet oluşmadığından, dosyanın incelenmesi için duruşmayı erteledi. 
     Olga Güngör, adliye koridorlarında yaptığı açıklamada, eşi Selahattin Güngör ile 14 Eylül 2001 tarihinde evlendiklerini belirterek, şunları söyledi 
     ''Eşim ile evlilik öncesi bir yıllık beraberliğimiz, bir erkek çocuğumuz oldu. Adını Beşir Selahattin koyduk. Resmi nikah yaptı. 
     Ancak, kocam Rus asıllı olmamdan dolayı sürekli hakaret etmeye başladı. Sürekli tehdit ediyor ve zaman zaman da dövüyordu. 29 Kasım 2001 tarihinde 5 milyon lira vererek, evden kovdu. Ben de arkadaşımın 
     yanına sığındım.'' Türkiye'de evlendikten sonra önceki eşinden olan 7 yaşındaki kızını da getirdiklerini belirten Olga Güngör, ''Şimdi ne yapacağımızı şaşırmış durumdayız. Oğluma kavuşuncaya kadar hukuki yollardan mücadelemi sürdüreceğim. Şu anda 10 aylık oldu, ama bana gösterilmiyor'' şeklinde konuştu. Arkadaşı aracılığıyla tanıştığı Selahattin Güngör ile severek evlendiğini belirten dertli anne, ''Ancak, sonumuzun böyle olacağını bilemezdim'' dedi. Avukatı Remziye Çetinkaya da müvekkilinin Türkçe'sinin yetersiz olduğunu belirterek, eşinin ''üzerine arsa ve ev yapacağım'' diyerek notere götürdüğünü ve burada boşanma evraklarını imzattırdığının, dava sonuçlanınca anlaşıldığını ifade etti. Çetinkaya, ''Müvekkilim boşanmayı istememiştir. Sanık, sahte yollarla bunu yapmıştır. İptali için dava açtık. Daha sonra da, veraset ve nafaka davası açacağız'' diye konuştu. 
     





</TEXT>
</DOC>
