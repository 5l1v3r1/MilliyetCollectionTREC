<DOC>
<DOCNO> 70802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/ekonomi/eko02.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
LİGDE ZİRVEDE, BORSADA DİPTE 
</HEADLINE>
<TEXT>
Takımlardan yatırımcıya gol 
Beşiktaş ve Galatasaray ligde zirvede oynarken, hisseleri borsada dip yapıyor. Beşiktaş hisseleri dün yüzde 9.33, Galatasaray hisseleri de yüzde 4.48 düştü 
     ORHAN TEKEOĞLU 

     Milyonlarca taraftar şampiyonluk mücadelesi veren Beşiktaş ve Galatasaray’ı desteklerken, her iki takımın hisselerini alan 10 bini aşkın yatırımcı ise borsada zarar ediyor. Büyük umutlarla ve reklamlarla halka arz edilen Beşiktaş Futbol Yatırımları AŞ ve Galatasaray Sportif AŞ hisseleri dün de borsada hızla değer kaybetti. 
     Her iki takım, haftasonunda yapacakları maçta birbirini yenmek için taktik geliştirirken, iki takımın hisseleri ise borsada birlikte hareket ediyor. 
     Beşiktaş Futbol Yatırımları AŞ hisseleri dünkü yüzde 9.33’lük değer kaybıyla 34.000 liraya geriledi ve halka arzdan bu yana kaybı yüzde 40.86 oldu. Galatasaray Sportif AŞ hisseleri de ilk seansta tabana çakıldı. Ancak ikinci seansta toparlanarak 64.000’e çıkarken, kayıp yüzde 4.48 oldu. Bu hissenin halka arzından bu yana değer kaybı ise yüzde 26.43 oldu. Ligde lider olan Beşiktaş, borsada dün en çok kaybeden hisselerin de başında geldi. SPK, fiyat hareketleriyle ilgili bir başvuru yapılmadığı bildirildi. 
     
     Anlam veremiyoruz’ 
     Galatasaray Sportif AŞ Genel Müdürü Ebru Köksal, şirketin durumunda herhangi bir değişiklik olmadığı halde hissedeki fiyat düşüşüne anlam veremediklerini söyledi. Köksal, "Türk yatırımcısı borsada doğru analiz yapamıyor. İki takımın hisseleri borsada birbirlerine bakarak hareket ediyor. Fiyatların bu hale düştüğüne ben de anlam veremiyorum" dedi. Köksal, "Halka arzında zamanlama hatası yaptığımızı düşünelim. POAŞ da mı zamanlama hatası yapıyor " dedi. 
     
     Fiyatlar neden düşüyor 

</TEXT>
</DOC>
