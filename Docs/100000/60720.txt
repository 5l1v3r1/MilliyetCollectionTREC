<DOC>
<DOCNO> 60720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/soneko01.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi emeklilerinin Ocak ayı aylıkları belirlendi... 
</HEADLINE>
<TEXT>

     İşçi emeklilerinin Ocak ayı aylıkları belirlendi. 
     En düşük işçi emekli aylığı 202 milyon 159 bin 431 lira, ortalama aylık 226 milyon 517 bin 242 lira, en yüksek işçi emekli aylığı ise 388 milyon 724 bin 489 lira oldu. 
     4447 sayılı Sosyal Güvenlik Yasası uyarınca, DİE tarafından Aralık 
     ayına ilişkin olarak açıklanan yüzde 3.2 oranındaki Tüketici Fiyatları Endeksi'nin TÜFE aylıklara yansıtılması sonucunda, en düşük işçi emekli aylığı, 6 milyon 123 bin 84 liralık artışla 196 milyon 36 bin 347 liradan 4 milyon 690 bin lira tutarındaki sosyal yardım zammı dahil 202 milyon 159 bin 431 liraya yükseldi. Ortalama işçi emekli aylığı, 6 milyon 878 bin 342 liralık artışla 219 milyon 638 bin 877 liradan 4 milyon 690 bin lira tutarındaki sosyal yardım zammı dahil 226 milyon 517 bin 242 liraya çıktı. En yüksek işçi emekli aylığı ise, 11 milyon 908 bin 47 liralık artışla 376 milyon 816 bin 442 liradan 4 milyon 690 bin lira tutarındaki sosyal yardım zammı dahil 388 milyon 724 bin 489 liraya yükseldi. İşçi emeklisi, dul ve yetimleri Ocak ayı aylıklarını SSK tarafından önümüzdeki günlerde açıklanacak ödeme tarihlerinde ilgili banka şubelerinden alabilecekler. 
     






</TEXT>
</DOC>
