<DOC>
<DOCNO> 69638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sonspo19.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom Yunan Panionios'u 80-74 yendi 
</HEADLINE>
<TEXT>

     Salon Atatürk Spor Sarayı 
Hakemler Luciano Tola xx İtalya , Miroslav Tomov x Bulgaristan 
     Türk Telekomspor Miliçeviç xx 6 , Murat xx 12 , Cüneyt xxx 21 , Jurkoviç xx 10 , Radoseviç xxx 21 , Ali x, Hüseyin xx 4 , Mutavdziç x 4 
BC Panionios SA Atina Batis xx 2 , Markoviç xxx 16 , Diamantopoulos xxx 22 , Sklavos x 4 , Jones xx 8 , Sciarra xxx 14 , Shirley xx 8 , Melas x 
1. Periyot 15-18 
Devre 39-33 Türk Telekomspor lehine 
3. Periyot 57-56 

Basketbolda Avrupa Raimundo Saporta Kupası 2. tur ilk maçında Türk Telekomspor, Yunanistan'ın BC Panionios SA Atina takımını 80-74 yendi. 
     Karşılaşmaya tutuk başlayan Türk Telekomspor, 1. periyotta 8 top kaybı yapınca, hücumda istediği gibi organize olamadı ve rakibin de etkili adam adama savunması karşısında sayı bulmakta zorlandı. 3. 
     dakikadaki 9-5 Türk Telekomspor üstünlüğünden sonra oyuna ağırlığını koyan Yunan ekibi, ilk periyodu 18-15 önde geçti. 2. periyotta savunmasını oturtan ve hücumda da isabetli sayılarla oyunda dengeyi sağlayan Türk Telekomspor, skorer Yugoslav oyuncusu Radoseviç'in de devreye girmesiyle öne geçti. Bu periyotta Yunan ekibinde Diamantopoulos'un basketlerine başkent ekibi Cüneyt ve Radoseviç ile karşılık verdi ve 19. dakikada 39-31'lik skorla farkı 8 sayıya dek çıkaran Türk temsilcisi, devreyi 39-33 önde kapadı. İkinci yarının başlarında oyuna giren ve üst üste 4 adet 3 sayılık isabetli atış bulan rakibin Fransız oyuncusu Sciarra, Yunan ekibinin yeniden üstünlüğü ele almasına yol açtı. 24. dakikada skor 45-38 Türk Telekomspor lehineyken 27. dakikada bu kez konuk ekip 50-47 öne geçti. Karşılıklı sayılarla süren 3. periyot, 57-56 Türk Telekomspor üstünlüğünde kapandı. Son periyotta da ev sahibi takım, hücum ve savunmada çok hata yaptığı için maçı bir türlü kopartacak noktaya gelemedi. Bu periyotta Radoseviç ve Cüneyt'in basketlerinin yanı sıra Murat da kritik anlarda 3 sayılık basketler bulunca, son dakikası büyük çekişmeye sahne olan maç 80-74 Türk Telekomspor'un galibiyetiyle sonuçlandı. Karşılaşmanın rövanşı, 5 Mart Salı günü başkent Atina'da yapılacak ve çeyrek finalist takım belirlenecek. 
     






</TEXT>
</DOC>
