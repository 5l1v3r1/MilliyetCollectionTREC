<DOC>
<DOCNO> 74867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/yazar/theper.html </URL>
<DATE> 2002/03/27/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Hakkını kullanacak ama şimdi değil 
</HEADLINE>
<TEXT>

     Annemler dört kardeş, annemin babası ise oldukça varlıklı, ancak iki erkek kardeş babalarından önemli miktarda gayrimenkulü alıyor ve kızlara pek bir şey bırakmıyor. Geri kalanlar için dedemin vasiyatname yaparak onları da erkeklere bırakma ihtimali var. Bu durumda kızların hiçbir hakkı olamayacak mı 
     K. R. - İstanbul 
     
     Aile içinde evlatlar arasında ayırım yapılması her ne kadar hiç hoş bir şey değilse de bu ayırımın yapıldığına ne yazık ki, çok sayıda olayda tanık oluyoruz. Ancak dedeniz hayatta iken annenizle, teyzenizin yapabileceği bir şey yok. Ancak dedenizin ölümünden sonra, şayet erkek çocuklara mallar bağış sureti ile geçirildi ise ve mahfuz hisse aşıldı ise müdahale etme imkanları olacak. Vasiyetname yapılır da mal varlığının tamamı erkek çocuklara bırakılırsa yine kız çocukların tenkis davası açarak, mahfuz hisse dediğimiz dokunulmamış paylarını talep hakları doğacak. Yani vasiyetname ile çocukların bir kısmı mirastan tamamen mahrum bırakılamayacak. Mahfuz hisse konusunda bugüne kadar yazdıklarım artık geçerli değil, mahfuz hisse oranları artık değişti, bu nedenle yeni oranları da okuyucularıma aktarma imkanını bulmuş olacağım. Bu yılbaşı yürürlüğe giren yeni Medeni Kanun'a göre, evlatların mahfuz hissesi, miras paylarının yarısı. Örneğin annenizin miras payı dedenizin mal varlığının 1 4'ü, dokunulamaz pay yani mahfuz hisse miras payının yarısı olduğuna göre, terekenin sekizde biri ananızın. Vasiyetname ile bu oranın altında mal varlığı bırakılamaz. Eski Medeni Kanun'da mahfuz hisse miras payının dörtte üçü idi. Bu uygulama ile miras bırakana daha çok tasarruf nisabı bırakılmış oldu. 
     
     







Türkiye'nin neresi model 


Cepten uyarı 


Yılmaz Türban yasağı değişmez 


AB’de alternatif aramayalım 


Ekonomide bıçak sırtı Arjantin tehlikesi bitti mi 


10. yıl... 100. yıl 


Vakıf üniversiteleri neler yapıyor 2 


Türkiye yabancı sermaye çekmede 52’nci 


Rüyada bile uyanık olmak 


Zor aki görev... 


Herkesi kendimiz gibi zannederiz... 


Nasıl geçti habersiz o güzelim yıllar 


Derin ilişkilerin sığ devleti 


Bilmeyenler ve bilenler... 


Biz 80’lik liderlere müstahakız 


Marazını sevdim 


Hakkını kullanacak ama şimdi değil 


Savunma için zorunlu harcamalar’ devam ediyor 


</TEXT>
</DOC>
