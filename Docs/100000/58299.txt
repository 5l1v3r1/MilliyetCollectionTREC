<DOC>
<DOCNO> 58299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/soneko11.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli Sandığı emekli, dul ve yetim aylıklarında artış... 
</HEADLINE>
<TEXT>

     Emekli Sandığı'ndan aylık alan emekli, dul ve yetimlerin maaşlarına, 15 Aralık 2001 tarihinden geçerli olmak üzere, yüzde 4.2 oranında ek aylık artış yapıldı. 
     Ödemeler, 1 Ocak 2002 tarihinden itibaren yapılacak. 
     Maliye Bakanlığı'ndan yapılan yazılı açıklamada, 2001 Mali Yılı Bütçe Kanunu'nun ilgili maddesine göre Devlet İstatistik Enstitüsü DİE tarafından Tüketici Fiyatları Genel İndeksi'ndeki kümülatif artışın Kasım ayı sonu itibariyle yüzde 63.3 olarak gerçekleştiği kaydedildi. 
     Açıklamada, Bütçe Kanunu'nun söz konusu hükmü ve açıklanan enflasyon rakamlarına göre, yüzde 65.3 yüzde 63.3 enflasyon 2 puan kümülatif artışını karşılamak için, 15 Aralık 2001 tarihinden geçerli olmak üzere, yüzde 4.2 oranında ek aylık artışı yapıldığı bildirildi. 
     Açıklamaya göre, yapılan aylık artışı ve fark çalışmaları sonucunda, "1. Grupta aylık alanlar için 1.5 aylık, 2. Grupta aylık alanlar için 2.5 aylık, 3. Grupta aylık alanlar için de 0.5 aylık" olmak üzere, bir milyon 407 bin 251 kişiye, toplam 26 trilyon 697 milyar 917 milyon 800 bin TL, 1 Ocak 2002 tarihinden itibaren ödenecek. 
     






</TEXT>
</DOC>
