<DOC>
<DOCNO> 94219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/spor/spo01.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal ter attı 
</HEADLINE>
<TEXT>

İsviçre’de yeni sezon hazırlıklarını sürdüren Beşiktaş ilk ciddi sınavında Auxerre ile yenişemedi. Fransa Ligi’ni üçüncü sırada bitiren rakibi karşısında Tümer ile öne geçmesine rağmen galibiyeti koruyamadı 
     İSVİÇRE’NİN Charmey kentinde yeni sezon hazırlıklarını sürdüren Beşiktaş, ilk ciddi sınavında Fransız ekibi Auxerre ile 1 - 1 berabere kaldı. Fransa Ligi’ni üçüncü sırada bitiren rakibi karşısında oyuna etkili başlayan Siyah - Beyazlılar, atak oyununun sonucunda gole ulaştı. Sahanın göze batan isimlerinden Tümer, 12. dakikada takımını öne geçiren golü rakip ağlara bıraktı. Devrenin sonlarında ise savunmasında zor anlar yaşayan Kartal, 42’de Dorn’un vuruşuna engel olamayınca beraberlik sayısı geldi. İkinci yarıda karşılıklı ataklar gol getirmeyince, maç berabere sonuçlandı. 
     
     Maçın karnesi 
     HAKEMLER Dieter Schoch, Martin Wyss, Juan Garcia 
     BEŞİKTAŞ Cordoba 7 Yasin Dk.74 6 - Khlestov 6 , Ali Eren 7 İskender Dk.79 6 , Tolga 6 , İbrahim 6 - Kaan Dobra 5 Serdar Dk.24 5 Erman Dk.77 5 , Tümer 6 Ali Cansu Dk.79 5 Yasin 7 İlhan Şahin Dk.79 6 , Bayram 5 Tunç Dk.79 5 - Zafer 5 Evren Dk.55 6 , Ahmet Dursun 6 Eser Dk.61 6 
     AUXERRE Cool 6 - Meies 6 , Boumsong 5 Chabert Dk.61 5 , Jaures 6 , Radet 4 Perrieer Dk.13 6 - Tainio 5 Deblock Dk.46 6 , Mathis 6 , Lachuer 6 , Gonzales 5 Grichting Dk.61 5 - Dorn 7 , Benjamin 6 
     GOLLER Tümer Dk.15, Dorn Dk.42 
     
İki sambacı denenecek      FLUMINENSE takımının formasını giyen Allan ve Juninho Sezar adındaki iki Brezilyalı oyuncu denenmek üzere kampa katıldı. Allan’ın stoper, Juninho’nun ise ön liberoda görev yaptığı ve iki oyuncunun da 18 yaşında olduğu bildirildi. İki sambacı dünkü karşılaşmayı tribünden izledi. 
     
Kaan Dobra sakatlandı      KARŞILAŞMANIN 24. dakikasında sakatlanarak yerini Serdar’a bırakan Kaan Dobra maçtan sonra hastaneye götürüldü. Kaan’ın sol ayak dördüncü parmağında kırık şüphesi nedeniyle hastaneye kaldırıldığı öğrenildi. Maç sonrası Galatasaray bayrağı açan bir grubun Ahmet Dursun’a küfür etmesi üzerine kavga çıktı, iki kişi yaralandı. 
     
R. Madrid davet etti      REAL Madrid’den Conceicao ve Savio’yu isteyen Beşiktaş’a, İspanyol kulübünden görüşme daveti geldi. Real Madridli yöneticiler, gizli randevuda bir araya gelerek, iki oyuncunun transferini çözmek istediklerini bildirdiler. Asbaşkan Yıldırım Demirören, daha önce İspanya’ya giderek Conceicao ile Savio’yu kiralamak için 3 milyon dolar teklif etmiş, ancak İspanyol ekibinden "ret" yanıtı alınmıştı. Yönetim yarın yapacağı toplantıda, Real Madrid’e verilecek cevabı karara bağlayacak. 
     
Pascal’dan dava tehdidiFransız futbolcunun menajeri, sağlık konusundaki olumlu raporlara rağmen, spekülasyon yaratılması nedeniyle mahkemeye gideceklerini söyledi 
     BEŞİKTAŞ’A yeniden transferi gündeme gelen, ancak rahatsızlığı konusundaki çelişkiler nedeniyle, bir karar alınamayan Pascal Nouma konusunda sürpriz bir gelişme yaşandı. Fransız futbolcunun menajeri Chantal, Beşiktaş kulübünü mahkemeye vereceğini açıkladı. Chantal, Nouma’nın herhangi bir sağlık sorunu olmadığını raporlarla Siyah - Beyazlılar’a bildirdiklerini söyledi. 
     NOUMA’NIN menajeri Chantal, sağlık konusundaki raporlara rağmen, kulübün Sağlık Kurulu Başkanı Mete Düren’in, spekülasyon yarattığını ileri sürdü. Chantal, "Hem Mete Düren, hem de Beşiktaş hakkında kanuni yollardan hakkımızı arayacağız. Oysa Nouma, eski yuvası olan Siyah - Beyazlı kulübe dönmeyi çok istiyor. Ancak muhatap olacağı kimseyi bulamıyor" ifadesini kullandı. 
     
Hasmı mı var      KHLESTOV’UN, yapılan gezilerde basın mensuplarına görüntü vermek istememesi esprileri de beraberinde getirdi. Menajer Sinan Engin, Rus futbolcu için "Hasımları görmesin diye hiçbir fotoğrafa girmek istemiyor" dedi. 
     
50 kilo gitti      SİYAH - Beyazlı takımdaki 26 oyuncu, 24 Temmuz’da başlayan çalışmalardan bu yana toplam 50 kilo verdi. Şu ana kadar en çok kiloyu Bayram 3 kilo kaybederken, en az veren ise Ronaldo 800 gram oldu. 
     
Canım hocam      KOCAELİSPOR’DAN transfer olan Kaan Dobra yeni takımında farklı bir görev daha üstlendi. Kaan Dobra, lisan konusunda h l büyük sıkıntı çeken Khlestov’a tercümanlık yaparken, bir yandan da Türkçe öğrenmesine yardımcı oluyor. 
     
Yeni tercüman      TERCÜMANIN İstanbul’a dönmesinin ardından bu görevi malzemeci Süreyya üstlendi. Kaleci Cordoba’yı bir an olsun yalnız bırakmayan Süreyya, "Hadi oğlum, tut, bırak ve maşallah" gibi kelimeleri öğretti. 
     
Ayrı düştüler      İKİ Brezilyalı Zago ve Ronaldo kampta bir araya gelmiyor. Gerek antrenmanlarda, gerekse otelde iki oyuncunun birbirlerinden ayrı durması dikkat çekiyor. 
     
Ve kriz bitti      FORMALARDAKİ Beşiktaş ambleminin, futbolcuların göğüslerini yara yapması üzerine yeni malzemeler getirildi. Yeni formalarla sorun ortadan kalktı. 
     



 SPOR 


























</TEXT>
</DOC>
