<DOC>
<DOCNO> 64356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/ekonomi/eko08a.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
FT Sezer, IMF’nin kredisini geciktiriyor 
</HEADLINE>
<TEXT>

     EKONOMİ SERVİSİ 

     Cumhurbaşkanı Ahmet Necdet Sezer'in bankalara sermaye desteğini de öngören mali sektöre olan borçların yeniden yapılandırılmasına ilişkin yasanın üç maddesini veto etmesi, Financial Times FT gazetesince 16 milyar dolarlık IMF kredisinin geciktirilmesi olarak nitelendirildi. 
     
     Bankacılık yasası tökezliyor’ 
     Financial Times gazetesi, Sezer'in getirdiği vetoya, "Türk Bankacılık Yasası tökezliyor" başlığıyla yer verdi. Yazıda "Türk Cumhurbaşkanı, dün IMF'nin Türkiye'ye yönelik yeni krediyi onaylamasını adeta erteler gibi hareket ederek Bankacılık Yasası'nın üç maddesini veto etti" denildi. Anayasa Mahkemesi eski başkanı da olan Sezer'in, kamu bankalarındaki yönetici ve çalışanların yasal statülerine getirilmeye çalışılan değişikliklere karşı çıktığını ifade ettiği kaydedilen değerlendirmede, "Bu yasa, 4 Şubat'ta yapılacak kurul toplantısında, IMF'nin 16 milyar dolarla desteklenen 3 yıllık stand-by anlaşmasının onayı için koyduğu şartlardan biri" ifadesine yer verildi. 
     
     



 EKONOMİ 



















</TEXT>
</DOC>
