<DOC>
<DOCNO> 98029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sontur31.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaralı polis memuru kaçan sanığı ayağından vurdu... 
</HEADLINE>
<TEXT>

     Aydın'da bıçaklı bir grup, polise saldırdı. Yaralanan polis memuru, kaçan sanıklardan birisini ayağından vurdu. 
     Alınan bilgiye göre, Otoyol kavşağından Sanayi Sitesi yönüne ellerinde döner bıçaklı 5-6 kişilik bir grubun gittiği ihbarını alan polis, bu kişileri sanayi sitesi girişinde durdurdu. 
     Ellerinde bulunan döner bıçaklarını almak isteyen polis memurlarına kendilerini jiletle kesecekleri tehdidinde bulunan sanıklardan İbrahim Sayın, Y.Ç, R.İ, O.B ve M.T olay yerinden kaçmaya başladı. 
     Bu esnada M.T, Efeler Mahallesi Egeliler Yapı Kooperatifi önünde kendisini durdurmak isteyen polis memuru F.Y'yi döner bıçağı ile omuzundan yaraladı. 
     F.Y. de kaçan sanığı belindeki tabancasıyla ayağından vurdu. Polis diğer sanıkları da yakalayarak gözaltına aldı. 
     Yaralı polis memurunun ve sanığın Aydın Devlet Hastanesi'ne kaldırıldıkları ve sağlık durumlarının iyi olduğu bildirildi. 
     Adliyeye sevkedilen sanıklardan Y.Ç serbest bırakılırken, diğer 4 sanık tutuklandı. 
     





</TEXT>
</DOC>
