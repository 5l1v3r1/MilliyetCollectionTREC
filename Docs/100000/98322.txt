<DOC>
<DOCNO> 98322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yazar/guclu.html </URL>
<DATE> 2002/07/27/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Patronumla gurur duyuyorum 5 . Çünkü... 
</HEADLINE>
<TEXT>

     Bu konuda daha önce de 4 yazı yazmıştım. Çünkü yine bizlere gurur dolu günler yaşatmıştı. 
     Son yazımda yeni okulların temelleri atıldığında, açılışları gerçekleştiğinde beşincisini de, onuncusunu da yine büyük bir gururla yazacağım sözü vermiştim. İşte o anlardan birisi daha geldi... 
     Atatürk Üniversitesi Kelkit Aydın Doğan Meslek Yüksek Okulu’nun temeli bugün atılıyor. 10 yıl içerisinde sadece Türkiye’nin değil dünyanın parmakla gösterilen meslek yüksek okullarından birisi olacak Atatürk Üniversitesi’nin 45 yıllık birikimi, Aydın Bey’in maddi ve manevi desteği, Kelkitlilerin eğitim aşkı bu konuda en büyük güvencemiz. 
     Elbette sadece kendi patronumuzun yaptığı okulları görmüyoruz. Hayırseverlerin eğitim adına yaptıkları her bağış, bizim için aynı oranda gurur kaynağı. Ama medyada kafamızı sağa sola döndürüyoruz, geçmişe bakıyoruz maalesef bir başkasını göremiyoruz. Girsinler bu yarışa, bir medya çalışanı olarak onlarla da gurur duyalım. Açılışlarına koşa koşa gidelim .. 
     Dünyada artık en büyük zenginlik eğitilmiş insan gücü. Hayırların en hayırlısı da eğitime, insana, çocuğa, gence yönelik olanı... 
     Aydın Bey, düne kadar gerçekleştirdiği, bugün açılışını yapacağı, gelecekte de yapmayı tasarladığı tüm hayır işlerinde bu iki gerçeği hep göz önünde bulundurdu. 
     Hep "önce insan" dedi. Ardından eğitim, istihdam ve daha çok yatırım geldi. Ona göre ülkeye hizmetin en iyi yolu insanımızı mutlu etmekten geçiyor. Çakılan her çivi, verilen her kuruş vergi, açılan her okul, her spor salonu, her fabrika, her işletme insanımıza hizmetin bir aracısı... 
     Yapımını gerçekleştirip devlete hibe ettiği her okuldan sonra bir yenisini ve daha görkemlisini düşünmesi hep bu yüzden. 
     Öğrenciler onu sevdi. O da öğrencileri. Mezuniyet günlerinde her iki tarafın da gözlerinin dolu dolu olması hep bu insan sevgisi ve hizmet aşkından... 
     Liseyi, üniversiteyi hep uzaklarda okudu. Çünkü Kelkit’te devam edeceği okul yoktu. Çökmüş bir imparatorluğun enkazıyla kurulan genç Türkiye Cumhuriyeti’nin gücü bırakın her ile, ilçeye üniversite, fakülte, yüksekokul açmayı, ortaokul ve liseye bile yetmiyordu. Ama Atatürk ve arkadaşlarının samimi gayretleri vardı... 
     70 yıl önce okumak için sadece istek değil, büyük bir azim de gerekiyordu. Okullar açılıyor ama halk h l önemini keşfedememişti. İşte bu yüzdendir ki Atatürk ve daha sonrasında İnönü’nün yurt gezilerinde halkın "Paşam biz fabrika istiyoruz. İş, aş istiyoruz. Ama siz hep okul açıyorsunuz" yakınmalarıyla karşılaşıyorlardı. 
     Onların cevabı her defasında "Fabrikalar bugünü, okullar ise geleceği kurtarır. Elbette fabrikalar da açılacak. Ama önce okul" oluyordu. 
     "Bizim için ne yaptınız ki " diyenlere de "Cumhuriyet’in aydınlık yüzlü en iyi öğretmenlerini Ankara’ya, İstanbul’a, İzmir’e değil önce size gönderiyoruz. İşte Anadolu’ya en büyük hizmetimiz bu, kıymetini bilin" nasihatinde bulunuyorlardı... 
     O yıllarda bu sözlerin derinliğini anlamayanlar, Anadolu insanının açılan o okullar sayesinde nasıl mesafe kat ettiğini, Türkiye’nin vitrinini nasıl renklendirdiklerini şimdi çok daha iyi görebiliyorlar... 
     Aydın Bey, hizmet yarışında bu kez kendisini de aşıyor. Üniversite, fabrika, spor kompleksi hepsi bir arada. Biri açılıyor. İkisinin de gelecek yıl açılmak üzere temeli atılıyor. Ardından daha da büyük bombalar geliyor 
     Her yıl 1000 gence, her ay 100 dolar burs verecek. Devletin verdiğinin üç katı bu bursu fakir, fukara ve şehit çocuklarının eğitimleri yarım kalmasın diye öğrenimlerinin sonuna kadar devam ettirecek... 
     Evet, ayinesi iştir kişinin lafa bakılmaz derler. Çok doğru. Biri hakkında bir karar mı vereceksiniz bugüne kadar neler yapmış ona bakın yeter... 
     İlk başta da söylediğim gibi evet patronumla gurur duyuyorum. Onun yaptıklarını, diğer patronların yapmadıklarını gördükçe bu gururum daha da artıyor... 
     Aydın Bey, çok farklı sektörlerde, on binlerce insana iş, aş sağlıyor. Dünyadaki medya devlerinin pek çoğu gibi medyadan bilişime, bankacılıktan enerjiye kadar farklı sektörlerde iş yapıyor. Ama eminim ki diğer hiçbir işi açtığı okullar kadar kendisine gurur ve huzur vermemiştir. 
     Yaptırdığı okullardaki gençlerle buluştuğunda yaşadığı coşku öylesine büyük ki her defasında eğitime ve gençlere yönelik daha büyük yatırımların gelmesi hep bu yüzden... 
     Özetin özeti Gelecek için attığınız her tohum için teşekkürler Aydın Bey. Onların verdiği ürünler, aydınlık Türkiye’nin teminatı olacak ve sizi hiç unutturmayacaktır. 
     
     







En büyük değişim 


Sel baskını, Irak ve seçimler... 


Derviş ne yapacak 


Ne kadar ayıp Hala neredeyiz 


Genç kurmaylarla 


Omnibüs partisi 


Patronumla gurur duyuyorum 5 . Çünkü... 


Vuracak, ama neden 


Türk toplumunun gelişme isteği hiç bitmeyecek 


Bu milletvekilleri uzaydan gelmedi ya 


Yeni ruh hali 


25 milyar doları olan, Türkiye’yi satın alır’ 


Kendiliğinden çıkmış 


Ankara’da politika krizi var, otomobil krizi yok 


</TEXT>
</DOC>
