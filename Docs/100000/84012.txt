<DOC>
<DOCNO> 84012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/ekonomi/eko09a.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
50 yaşında zorunlu emeklilik 
</HEADLINE>
<TEXT>

     ANKARA Milliyet 

     Anayasa Mahkemesi’nin iptal ettiği emeklilikte kademeli geçişle ilgili yeni tasarı, TBMM Başkanlığı’na sunuldu. Tasarı, Anayasa Mahkemesi’nce iptal edilen emeklilik yaşı ve prim sürelerini daha dar aralıklı olarak yeniden düzenliyor. 
     Öte yandan tasarıya eklenen geçici bir madde ile 8 Eylül 1999 tarihinde 50 yaşını doldurmuş ve yaş haddi nedeniyle istekleri üzerine veya re’sen zorunlu emekliye ayrıldıklarında 10 yıl çalışma süresini tamamlamış memurlara da emekli aylığı bağlanacak. Bu geçici düzenleme ile kamudaki memur fazlalığının azaltılması hedefleniyor. 
     Tasarının ilk kademesinde, 17 - 18 yıllık sigortalılık hizmeti olan kadınlar 41 yaş, 21.5 yıl ile 23 yıl sigortalılık süresi bulunan erkekler de 45 yaşında emekli olabilecekler. Bu hizmet süresi, yasanın çıktığı 8 Eylül 1999 tarihi itibariyle dikkate alınacak. Ayrıca 20 - 25 yıllık sigortalılık süresini de doldurmak gerekiyor. Prim gün süresi de arttırıldı. 
     
     24 Mayıs son tarih 
     Tasarıda daha sonraki aralıklar, kadınlar için bir yıl, erkekler için de bir buçuk yıl olarak kademelendirildi, yaş haddi de her kademe için bir yaş artırıldı. Yeni tasarıya göre, işçi, memur ve Bağ - Kur’lu aynı geçiş sürelerine tabi olacak. Tasarının, Anayasa Mahkemesi’nin iptal süresine bağlı olarak 24 Mayıs’a kadar yasalaşması gerekiyor. 
     



 EKONOMİ 


















</TEXT>
</DOC>
