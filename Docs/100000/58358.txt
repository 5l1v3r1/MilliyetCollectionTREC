<DOC>
<DOCNO> 58358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sontur15.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışması için altına ateş yakılan minibüs yandı, kül oldu... 
</HEADLINE>
<TEXT>

     Kırklareli'nin Dereköy İlçesi'ne bağlı Geçitağzı Köyü'nde Göksel Bircan 32 soğuktan çalışmayan aracını ısıtırken, tamamen yanmasına neden oldu. Bircan, 39 M 0084 plakalı minibüsle köye misafir götürmek üzere yola çıktı. Ancak, araç yolda kaldı. Yolcularla birlikte yaya olarak köye ulaşan Bircan, aracını kaldığı yerden kurtarmak için altına ateş yakınca yangın çıktı. Kısa sürede yayılan alevler aracın tamamen yanmasına yolaçtı. 
     Öte yandan, Keşan Jandarma Komutanlığı'na bağlı ekipler, yoldaki buzlanma nedeniyle mahsur kalan 3 avcıyı kurtardı. 
     Edinilen bilgiye göre, Keşan'dan avlanmak amacıyla Enez'in Gala Gölü yakınlarındaki Karacahasan mevkiine 54 PH 734 plakalı otomobille gelen 3 kişi mahsur kaldı. Avcıların yakınları, tipi ve kar yağışının artması üzerine Keşan Kaymakamlığı'nı arayınca, Jandarma'ya haber verildi. 
     Jandarma ekipleri, kepçe ve traktör yardımıyla mahsur kalan avcılara ulaşarak, donmaktan kurtardı. 
     






</TEXT>
</DOC>
