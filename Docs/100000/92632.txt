<DOC>
<DOCNO> 92632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun26.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"İntihar eylemcisi bebek fotoğrafı ucuz bir İsrail propogandası" 
</HEADLINE>
<TEXT>

     İsrail basınında, belinde patlayıcılar olan intihar bombacısı gibi giydirilmiş Filistinli bir bebeğin fotoğrafı yayınlanırken, Filistinli yetkililer bunu ''ucuz İsrail propagandası'' olarak yorumladı. 
     İsrail ordusu, fotoğrafın El Halil'deki aramalar sırasında Filistinli bir militanın evinde bulunduğunu bildirdi. 
     İsrail basınında büyük ilgi çeken belinde patlayıcı, başında kırmızı bant bulunan 2 yaşından küçük bebeğin fotoğrafının, aranan Filistinli bir militanın evinde aile albümünde bulunduğu belirtildi. 
     Açıklamada, ailenin adı ya da bebeğin belindeki patlayıcının gerçek olup olmadığı konusunda bilgi verilmedi. 
     Bu arada, Filistinli yetkililer, fotoğrafın İsrail propagandası olduğunu öne sürerek, tepki gösterdi. 
     Filistin Enformasyon Bakanı Yaser Abdrabbo, ''Bu ucuz bir İsrail popagandasıdır. Bu fotoğrafı, Filistin halkına yönelik İsrail suçlarını ve Filistin topraklarını işgali haklılaştırmada kullanıyorlar'' dedi. 
     Abdrabbo, bu tip sahte fotoğrafların yapılıp dağıtılabileceğini hatırlatarak, İsrail medyasının bunu daha önce birçok kez yaptığını söyledi. 
     Filistinliler de bu fotoğrafın gerçek olması halinde, Filistinli çocukların intihar eylemcisi olarak kulanılması anlamına gelmediğini, şaka amaçlı çektirilmiş olabileceğini belirtiyor. 
     





</TEXT>
</DOC>
