<DOC>
<DOCNO> 83419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/yazar/toker.html </URL>
<DATE> 2002/05/11/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Lucescu Neden Türkçe Öğrenmedi 
</HEADLINE>
<TEXT>

     Geçenlerde büyük televizyon kanallarımızın birinde "Galatasaray’ın eski teknik direktörü Lucescu" ile yapılmış bir görüşme vardı. Lucescu sanki "Beşiktaş’ın yeni teknik direktörü" olarak sunuldu. Halbuki gazeteci "artık Beşiktaş işini görüşebiliriz" deyince teknik direktör güldü ve 
     "- Türkiye’ye geldiğim zaman Türkçe öğrenmemeye karar vermekle ne kadar iyi ettiğim bir kere daha anlaşılıyor" dedi. 
     Lucescu Galatasaray’a teknik direktör olarak geldiğinde Türkçe öğrenmemeye karar vermiş. Bunun sebebi özellikle medyada çıkacak olan haber, yorum - ve dedikodu - gibi çeşitli yazıların içinde bunalmamakmış. Çünkü bunların doğruları anlatmaktan veya belirtmekten ziyade kafadan senaryoları gerçek gibi kamuoyuna sunma niyeti taşıdığını tecrübeleriyle bilirmiş. Nitekim Lucescu’nun Beşiktaş yönetimi ile hayli zamandır görüştüğü, siyah - beyazlılara teknik direktör olma işinin pişirildiği, yenen bir yemekten sonra ayrıntılarda dahi karara varıldığı, çalışma şartlarının tespit edildiği ne zamandır yazılıp çizilmektedir. Geriye sadece birkaç ayrıntı kalmış gibi... 
     Lucescu’nun açıkladığına göre ise, sadece bir defa, o da Galatasaray şampiyon olduktan sonra ve Galatasaray’ın yeni teknik direktör diye Fatih Terim’i seçeceği anlaşıldığında, Beşiktaş yönetimiyle çok dolaylı bir tek küçük temas olmuş. 
     Hepsi o. Üst tarafı medyanın sunduğu senaryonun parçaları. 
     
     Eğer olay Ecevit’in hastaneye gitmesi sırasına rastlamasaydı, belki mesele benim kadar dikkatimi çekmezdi. Olayı takip eden gelişmeler, yani başbakanın bir süre Oran’daki evinde çalışmaya devam kararı, Türkiye’nin yakın siyasi geleceğinin senaryosunun, bütün ayrıntılarıyla, medyamız tarafından kamuoyuna takdim edilmesine yetmiştir Lucescu’nun Beşiktaş antrenörlüğü gibi... 
     Nerede, nasıl, hangi verilere dayandırılarak Orası meçhul. Ecevit başbakanlığı bırakacak, herhalde boş kalmasın diye Meclis Başkanlığı’na seçilecektir. Onun yerine Başbakan Yardımcısı Devlet Bahçeli başbakan olacak ve o haliyle koalisyon bir süre daha devam edecektir. Buna sebep ekonomik durumun hemen bir değişikliğe elverişli bulunmamasıdır. Ondan sonra üçlü hükümet kendisinin tekrar iktidar olmasını sağlayacak şekilde ve şartlarla seçime gidecektir. 
     İş o noktaya gelince özellikle DSP içindeki durum yeni spekülasyonları besleyecektir. Fakat bütün bu spekülasyonlar hemen ve Cumhurbaşkanı dahil bütün ilgililer tarafından yalanlanmıştır. 
     Ne gam Medya, kamuoyuna kendi senaryolarını doğru diye satmaktadır. 
     Kamuoyu ne yapsın Türkiye’de dünyaya geldiği halde Lucescu gibi o da Türkçe öğrenmeme kararı verecek değildi ya... Her ülkenin kamuoyu gibi bizimki de bilgisini medyadan almakta, oradan edinmekte ve tutumunu ona dayanarak tespit etmektedir. Tabii medyanın ne kadar maymun iştahlı olduğunu bilmektedir. Zaten kendisi de daha az maymun iştahlı değildir. Daha bir hafta önce herkes "Özal öldü mü, öldürüldü mü " diye merak etmekteydi. Bugün kimse artık ondan bahsetmemektedir. 
     Türkiye’nin yakın gelecekteki siyaset manzarası diye şimdi sunulan senaryo aynı akibete adaydır. Senaryolar geçip gitmekte, Türkiye’nin siyasi geleceği ise hep,üzerinde kamuoyunun ciddi bir ağırlığı olmaksızın kendiliğinden ve aynı kimseler tarafından kafadan çizilmektedir. Ondan sonra da herkes "bu hal"in devamından, bir seçimden ötekine, sadece şikayet söylemekle vakit geçirmektedir. 
     Yeni siyasi olaylar bile gerçekte bu medyanın oyuncağı olmaktan öteye geçmemektedirler. Yok, şunlar parti kuruyorlarmış yok, partiler içinde şöyle değişiklikler oluyormuş lider sultasına şu kısıntılar getiriliyormuş ve İnönü’sünden, Mehmet Ali Bayar’ına ortaya atılan çeşitli eski yeni isimler - Derviş’i de unutmayınız - şöyle yapacaklarmış, böyle yapacaklarmış Bunların hiçbiri bir kıymet - i harbiye taşımamaktadır. Çünkü kıymet - i harbiyesi olan tek davranış seçmenin seçim günkü, sandık başındaki davranışıdır. Böyle bir medya tarafından böyle bilgilendirilen seçmen o gün nasıl sağduyulu, bilinçli ve cesur bir karar verebilsin Türkiye’nin gerçek meselesi işte budur ve buna çare de ufukta pek görülmemektedir. 
     Yazı pek mi karamsar oldu 
     







Avrupa Türkiye’yi böler mi 


Bayat konular tiryakiliği ve lise-üniversite diplomalarının ne işe yaradığı... 


Paris’in göbeği... 


Koşullar uygun olsa bırakırım 


Siyasette yeni arayışlar 


Ecevit’in sağlığı, koltuğu ve istikrar 


2 tabu’ sözcük 


Kavuştuk işte... Niye hala mutsuzuz 


Vakıf üniversiteleri Ankara’da tartışıldı 


Altıncı kuralı hatırla 


Onurlu insanlar yüzüne tükürülünce yarabbi şükür, demez... 


100. yılında BJK 


Betil, bu kez toplum gönüllüsü olarak karşımızda 


Lucescu Neden Türkçe Öğrenmedi 


Bankalarda sermaye eksiği yerine fazlası çıkacak 


</TEXT>
</DOC>
