<DOC>
<DOCNO> 73484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sontur17.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İHD İstanbul Şube Başkanı hakkında soruşturma açıldı 
</HEADLINE>
<TEXT>

     Bağcılar Cumhuriyet Başsavcılığı, İnsan Hakları Derneği İHD İstanbul Şubesi Başkanı avukat Eren Keskin hakkında Almanya'daki bir konferansta yaptığı konuşmada, ''Devletin askeri ve emniyet muhafaza kuvvetlerini alenen tahkir ve tezyif ettiği'' iddiasıyla soruşturma başlattı. 
     Bağcılar Cumhuriyet Başsavcılığı, Keskin'in, Almanya Alevi Kadınlar Birliği'nin Köln'de düzenlediği ''Kadın hakları eşittir insan hakları mıdır '' konulu konferansta yaptığı konuşmanın, ''Askerler taciz ediyor iftirası'' başlığı altında Hürriyet Gazetesi'nde yayınlanması üzerine gazetenin sorumluluk alanında olmasından dolayı resen soruşturma açtı. 
     Keskin'in bu sözlerinin avukatlık göreviyle alakası olmamasını dikkate alan başsavcılık, soruşturmayı TCK'nın 159 1. maddesinde düzenlenen ''Devletin askeri ve emniyet muhafaza kuvvetlerini alenen tahkir ve tezyif etmek'' suçu yönünden yürütecek. 
     Soruşturma kapsamında, avukat olduğu için Adalet Bakanlığı'ndan izin alınması gereken Keskin, bu suçtan dolayı hakkında dava açılması halinde 1 ile 6 yıl arasında ağır hapis cezası istemiyle yargılanabilecek. 
     






</TEXT>
</DOC>
