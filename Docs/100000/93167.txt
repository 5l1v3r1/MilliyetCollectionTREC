<DOC>
<DOCNO> 93167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sonspo21.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Chievo'nun rüyası Şükür - Mansız ikilisi 
</HEADLINE>
<TEXT>

     İtalya Birinci Futbol Ligi takımlardan Chievo, forvet oyuncusu olarak Hakan Şükür-İlhan Mansız ikilisinin peşine düştü. 
     Geçen sezon İtalya Birinci Ligi'ndeki ilk yılında ''mucize'' takım olarak kendini tanıtan Chievo'nun teknik direktörü Luigi Del Neri, özelikle Beşiktaş'ta oynayan İlhan Mansız'ın alınması için kulüp başkanı Luca Campedelli'yi ikna etmeye çalışıyor. Mansız'ın Dünya Kupası sonrasında fiyatını oldukça yükselttiği İtalyan basınında vurgulanırken, Beşiktaş'ın 18 milyon Euro'dan aşağıya bu futbolcuyu bırakmayacağı belirtiliyor. 
     AC Parma'dan Hakan Şükür'ü almak veya kiralamak isteyen Chievo'nun bu futbolcuyu alması için AC Parmalı yöneticilere 11 milyon Euro bonservis bedelini önererek masaya oturması gerekiyor. 
     Bernardo Corradi'yi FC Inter'e sattıktan sonra forvet arayışında olan Chievo, bu sezon UEFA Kupası'nda İtalya'yı temsil edecek. 
     





</TEXT>
</DOC>
