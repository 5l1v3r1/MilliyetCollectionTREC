<DOC>
<DOCNO> 90268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/spor/spo15.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Gençler şampiyon 
     ARNAVUTLUK’UN başkenti Tiran’da yapılan Avrupa Gençler Serbest Güreş Şampiyonası’nda 3 altın, 1 gümüş ve 2 bronz madalya kazanan Türkiye, takım halinde birinci oldu. 58’de Erhan Bakır, 85’de Serhat Balcı ve 120’de Recep Kara altın madalyaya ulaşırken 97’de Sait Bingöl gümüş, 50’de Murat Yılmaz ile 63’te Uğur Çadır bronz madalya elde ettiler. 
     
     Denizlispor’da Dick sesleri 
     YENİ sezonda ülkemizi UEFA Kupası’nda temsil edecek olan Denizlispor, Almanya’nın E.Frankfurt Takımı’nda oynayan kaleci Dick Heinen ile temasa geçti. Teknik Direktör Rıza Çalımbay, "Teklif yaptık, çok para istediler. Bu konuda Daum’dan yardım talep ettik" diye konuştu. 
     
     Kırkpınar Eurosport’ta 
     SPOR aktivitelerini tüm dünyaya aktaran ve milyonlarca izleyicisi olan ünlü spor kanalı Eurosport, Kırkpınar Yağlı Güreşleri ile ilgili olarak bir belgesel hazırlıyor. Bu yıl 28 - 30 Haziran tarihleri arasında düzenlenecek Tarihi Kırkpınar Yağlı Güreşleri, Eurosport sayesinde birçok ülkeye tanıtılacak. 
     



 SPOR 
































</TEXT>
</DOC>
