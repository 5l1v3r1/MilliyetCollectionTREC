<DOC>
<DOCNO> 94095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sondun12.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan Devlet Başkanı Yardımcısı suikast sonucu öldürüldü 
</HEADLINE>
<TEXT>

     Afganistan Devlet Başkanı Yardımcısı Hacı Abdülkadir'in öldürüldüğü bildirildi. 
     Afganistan İçişleri Bakanlığı, Abdülkadir'in bugün bir suikasta kurban gittiğini açıkladı. 
     Devlet Başkanı Hamid Karzai'nin 4 yardımcısından biri olan Abdülkadir, yaklaşık 3 hafta önce büyük meclis Loya Jirga'da kabinenin açıklanmasıyla birlikte göreve gelmişti. 
     
     ŞOFÖRÜ DE ÖLDÜRÜLDÜ 

     Afganistan Devlet Başkanı Yardımcısı Hacı Abdülkadir'e düzenlenen silahlı saldırıda Abdülkadir'in şoförünün de öldürüldüğü bildirildi. 
     Kimliği belirsiz 2 kişinin Bayındırlık Bakanlığı binasının çıkışında, Abdülkadir'i taşıyan araca ateş açmasının ardından, şoförün direksiyon hakimiyetini kaybetmesi sonucu araç bakanlık duvarına çarptı. 
     Saldırıda, araçta bulunan 2 korumanın da yaralandığı ve hastaneye kaldırıldıkları kaydedildi. 2 saldırgan, saldırının ardından kaçtı. 
     Afganistan'da görev yapan Uluslararası Güvenlik Destek Gücü ISAF 
     askerlerinin olay yerinde inceleme yaptığı belirtildi. 
     Saldırıyı kimin düzenlediği bilinmiyor. 
     
</TEXT>
</DOC>
