<DOC>
<DOCNO> 92120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/spor/aspo.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bendimizi çiğner aşarız 
</HEADLINE>
<TEXT>
Kükremiş sel gibiyiz 
Ay-Yıldız coştu bir kere. Artık enginlere sığmayız. Dünya Kupası’nda final istiyoruz, Brezilya bize zincir vuracakmış, şaşarız. Türk ulusu korkma, batmayacak bu güneş Japonya’da 
     Yine bayram olsun 
     ARTIK o kadar yakın ki yıllarca bir hayal olarak gördüğümüz Dünya Kupası. Yüzdük yüzdük kuyruğuna geldik. Tüm engelleri başarıyla aştık. 70 milyon tek yürek zafere inandık. Ay - Yıldız’a güveniyoruz, rakip dört şampiyonluğu bulunan Brezilya da olsa güneşimizin Japonya’da hiç batmayacağını biliyoruz. Bugünün yeni bir bayram olmasını diliyoruz, formalar ve bayraklarla finalin gelişini bekliyoruz. 
     
     Final 30 Haziran 
     AY-YILDIZLI ekibimizde sakatlığı bulunan Hakan Ünsal’ın dışında eksik futbolcu bulunmuyor. Brezilya’da ise cezalı olan Ronaldinho forma giyemeyecek. Saitama Stadı’nda saat 14.30’da başlayacak yarı final maçını Danimarkalı hakem Kim Molten Nielsen yönetecek. Türkiye galip geldiği taktirde 30 Haziran’da Almanya ile Japonya’da final maçına çıkacak. Yenilirse 29 Haziran’da Kore’de Güney Kore ile üçüncülük maçı oynayacak. 
     



 SPOR 

































</TEXT>
</DOC>
