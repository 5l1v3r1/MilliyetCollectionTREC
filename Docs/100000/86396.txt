<DOC>
<DOCNO> 86396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sonspo11.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore güvenlik önlemlerini 2'ye katlıyor 
</HEADLINE>
<TEXT>

     2002 Dünya Kupası'nın evsahiplerinden Güney Kore'nin devlet başkanı Dae-Jung, kabinesine, finallerin başlamasına 4 gün kala güvenlik önlemlerinin 2 katına çıkartılmasını söyledi. 
     Dae Jung, yaptığı konuşmada, ''Dünya Kupası'ndaki organizasyonda başarılı olursak ülkenin ihracat, yatırım ve turizm gelirleri artacak'' dedi. 
     İmar ve Ulaşım Bakanlığı'ndan bir yetkili de Güney Kore'den, Çin ve evsahibi ülke Japonya'ya giden yetkililerin, havaalanlarında yaşanacak olası olayları önlemek için gerekli önlemlerin alınması konusunu görüşeceğini belirtti. 
     Yetkililerin, Güney Kore'ye ana giriş yolları olan Çin'deki Pekin ve Şangay, Japonya'da Narita ve Kansai havaalanlarında görüşmeler yaptıkları belirtildi. 
     Güney Koreliler, 4 havaalanı ve 9 hava yolundaki güvenliğin artırılmasını sağlayacak. 
     Bu arada Japon yetkililer, Dünya Kupası sırasında kötü olaylara neden olmasından şüphelendikleri 2 İngiliz'in ülkeye girişine izin vermedi. 
     İngiltere Milli Takımı da İngiliz bir gazeteciye ait sahte Dünya Kupası akreditasyonu kullanan bir kişinin belirlenmesi üzerine çalışmalarını basına kapattı. 
     





</TEXT>
</DOC>
