<DOC>
<DOCNO> 83211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sondun03.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Richard Gere'yi takip eden Alman kadın yargılanacak 
</HEADLINE>
<TEXT>

     Ünlü Amerikalı sinema sanatçısı Richard Gere'i takip ettiği iddiasıyla tutuklanan Alman kadının, ünlü sanatçıyı taciz etmek suçundan mahkeme çıkarılacağı bildirildi. 
     Ursula Reicher-Habbishaw adlı 51 yaşındaki Almanya vatandaşı sanığın kefaletle serbest bırakılabileceğine karar veren Manhattan Suç Mahkemesi yargıcı, Reicher Habbishaw'ın, Gere'den uzak durmaması halinde ikinci defa tutuklanabileceğini belirtti. 
     Reichert Habbishaw'ın duruşmasının 16 Mayıs'ta başlayacağı ve yargılandığı ''ağır taciz'', ''takip'' ve ''taciz'' suçlarını işlediği kesinleştiği takdirde 1 yıl hapis cezasına çarptırılacağı bildirildi. 
     Reichert Habbshaw'un, ünlü sinema sanatçısını, ABD'de Şubat 2001'den beri takip ettiğini belirten Bölge Savcı Yardımcısı Robert 
     Wallack, ''Sanığın, Gere'i yüzlerce, belki bin kez telefonla aradığı, sesli posta kutusuna mesajlar bıraktığı ve bürosuna 6 kez gelerek ona aşk ilan ettiği tespit edilmiştir'' dedi. 
     Sanığın ayrıca ABD'ye 6 kez gelerek ünlü sanatçıyı görme talebinde bulunduğunu kaydeden savcı, ''Sanığın, New York'a her seferinde Gere'i takip etmek için geldiği belirlenmiştir'' dedi. 
     Sanıkla hiç karşı karşıya gelmediğini belirten Gere, ''Kendisiyle sekreterim görüştü'' diye konuştu. 
     





</TEXT>
</DOC>
