<DOC>
<DOCNO> 99979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sontur03.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avanos'ta aile cinayeti 2 ölü 
</HEADLINE>
<TEXT>

     Nevşehir'in Avanos İlçesi'nde, kaynanasını öldüren genç, kayınbabası tarafından öldürüldü. 
     Alınan bilgiye göre, Avanos İlçesi'ne bağlı Üçkuyu Köyü'nde, Erdoğan Dal, 15 yıllık karısı Nuray Dal'ı, bir süre önce geçimsizlik nedeniyle bıraktığı kayınbabası Aziz Yıldırım'ın evinden almak istedi. 
     Yanında av tüfeği de götüren Erdoğan Dal, kaynanası Hasibe Yıldırım'dan eşi Nuray Dal'ı vermesini istedi. İsteğine olumsuz yanıt alan ve alkollü olduğu belirtilen Erdoğan Dal, av tüfeğiyle Hasibe Yıldırım'ı öldürdü. Silah sesleri üzerine dışarı çıkan ve eşinin öldürüldüğünü gören Aziz Yıldırım da damadı Erdoğan Dal'a av tüfeğiyle ateş ederek, olay yerinde öldürdü. 
     Aziz Yıldırım, çıkarıldığı mahkemece tutuklandı. 
     





</TEXT>
</DOC>
