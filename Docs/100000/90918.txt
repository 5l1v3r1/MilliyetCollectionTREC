<DOC>
<DOCNO> 90918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/yazar/cemal.html </URL>
<DATE> 2002/06/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Unutmayın, top artık ekonomide değil siyasette 
</HEADLINE>
<TEXT>

     Ankara’da ekonomi yönetimi tedirgin. Siyasal belirsizlik ekonomiyi gün geçtikçe daha olumsuz etkiler mi Ekonomide dikiş bir kez daha atabilir mi 
     Ekonomi yönetimindeki tedirginliğin kaynağında bu sorular yatıyor. 
     Haklı bir tedirginlik. 
     Çünkü, Ecevit’in bozulan sağlığı ve Avrupa Birliği konusunda açığa çıkan koalisyon içi uyumsuzlukla birlikte ekonomik program uygulamasında da kötü işaretler uç verdi. 
     Bazı açılardan ipe un serilmeye başlandı. Ecevit’in yarattığı boşlukta doğan eşgüdümsüzlük, yani koordinasyonsuzluk da bazı kararların - örneğin bankacılık alanında - gecikmesine, ertelenmesine yol açtı. 
     Ya da işe politika karıştı 
     Mesela Pamukbank’la ilgili gecikme, IMF’den tatsız mesajların Ankara’ya ulaşmasına yol açtı. 
     Bunun üzerine ekonomi yönetiminin önde gelenleri, koalisyon ortaklarını uyarma gereğini duydular. 
     Devlet Bakanı Derviş’in, Hazine Müsteşarı Öztrak’ın, Merkez Bankası Başkanı Serdengeçti’nin, BDDK Başkanı Akçakoca’nın geçen hafta sonundan itibaren Ecevit’i, Bahçeli’yi, Özkan’ı ziyaretleri böyle başladı. 
     Misyon, uyarı misyonu idi. 
     Şuydu özeti 
     Siyasal belirsizlik devam ederken, bundan dolayı bazı göstergeler bozulurken, bunlara bir de program uygulamasında aksamalar eklenirse, ekonominin dikişi atabilir. Bu nedenle, koalisyon ortakları programın arkasında durmaya devam ettiklerini, yapısal reformları sürdüreceklerini ve yani programın gereğini yaptıklarını, yapacaklarını göstermek zorunda... 
     Yoksa yine tepetaklak gidebiliriz. 
     Hep birlikte altında kalırız 
     Ekonomi yönetiminin bu mesajı, öyle anlaşılıyor ki, şimdilik adresini buldu ve ilgili hükümet odaklarında doğru algılandı. 
     Bu neyi kurtarır 
     Hiç olmazsa piyasalardaki çalkantının belli sınırlar içinde kalmasını sağlayabilir. Ekonomik sinirliliğin, iplerin kontrolden çıkmasını önleyebilir. 
     Ama o kadar. 
     Daha fazlasına yetmez. 
     Çünkü Ecevit’in durumu kendi başına belirsizliğin kaynağında yatıyor. Ecevit’in sağlık nedenleriyle her an kendi iradesi dışında siyaset sahnesinden çekilmesi ihtimali yatıyor belirsizliğin altında... 
     Demin de belirttiğim gibi, ekonomide program uygulaması elbette önemli. Mutlaka devam etmeli program.... Ancak top ekonomiden çıkmış durumda. 
     Top artık siyasette 
     Dikkatler siyasette. 
     Seçim sandığından ne çıkacak 
     Umut mu 
     Kaos mu 
     Şimdi bu sorular hayati. Ekonomik programın uygulaması devam ederken, gelecek seçimlerle ilgili bu soruların yanıtları bekleniyor. Bu yanıtlarla ilgili olarak siyaset sahnesinde ümit verici bazı ön gelişmeler olmadığı sürece, ekonomide yapılabilecek işlerin bir sınırı var. 
     Bunun altını çizin. 
     Sorun siyasette. 
     Sorun, ilk seçimlerde sandıktan neyin çıkacağı konusunda düğümleniyor. 
     Bu düğüm çözülmeden, bununla ilgili siyasal düzenlemeler şimdiden yapılmadan, yani tünelin ucundaki ışık gözükmeden, unutmayın, ekonomide yapılabileceklerin de bir sınırı var. 
     
     







İran’da değişim 


Sakıncasız çiftleşme, şiiri öldürdü mü 


FT’nin hakkı... 


İdam konusu ertelenebilir 


Unutmayın, top artık ekonomide değil siyasette 


Eşdeğer ilaçların fiyat farkı korkunç 


Otomatik şiir makinesi 


Ankara İran konusunda AB gibi düşünüyor 


Bankacılık sistemimiz güçlüdür mü acaba 


Çukurova Holding nereye koşuyor 


Amerika’daki El Kaide militanı Bursa’yı işaret etti 


Ufak tefek, ıvır zıvır... 


İyi ki futbol var 


Karamehmet neden sermaye koymadı 


Mevduat garanti’ olan kredi’ye oluyor 


</TEXT>
</DOC>
