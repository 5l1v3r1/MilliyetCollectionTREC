<DOC>
<DOCNO> 51227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/spor/spo04.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel imzaladı 
</HEADLINE>
<TEXT>

     TRABZONSPOR’DA Hans Peter Briegel, dün tesislerde resmi sözleşmeyi imzaladı. Alman hoca ile sezon sonuna kadar anlaşma yapılırken, tarafların istemesi halinde mukavele bir yıl uzatılacak. Alman hoca, "Trabzon gibi büyük bir kulüpte görev almak gurur verici. Ancak bu sezon şampiyonluk zor olacak" diye konuştu. 
     BORDO - Mavili takımın ligde daha iyi yerde olması gerektiğini vurgulayan Briegel, şöyle devam etti "Kadronun iyi şeyler yapacağına eminim. Rize maçı çıkışın başlangıcı olmalı. Hami, Osman gibi isimlere futbolu bu yaştan sonra öğretemeyiz. Birikimlerinden yararlanacağız. Camiadan ilk 3 hafta için sabır istiyorum". 
     
Sümer öfkeli      TRABZONSPOR Başkanı Özkan Sümer, Mehmet Ali Yılmaz’a yüklendi ve "Onursal başkan edasıyla değil, kabadayı niteliğiyle konuşuyor. Onun gözünde insanın saygın olması için emeği karşılığı ücret alması değil, hırsızlık yapması gerekiyor" dedi. Yılmaz’ın oğlunun sahibi olduğu televizyonda çalışan bir gazetecinin sorularına sinirlenen Sümer, kendisine telefon atmak istedi. 
     



 SPOR 



























</TEXT>
</DOC>
