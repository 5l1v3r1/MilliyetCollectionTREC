<DOC>
<DOCNO> 61346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yasam/yas04a.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük yaşta her kötülüğü yaşadı 
</HEADLINE>
<TEXT>

12 yaşında tecavüze uğradı, sonra da onlarca erkeğe satıldı. Babası hiçbir yerde izine rastlayamadı... Ve bir gün o aradı... 
     YAŞAR ANTER Bodrum DHA 

     Muğla'nın Yatağan ilçesinde 4 yıl önce 12 yaşındayken tecavüze uğrayan İ.G.'nin dünyası karardı. İ.G.'ye tecavüz eden ve genç kızı başkalarına satan Mehmet Can, 8 ay cezaevinde kalırken, İ.G., fuhuş şebekesi tarafından babaevinden kaçırıldı. 
     Bir çiftçi ailesinin kızı olan İ.G, bundan 4 yıl önce daha 12 yaşındayken Taşkesik İlköğretim Okulu'ndan mezun olduğu yıl, 18 yaşındaki Mehmet Can'ın tecavüzüne uğradı. Bu olayın ardından Can, küçük kızı kaçırarak başkalarına satmaya başladı. 
     
Kızımı kandırdılar’      Jandarmaya başvuran baba Şener G.'nin şik yeti üzerine küçük kızın hayatını karartan Mehmet Can, yakalanıp tutuklandıktan sonra cezaevine kondu ama 8 ay sonra serbest kaldı. 
     
     Bu arada üç kere evden kaçan ve her seferinde evine döndürülen küçük İ.G. ise son kaçışından sonra bir daha bulunamadı. Eski kamyonuyla Hatay'dan İzmir'e, Antalya'dan İstanbul'a, 9 ayda 20 bin kilometreden fazla yol kat edip kızını arayan baba Şener G. olanları şöyle anlattı 
     "Kızımı 'Çok para veririz, seni sanatçı yaparız' diye kandırmışlar. O kötü olaydan sonra kendisini bir daha toparlayamadı. Üstelik esrar ve eroin verilerek uyuşturucuya da alıştırıldı. Kızımın bulunup tedavi edilmesi ve evime dönmesi tek isteğim. 4 yıldır, bu yaşıma kadar kazandığım tüm parayı kızımı bulmak için harcıyorum." 
     
Beni aramayın’      Babası onu arayadursun şimdi 16 yaşında olan İ.G., son olarak yakınlarını telefonla aradı ve yazın Bodrum Gümbet'te bir otelde çalıştığını, otel kapanınca 3 kadın arkadaşıyla ev tutup tekrar çalışmaya başladığını söyledi. Telefonu kapatmadan yakınlarına son olarak şunları söyledi "Bana küçük yaşta defalarca tecavüz ettiler. Sonra da kandırıp sattılar. Artık kimseye güvenim yok. Bu halde eve de dönemem. Benim hayatım 12 yaşında bitti. Bundan sonra beni kimse aramasın..." 
     



 YAŞAM 





















</TEXT>
</DOC>
