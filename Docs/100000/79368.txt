<DOC>
<DOCNO> 79368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/guncel/gun08.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayaküstü yemek doğru değil mi 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     Diyanet İşleri Başkanlığı’nın yayınladığı "İslam Dini, İtikat, İbadet ve Ahlak" adlı kitapta, İslamiyetin sokakta, ayakta ve hızlı yemek yemeyi uygun görmediği belirtildi. İlahiyatçılar, bu konuda farklı değerlendirmelerde bulundular. İşte görüşler 
     
     Diyanet İşleri Başkanlığı Fetva Kurulu 
Oturarak yenilmeli      Ayakta yemek yemek İslamiyette mekruhtur. Yemeği oturarak yemek gerekir. Fast foodlarda da oturacak yerler var. Herhangi bir zaruret anında uygun görülebilir. Örneğin, atıştırmak gerekiyorsa, imkan yoksa ve ihtiyaç hali varsa ayakta yenilebilir. Ama, ayakta yemek caiz değildir, bu günah olduğu anlamına gelmez. 
     
     Prof. Dr. Orhan Çeker İlahiyatçı 
Adaba uygun değil      Ayakta yemek yemek caiz değildir ama bu haram olduğu anlamına gelmez. Ayakta yiyen kişi günahkar sayılmaz. Ama, bu adaba uygun değildir. Peygamberimiz de bu adabı böyle koymuştur, oturarak yemiştir. İmkansızlık durumlarında bir şey denilmez. Onun dışında ayakta yemek mekruhtur, adaba aykırıdır. 
     
     Prof. Dr. Hamdi Döndüren İlahiyatçı 
Mideye zarar verir      Hızlı ve ayakta yemek yenmesi mideye zarar verir. Görgü kurallarına da aykırı. Ayakta yemeyi özendirmeyelim. Eski zamanlarda fakirler özenmesin diye önlem alınmıştır. Günümüzde ise ayakta ya da sokakta yemek artık alışkanlık haline geldi. İnsanlar yadırgamaz oldu. Yine de, eşin dostun dışında hoş karşılanmıyor, Bizi mahçup duruma düşürüyor. 
     
     Prof. Dr. Zekeriya Beyaz İlahiyatçı 
Dini konu değil      Bunlar örfe, adete, sağlığa, kişilere bağlı konulardır. Şartlar hazır olur masada yersiniz, yer sofrasında yersiniz, bazen de ekmek arası yapar yolda yersiniz. Dini hiçbir yönü yoktur. Din bu türlü şeyleri halkın örfüne, adetine, zamanın şartlarına bırakmıştır. İnsanları ve tavırlarını aşırı kurallara bağlamak, kalıba koymak, sonuçta o kuralların çiğnenmesini, hürriyetsizlik getirir. İnsanlar da, o kuralları dini kural diye çiğnemeye alıştıkça asıl gerçek dini kuraları da çiğnemeye müsait hale gelir. 
     
     Prof. Dr. Mustafa Fayda İlahiyatçı 
Günah değil      Ayakta yemek yenir, yenmez diye bir şey yok. Bir insan ayakta yedi diye afaroz edilmez, günah da olmaz. İşçiler bazen ayakta yemek zorunda kalır. Normal olanı, paydos saatinde oturup yemektir. Biz oturarak yiyiyoruz. görgü kuralları var. İnsanların nasıl yemek yiyeceği örfle tayin edilir. Bu konuda doktorların da dinlemesi lazım. Yemek yemek Adem’den beri var. Ama bazen bizler de sandviçi, simiti ayakta yiyiyoruz. Ancak zaruret olmadığı sürece oturarak yemekte fayda var. 
     



 GÜNCEL 






















</TEXT>
</DOC>
