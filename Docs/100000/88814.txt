<DOC>
<DOCNO> 88814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/yasam/yas02.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon değil, Türkmüş 
</HEADLINE>
<TEXT>

Çekirdek çıtlatmayı sevenlerin tercihi "Japon çekirdeği" Türk menşeili çıktı. Firma ambalajı değiştirmese gerçek belki de hiç anlaşılmayacaktı... 
     GÜLAY FIRAT İstanbul 

     İsim hakkını alamadılar 
     PİYASADA 20 yıldır Japon diye satılan çekirdek, meğerse Türkmüş. Bu gerçek de, ambalaj değişiminde ortaya çıktı. Tadım Gıda A.Ş. yetkililerinin verdiği bilgiye göre, firma ambalaj değişimi için Tarım Bakanlığı’na başvurdu. Ancak bakanlık, Japonya’dan ithal edilmediği için "Japon Çekirdeği" isim hakkını vermedi. Bunun üzerine şirket de çekirdeklere gerçek ismini verme kararı aldı. 
     
     Japon kılıcına benziyormuş 
     JAPON çekirdeği ismi, yıllar önce firmanın piyasaya farklı bir sunum yapma isteğiyle oluşmuş. Firma yetkilileri, bir araya gelip Ankara’daki ayçiçeği üreticisi çiftçilerden satın alınan çekirdeklerin şeklini Japon gözü gibi çekik ve Japon kılıcına benzetince, "Japon çekirdeği" adını vermiş. İsim piyasada tutunca da uzun yıllar değişiklik olmamış. 
     



 YAŞAM 

















</TEXT>
</DOC>
