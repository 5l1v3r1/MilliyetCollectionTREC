<DOC>
<DOCNO> 52741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/spor/spo05.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeter, susun 
</HEADLINE>
<TEXT>

Şenol Güneş’i eleştirmek için hiçbir fırsatı kaçırmayanlara son darbeyi de Terim indirdi. İmparator, "Vicdanı olan herkes Şenol Güneş’i desteklemelidir" dedi 
     Hep yenildiler 
     MİLLİ Takım’ın başına geçtiği günden beri Şenol Güneş için demediklerini bırakmadılar. O maçları kazandıkça, "şansı" öne çıkardılar, kötü sonuçlarda da "karizmasını". Güneş, milli takımı Japonya yoluna koyarken sadece rakiplerini değil, dediklerini bilmeyenleri de elinin kenarıyla itti. Yıpratma politikasının son mermisi olan Fatih Terim, dün yaptığı açıklamayla herkese ağzının payını verdi. 
     
     Beni anlamıyorlar’ 
     MİLAN’DAN ayrıldığı günden beri ismi hem milli takım, hem de Galatasaray için spekülasyonlara karışan Fatih Terim, dün yaptığı yazılı açıklama ile Şenol Güneş’in görevini bırakması için hiçbir neden olmadığını söyledi. "Kimse öküz altında buzağı aramasın" diye bildirisini sürdüren Terim, kendisini yeterince ifade edemediği kaygısıyla bu açıklamayı yaptığını belirtti. 
     
     Bayrak Şenol’da’ 
     HİÇBİR göreve talip olmadığına değinen Terim, "Şenol Güneş gibi değerli bir hocayı rencide edecek her türlü girişimin karşısında olurum. Vicdan sahibi her Türk’e düşen görev Şenol Güneş’in yanında olmaktır. Kendisi yarım asırdır çekilen özlemi yerine getiren takımın başındadır. Yarışımızda bayrak O’nun elindedir ve O’nun elinde yükselmeye devam etmelidir" ifadesini kullandı. 
     



 SPOR 


























</TEXT>
</DOC>
