<DOC>
<DOCNO> 96235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/yasam/yas04.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ey Rus kızları Çir-kin-le-şin 
</HEADLINE>
<TEXT>

AB ülkeleri vize isteyen Rus kadınlara bin bir güçlük çıkarınca, yetkililer şu ilginç öneride bulundu Başvuru için, en çirkin fotoğraflarınızı verin.. 
     DIŞ HABERLER SERVİSİ 

     Son yıllarda Rusya’dan Avrupa Birliği AB ülkelerine hayat kadını göçünde patlama yaşanması, Rus yetkilileri sonunda vize’ konusunda önlem almaya itti. 
     AB ülkelerinin birbirinden güzel Rus kadınlarının vize başvurularını, hayat kadını endişesiyle’ reddettiğini söyleyen Rusya turist bilgilendirme ajansı Banko yetkilileri, önyargı kurbanı olmak istemeyen Rus kadınlarına ilginç bir öneride bulundu. Konuyla ilgili konuşan Banko yetkilisi Natalya Ostrovskaya, "Genç ve güzel Rus kadınlarına, AB vizesi alma olasılıklarını artırmaları için, konsolosluklara en çirkin fotoğraflarını vermelerini öneriyoruz" dedi. 
     Moskova’ki AB elçiliklerinde vize için bin bir güçlükle karşılaşan güzel Rus kadınlar, Türkiye’de ise neredeyse kırmızı halıyla karşılanıyor. 
     
     Türkiye kapıyor’ 
     Kadın ya da erkek olsun Rusya vatandaşları, sınır kapılarında sadece 10 euro yaklaşık 16 milyon lira karşılığında alınabilecek bir vizeyle, Türkiye’ye rahatça girebiliyor. Bu durumu ve AB’nin Rus kadınlara yaşattığı güçlükleri, istatistiki veriler de çarpıcı bir şekilde yansıtıyor. Banko verilerine göre, sadece geçen yıl Türkiye’ye tam 625 bin Rus giriş yaparken, dünya turizminin en gözde ülkelerinden İspanya’ya 221, İtalya’ya 115 ve Fransa’ya ise sadece 75 bin Rus giriş yapabilmiş. 
     



 YAŞAM 






















</TEXT>
</DOC>
