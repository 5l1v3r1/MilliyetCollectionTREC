<DOC>
<DOCNO> 79844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sontur13.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehliyetsiz Krause, trafik cezasını ödedi... 
</HEADLINE>
<TEXT>

     Ehliyetsiz araba kullanırken yakalanan manken Asuman Krause, trafik cezasını ödedi. 
     İstanbul'da 3 gün önce yapılan trafik uygulamalarında, kullandığı otomobilin farı yanmadığı için durdurulan ve ehliyetsiz olduğu anlaşılan manken Krause, avukatıyla birlikte İstanbul Emniyet Müdürlüğü'nün Gayrettepe'deki kompleksine geldi. 
     Krause'nin 192 milyon liralık trafik cezası, avukatı tarafından Trafik Denetleme Şube Müdürlüğü Ceza İnfaz Büro Amirliği'ne ödendi. 
     Daha sonra Emniyet Müdürlüğü'nden ayrılan manken Krause, gazetecilerin soruları üzerine, yeni aldığı otomobili genellikle arkadaşlarının kullandığını belirterek, yaşadığı olaydan ise pişmanlık duyduğunu kaydetti. 
     





</TEXT>
</DOC>
