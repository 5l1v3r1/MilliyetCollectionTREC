<DOC>
<DOCNO> 69736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/spor/spo05.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ALPAY SOKU 
</HEADLINE>
<TEXT>

İngiltere’de sakatlığına yanlış teşhis koyulan milli oyuncu sezonu kapadı. Aston Villalı futbolcu, Dünya Kupası’na yetiştirilmeye çalışılacak 
     İNGİLTERE’DEKİ sağlık skandallarına bir yenisi daha eklendi ve sakatlığına yanlış teşhis konulan Alpay sezonu kapadı. Aston Villalı oyuncu, kendi internet sitesine yaptığı açıklamada, "Atatürk boşuna dememiş Beni Türk doktorlarına emanet ediniz diye. İngiltere’deki tıp, bizden çok, ama çok geriymiş. İki ayda iyileşeceğim söylendi, ama hiçbir gelişme sağlanamadı. Oysa Türkiye’de sakatlansaydım, maç sonrası beni hemen MR’a götürürler ve doğru teşhisi koyarlardı. İstanbul’a gelerek cuma günü ameliyat olacağım" dedi. 
     ALPAY bağlarındaki zedelenme yüzünden olacağı ameliyat sonrası en az üç hafta ayak parmağının ucuna bile basamayacağını da belirtti. Yıldız oyuncu şöyle konuştu "Ancak 7. veya 8. hafta sonunda düz koşulara başlayacakmışım ki, bu da benim Dünya Kupası’na hazırlanmam için önümde sadece 1 ay kalacağını gösteriyor. Tüm hedefim ve gayem Dünya Kupası’nda forma giyerek, ülkemi en iyi şekilde temsil etmek ve başarıyı yakalamak. Umarım bu arzuma ve sahalara bir an önce kavuşurum. Milli Takım sağlık ekibine güveniyorum." 
     
     
     



 SPOR 






























</TEXT>
</DOC>
