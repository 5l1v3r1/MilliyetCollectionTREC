<DOC>
<DOCNO> 70124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/siyaset/siy01.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Özbek Paşa siyasette 
</HEADLINE>
<TEXT>
28 Şubat’ın suçlusu 12 Eylül’ü yapanlar’ 
Yekta Güngör Özden ve Vural Savaş’la birlikte parti kurmaya hazırlanan emekli tümgeneral Osman Özbek, ilk konuşmasında İnönü ve Ecevit’e yüklendi 
     ANKARA Milliyet 

     Kapatılan RP’nin siyasi yasaklı lideri Necmetin Erbakan’a "peze..." diyen emekli tümgeneral Osman Özbek, Anayasa Mahkemesi eski başkanı Yekta Güngör Özden ve Yargıtay eski Cumhuriyet Başsavcısı Vural Savaş ile birlikte siyasi parti kuruyor. Siyasete girişini 28 Şubat’ın 5. yıldönümünde açıklayan Özbek, "28 Şubat’ın suçlusu 12 Eylül’ü yapıp Amerika’nın emriyle yeşil kuşak taşeronluğu yapanlardır" dedi. 
     Özbek, ilk siyasi konuşmasını Türk Hukuk Kurumu’nda yaptı. "28 Şubat" konulu konuşmasında Özbek, "Suçlu 12 Eylül’ü yapıp ABD’nin emriyle yeşil kuşak taşeronluğu yapanlardır" dedi. Sol partilerin liderlerini de tedbir almamakla itham eden Özbek, "38 kişi yakılırken merhum İnönü’nün oğlu atlayıp Sıvas’a gidemediyse bunun adı 28 Şubat’tır" dedi. Başbakan Bülent Ecevit’e de ismini vermeden yüklenen Özbek, "Ak günler gelecek deyip AK Partiyi’yi doğurdular" diye konuştu. 28 Şubat öncesinde Türkiye’de Necmettin Erbakan’a karşı Fethullah Gülen’in, PKK’ya karşı da Hizbullah’ın desteklendiğini açıklayan Özbek, "28 Şubat’ın sorumlusu örtülü ödenekten Fethullah’a para verenlerdir" dedi. 
     



 SİYASET 
















</TEXT>
</DOC>
