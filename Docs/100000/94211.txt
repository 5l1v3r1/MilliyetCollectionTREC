<DOC>
<DOCNO> 94211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/siyaset/siy07.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Konsültasyon ertelenebilir 
</HEADLINE>
<TEXT>

Başbakan iş göremez raporundan çekiniyor 
     Başbakan Bülent Ecevit’in, 26 Haziran’da Başkent Hastanesi’nde gerçekleşen konsültasyon sonrasında "İki - üç hafta sonra normal mesaiye döneceğim" şeklinde açıkladığı süre gelecek hafta doluyor. 
     Ecevit’in 11 Temmuz’da Başkent Hastanesi’ne giderek tepeden tırnağa muayeneden geçeceği yönündeki hazırlıklar ise, başkent kulislerindeki iddialar üzerine belirsiz bir hal aldı. 
     Ankara kulislerindeki "İlk konsültasyonda iş göremez raporu verilebilir" iddiaları üzerine Başbakan’ın bu konsültasyonu erteleme ya da tamamen iptal etme eğilimine girdiği belirtildi. Son ekonomi zirvesinde ANAP Lideri Mesut Yılmaz tarafından da dile getirilen "sağlık raporu açıklasın" önerisinin de bu çerçevede dikkat çekici olduğu kaydedildi. 
     



 SİYASET 


















</TEXT>
</DOC>
