<DOC>
<DOCNO> 50262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sontur21.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis Başkanı da Derviş'in açıklamasını kınadı 
</HEADLINE>
<TEXT>

     TBMM Başkanı Ömer İzgi, İstanbul Ticaret Odası İTO Başkanı Mehmet Yıldırım hakkında, ''Meclis'te yalakalar var'' sözü nedeniyle açılan davada, ifade verdi. 
     İzgi, ''Sayın Derviş'in beyanatı da bizleri üzmüştür. O beyanatını kınıyorum ve talihsiz bir açıklama olarak değerlendiriyorum'' dedi. 
     Bir gazetecinin, son zamanlarda milletvekillerine yönelik daha ağır sözler sarfedildiğini hatırlatması üzerine de İzgi, şunları kaydetti 
     ''Çok yanlış bir şey. TBMM üyelerine ve TBMM'nin manevi şahsiyetine karşı böyle suçlamalarda bulunanlar, o suçlamayı yapabilmek için TBMM'nin varlığına ihtiyaç olduğunu da bilmelidirler. 
     Atalarımız ne güzel söylemiş, 'insan boğazı 9 boğumdan ibarettir, sarfedeceği sözü çok dikkatle söylemelidir' diye. Bir söz söylendiğinde geri alınamadığı için, söylenmeden önce çok düşünülmelidir. 
     Sayın Derviş'in -anladığım kadarıyla bu yöndeki talihsiz beyanatını gündeme getirmek istiyorsunuz- beyanatı da bizleri üzmüştür. Bir söz söylenirken, hele söylenecek makam TBMM olursa çok düşünülmesi gerekir. Sayın Derviş'in o beyanatını da kınıyorum ve talihsiz bir açıklama olarak değerlendiriyorum.'' 
     






</TEXT>
</DOC>
