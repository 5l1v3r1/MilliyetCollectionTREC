<DOC>
<DOCNO> 75677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sonspo15.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 2 - Malatyaspor 1 maç bitti 
</HEADLINE>
<TEXT>

     Birinci Süper Lig'de yapılan maçta, Göztepe, Malatyaspor'u 2-1 yendi. 
     Maçın ilk yarısı ev sahibi takımın 1-0 üstünlüğünde kapandı. 
     Karşılaşmanın ilk yarısı boyunca her iki takım da rakip kalelerde etkili olamadı. İlk yarıdaki tek gol pozisyonu ev sahibi takım lehine golle sonuçlandı. 
     39. dakikada gelişen Göztepe atağında, Mustafa Özkan'ın kalabalık 
     Malatyaspor savunması üzerinden aşırdığı topla buluşan Ersen Martin, yaptığı sert vuruşla meşin yuvarlağı ağlara gönderdi 1-0. 
     Malatyasporlu futbolcular, pozisyonun ofsayt olduğu gerekçesiyle, hakemlere uzun süre itirazda bulundular. 
     İlk yarı 1-0 Göztepe'nin üstünlüğü ile sonuçlandı. 
     Malatyaspor ikinci yarıya Şakiri'nin yerine Mithat'ı xx , Cemal'in yerine de Da Silva'yı xx oyuna alarak başladı. Bu değişikliklerle forvetini güçlendiren konuk takım, karşı kalede daha çok görünürken, rakibinin savunmada risk almasından yararlanan Göztepe de, etkili ataklar geliştirdi. 
     47. dakikada Göztepe'den Mehmet sarı kart gördü. 
     . dakikada ev sahibi takım mutlak bir gol fırsatını değerlendiremedi. Bu dakikada Mustafa Özkan'ın sağdan yaptığı ortada uygun durumda olmalarına rağmen, önce Tayfun, sonra da Ersen Martin istedikleri gibi vuramayınca, kaleci Miloşevski tehlikeyi önledi. 
     59. dakikada Göztepe'de Korhan'ın yerine Metin Diyadin x oyuna 
     girdi. 
     67. dakikada ani gelişen Göztepe kontratağında Göksel sağdan hızla 
     götürdüğü topu kale önüne ortaladı, Ersen Martin plase bir vuruşla meşin yuvarlağı ağlara yollayarak, kendisinin ve takımının ikinci golünü attı 2-0 68. dakikada Göztepe'de Mehmet'in yerine Cüneyt x oyuna girdi. 69. dakikada Göztepe'de Ersen Martin sarı kart gördü. 73. dakikada Malatyaspor'da İlkan'ın yerine Löbe xx , 74. dakikada da Göztepe'de Ersen Martin'in yerine Zafer Biryol x oyuna dahil oldu. 77. dakikada Malatyaspor farkı 1'e indirdi. Hızlı gelişen atakta Mithat'ın sol kanattan yaptığı ortayı iyi takip eden Fazlı, arka direkte buluştuğu topu çapraz pozisyonda olmasına rağmen filelere gönderdi 2-1 81. dakikadaki Malatyaspor atağında Mithat'ın kafa şutunda top ağlara gitti. Ancak yardımcı hakem Serdar Çakıroğlu ofsayt gerekçesiyle golü iptal edince saha bir anda karıştı. Malatyasporlu oyuncular, yardımcı hakeme uzun süre itirazda bulunurken, teknik direktör Ziya Doğan da kulübeden orta alana gelerek, karara sert tepki gösterdi. İtirazlarını devam ettiren Doğan, 84. dakikada hakem Yılnur Önen tarafından saha dışına çıkartıldı. 86. dakikada kaleciyle karşı karşıya kalan Zafer Biryol, topa çok kötü vurunca, Miloşevski tehlikeyi önledi. 87. dakikada Malatyaspor beraberlik fırsatından yararlanamadı. Fazlı'nın şutunda kaleci Majdan yatarak topu kontrol etti. 90. dakikada tüm Malatyasporlu oyuncuların rakip yarı alana geçtiğinde topu kapan Göksel, meşin yuvarlağı uzaktan yaptığı vuruşla ağlara gönderdi, ancak bu pozisyondan önce Yılnur Önen bitiş düdüğünü çaldığı için, karşılaşma 2-1 Göztepe'nin üstünlüğü ile sonuçlandı. 
     






</TEXT>
</DOC>
