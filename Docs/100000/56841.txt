<DOC>
<DOCNO> 56841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sonspo07.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın en golcü forvet ikilisi Belçika'dan... 
</HEADLINE>
<TEXT>

     Avrupa'nın en golcü forvet çifti unvanını Belçika'nın Racing Genk takımında oynayan Sonck ve Dagono ikilisi elde etti. 
     Suleyman Oulare'nin eski takımı Racing Genk'te oynayan forvet oyuncularından 23 yaşındaki Wesley Sonck, 16 karşılaşmada 17 gol ve 20 yaşındaki Moumou Dagono da 16 karşılaşmada 13 gol atarak, toplam 30 golle Avrupa'nın en golcü forveti unvanına layık görüldüler. 
     Genkli 2 futbolcu, 14 karşılaşmada 16 gol atan AC Milanlı Inzaghi ve Shevchenko, 16 maçta 13 gol atan Real Madridli Raul ve Morientes, 17 karşılaşmada 16 gol atan AJ Auxerreli Fadiga ve Cisse, 15 maçta 19 
     gol atan Arsenalli Henry ve Tires ile 16 karşılaşmada 18 gol atan FC Bayern Münihli Elber ve Pizarro çiftinin önünde yer alıyor. Sonck-Dagono çiftine en yakın ikili ise 15 maçta 24 gol atan Hollanda'nın Feyendord Rotterdam takımından Tomasson ve Van Hooijdonck çifti oldu. Belçika'nın eski milli futbolcusu Marc Degryse, Racing Genk'te oynayan Sonck-Dagono ikilisi bu kadar çok gol atmalarının bir tesadüf olmadığını, Avrupa'da birçok takımın gözlerini bu 2 futbolcuya çevirdiğini söyledi. Her 2 futbolcu ise birbirini oyunda çok iyi izlediklerini, pozisyonları iyi seçip, birbirleriyle iyi paslaşıp, pozisyon bulup rahat gol attıklarını bildirdiler. Son maçında deplasmanda Moeskroen takımını 4-2 yenme başarısını gösteren Racing Genk takımı, yaptığı son 3 karşılaşmada ortalama 4 golle en yüksek gol yüzdesine de sahip oldu. 
     






</TEXT>
</DOC>
