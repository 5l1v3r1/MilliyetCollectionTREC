<DOC>
<DOCNO> 58691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/spor/spo04.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel’den mesaj var 
</HEADLINE>
<TEXT>

Alman hoca, ikinci yarı hazırlıklarında yeni isimler görmek istediğini söyledi 
     TRABZONSPOR Teknik Direktörü Briegel, ikinci yarıda takımın çok önemli bir çıkış yakalayacağına inandığını dile getirdi. Alman hoca, "Hala eksiklerimiz var. Genç oyunculardan kurulu bir ekibiz. Bu nedenle ilk üçe girmemiz zor. Hedefimiz Türkiye Kupası’nı kazanmak" diye konuştu. 
     GÖREVE geldikten sonra takımın futbolunda olumlu gelişmelerin olduğunu hatırlatan Briegel, "Herkes daha istekli ve arzulu. Daha iyi yerlere geleceğiz" dedi. Tecrübeli hoca, transfer konusunda da, "Dileğim, bir kaç futbolcuya, Antalya kampında hoşgeldiniz’ diyebilmek" ifadesini kullandı. 
     
     Yeni isim Agwaugwu 
     TRANSFER çalışmalarını yoğun bir şekilde sürdüren Trabzonspor, Avusturya’nın Leiber Grak takımında forma giyen Nijeryalı Benedic Agwaugwu’nun peşine düştü. Forvet oynayan ve Nijerya milli takım formasını 30 kez giyen Agwaugwu’nun transferiyle başkan yardımcısı Ahmet Ağaoğlu’nun ilgilendiği belirtildi. 
     



 SPOR 























</TEXT>
</DOC>
