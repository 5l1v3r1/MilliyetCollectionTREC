<DOC>
<DOCNO> 98340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sondun10.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sicilya'da halkın suyunundan kaçak göl yapıp su sattılar. 
</HEADLINE>
<TEXT>

     Şenhan Bolelli - Haftalardır susuzluktan kıvranan İtalya'nın güneyindeki Sicilya adasında, halka verilen içme suyu şebekesinden su çalınarak bir göl oluşturulduğu ve bu suyun halka satıldığı ortaya çıkarıldı. 
     Mafya olaylarıyla ünlü Sicilya adasında günlerdir gruplar halinde su hırsızları yakalanırken, yetkililer kaçak su gölü yaratılması gibi bir olaya bugüne kadar rastlamadıklarını belirtti. 
     Sicilya'daki Agrigento kenti yakınlarında şehir şebekesinin su borularından birine ek yapılarak yer altından döşenen borularla oluşturulan yapay göldeki suyun çevredeki çiftçilere satıldığı bildirildi. 
     Sicilya polisi, inanılmaz olayda kaçak golü keşfetmesine rağmen, kimler tarafından yapıldığının belirlenememesi üzere henüz tutuklama yapamadı. 
     Sicilya'da günlerdir susuzluk çeken halk gösteriler yaparken, çiftçiler de çok büyük zarara uğradığını açıklamıştı. 
     Bunun üzerine İtalyan hükümeti, geçen hafta Siçilya arasının su sorununu çözmek için 500 milyon Euro'luk bir acil yardım paketini onaylamıştı. 
     





</TEXT>
</DOC>
