<DOC>
<DOCNO> 80545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sondun19.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Nürnberg duruşmalarının tercümanı "Nazi liderleri dalkavuktu" 
</HEADLINE>
<TEXT>

     İkinci Dünya Savaşı'nın sonunda Nazi liderlerinin yargılandığı Nürnberg duruşmalarında baş tercüman olarak görev yapan Yahudi Asıllı Richard Sonnenfeldt 78 , ''Nazi liderlerinin çoğu dalkavuk ve hayalperestti'' dedi. 
     Savaş sırasında Yahudi katliamından kurtulan ve ABD'ye kaçan Sonnenfeldt, Bild gazetesine yaptığı açıklamada, ''Ben Hermann Göring'in tercümanıydım. Nazi liderlerinden nefret etmedim, daha çok onları hor gördüm'' diye konuştu. 
     Göring'in Yahudi katliamları ile ilgili olarak ''dalga geçtiğini'' ifade eden Sonnenfeldt, ''Göring, toplama kamplarında çekilen filmlerin gösterilmesinden sonra bile güldü ve filmlerin propaganda olduğunu söyledi. Göring, bugüne kadar gördüğüm en ihtiraslı insandı'' dedi. 
     Adolf Hitler'in sağ kolu olan Hermann Göring, 1946 yılının Ekim ayında kendisi ile birlikte yargılanan 10 Nazi lideri ile idama mahkum edilmiş, 15 Ekim 1946 tarihinde siyanür kapsülü yutarak intihar etmişti. 
     





</TEXT>
</DOC>
