<DOC>
<DOCNO> 58227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/siyaset/siy08.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hançerledin demek ayıptır’ 
</HEADLINE>
<TEXT>

Arcayürek’in kitabındaki Demirel’in değerlendirmeleri Cevheri’yi üzdü 
     AYDIN HASAN Ankara 

     DYP Şanlıurfa Milletvekili Necmettin Cevheri, DYP’nin 1993’teki kongresi sürecinde Demirel ile yaşadığı siyasi gerilimi değerlendirirken, "Kendisine küsmem... 40 yıllık ibadet bir kadeh şaraba değiştirilmez" dedi. 
     Cevheri, Milliyet’e yaptığı açıklamada, Gazeteci - Yazar Cüneyt Arcayürek’in yeni kitabı "Sessiz Darbe"de dönemin Cumhurbaşkanı Süleyman Demirel’e atfen yer alan "Cevheri beni hançerledi" ifadesinin yanlış ve haksız isnatlar içerdiğini söyledi. Cevheri, sözlerini şöyle sürdürdü 
     "Kongredeki tavrımın Sayın Tansu Çiller’in genel başkan seçilmesine katkı sağlamasıyla hesapları bozulan bazı çevreler, o günden beri böyle dedikodu ve iftiralarını sürdürdüler ve devam ediyorlar. " 
     "Demirel, Cumhurbaşkanı seçilmeden önce 15 Mayıs 1993 tarihinde, genel başkanlık için bize bir talimatları olup olmadığını sorduğumda Ne telaş ediyorsunuz ’ cevabını aldım. O günden sonra kongremizle ilgili aramızda hiçbir görüşme olmamıştır. Hal böyle olunca kongremizde aday olmuş üç değerli arkadaşımızdan birisini desteklemiş olmamı hançerleme olarak nitelendirmek büyük bir ayıptır." 
     



 SİYASET 
















</TEXT>
</DOC>
