<DOC>
<DOCNO> 58663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/guncel/gun05.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
BBG’in birincisi 05 EDİ 
</HEADLINE>
<TEXT>
Canım tehlikede’ 
     NURDAN AKINER 

     Ekranın gözetlenerek kazandıran yarışması "Biri Bizi Gözetliyor"un çiçeği burnunda birincisi 05 Edi Edvard Bozokluoğlu , zaferinin tadını keyfince çıkaramıyor. Yarışmaya katıldığı ilk günden beri ateşli bir Fenerbahçe taraftarı portresi çizen ve evin huysuz çocuğu ilan edilen Edi, birinci olup dış dünyaya adım atınca canının tehlikede olduğunu söyleyerek samimi itiraflarda bulundu. 
     
     Sen öldün, bittin’ 
     Edi tehditleri şöyle anlattı "Birinci olduğum için çok mutlu oldum ama sevenim de çok sevmeyenim de. BBG taksisiyle dışarı çıktığımda, adamlar otomobillerinin canımdan sarkıp ellerini boğazlarına götürerek 'Bittin sen' diyorlardı. Maslak'taki bazı duvarlara da 'Çıkınca sen öldün, bittin' yazıldı. Şirket bu yazıları beyaz boyayla benim için kapattı. Dışarıda yürürken bazı insanlar da yuhalıyor. Bunlar tehditlerin bir kısmı, canım tehlikede ama bir korkum yok" 
     
     Oyunculuk düşünmüyor 
     Bir kısım insanların Ermeni olduğu için kendini eleştirdiğini hatırlattığımızda Edi, yaşadığımız çağda insanların dinsel farklılıklarının önemi kalmadığına dikkat çekerek "Beni eleştirenlere, sevenlerim beni seçerek en güzel cevabı verdi. Türk halkına helal olsun" dedi. Diğer BBG şöhretleri gibi oyuncu olmayı düşünmediğini söyleyen Edi bu tip tekliflere şimdiden hayır’ dedi. Kavgacı bir insan gibi algılanmasının suçunu Televole'ye yükleyen Edi sözlerine şöyle devam etti 
     "Bana kurabiye canavarı ya da agresif gibi lakaplar taktılar. Eğer o evdekiler söyledikleri lafı 10 dakika sonra inkar eder, yok ben yapmadım etmedim derlerse ben patlarım abi dayanamam." 
     



 GÜNCEL 













</TEXT>
</DOC>
