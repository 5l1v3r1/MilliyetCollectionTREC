<DOC>
<DOCNO> 53246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sonspo04.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketçilerimiz Bulgaristan ile 49. maçına çıkıyor 
</HEADLINE>
<TEXT>

     A Milli Erkek Basketbol Takımı, yarınki rakibi Bulgaristan ile 49. kez karşı karşıya geliyor. 
     Türkiye, bugüne kadar Bulgaristan ile yaptığı 48 maçın 31'inde salondan yenilgiyle ayrılırken, 17 karşılaşmayı da kazandı. 
     Bulgaristan ile tarihinde ilk kez Paris'te yapılan Avrupa Şampiyonası Finalleri'nde 8 Mayıs 1951'de karşı karşıya gelen milliler, rakibine 52-45 mağlup olmuştu. 
     Rakibi ile en son 29 Ocak 1997 tarihinde Avrupa Şampiyonası grup eleme maçında deplasmanda karşılaşan A Milli Takım, o maçı da 67-54 yitirdi. 
     
     Farklı skorlar 

     Türkiye, Bulgaristan karşısında en farklı skorlu galibiyetini 15 Kasım 1995 tarihinde elde etti. 
     Ankara'da yapılan Avrupa Şampiyonası grup eleme maçında rakibini 24 sayı farkla 90-66 yenen milliler, en farklı skorlu yenilgisini ise 16 Haziran 1960 tarihinde Sofya'da Balkan Şampiyonası'nda rakibine 33 sayı farkla 84-51 yenilerek aldı. 
     
     Kasım ayında yenilgi yok 

     A Milli Takım, Bulgaristan ile bugüne kadar Kasım ayında yaptığı hiçbir maçı kaybetmedi. 
     Milliler, bu ayda rakibi ile yaptığı 4'ü özel toplam 6 karşılaşmadan da salondan galibiyetle ayrıldı. 
     Millilerin, Bulgaristan ile Kasım ayında yaptığı maçlar ve sonuçlar şöyle 
     

Kasım ayındaki Bulgaristan maçları Tarih Tür Yer Sonuç 15 Kasım 95 Av.Şmp. El. Ankara 90-66 6 Kasım 94 Özel İstanbul 95-80 4 Kasım 94 Özel İstanbul 97-72 7 Kasım 92 Özel İstanbul 92-86 6 Kasım 92 Özel İstanbul 82-77 16 Kasım 62 Balkan Şmp. İstanbul 70-62      






</TEXT>
</DOC>
