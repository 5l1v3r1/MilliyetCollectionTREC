<DOC>
<DOCNO> 86633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/sontur31.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırkpınar için davul-zurna ihalesi yapıldı... 
</HEADLINE>
<TEXT>

     641. Tarihi Kırkpınar Yağlı Güreşleri 
     ve Kültür Etkinlikleri Haftası'nda, davul-zurna çalacak ekip ihale ile belirlendi. Edirne Belediye Başkanlığı Encümen Salonu'nda 10 milyar keşif bedelle açılan ihaleye, Günay Zurna ile Şerif Dindoruk katıldı. İhale sonucunda Günay Zurna 8 milyar 500 milyon lira Kırkpınar'da davul-zurna çalmaya hak kazandı. Kırkpınar'da yağlı güreşler boyunca güreşin hareketine göre, ritm değiştirerek yöresel ezgileri çalan Kırkpınar davulcu ve zurnacıları, tarihi Kırkpınar'ın değişmez unsurları arasında yer alıyor. Bu arada etkinliklerin yapılacağı 24-30 Haziran tariheri arasında faaliyette bulunacak belediyeye ait işyerleri 30 mayıs perşembe günü, ihale ile belediye encümen salonunda yapılacağı bildirildi. İhalede, 10 adet çevirmeci yeri 900 milyon lira, 16 adet lokanta yeri 300 milyon lira, 30 adet tuhafiye, meşrubat ve hediyelik eşya yeri 200 milyon lira, 4 adet çay bahçesi 900 milyon lira ve 15 adet kültür-sanat amaçlı el sanatları satış yeri 50 milyon lira kira bedeli ile artırma usulüne göre ihale edilecek. Bu işyerlerini kiralamaya hak kazananlar ayrıca, 50 milyon lira ile 150 milyon lira arasında değişen su ve çöp atık bedeli ödeyecekler. 
     





</TEXT>
</DOC>
