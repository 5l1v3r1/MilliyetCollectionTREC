<DOC>
<DOCNO> 50715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sondun26.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Konsere giremeyince intiharı seçtiler 
</HEADLINE>
<TEXT>

     Rusya'da sevdikleri rok grubunun konserine giremeyen 2 genç kız, kendilerini çatıdan attı, kızlardan biri öldü, diğeri ağır yaralandı. 
     Ria-Novosti ajansının haberine göre, batıdaki Novgorod kentinde 16 ve 17 yaşlarındaki genç kızlar, Cumartesi günü yerel bir rok grubunun konserine gitti. Ancak kızlar, henüz bilinmeyen bir nedenle konser salonuna giremediler. 
     Kızlar, aynı günün akşamı 9 katlı bir binanın çatısına çıkarak kendilerini boşluğa bıraktılar. Gençler, bu girişimden önce birbirlerinin yüzüne ve binanın merdiven duvarına gözyaşı resmi çizdiler. 
     Ölümlerinden kimsenin sorumlu olmadığını belirttikleri bir de not bırakan kızlardan ağır yaralı olanı, şimdi yoğunbakım servisinde ecelle boğuşuyor. 
     






</TEXT>
</DOC>
