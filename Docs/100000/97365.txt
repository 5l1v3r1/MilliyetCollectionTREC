<DOC>
<DOCNO> 97365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sontur24.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Türkiye, TBMM'deki 5. büyük parti oldu... 
</HEADLINE>
<TEXT>

     DSP'den ayrılan 63 milletvekilinin katılımıyla kurulan Yeni Türkiye Partisi, TBMM'de temsil edilen beşinci büyük parti oldu. 
     Yeni Türkiye Partisi'nin bugün yapılan ilk grup toplantısının basına kapalı bölümünde grup yönetimi için seçim yapıldı. Seçimlerde Oğuz Aygün Ankara , Ali Günay Hatay ve Gaffar Yakın Afyon grup başkanvekilliği görevine getirildiler. 
     Grup yönetim kurulu üyeliklerine ise Tahsin Boray Baycık Zonguldak , Tarık Cengiz Samsun , Şenel Kapıcı Samsun , Turhan İmamoğlu Kocaeli , Hasan Özgöbek Uşak , Edip Özgenç Mersin , Fikret Uzunhasan Muğla ve İsmet Vursavuş Adana seçildi. 
     Grup disiplin kuruluna da Zafer Güler İStanbul , Tunay Dikmen Muğla , Nural Karagöz Kırklareli , Sancar Sayın Antalya , Akif Serin Mersin , Rahmi Sezgin İzmir , Kemal Vatan İmir , Hadi Dilekçi Kastamonu getirildi. Grup denetçiliği görevini ise Faruk Demir Ardahan ve Zeki Eker Muş üstlendi. 
     
     BELGELERİ TAMAMLADILAR 
     Bu arada, Yeni Türkiye Partisi'nin kuruluş başvurusunda imzaları bulunmayan Gönül Saray Alphan Amasya ile Bülent Ersin Gök'ün İstanbul gerekli belgelerini tamamlayarak kurucular arasında yer aldığı belirtildi. 
     Yeni Türkiye'nin ilk grup toplantısına katılmayan Hüsamettin Özkan'ın İstanbul ise Ankara dışında olduğu öğrenildi. 
     
     BEŞİNCİ PARTİ 
     DSP'de, 8 Temmuz'da başlayan istifa sürecinin ardından ayrılan 64 milletvekilinden Mustafa Yılmaz Gaziantep dışındaki 63 kişi Yeni Türkiye Partisi'ne katıldı. 
     Yaşanan süreçte, 8 Temmuz'da 128 milletvekili bulunan DSP'nin sandalye sayısı yarı yarıya düşerek 64'e indi. Böylece, DSP Meclis'teki en çok milletvekili bulunan parti konumundan dördüncü büyük parti durumuna geldi. Yeni Türkiye Partisi ise 63 milletvekili ile TBMM'de temsil edilen dokuzuncu, DSP'nin ardından da beşinci büyük parti oldu. 
     





</TEXT>
</DOC>
