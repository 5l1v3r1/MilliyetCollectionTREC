<DOC>
<DOCNO> 72322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yazar/temelkuran.html </URL>
<DATE> 2002/03/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Eğlenceli Avrupa Dersleri 
</HEADLINE>
<TEXT>

     Yıllarca dünya meselelerini, "Cive Pakistan", pandaların üreme zamanı, "Kardak Adası'na bayrağı kim önce dikti " düzeyinde izlemek zorunda kalmış bir ülke için zor tabii. Ama artık, 11 Eylül'den sonra dünya meseleleriyle ciddiyetle ve salim kafayla ilgilenmek icab ediyor. Herhangi bir konuda cümle kurabilmek için Keşmir'den Zimbabwe'ye, Brüksel'den Washington'a, Ekvador'dan Porto Allegre'ye sürekli göz gezdirir vaziyette, mümkünse tetikte durmak gerekiyor. Zira "Avrupa bizi sevmiyor, ama ABD bayılıyor" adlı eser, hakikaten artık yenmeyecek şekilde bayatlamış, dış politika "terazi lastik cimnastik" düzeyindeki bir zekayla anlamlandırabilir olmaktan çıkmış vaziyette. Zaten hiçbir zaman değildi ya... Neyse. 
Şahane tesadüf      Boş durmadık. Gittik Stockholm'de Avrupa Birliği AB ile ilgili bir programa katıldık. "Meselelere az buçuk hakimdir" tarzında bir diplomamız da var yani. Tesadüfe bakınız ki, biz oralarda "Avrupa'nın genişleme süreci enlemesine mi olacak, derinlemesine mi ", "Bir Avrupa anayasası olabilir mi ", "Türkiye'nin akıbeti olsa olsa ne olur ", "AB, Türkiye'den algılandığı gibi yekpare bir şey midir, değilse nedir " , "AB, ABD'nin süper gücünü dengeleyecek yeni bir güç oluşturabilir mi Oluşturmazsa dünyanın hali nice olur " gibi konuları akademisyenler, uzman yazarlar ve diplomatlarla tartışırken buralarda MGK Genel Sekreteri Orgeneral Kılınç, AB yerine İran, SSCB ile yakınlaşma önerisinde bulunmuş. Genel Kurmay Başkanı Kıvrıkoğlu bunun Ordu'nun görüşü olmadığını söylemiş. Başbakan Ecevit de "Türkiye bir Avrupa ülkesidir" demiş. Velhasıl biz gelmeden mesele epey tartışılmış. Neymiş efendim "şu sıkıcı AB işini nasıl punduna getirip de anlatsak " derken bir denk düşme durumu olmuş, ki şahane bir olay. 
     
Rica ederim yıkılmayın      Türkiye için hangisi iyidir, o konuda fikir beyan etmek için daha ağır diplomalara ihtiyaç var tabii. Ancak, meselelerin içine girince ilk görülen şey şu AB, yekpare bir oluşum değil. Avrupa Parlamentosu üyesi olmasına rağmen AB'ye karşı olanlar bile var. İkincisi, Brüksel'de AB için çalışan 
     bürokrat ve teknokrat kalabalığı, yüz binlerce düzenleme, yasa, öneri, tartışma vesaireyle uğraşıyorlar ki, bendeniz Kafkaesk bir ortam sezdim, yani çoğu artık ne için çalıştıklarını bile unutmuş olabilirler. Ve elbette uluslararası politikalar o kağıt yığınları arasında değil, somut güç dengeleriyle belirleniyor. AB için -rica ederim kimse yıkılmasın- bu günlerdeki öncelikle mesele Türkiye değil. Daha ziyade ABD'nin Irak'a saldırı planı üzerinde tartışılıyor. Ama AB'nin bütün dünyanın düzenini değiştirecek bu konuda bile öyle tek bir fikri yok. Fransa ABD'nin Irak'a geçen yıl yaptığı hava saldırılarını "manasız" buluyor, Almanya "uydu olmayız" diyor, İtalyan Başbakanı Berlusconi Bush'u "politik ruh eşi" olarak gördüğü için tam destek veriyor, ispanya Bush'tan ETA'ya karşı mücadelede teknolojik yardım sözü aldığı için tabii karşılığında Irak meselesinde daha bir destekçi duruyor falan filan... 
     Velhasıl dengeleri yerinden oynatacak bu meselede bile yekpare hareket edemeyen bir birlik Türkiye konusunda nasıl tek bir fikre sahip olsun Yani hiçbir şey Türkiye'den göründüğü gibi değil. 
     Tabii bir de Avrupa Parlamentosu'nda kabul edilen ve Ermeni soykırımı iddialarını içeren, Türkiye'de yeri yerinden oynatan Kafkasya Raporu var ki... Raporu hazırlayan Per Garthon'la karşılıklı tartışmamız da cumaya herhalde... 
     
     







Devlet ve toplum 


Kar fırtınası... 


İsrail'e kim dur diyecek 


Demokrasinin grisi olmaz 


İş yok ama takma bacak verebiliriz 


Kravatlı PKK 


Orta öğretim başarı puanı 


Bankalara sermaye desteği çözüm mü 


Siyanür, hukuk, siyaset, ticaret 


Teröre karşı atom mu 


Amerika, AB üyeliğimize karşı mı 


TOBB’da ince siyaset 


Çocuk pornosu ve savcılık tutumu 


"Medeniyet öğren ayı " 


Holdingler kadın yönetici fukarası 


Eğlenceli Avrupa Dersleri 


Vergiyi siz vermeyeceksiniz 


Bu yıl enflasyon inecek ise büyüyemeyiz 


</TEXT>
</DOC>
