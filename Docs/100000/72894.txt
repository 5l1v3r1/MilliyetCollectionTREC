<DOC>
<DOCNO> 72894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/spor/bvol.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Eczacı taç peşinde 
</HEADLINE>
<TEXT>

Mavi-Beyazlı ekip, İstanbul’da düzenlenen bayanlar Avrupa Şampiyonlar Ligi final-four’unda kupaya kilitlendi. Kulüp başkanı Faruk Eczacıbaşı, "Bu kez başarmak istiyoruz" diye konuştu 
     RAGIP TEKİN 

     Üçüncü final - four 
     VOLEYBOLDA ülkemizin gururu olan Eczacıbaşı, ev sahipliğini üstlendiği Şampiyonlar Ligi bayanlar final - four’unda kupaya gözünü dikti. Başkan Faruk Eczacıbaşı, üst üste üç kez final - four oynayan tek takım olduklarını hatırlattı ve "Bu kez şeytanın bacağını kırmak istiyoruz. Şimdi hedefimiz 17 Mart’ta Avrupa Şampiyonluğu’nu Türkiye’ye kazandırmak" açıklamasını yaptı. Avrupa’da 7. kez final - four’a katılan Mavi - Beyazlılar, 1998 - 1999 sezonunda Bursa’da Kupa Galipleri Kupası’nı müzelerine taşımıştı. 
     
     Kanal D yayınlıyor 
     GÜNEŞ Sigorta’yı eleyip, dörtlü finale kalan Eczacıbaşı, Darüşşafa Ayhan Şahenk Spor Salonu’nda ilk sınavını saat 17.00’de grup müsabakalarında iki maçta da yenildiği Foppapedretti Bergamo ile yapacak. İtalyan ekibinde doping cezaları sona eren pasör Cacciatori ile smaçör Phipps de yer alacak. Zorlu mücadeleyi Kanal D naklen yayınlayacak. Eczacıbaşı bu maçı kazanırsa, 15.00’te kozlarını paylaşacak olan Tenerife İspanya - Cannes Fransa karşılaşmasının galibiyle şampiyonluk için karşılaşacak. 
     
Filede bugün      Burhan Felek Spor Salonu 
     13.00 Beşiktaş - Kocaelispor 
     Yeşilyurt Spor Salonu 
     15.00 Yeşilyurt - N.İnterfarma 
     Arçelik Spor Salonu 
     19.30 Arçelik - Ziraat Bankası 
     Ankara Selim Sırrı Tarcan Spor Salonu 
     13.00 Türk Telekom - 75. Yıl 
     
Filede dün      Karşıyaka - TED Kolejliler 3 - 0 
     SSK - İller Bankası 3 - 1 
     



 SPOR 
























</TEXT>
</DOC>
