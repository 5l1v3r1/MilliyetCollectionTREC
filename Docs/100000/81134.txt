<DOC>
<DOCNO> 81134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/ekonomi/eko08.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Biber, Türk sebzesini vurdu 
</HEADLINE>
<TEXT>

Avrupa, ilaç kalıntılı biberler yüzünden tüm Türk sebzelerini gözetim altına aldı 
     İhracatçılar, üreticiler ve ziraatçılar, Avrupa’nın, Türkiye’den gönderilen biberlerde zirai ilaç kalıntısı bulunması üzerine tüm sebzeleri gözetim altına aldığını belirterek, "Zirai ilaç kullanımının denetim altına alınmasını ve zirai ilaç ruhsatlarının yeniden gözden geçirilmesini" istedi. 
     Antalya İhracatçı Birlikleri AİB Başkanı Ercan Boztepe, AB’ye ihraç edilen taze biberlerde, AB’nin üst limit kabul ettiği 0.01 mg kg’nin üzerinde "methomidophos" adlı zehirli ilaç kalıntısı bulunduğunu, bu nedenle Türk ihraç ürünlerinde kontrollerin sıklaştırıldığını belirterek, şöyle konuştu 
     
     Biberleri imha ettiler 
     "Birçok firmanın TIR’ı Avrupa’ya sokulmadı ya da biberler imha edildi. Yaş sebze meyve üretimimiz 40 milyon ton ve bunun yüzde 97’sini de iç piyasada tüketiyoruz. Hata, önce kendi halkımızın sağlığını tehdit ediyor. Sorun çok ciddi ama çözüm zor değil. İlaç kullanımını bugün denetim altına alırsak, sorun bir - iki ayda çözülür. Herkes üzerine düşeni yapmalı. Aksi halde önümüzdeki kış Avrupa’ya 1 kilo biber gönderemeyiz." 
     



 EKONOMİ 















</TEXT>
</DOC>
