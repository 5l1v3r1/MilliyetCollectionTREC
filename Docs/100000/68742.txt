<DOC>
<DOCNO> 68742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/ekonomi/eko07.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş’ta İtalyan ihtimali 
</HEADLINE>
<TEXT>

     EKONOMİ SERVİSİ 

     Tofaş’ın, Fiat’ın en önemli üretim merkezlerinden biri haline gelmesini sağlayan Doblo projesinin mimarı Jan Nahum’un, Fiat’ın Uluslararası İş Geliştirme Bölümü’ne Başkan olması, Türk otomotiv sanayinin de kilometre taşlarından birini teşkil ediyor. 
     Tasarımından üretimine kadar takımıyla birlikte oldukça başarılı bir ürüne imza atan Nahum’un Fiat bünyesindeki bu önemli göreve getirilmesinin sektördeki yankıları sürerken, Nahum’un Tofaş’taki CEO’luk görevini kime devredeceği sorusu da gündeme geldi. 
     Nahum ile birçok önemli atılım gerçekleştiren Tofaş’ın, bundan sonra da aynı trendi sürdürmede kararlı olduğu biliniyor. Dolayısıyla Tofaş’ın CEO’luk görevine kimin getirileceği de bu nedenle büyük önem kazanıyor. 
     Tofaş Yönetim Kurulu’nun önümüzdeki günlerde toplanarak, Nahum’un yerine gelecek yöneticinin atamasını yapması gerekiyor. Henüz açıklanan bir isim yok, ancak söylentiler ve tahminler, adayın bir İtalyan olacağı yönünde. Tabii Tofaş’ın başarılı operasyonlarının devamı için, tüm süreçleri yakından bilen, hatta tamamen bu içinde yeralan bir kişi olması gerekiyor. 
     İşte tam bu noktada tahminler, halen Tofaş’ın Üretimden Sorumlu Genel Müdürü olan Antonio Bene üzerinde odaklanıyor. 
     Bene’nin adaylar listesinde ön plana çıkmasının nedeni ise, yıllardır Bursa’daki fabrikada görev yapan, Türkiye’yi yakından tanıyan, Doblo projesinin içinde yeralan bir kişi olmasından kaynaklanıyor. 
     



 EKONOMİ 



Sultanbeyli’de kapıştı 















</TEXT>
</DOC>
