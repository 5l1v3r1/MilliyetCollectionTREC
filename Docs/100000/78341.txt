<DOC>
<DOCNO> 78341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/son/sonspo01.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de günün toplu sonuçları... 
</HEADLINE>
<TEXT>

     ABD Profesyonel Basketbol Ligi NBA'de Atlanta Hawks, Cleveland Cavaliers'i 128-123 yendi. 
     Gecenin uzatmaya giden tek maçında Doğu Konferansı Merkez Grubu'nda 6. sırada bulunan Atlanta Hawks, aynı grupta 7. sırada yeralan Cavaliers ile evinde karşılaştı. 
     Hawks'da, uzatmalar dahil 54 dakika oynayan ve kariyerinde ilk kez bir maçta bu kadar çok sahada kalan Jason Terry, 43 sayı attı. Şerif Abdurrahim de skora 36 sayı ekledi. 
     Arka arkaya 3 galibiyetten sonra üst üste 2. yenilgisine uğrayan Cavaliers'de ise Andre Miller 27, Wesley Person ise 25 sayı üretti. 
     Dün New Jersey Nets'in konferans, Detroit Pistons'ın Merkez Grubu, Charlotte Hornets'ın da play-off turunu garantilediği Doğu Konferansı'nda, Hawks ile Cavaliers'in play-off turu şansı bulunmuyor. 
     Sonuçlar şöyle 
     
     
Atlanta Hawks Cleveland Cavaliers-128-123 2. uzatmada Memphis Grizzlies-San Antonio Spurs 92-113 Seattle Supersonics-Dallas Mavericks 99-116 Chicago Bulls-Detroit Pistons 106-124 Denver Nuggets-Phoenix Suns 98-94 Los Angeles Clippers-Minnesota Timberwolves 98-101 Golden State Warriors-Utah Jazz 101-109 
     





</TEXT>
</DOC>
