<DOC>
<DOCNO> 51480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sonspo10.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Shevchenko'dan Terim'e destek "Görevden alınmaya layık değildi" 
</HEADLINE>
<TEXT>

     AC Milan takımının Ukraynalı yıldızı Andrei Shevchenko, ''Fatih Terim, görevden alınmaya layık değildi'' dedi. 
     Tutto Sport Gazetesi'nde yayımlanan demecinde Andrei Shevchenko, Türk teknik adamın görevden alındığını ilk olarak bir arkadaşından daha sonra da kulüp yöneticilerinden Braida'dan öğrendiğini söyledi. 
     Shevchenko, ''Eğer Terim giderse Ancelotti'nin gelebileceği biliniyordu. Milan'ı iyi tanıyor iyi şeyler yapacak. Terim'in asistanı Şükrü'yü arayıp selamlarımı ve dayanışmamı ilettim'' dedi. 
     Bu arada Milano'daki evini boşaltan Fatih Terim'in bugün İstanbul'a dönmesi bekleniyor. 30 Haziran 2002'ye dek sözleşmesi olan Terim'in, görevine son verildikten sonra menajeri Moreno Roggi aracılığıyla AC Milan Kulübü İkinci Başkanı Adriano Galliani ile anlaşacağı ve durumu çözeceği belirtildi. 
     Basında, AC Milan'ın 30 Haziran 2002'yi beklemeden Terim ile anlaşarak sözleşmenin fesh edilmesi yolunda kolaylık göstereceği savunuluyor. 
     






</TEXT>
</DOC>
