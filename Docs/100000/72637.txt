<DOC>
<DOCNO> 72637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/dunya/dun01.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş insanlığı unutturdu 
</HEADLINE>
<TEXT>
Arafat’a mesaj 
Önceki gün İsrail Başbakanı ile görüşen Dışişleri temsilcisi Ali Tuygan, dün de Arafat’a Başbakan Ecevit’in mesajını iletti 
     Dışişleri Bakanlığı Müsteşar Yardımcısı Büyükelçi Ali Tuygan, Ortadoğu barışına katkıda bulunmak üzere Başbakan Bülent Ecevit’in İsrail ve Filistin liderlerine gönderdiği mesajı taraflara iletti. 
     Ecevit’in mesajını Ramallah’taki karargahında Filistin lideri Arafat’a dün ileten Tuygan, mesajın esas itibarıyla, Türkiye’nin bölgede meydana gelen endişe verici gelişmelerden kaynaklanan kaygılarını İsrail ve Filistin tarafıyla paylaşma amacına yönelik olduğunu söyledi. 
     Görüşmeden sonra Arafat, Büyükelçi Tuygan’ı elinden tutarak asansöre kadar geçirdi. Tuygan, önceki akşam da İsrail Başbakanı Ariel Şaron ve Dışişleri Bakanı Şimon Peres ile görüşüp Ecevit’in mesajını yetkililere iletmişti. 
     Bölgedeki çatışmalar ise dün de sürdü. Batı Şeria’nın Ramallah kentinde 5 Filistinli ve 3 İsrailli ölürken, İsrail askerleri de Ramallah’tan kademeli olarak çekilmeye başladı. 
     



 DÜNYA 












</TEXT>
</DOC>
