<DOC>
<DOCNO> 73565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/yazar/okur.html </URL>
<DATE> 2002/03/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Faizden bıktı iki yalısını sattı 
</HEADLINE>
<TEXT>

Türk denizciliğinin ünlü ismi Kaptanoğlu ailesi, biri Vaniköy diğeri Kuzguncuk’ta bulunan iki yalısını banka borçlarını ödemek için sattı 
     Denizcilik sektörünün duayenlerinden Kaptanoğlu ailesi bankalara borçlarını kapatmak için iki yalısını sattı. Yalıların satışı kadar alıcılar da ilginç. 
     Gündüz - Cengiz ve Engin Kaptanoğlu kardeşlerin Vaniköy’deki yalısını 5 trilyon liraya Sütaş’ın sahibi Yılmaz ailesi aldı. Kaptanoğlu ailesinin Kuzguncuk’taki dört katlı yalısını ise 700 milyar liraya Sabancı Grubu satın aldı. Bin metrekarelik kapalı alanı olan yalının yeni sahibi Sabancı’nın denizcilik şirketi Yasa. 
     Alıcılar ve satıcılar böyle. Gelelim satışın nedenine. Bir asırdır gemicilikle uğraşan ve 1904 yılında Hacı İbrahim Kaptanoğlu’nun kurduğu Kaptanoğlu Gemicilik bugün 10 gemi ve 10 ro - ro ile faaliyet gösteriyor. Ayrıca 20 gemisi bulunan Deniz Nakliyatı alan armatörler grubunun da yüzde 20 ortağı. 
     Son bir yıldır yaşanan kriz ve denizcilik sektöründeki sorunlar Gündüz ve Ayşegül Kaptanoğlu çiftini yıllardır yaşadıkları Vaniköy’deki villayı diğer hissedarlar Cengiz ve Engin Kaptanoğlu ile birlikte satmak zorunda bıraktı. Kaptanoğlu, yalı satışlarıyla ilgili olarak "Ben faiz ödemekten bıktım. Faizden korktum, gittim sattım. Sattıktan sonra da paraları Vakıfbank’a borçlarıma karşı yatırdım. Ama bankalara borçlarımı h l bitiremedim. Sadece bu ay sonunda 250 bin dolar faiz ödeyeceğim" dedi. 
     Kaptanoğlu, "Hiçbir banka 1 lira kredi vermiyor. Ben bugün 40 gemiyi kumanda ediyorum. Günde 10 ton mazot yakıyoruz. Biz işimizi devam ettirmek, elaleme rezil olmamak ve borcumuzu sonuna kadar ödemek istiyoruz" diye konuştu. İstanbul Yaklaşımı, Londra Yaklaşımı gibi sözlerin edildiğini ancak reel sektöre kredi açılmadığını, tam tersine bankaların işadamlarına Tüm borçlarınızı ödeyin’ dediğini belirten Kaptanoğlu, şöyle devam etti 
     "Devlet, Emlak Bankası’nı ihtisas bankası göstermiş. Ama 300 milyon dolarlık Emlak Bankası kredisi millete dert oldu. Bugün dışarıdan da borçlanamıyoruz. Landesbank ile görüşüyoruz. Bize Size devletiniz bile güvenmiyor. Biz nasıl güvenelim’ diyorlar. Biz geçen yıl Etibank’a 11 ayda 3 milyon 600 bin dolar kredi ödedik. Bu ay sonunda 250 bin dolar faiz ödeyeceğim. BDDK Başkanı Akçakoca’ya, Vakıfbank Genel Müdürü Altan Koçer’e soruyorum Siz hangi sektörlere kredi açıyorsunuz " 
     
Baba hediyesi      Sütaş Genel Müdürü ve Türkiye Genç İşadamları Derneği TÜGİAD Başkanı Muharrem Yılmaz, Kaptanoğlu’nun Vaniköy’deki yalısını babasının aldığını ve kendisine hediye ettiğini söyledi. 
     Yılmaz, üç ay sonra tadilatı bitince yalıya taşınacağını belirtti. Muharrem Yılmaz’ın babası Sadık Yılmaz, Sütaş’ın kurucusu ve halen Yönetim Kurulu Başkanlığı görevini sürdürüyor. 1929’da Bursa - Karacabey ilçesinin Harmanlı Köyü’nde doğan Sadık Yılmaz, babasının mandıracılık işini geliştirerek 1974 yılında Kurucu Yönetim Kurulu Başkanı olarak, Sütaş’ı kurdu. 
     Bugün Sütaş, 45 bin metrekarelik kapalı alanı olan 120 bin metrekarelik bir arazi içinde Bursa Karacabey tesislerinde üretimini sürdürüyor. Tesislerde günde 650 ton süt işlenerek, süt ve süt ürünleri 40 bin satış noktasına ulaştırılıyor. 
     
     







Saddam, bir beladır 


Paşa Kabataş’ta 


Önce Filistin’i çözün 


ORTADOĞU’da kumar sürüyor 


Irak'ta çılgınlık nedir, ne değildir .. 


İki ucu da 


Televizyonlarda kalite nasıl yükselir 


Krizin nedeni Kötü yönetişim 


Yönetim yargıyı aşmaya çalışıyor 


ABD devrede 


Faizden bıktı iki yalısını sattı 


Türk basını kumarhaneciye gereken yanıtı verdi 


Fenerlilerin açtığı afiş ve demokrasi... 


Merkez Bankası galiba artık sahiden özerk 


Boyunlarınıza iltifattır 


Yasalara uyan var mı 


Londra’da "Kelkit Çay Evi" 


</TEXT>
</DOC>
