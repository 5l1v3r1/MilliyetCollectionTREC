<DOC>
<DOCNO> 91618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/son/sontur03.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli ve Beyoğlu'nda 3 bomba patladı.. 
</HEADLINE>
<TEXT>

     Şişli ve Beyoğlu'nda, 3 ayrı bombanın patlaması sonucu maddi zarar meydana geldi. 
     Sabah saatlerinde Şişli Halaskargazi Caddesi'nde 2 ayrı patlama gerçekleşti. Patlamalar sonucu, Polat Pasajı, Pino Optik, Bombi ve Dagi isimli işyerleri ile bir otomobilin camları kırıldı. 
     Uzman ekiplerce yapılan incelemelerde, patlamalara caddeye bırakılan zaman ayarlı ve parça tesirli 2 bombanın neden olduğu belirlendi. 
     Bu arada, Beyoğlu Karaköy Kemeraltı Caddesi Sakızca Sokak'ta bulunan Surp Krikor Lusavoriç Ermeni Kilisesi önünde de bir patlama gerçekleşti. 
     Parça tesirli olduğu tespit edilen bombanın patlaması sonucu, kilise kapısında küçük çapta maddi hasar meydana geldi. 
     Yetkililer, her iki olayla ilgili soruşturmanın sürdüğünü bildirdiler. 
     





</TEXT>
</DOC>
