<DOC>
<DOCNO> 96872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/dunya/dun01.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacı itiraf etti 
</HEADLINE>
<TEXT>

16 Haziran 1991’de Atina’da Türk Büyükelçiliği Müsteşarı Deniz Bölükbaşı’nın da yaralandığı bombalı araç saldırısını 17 Kasım örgütünün yakalanan üyesi Ceorcatos’un düzenlediği ortaya çıktı 
     YORGO KIRBAKİ Atina 

     Yunanistan’da önceki gün yakalanan 17 Kasım terör örgütü üyesi Vasilios Ceorcatos 47 , 16 Haziran 1991 tarihinde Atina’nın Psihiko semtinde Türkiye’nin Atina Büyükelçiliğe’ne ait araca yapılan bombalı saldırıda yer aldığını itiraf etti. 
     Türk Büyükelçiliği’nin aracının yoldan geçtiği bir sırada park etmiş bir bombalı aracın uzaktan kumanda ile patlatılması ile düzenlenen saldırıda dönemin Elçi Müsteşarı Deniz Bölükbaşı, idari ataşe Nilgün Keçeci ve şoför Adil Yıldırım yaralanmıştı. Bombalı saldırıda ağır yaralanan Bölükbaşı’nın iyileşmesi çok uzun süre almıştı. Şimdi büyükelçi olan Bölükbaşı halen Türkiye ile Yunanistan arasında Ege anlaşmazlıkları için yürütülen istikşafi görüşmelerde Türk heyetinde yer alıyor. Söz konusu saldırıda başka kimlerin yer aldığı henüz belirlenmedi. 
     
Poliste çözüldü      Mesleği elektrikçilik olan Ceorcatos, 1985 yılından sonra örgütün pek çok saldırısında yer aldığını itiraf etti. Ceorcatos’un katıldığı saldırılarda hayatlarını kaybedenler arasında eski başbakanlardan Konstantinos Miçotakis’in damadı olan politikacı - gazeteci Pavlos Bakoyanis de bulunuyor. 
     Polis, Ceorcatos’dan başka örgütün bazı soygunlarına karışan, Theologos Psaradelis adlı terörisi de yakaladı. Psaradelis, Albaylar Cuntası döneminde Midilli’den Ayvalık’a, oradan da Bulgaristan’a kaçmış ancak Yunanistan’a iade edilip hapis yatmıştı. 
     
Yiotopulos direniyor      Örgütün bugüne kadar yakalanan 6 üyesi suçlarını itiraf ederken, 17 Kasım’ın lider kadrosunda yer alan Aleksandros Yiotopulos, önce ink r ettiği gerçek kimliğini sonunda kabul ederken, suçlamaların tümünü reddetti. Örgütün baş tetikçileri Hristodulos Ksiros ile Ceorcatos, "Yiotopulos’u liderleri olarak tanıdıklarını" söylediler. 
     Yunan polisinden sızan haberlere göre, önümüzdeki haftadan itibaren 17 Kasım’ın kadın üyelerine karşı operasyonlar başlayacak. Örgütün en az üç kadın üyesi bulunduğu tahmin ediliyor. 
     
İki Türk diplomatın katilleri h l meçhul      ATİNA Milliyet 

     17 Kasım terör örgütünün bugüne kadar yakalanan tetikçilerinin itiraflarından sonra, bu örgütün 1975 yılından beri işlediği cinayetlerin önemli bir bölümünün failleri belli oldu. 
     Örgütün, polisin yakaladığı ikinci nesil tetikçileri Hristodulos ve Vasilios Ksiros kardeşler ile Vasilios Ceorcatos’un 1984’ten sonra katıldıklarını itiraf ettikleri cinayetlerden sonra, örgütün 2000 yılına kadar düzenlediği silahlı saldırılardan sadece üçünün failleri bilinmiyor. 7 Temmuz 1991’de Türkiye’nin Atina’daki Basın Ataşesi Yardımcısı Çetin Görgü’nün, 24 Ocak 1994’te Yunanistan Etniki Bankası eski genel müdürü Mihalis Vranopulos’un ve 7 Temmuz 1994’te de Türk Büyükelçiliği Müsteşarı Ömer Haluk Sipahioğlu’nun öldürülmesinde tetiği çekenler h l meçhul. Örgütün tetikçilerinden sayılan ve yerleştirmeye çalıştığı saatli bombanın elinde patlaması sonucu ağır yaralanan Savvas Ksiros’un ve aranmakta olan Dimitrios Kufodinas’ın hangi cinayetlerde yer aldıkları ise tam olarak bilinmiyor. 
     
Takma adı Lambros’      Örgütün ilk nesil tetikçilerinin 1975 - 1983 yıllarında işledikleri ve altı kişinin hayatını kaybettiği dört saldırının da failleri h l meçhul. Takma adı "Lambros" olan ve örgütün lideri olan Aleksandros Yiotopulos’un gençliğinde bu saldırılardan bazılarında yer aldığı ileri sürüldü. 17 Kasım’ın 27 yıl boyunca yaptığı saldırılarda toplam 23 kişi hayatını kaybetti. 
     



 DÜNYA 











</TEXT>
</DOC>
