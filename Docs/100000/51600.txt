<DOC>
<DOCNO> 51600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sondun18.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'daki patlamada ölü ve yaralı sayısı açıklandı... 
</HEADLINE>
<TEXT>

     Rusya'nın Kuzey Osetya Cumhuriyeti'nin başkenti Vladikavkaz'da bu sabah meydana gelen patlamada 7 kişinin öldüğü bildirildi. 
     İnterfaks'ın yerel polis kaynaklarına dayanarak verdiği habere göre, yaralı sayısı 15 olarak belirlendi. 
     Rusya Acil Durumlar Bakanlığı ise ölü sayısını 4, yaralı sayısını 20 olarak açıkladı. 
     Patlamanın nedeni hakkında da çelişkili açıklamalar yapıldı. 
     Rusya Acil Durumlar Bakanlığı yetkilileri tüpgaz patlaması olduğunu belirtirken, Kuzey Osetya polis yetkilileri tüp patlamasının bir olasılık olduğunu, terörist saldırı ihtimalinin de bulunduğunu kaydettiler. 
     İçişleri Bakanlığı kaynakları ise saldırı ihtimalinin bulunmadığını, patlamaya tüpgazın yol açtığının kesinleştiğini savundular. 
     






</TEXT>
</DOC>
