<DOC>
<DOCNO> 61225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sonspo07.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İnterli EmreTorino yolunda... 
</HEADLINE>
<TEXT>

     Tutto Sport gazetesi, bugün birinci sayfasından verdiği haberinde, Torino Kulübü'nün İnter'den Emre ya da Recoba'yı transfer etmek için girişimde bulunduğunu iddia etti. 
     Torino kentinin gazetesi olan Tutto Sport'a göre, ''Boğalar'' lakaplı kulübün ilk tercihi Uruguaylı Recoba olurken, alternatif olarak Emre'yi düşündükleri belirtildi. Ligin ilk yarısı sonuçlandığında 17 puanla 14. sırada bulunan ve 2. lige düşmeme mücadelesi veren Torino'nun orta sahasında takviyeye ihtiyacı olduğu ve İnter'de yedek kulübesinde oturmaktan hoşlanmayan Recoba üzerinde ısrar ettiği belirtiliyor. 
     Emre için ise kiralık olarak sezon sonuna kadar Torino'ya gelebileceği öne sürülüyor. 
     






</TEXT>
</DOC>
