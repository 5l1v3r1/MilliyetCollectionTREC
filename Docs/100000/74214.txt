<DOC>
<DOCNO> 74214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sonspo13.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 2 - Trabzonspor 1 Maç sona erdi 
</HEADLINE>
<TEXT>

     Stat Atatürk. 
     Hakemler Kuddusi Müftüoğlu xx, Bülent Bozdağ xxx, Ragıp Uysal xxx. 
     Denizlispor Süleyman xx, Alper xx, Hakan Çimen xx, Mustafa Sert xx, Ali Tandoğan xx, Serdal xx, Levent x, İlyas xx, Timuçin xx, Veysel x, Coşkun xx. 
     Trabzonspor Bülent xxx, Kürşat xx, Markov xx, Cem xx, Osman xx, Hasan xx, Gökdeniz xx, Aurelıo xx, Sommers xx, Hami x, Zafer x. 
     Goller Dk. 3 Osman, Dk. 44 Timuçin. 
     Sarı kartlar Dk. 28 Gökdeniz, Dk. 45 Markov Trabzonspor . 
     Birinci Süper Futbol Ligi'nde yapılan maçta Denizlispor, Trabzonspor'u 2-1 yendi. 
     
     İlk yarı 
     Sağanak yağışın ağırlaştığı sahada futbolcular rakiplerinin yanı sıra zeminle de mücadele etmek zorunda kaldı. Denizlispor, uzun toplarla rakip kalede pozisyon ararken, Trabzonspor kontrataklarla etkili olmaya çalıştı. 
     3. dakikada Hami'nin kullandığı korner atışında Denizlispor defansının arasından topa yükselen Osman, düzgün bir kafa vuruşuyla meşin yuvarlağı ağlara yolladı 1-0. 
     11. dakikada İlyas'ın ortasında Veysel, kale önünden topa dokunamadı, yetişen Kürşat tehlikeyi uzaklaştırdı. 
     15. dakikada Hakan Çimen'in havalandırdığı topa Kürşat müdahale edemeyince, kaleciyle karşı karşıya kalan Veysel çok yavaş bir vuruşla takımını mutlak bir golden etti. 
     23. dakikada Coşkun, Timuçin'in önüne topu bıraktı. Bu futbolcunun şutunda meşin yuvarlak kaleci Bülent'te kaldı. 
     31. dakikada Gökdeniz'in ortasında, savunmanın uzaklaştıramadığı topu önünde bulan Hami'nin vuruşunda, top direkten döndü. 
     44. dakikada Ali Tandoğan'ın kullandığı taç atışında İlyas, topu kale önüne havalandırdı. Timuçin'in kafa vuruşunda meşin yuvarlak kalabalığın arasından ağlarla buluştu 1-1. 
     İlk yarı 1-1 berabere sonuçlandı. 
     
     İkinci yarı 
     Denizlispor, ikinci yarıya beraberliği bozmak için çıkarken, Trabzonspor da ilk yarıya oranla daha atak gözüktü. Her iki takım da girdikleri pozisyonlardan yararlanamazken, sergilenen oyunun kalitesi, ilk yarıya oranla seyircileri memnun etti. 
     56. dakikada bordo-mavili ekipte Markov, yerini Mehmet'e x bıraktı. 
     60. dakikada Trabzonsporlu Zafer sarı kart gördü. 
     62. dakikada konuk takımda sakatlanan Osman, yerini Güngör'e x bıraktı. 
     63. dakikada Hami'nin kullandığı köşe atışında, Denizlispor savunması topu seyredince, kalabalığın arasından yükselen Kürşat, kafayla şutladı. Süleyman'ın son anda çeldiği topu savunma uzaklaştırdı. 
     65. dakikada gelişen Denizlispor atağında Coşkun, Ali Tandoğan'ı hareketlendirdi. Bu futbolcunun ortasında Veysel, zor olanı yaparak boş kale yerine topu auta attı. 
     67. dakikada ev sahibi ekibin golü geldi. İlyas'ın derinlemesine pasında Timuçin, aut çizgisine dek sokuldu. Bu futbolcunun kale alanına çıkardığı topu, Veysel plaseyle filelere bıraktı 2-1. 
     69. dakikada Denizlispor'da, İlyas oyundan çıktı, Bülent x girdi. 
     74. dakikada Trabzonspor'da Zafer, yerini Da Silva'ya x bıraktı. 
     76. dakikada Hasan'ın orta alandan havalandırdığı topa kaleci Süleyman çıkmayınca, Da Silva pozisyona girdi, ancak dokunamayınca meşin yuvarlak auta gitti. 
     77. dakikada Denizlispor'da Timuçin çıktı, yerine Hiatenen x oyuna girdi. 
     80. dakikada Denizlispor'da Veysel, yerini Coulibaly'ye x bıraktı. 
     81. dakikada Hami'nin kullandığı köşe atışında, savunmadan seken topu Aurelio şutladı. Ancak meşin yuvarlak üstten auta gitti. 
     83. dakikada Denizlisporlu Levent sarı kart gördü. 
     Karşılaşmanın kalan dakikalarında, Trabzonspor'un çabası sonucu değiştirmeyince, Denizlispor sahadan 2-1 galip ayrıldı. 
     






</TEXT>
</DOC>
