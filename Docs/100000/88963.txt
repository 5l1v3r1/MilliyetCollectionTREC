<DOC>
<DOCNO> 88963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/yazar/ozyurek.html </URL>
<DATE> 2002/06/10/ </DATE>
<TIME>  </TIME>
<AUTHOR> Mustafa ÖZYÜREK  </AUTHOR>
<HEADLINE>
Emlak Vergisi ile ilgili soruları cevaplıyoruz... 
</HEADLINE>
<TEXT>

     Emlak Vergisi Kanunu’nda yapılan değişikliklerle birlikte Emlak Vergisi sisteminde yepyeni bir döneme geçildi. Beyan esası kaldırıldı, bunun yerine bildirim esası getirildi. 2002 yılı Emlak Vergisi ilk taksiti 2001 yeniden değerleme oranına bağlandı, büyükşehirlerde vergi oranları 100 artırıldı. Pek çok okuyucumuzdan sorular aldık, Emlak Vergisi’nde ödeme süresinin 15 gün uzamasını da fırsat bilerek ortak ve sık sorulan soruları cevapladık. 
     Soru Ben ve eşim emekliyiz. Eşimin Bakırköy’de, benim de Ataköy’de birer dairemiz var. Ataköy’deki dairede oturmaktayız. Diğeri ise kirada. Bina vergisinde emekli indiriminden ikimiz de yararlanabilir miyiz 
     Cevap Emekli indiriminden yararlanabilmek için, her biriniz üzerine bir daire olması sorun yaratmaz. Oturduğunuz daire için bu imkandan yararlanmanız mümkündür. Ancak, eşiniz adına kayıtlı olup halen kirada bulunan daire için bundan yararlanmanız mümkün değildir. Çünkü EVK’nın 8. maddesine göre gelirinizin münhasıran yani sadece ve sadece emekli aylığından ibaret olması gerekiyor. Oysa eşinizin emekli aylığının yanı sıra, bir de kira geliri var. Dolayısıyla bu şart ihlal edilmiş oluyor ve emekli indiriminden yararlanma imkanı kalmamış oluyor. Kanunun amacı bu noktada geliri sadece emekli aylığından ibaret olanları korumaktır. 
     
     Yurtdışında bulunanlar 
     Soru Ben yurtdışında bulunduğum için Emlak Vergimi mayıs sonuna kadar ödeme imkanına sahip değilim. Gecikmeli ödeme yapmam durumunda ne tür bir ceza ile karşı karşıya kalacağım 
     Cevap Emlak Vergisi’nden normal ödeme süresi 31 Mayıs 2002 tarihinden sona erdi. Ancak yasa gereği 15 günlük bir ek süre söz konusudur. Yani ödeme süresi 15 Haziran 2002 tarihine kadar uzadı. 15 Haziran Cumartesi olduğu için 17 Haziran Pazartesi gününe kadar hiçbir ek mali yükle karşılaşmadan ödeme yapmak mümkündür. Bu tarihe kadar ödeme yapmamız durumunda yine hiçbir ceza kesilmez. Öte yandan ödemeyi posta çeki, havale veya banka yoluyla da yapmanın da mümkün olduğunu hatırlatalım. 
     
     Yüksek değer gözükenler 
     Soru 5 yıl önce Kadıköy’de bir ev aldım. Tapu muamelesinde komisyoncu çok yüksek değer gösterip belediyeye beyanname vermiş. Ben şimdi komşularımdan 3 kat fazla vergi ödüyorum. 3 yıl önceki beyan düzeltme süresini de kaçırdım. Beyanname verme esası da kaldırılıp bildirim esasına geçildi. Düzeltme yapma veya yaptırma imkanım var mı 
     Cevap Mayıs sonu veya ek süre içinde 17 Haziran tarihine kadar herhangi bir düzeltme yapma veya yaptırma imkanı yok. Ancak kasım ayında ödenecek ikinci taksitte komisyonlar tarafından tespit edilen arsa metrekare birim değerleri ve inşaat metrekare maliyetleri dikkate alınarak yeniden değer tespit edileceği için komşularınızla aranızdaki fark ortadan kalkacak. 
     Soru Ben tek meskeni bulunan ve sadece emekli aylığıyla geçinen bir emekliyim. Emekli Sandığı, SSK ve Bağ - Kur’dan değil, çalışmış olduğum kurumun emekli sandığından aylık alıyorum. Benim durumumda olanlar emekli indiriminden yararlanamıyor mu 
     Cevap EVK, "kanunla kurulan sosyal güvenlik kurumları" tabirini kullanıyor. Bunlar yukarıda adı anılan kurumlardır. Ancak SSK Yasası’nın geçici 20. maddesine göre belirli kurumlar emekli sandığı kurabiliyor. Bize göre, bu tür emekli sandıklarından emekli olanlar da bu imkandan yararlanabilir. Zira bunlar da kanunla kurulmuş emekli sandıklarıdır. 
     
     Yeni tapu alanlar 
     Soru Tapusunu yeni almış emlak sahiplerinin vergi süreci nasıldır Neler yapılmalıdır 
     Cevap Tapusunu yeni almış emlak sahibi bu emlake sahip olmakla birlikte EVK’nun 33. maddesine göre vergi yükümlüsü olmuştur. Bu durum vergi değerini değiştiren bir sebep olarak sayılmıştır. Buna göre yapılması gerekenleri şöyle sıralamak mümkündür. Öncelikle yeni sahip Emlak Vergisi bildirimi verecek. Bu bildirimin verilme süresi ise bütçe yılı içinde olmak kaydıyla herhangi bir tarih olabilir, yani örneğin 2002 yılı aşılmamak kaydıyla herhangi bir tarihte verilebilir. Ancak alım işlemi bütçe yılının son üç ayı içinde ekim - kasım - aralık ise, o zaman alım tarihinden en fazla 3 ay içinde bildirimin verilmesi zorunludur. Tapunun alınmasıyla birlikte artık yeni tapu sahibi vergi mükellefi oluyor. Bu nedenle alım tarihinden itibaren Emlak Vergisi’nden yeni sahip sorumludur. 
     
     Farklı fiyat tespitleri 
     Soru 22 Mayıs 2002 tarihli yazınızı okudum. Ancak sizin hesaplamanızla belediyelerdeki uygulama birbirini tutmuyor. Örneğin İzmir Karşıyaka’daki evim için 2001 yılında iki taksit halinde toplam 14.260.000 lira Emlak Vergisi ödediğim evime 2002 yılı için ilk taksit olarak 21.850.000 lira vergi ödüyorum. Oysa ki deniliyor ki artış oranı 53.2’dir. Burada bir yanlışlık yok mu 
     Cevap Bu hesaplamada ve bizim hesaplamalarımızda yanlışlık yok. Yani uygulama doğru. Nedenine gelince büyükşehir olmayan yerler için artış oranı bir önceki yıla göre 53.2, yani yeniden değerleme oranı kadardır. Örneğin bu tür yerler için geçen yıl ilk taksit olarak 10 milyon ödeme yapılmışsa, 2002 yılında ilk taksit olarak ödenecek rakam 15.320.000 lira olacaktır. Yani artış oranı 53.2. Ancak sizin durumunuz farklı. Büyükşehir belediye sınırları içinde vergi oranı 100 arttı, sonra bu artırılmış vergi tutarı 53.2 oranında artırıldı ve ikiye bölünerek ilk taksit hesaplandı. Sizin durumunuzu örnek kabul edelim. 2001 yılı verginiz 14.260.000, bu tutarı 100 artırırsak 28.520.000 olur, daha sonra bu tutarı 53.2 oranında artırmak gerekiyor. Yani yıllık tutar 43.700.000 lira olur. İlk taksiti hesaplamak için son rakamı 2’ye bölmemiz gerekiyor. Bu durumda da ulaşılan rakam 21.850.000 lira olacak. Yani hesap doğru. Kısaca bir önceki yıl ilk taksit olarak ödediğiniz tutarı 3.064 ile çarpsanız 2002 yılı ilk taksit verginizi bulursunuz. Yani bir önceki yıla göre Emlak Vergisi artış oranı büyükşehirlerde 206.4 oluyor. 
     
     







Sol Kemalist bir Bozkurt 


Kirazlar - canerikleri 


Ecevit tansiyonu düşürdü 


Terörün ten rengi 


Ekonomide de, siyasette de Vay be ’ 


Adalet Bakanı, hukuk, şantaj ve bir kaset 


Emlak Vergisi ile ilgili soruları cevaplıyoruz... 


Ecevit Şenol’dan zinde 


Çocukluğunu kim daha çok özlerse 


Sağa kayan Avrupa Türkiye’yi dışlar mı 


Dış borç ile yaşadığımızdan Ayşe Hanım Teyzemin haberi yok 


</TEXT>
</DOC>
