<DOC>
<DOCNO> 66849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/guncel/gun03a.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
PTT aradığı Türk astronotu buldu 
</HEADLINE>
<TEXT>

27 Ekim 1987 tarihinde postaya verilen mektuba adres arayan PTT, sonunda amacına ulaştı. Kazakistanlı Abubakirov, mektubu 15 Şubat’ta teslim alacak 
     İSTANBUL Milliyet 

     Posta ve Telgraf Teşkilatı PTT sonunda uzaya çıkan ilk Türk astronotu buldu. 2000 Yılına Mektup’ kampanyası kapsamında ilk Türk uzay adamına iletilmesi istenen mektubun, Kazakistanlı Toktar Abubakirov’a verilmesi kararlaştırıldı. 
     PTT, 1986 yılında halka mektup yazma alışkanlığı kazandırmak amacıyla 2000 yılına mektup’ kampanyası başlatmıştı. Bu kampanya çerçevesinde gönderilen binlerce mektubun ya adresi değişmiş ya da gönderilen kişilerin bir kısmı ölmüştü. Ancak bunların içinde bir mektup vardı ki 2002 yılında bile hala PTT’yi kara kara düşündürüyordu. 
     İstanbul Aksaray’daki PTT merkezinden 27 Ekim 1987 tarihinde Uzaya çıkan ilk Türk astronota’ verilmek üzere postaya verilmişti. 
     PTT Genel Müdürlüğü bu mektubu ne yapacağını bilemedi. Önce Türk Havacılık ve Uzay Genel Müdürlüğü’ne uzaya giden Türk olup olmadığını sordu. Buradan aldığı cevap Dışişleri Bakanlığı ve Hava Kuvvetleri Komutanlığı’ndan bilgi istenmesi yönünde olunca PTT çaresiz bu kurumlara sordu. Aldığı cevaplar karşısında kafası iyice karışan PTT yetkilileri sonunda aradığı astronotu buldu. Kazakistan Devlet Başkanı Nursultan Nazarbayev’in başdanışmanı Toktar Abubakirov’un uzaya çıkan ilk Türk olduğuna karar verilerek mektubun tek adresi kabul edildi. 
     PTT Genel Müdürü Murat Kaya, mektubun, 15 Şubat 2002 tarihine kadar Abubakirov’a teslim edileceğini açıkladı. 
     



 GÜNCEL 




















</TEXT>
</DOC>
