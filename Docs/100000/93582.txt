<DOC>
<DOCNO> 93582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/guncel/gun05.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuran kursları kanun tanımıyor 
</HEADLINE>
<TEXT>

Yazın açılan Kuran kurslarına gidebilmek için 5. sınıfı bitirmiş olmak gerekiyor. Ama camilerdeki çocukların çoğu 11 yaşın altında 
     ŞÜKRAN ÖZÇAKMAK İstanbul 

     Okulların kapanmasıyla birlikte birçok çocuk, çantasını atıp heybesini kaptığı gibi Kuran kurslarının yolunu tuttu. 5 Ağustos 1999 tarihli Resmi Gazete’de yayımlanan kanuna göre yaz kurslarına katılım için 5. sınıfı bitirmiş olmak gerekiyor. Ancak camileri dolduran çocukların çoğunun yaşına bakıldığında bu kanunun hiçe sayıldığı açık seçik görülüyor. 
     
     Sokağa mı atalım ’ 
     5. sınıf koşulunun katılım oranını düşürdüğünü söyleyen din adamları, bu yasağa pek uyulmadığını doğruluyor ve şöyle konuşuyor "Eğitim-öğretim dönemindeki kurslara, ilköğretimden mezun olmayan öğrenciyi almıyoruz. Ancak yaz dönemindeki kurslar için 5. sınıf bitirme koşulunu uygulamak zor. Vatandaş, Çocuk sokakta kalmasın, dinimizi öğrensin’ diyor. Kabul etmeyince de şiddetle itiraz ediyor. Biz de çaresiz kaldık." 
     
Geçen yaz 965 bin çocuk kursa gitti      OZAN GÜZELCE 

     Türkiye genelinde 60 bin cami ile 3 bin 432 Kuran Kursu’nda eğitim veriliyor. Diyanet istatistiklerine göre geçen yıl yaz dönemi Kuran kurslarına 965 bin çocuk katıldı. Yurtdışındaki bine yakın camide de, 55 bin çocuk eğitim aldı. İstanbul’da ise geçen yaz 85 bin 734 erkek, 83 bin 46 kız öğrenci kursa kaydını yaptırdı. 
     



 GÜNCEL 

















</TEXT>
</DOC>
