<DOC>
<DOCNO> 79890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/siyaset/siy02.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm için inşaat yasağı 
</HEADLINE>
<TEXT>

Bakan Mustafa Taşar, turistik alanlarda yürütülen inşaat faaliyetlerine uygulanan yasağın sürdürülmesi için bir genelge yayımladı. Genelge, valiliklere gönderildi 
     ANKARA Milliyet 

     Turizm Bakanı Mustafa Taşar, turizm hareketlerinin yoğun olarak yaşandığı 30 Nisan--31 Ekim 2002 tarihleri arasında turistik yörelerde sürdürülen inşaat faaliyetlerinin yasaklanması amacıyla bir genelge yayımladı. 
     Taşar, Ankara, Antalya, Aydın, Balıkesir, Bursa, Çanakkale, Denizli, Diyarbakır, Edirne, Gaziantep, Giresun, Mersin, Muğla, Nevşehir, İzmir, İstanbul, Konya, Kars, Erzurum, Sinop, Samsun, Ordu, Trabzon, Tekirdağ, Van ve Zonguldak valilerine gönderdiği genelgede, inşaat faaliyetlerinin ses, görüntü ve çevre kirliliğine neden olduğunu belirterek, turistik alanlardaki inşaat yasağının uygulanmaya konulmasını istedi. Bakan Mustafa Taşar, genelgede şöyle dedi 
     
     Olumlu sonuçlar verdi 
     "Daha önceki yıllarda otel rezervasyonlarının iptaline kadar ulaşmış olumsuzlukların, uygulamaya konulan inşaat yasağına ilişkin tedbir sayesinde giderildiği ve şik yetlerin önüne geçildiği görülmüştür. Bu nedenle söz konusu tarihler arasında bu yıl da sadece yakın çevresinde konaklama yapılan inşaatlarda ve valiliğinizce uygun görülen mahallelerde gürültü, çirkin görünüm, çevreyi kirletme gibi kötü etkisi olan türdeki ağır nakliyat, hafriyat ve harçlı inşaat faaliyetleri için inşaat yasağı uygulamasına devam edilmesi uygun görülmüştür." 
     



 SİYASET 












</TEXT>
</DOC>
