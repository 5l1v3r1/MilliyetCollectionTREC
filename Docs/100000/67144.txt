<DOC>
<DOCNO> 67144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/ekonomi/aeko.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka bilançoları newline mayısta açıklanacak 
</HEADLINE>
<TEXT>

BDDK Başkanı Akçakoca, banka bilançolarının, ikinci bağımsız denetimin ardından, nisan ayı sonunda açıklanacağını bildirdi 
     EKONOMİ SERVİSİ 

     Bankacılık Düzenlememe ve Denetleme Kurulu Başkanı BDDK Engin Akçakoca, banka bilançolarının, ikinci denetimin ardından, BDDK’nın yapacağı teyidin ardından nisan sonunda açıklanabileceğini, genel kurulların da bu tarihten sonra yapılabileceğini söyledi. 
     Sektöre özkaynak desteğinin sağlanması konusunda İstanbul’da bankacılarla bir araya gelen Akçakoca, operasyonunun halka açık şirket, açık olmayan şirket konusunu bir ayrıma koymadığını belirtti. Akçakoca, halka açık bankaların bilançolarının açıklanmamasından dolayı küçük yatırımcıların zarar görmeyeceğini, bu konu ile ilgili hem Sermaye Piyasası Kurulu hem İMKB, hem de Maliye Bakanlığı ile çalıştıklarını söyledi. Akçakoca, "Neyi ne şekilde açıklayacağımız konusu, mayısta belli olacak" yanıtını verdi. 
     
     Takvim işleyecek 
     Yasada belirtildiği gibi, ilk denetimin mart, ikinci denetimin nisan ayı sonuna kadar tamamlanacağını belirten Akçakoca, 15 Mayıs’ta mektupları yazmış olacaklarını belirterek, "Demek ki haziran ayı sonuna kadar bütün operasyonu bitireceğiz" dedi. Akçakoca grup kredileri ile ilgili olarak da "Bu yasada düzenlenmiş birşey. Müeyyidesi de ortada. Dolayısıyla son derece muhafazak r, aşırı olmayan, fakat muhafazak r ve gerçekçi k r - zarar hesaplaması yapılacak" dedi. 
     
Bankalar özel açıklama izni istedi      Toplantıda bazı bankaların, sendikasyonları dolayısıyla bilançolarını açıklamak zorunda olduklarını bildirerek, özel izin istedikleri öğrenildi. Toplantıya katılan bankacılardan edinilen bilgiye göre geçici vergi konusundaki sorunların aşılması konusunda Akçakoca, "Maliye Bakanlığı bir-iki gün içinde açıklama yapacak" dedi. Bankacılar, halka açık bankaların küçük hissedarları konusunda hiç bir çalışmanın olmadığını da belirttiler. 
     BDDK’nın bireysel yatırımcı konusundaki görüşünü bilmediğini bildiren İş Bankası Genel Müdürü Ersin Özince, "BDDK’nın öngördüğü olağanüstü denetim sonuçlanmadan hiçbir bankanın kamuoyuna açıklama yapmasına izin verilmeyeceğini anladım. Benim bakışım da otorite ne diyorsa aynen ona riayet etmektir" dedi. 
     Yapı ve Kredi Bankası Genel Müdürü Naci Sığın da toplantıda yönetmeliği konuştuklarını ve bankacıların tereddütlerinin çoğunun giderildiğini belirterek, "Yönetmeliğin detaylarını aldık, bir sıkıntı olacağını zannetmiyorum" diye konuştu. 
     



 EKONOMİ 

















</TEXT>
</DOC>
