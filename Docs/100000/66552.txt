<DOC>
<DOCNO> 66552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/yasam/yas02.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Jöle, sinüzite yol açıyor 
</HEADLINE>
<TEXT>

Özellikle gençlerin sıkça kullandığı jöle, saçları ıslak tuttuğu için sinüzite davetiye çıkarıyor... 
     DEMET ÖZTÜRK Kayseri DHA 

     Kafada yaşlık hissi 
     SAÇLARA şekil vermek için kullanılan jöle, sinüzite neden oluyor. Kayseri Özel İbni Sina Sağlık Merkezi Başhekimi KBB Uzmanı Opr. Dr. Kemal Tekden, saçın estetik amaçla ıslak bırakılmasının veya jöle ve benzeri maddeler sürülmesinin sinüzit şikayetlerini artırdığını söyledi. Tekden, "Jöle saçları ıslak tutar ve kafada daimi bir yaşlık hissi bırakır. Bu durum da burun içinde enfeksiyon oluşturarak sinüzite yol açar" dedi. 
     
     Sık sık tekrar eder 
     SİNÜZİTE daha çok sporcuların yakalandığını belirten Tekden şöyle devam etti "Havayla dolu olması gereken sinüs boşluklarının iltihaplanması olarak tarif edebileceğimiz sinüzit, sık baş ağrısı ve burun tıkanıklığıyla kendini gösterir. Saçlarını yaş bırakanlar ve spor sonrası terliyken kendilerini korumayan kişilerde tekrar eder. Bir defa sinüzit geçirenler daha fazla dikkat göstermelidir." 
     



 YAŞAM 

















</TEXT>
</DOC>
