<DOC>
<DOCNO> 58941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sonspo05.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da goller Da Silva ve Zafer'den 
</HEADLINE>
<TEXT>

     Sezonun ilk yarısını 25 puanla 8. sırada tamamlayan Trabzonspor, geçen sezonun ilk yarısında 33 gol atarken, bu sezon 28 gol kaydetti. 
     Bordo-mavili takımın, en golcü oyuncuları 7 golle Da Silva olurken, 6 gol atan Zafer, bu oyuncuyu izledi. Bordo-mavili takımın toplam kazandığı 28 golün 13'ünü kaydeden golcü oyuncular, gollerin yüzde 47'sine imza atmış oldular. 
     Kaptan Hami'nin ligin 3. haftasında Bursaspor maçında kolu kırılınca, bordo-mavili takım hücumda oldukça sıkıntı yaşadı. 
     Sezonun ilk yarısında 4 maçta ilk 11'de sahaya çıkan Hami, 3 golde kalırken, geçen sezonun ilk yarısında bu futbolcu 8 gol kaydetmişti. 
     
     2 maçta gol atamadı 
     Trabzonspor, ligin ilk yarısında sadece 2 takım karşısında gol atma başarısı gösteremedi. 
     Bordo-mavililer ligin 8. haftasında Kocaelispor, ligin 14. 
     haftasında da Malatyaspor deplasmanlarından gol atamadan döndü. 
     
     10 oyuncu gol attı 
     Trabzonspor'da, ilk yarıda görev yapan oyunculardan 10'u gol atma başarısını gösterdi. 
     Bordo-mavili takımda, Da Silva 7, Zafer 6, Aurelio 4, Hami 3, Gökdeniz ve Cem 2'şer, Somers, Macit, Hasan ve Erman ise 1'er gol kaydetti. 
     Trabzonspor gollerinin 13'ünü karşılaşmaların ilk yarılarında atarken, 15'ini ise ikinci yarılarda kaydetti. 
     






</TEXT>
</DOC>
