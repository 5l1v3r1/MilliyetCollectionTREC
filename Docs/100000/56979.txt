<DOC>
<DOCNO> 56979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yazar/sazak.html </URL>
<DATE> 2001/12/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Nema soygununa dur 
</HEADLINE>
<TEXT>

     Anayasa Mahkemesi, Zorunlu Tasarruf Yasası'nın ödemelerle ilgili hükmünü çalışanlar lehine bozdu ve fonda biriken kesintilerin tamamının ödenmesi yolunu açtı. 
     Hazine verilerine göre 31 Ekim 2001 tarihi sonu itibariyle Zorunlu Tasarruf Fonu'nda işçi ve emeklilerden kesilmiş 1.7 katrilyon bulunuyor. Bu kesintilerin nema geliri ise 7.4 katrilyon lira. 
     Aradaki büyük fark nema uygulamasının son yıllarda "devlet eliyle soygun"a dönüştüğünün kanıtı. 
     Yüksek Planlama Kurulu her yıl çalışanlara ödenecek nema oranlarını açıklıyor. Kesintilerin birikmiş faizi ile piyasa gerçekleri dikkate alındığında ortaya çıkan rakamlar, onca yıl zorla yaptırılmış tasarrufların uzağında kalıyor. 
     Asıl adaletsizlik ise Anayasa Mahkemesi'nce iptal edilen yasanın 6'ncı maddesinin uygulamasından kaynaklanıyordu. 
     Buna göre emeklilik ve ölüm dışında ücretlerinden fona 6 yıl kesinti yapılmış olanlara istemleri halinde sadece ana para olarak üçte bir oranındaki kendi kesintileri ödeniyordu. Üçte iki oranındaki işveren ve devlet katkısıyla nemaları ödenmiyordu. 
     Anayasa Mahkemesi, bu uygulamayı "eşitlik" ilkesi ve çalışanların biriken paraları üzerindeki "mülkiyet" hakları açısından bozdu. Anayasa'ya aykırılığın düzeltilmesi için hükümete 9 aylık süre tanındı. 
     İptal kararı 2002 Şubat'ındaki nema ödemesine engel değil. 
     Emekli olacaklarla ilgili durum da değişmiyor. 
     Sorun Haziran 2000 tarihi itibariyle kesintiler durdurulmuş olmasına karşın, 9 katrilyonluk fonun çalışanlar lehine tasfiyesine hükümetin yanaşmayışında düğümleniyor. 
     Sendikalar haklı olarak biriken tasarrufların tamamının geri ödenmesinden yana. Anayasa Mahkemesi de iptal kararıyla bu yolu açtı. DİSK'in de bu konuda bir hazırlığı var çalışanların gerekçeli karar açıklandıktan sonra tek tek dava açmaları da mümkün. 
     Nema soygununa artık son verilmelidir. 
     Bankaların hortumlanmasına yol açan zihniyet, madem bu alandaki kara delikleri kapatma iddiasında, çalışanların haklarını gasp etmekten de vazgeçmelidir. 
     Türk - İş'in Anayasa Mahkemesi kararıyla eşzamanlı Çankaya ziyaretinde bir başka zorunlu uygulamayı, zorunlu emeklilik planını gündeme getirerek hükümeti eleştirmesi üzerine, Cumhurbaşkanı Sezer'in konuyu yolsuzluklara getirip sert mesajlar vermesi de önemlidir. 
     Sezer, çete suçlarını DGM'den alan yasada ısrar edilmesine "Lafa gelince yolsuzlukla mücadele ediyorum diyeceksiniz, ama eyleme gelince kolaylaştırıcı düzenleme yapacaksınız" diye tepki göstermiş. 
     Aynı şey, çalışanların hakları savunulurken "nema soygunu"nda da yapılmıyor mu 
     Çifte standart niye .. 
     
     







Muhammed Salih serbest 


Rektör kulisi 


Sezer ve DGM 


Sezer Cumhurbaşkanı, muhalefet lideri değil 


70 yıl önce memur kıyımı tartışmaları .. 


Cemaatin kedileri 


Nazım'ın dedesi de bir Osmanlı paşasıydı 


Koş, reel sektör koş 


Arafat'sız ne değişir 


Cumhurbaşkanlığı muhalefet makamı değildir 


Kırmızı biberin önlenemez yükselişi’ 


Meclis'i soyanlar neden yakalanamayacak 


Attila İlhan mektupları açıklayınca... 


Nema soygununa dur 


Kimlik numarasız vatandaş kalmadı 


Özgürlük’ satarak büyüyorlar 


</TEXT>
</DOC>
