<DOC>
<DOCNO> 77898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/siyaset/siy02.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatandaşla halay çekildi 
</HEADLINE>
<TEXT>
Polis, Kürtçe türküyle oynadı 
Yüksekova’da, polis otosunun hoparlöründen çalınan Kürtçe türküler eşliğinde polisler vatandaşla halay çekti 
     YÜKSEKOVA DHA 

     Hakk ri’nin Yüksekova ilçesinde Polis Günü kutlamalarında Kürtçe türküler eşliğinde halay çekildi. İlçede yapılan Polis Teşkilatı’nın 157. kuruluş yıldönümünde polisler ve vatandaşlar kol kola Kürtçe türküler eşliğinde halay çektiler. 
     Yüksekova Emniyet Müdürü Ali Sinoplu’nun hazırladığı kutlama programına Hükümet Konağı önündeki Atatürk büstüne çelenklerin konulması ve İstiklal Marşı eşliğinde göndere bayrak çekilmesiyle başlandı. Polis araçları ile panzerlerinin yanı sıra sivil araçlardan oluşan konvoy ilçe merkezinde tur atarken, kutlamalar şenliğe dönüştü. 
     
     Vatandaşları kıramadık’ 
     Cengiz Topel Caddesi’nde toplanan vatandaşlar, bir polis otosunun hoparlöründen yükselen Kürtçe türküler eşliğinde polislerle kol kola halay çekerek eğlendiler. Yüksekova Emniyet Müdürü Ali Sinoplu, kutlamaları vatandaşla el ele gerçekleştirdiklerini belirterek, polis otosunda çalınan Kürtçe kasedi vatandaşlardan birinin getirdiğini ve onları kıramadıkları için çalınmasına izin verildiğini söyledi. 
     
Polislerle dans      YÜKSEL EKER Adana DHA 

     Adana Valiliği’nce oluşturulan 75. Yıl Çocuk ve Eğitim Merkezi’ndeki çocuklar, kendilerini ziyaret eden polis eşleri ve kadın polislerle dans etti. Adana Emniyet Mensupları Hanımları Yardımlaşma Derneği üyeleri ile bir grup kadın polis, dün yaptıkları yiyecekleri merkezdeki çocuklara ikram edip giyecek yardımında bulundu. 3 saat süren ziyaret sırasında çocuklar, polis eşleri ve kadın polislerle dans etti, hareketli şarkılar eşliğinde çiftetelli oynadı. 
     



 SİYASET 












</TEXT>
</DOC>
