<DOC>
<DOCNO> 93826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/spor/spo11.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu Williamslar da çok oluyor 
</HEADLINE>
<TEXT>

     WIMBLEDON Tenis Turnuvası tek bayanlarda şampiyonun soyadı şimdiden belli oldu, adı ise yarın ortaya çıkacak Ya Serena, ya Venus. Önceki Grand Slam’in Roland Garros finalistleri ABD’li Serena ve Venus Williams kardeşler, Wimbledon’da da rakiplerine nefes dahi aldırmayarak bir çırpıda finale çıktılar. Yarı finalde Serena, Fransız Mauresmo’yu 6 - 2, 6 - 1, son şampiyon Venus ise Belçikalı Henin’i 6 - 3, 6 - 2’lik setlerle ezdi, geçti. Tek erkeklerde bir numaralı favori Avustralyalı Hewitt, Hollandalı Schalken’i, Belçikalı Malisse, Hollandalı Krajicek’i, Arjantinli Nalbandian, Ekvadorlu Lapentti’yi, ev sahibi İngiltere’den Tim Henman da Brezilyalı Sa’yı yenerek, son dörde isimlerini yazdırdılar. 
     
Serena oh’ çekti      WİMBLEDON’DA yarı finale çıkan Dünya tenisinin bayanlarda iki numaralı ismi Serena Williams rahatladı. ABD’li raketin uzun süredir peşinde olan sapığı Londra’da Scotland Yard yetkilileri tarafından yakalandı. 34 yaşındaki Albrecht Stromeyer isimli Alman vatandaşı, Serena’yı taciz etmişti. Serena ve ablası Venus’ü Wimbledon’da iki bodygard koruyor. 
     



 SPOR 































</TEXT>
</DOC>
