<DOC>
<DOCNO> 70109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/guncel/gun01.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu doğum sancısı 
</HEADLINE>
<TEXT>

Marmara’daki 4.8’lik deprem için doğum sancısı’ benzetmesi yapan Prof. Dr. Ahmet Ercan’a diğer bilim adamları da katılıyor 
     ÖNAY YILMAZ İstanbul 

     Marmara Ereğlisi açıklarında dün meydana gelen 4.8’lik deprem, bölgede beklenen "büyük deprem"e kadar İstanbulluların huzura eremeyeceğini gösterdi. Prof. Dr. Ahmet Mete Işıkara, saat 10.38’de meydana gelen depremin olası büyük İstanbul depremiyle ilişkilendirilmesinin mümkün olmadığını, büyük depremin ne zaman yaşanacağını da bilemeyeceklerini söyledi. 250 yıllık periyodunu tamamlamak üzere olan Kuzey Marmara Fayı’nın 110 kilometrelik batı bölümünde, Orta Marmara çukurluğundaki ana kol üzerinde meydana gelen depremle ilgili olarak bilim adamlarının görüşlerini sorduk... 
     
     1500 DEPREM KALDI 
     Marmara’daki 4.8’lik depremi doğum sancısı olarak nitelendiren İTÜ Jeofizik Mühendisliği Bölümü Öğretim Üyesi Prof. Dr. Ahmet Ercan, "Bu depremler bize şöyle diyor İstanbul, ben geliyorum. Artık sancılarım var.’ Bu bölgede 1999’a kadar yılda 2000 civarında gerçekleşen küçük deprem sayısı, son dönemde yılda 2500’e kadar yükseldi" diyerek, yaklaşan tehlikeye dikkat çekti. 
     Orta Marmara çukurluğundaki deprem sayısının arttığını hatırlatan İTÜ Avrasya Yer Bilimleri Enstitüsü’nden Prof. Dr. Okan Tüysüz ise "Büyük deprem de bu fayda olacak. Risk azalmadı, 7 büyüklüğünde bir deprem enerjisinin boşalması için 4.8 büyüklüğünde 1500 deprem olması gerekir" dedi. 
     Türkiye Deprem Vakfı İkinci Başkanı Prof. Dr. Semih Tezcan da, depremin öncü olabileceğini vurgulayarak, "Bu deprem, bölgenin gerilim altında olduğunu ve gerilimin yavaş yavaş boşaldığını gösteriyor" diye konuştu. 
     
48 saat önce gördük      Kayaç Gerginlik İzleme Yöntemi ile Deprem Tahmini Projesi’ni yürüten Dr. Berk Üstündağ, Marmara’da olan depremden 48 saat önce anomali saptadıklarını söyledi. Deprem anının Ulus grafiğinde göründüğünü belirten Üstündağ, saptadıkları anomalinin dün gerçekleşen depremle bağlantılı olabileceğini vurgulayarak, "Balıkesir’deki istasyonda da depremden 35 dakika önce bir harici bölge yüklemesi vardı. Bunu görünce depremin 5 - 6 saat sonra olmasını bekledik ama çabuk oldu" dedi. 
     
Deprem Türkiye’yi dolaştı      Önceki gece Kırıkkale’de başlayan deprem k busu, dün de Beytüşşebap, Çankırı ve Marmara Bölgesi’ndekileri korkuttu 
     DHA 

     Türkiye, dün Marmara Denizi, Çankırı ve Beytüşşebap’ta meydana gelen orta şiddette depremlerle sarsıldı. Bir önceki gece de Kırıkkale’de 4.1 büyüklüğünde bir yer sarsıntısı oldu. Merkez üssü Beytüşşebap olan 4.8’lik deprem saat 02.46’da meydana geldi. Yerin 5 kilometre derinliğinde meydana gelen, aynı zamanda Hakk ri kent merkezi ile Şemdinli, Çukurca ve Yüksekova ilçelerini de sallayan depremle paniğe kapılan vatandaşlar evlerinden sokağa fırladı. 
     
     Yalova da hissetti 
     Çankırı’nın Ilgaz ilçesindeki 3.0 büyüklüğündeki deprem ise saat 09.39’da oldu. Yerin 5 kilometre derinliğinde meydana gelen deprem can ve mal kaybına yol açmadı. Dün saat 10.30’da Marmara Denizi açıklarındaki deprem de İstanbul’la birlikte Yalova ve İzmit’te de hissedildi. Önceki gece merkez üssü Kırıkkale olan 4.1 büyüklüğündeki deprem ise Çankırı, Çorum, Yozgat, Kırşehir ve Amasya’da da hissedildi. 
     



 GÜNCEL 















</TEXT>
</DOC>
