<DOC>
<DOCNO> 56910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/guncel/agun.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Ses’i susturdular 
</HEADLINE>
<TEXT>

Almanya, sınırları içinde Hilafet Devleti kuran Kaplancılar’ın faaliyetlerini yasaklayıp malvarlıklarını dondurdu. Alman polisi, örgütün bütün evrakına el koyarken, Kaplancılar tekbir getirdi 
     HAYRİ DİZERKONCA MEHMET AKTAN Almanya 

     ABD'deki 11 Eylül saldırılarının ardından uluslararası terörizmle mücadeleye karşı birçok ülkede alınan önlemler ilk sonucunu Almanya'da verdi. "Kara Ses" olarak bilinen Cemalettin Kaplan'ın cezaevinde bulunan oğlu Metin Kaplan'ın yönettiği İslami Cemaat ve Cemiyetleri Birliği'nin İCCB faaliyetleri yasaklanarak örgütün malvarlığı donduruldu. Almanya İçişleri Bakanlığı'nın yaptığı açıklamada, İCCB ile birlikte derneğin 19 yan kuruluşunun faaliyetlerinin durdurulduğu kaydedildi. 
     
     İKİ KİŞİ TUTUKLANDI 
     Açıklamada, yedi eyalette dün sabah Kuzey Ren Vestfalya, Baden - Württemberg, Bavyera, Rheinland - Pfalz, Hessen, Berlin ve Aşağı Saksonya eyaletlerinde düzenlenen operasyonlarda 200 ev ve büronun arandığı, yaklaşık 40 kişiden oluşan Wiesbaden İslam Toplumu'na üye iki kişinin tutuklandığı da belirtildi. 
     
     KEDİYİ BİLE ALDILAR 
     Wiesbaden İslam Toplumu üyesi Erol Erdem, polisin çok sayıda dini yazıya da el koyduğunu ve derneğin İCCB ile ilişkileri olduğunu doğruladı. Alman polisi, ülke genelinde bin 100 üyesi bulunan Kaplancılar'ın 550 üyesinin yaşadığı Köln'de de operasyon düzenledi. Örgütün Köln'deki merkezi olan Ulu Camii ve bitişiğindeki dernek binasına sabah 06.15'te gelen polis, bütün belge ve eşyalara el koydu. Karton kutulara konulan belgeler bir nakliye şirketinin kamyonlarına yüklendi. Caminin bitişiğinde üç dükk ndaki mallar da sayımı yapılarak kartonlara dolduruldu. Dükk ndaki iki kedi ise özel bir hayvan kuruluşunun elemanlarınca götürüldü. 
     
     KAPATTIK ÇÜNKÜ...’ 
     Polisin yoğun güvenlik önlemi aldığı caminin girişinde toplanan 100 gazeteci, el konulan malzemelerin dışarı çıkarılmasından sonra içeriye alındı. Operasyon sürerken cami önünde toplanan 20 kadar Kaplancıdan bazıları tekbir getirdi. İçişleri Bakanı Otto Schily, kapatma kararının Dernekler Yasası ve "uluslararası terörizmle mücadele önlemleri" kapsamındaki yeni kararlara dayanılarak alındığını bildirdi. 
     



 GÜNCEL 


















</TEXT>
</DOC>
