<DOC>
<DOCNO> 53556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yazar/zbirand.html </URL>
<DATE> 2001/11/22/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Yılmaz nerede, diğerleri nerede... 
</HEADLINE>
<TEXT>

     iyasetteki sıkışıklığı en önce gören parti ANAP oldu. Basına tanıtılmaya başlanan Değişim Programı basit bir siyasi manevra olarak algılanmamalı. Tam aksine, üstünde ciddiyetle durulmalı. Bütün siyasi partilerin tartışması gereken noktalarla dolu. 
     ANAP, bu yapının bu şekilde sürdürülemeyeceğini anlamış durumda. Sistemin bütünüyle ele alınmasını ve Türkiye’ye yeni bir elbise dikilmesini öneriyor. 
     Mesut Yılmaz, ülkenin yönetimindeki aksamaların artık yamalarla giderilemeyeceğini ve mutlaka temel bir değişiklik gerektiğini söylüyor. 
     Son derece doğru bir saptama. 
     ANAP’ın gündeme getirdiği reform paketi üç bölüme ayrılıyor. 
     1. Devlet yapısında değişim. 
     Ülkenin en büyük sıkıntısına parmak basıyor. Her şeyin Ankara’dan beklendiği, her kararın Ankara’da alındığı merkeziyetçi yaklaşım bırakılıyor. Bunun yerine, yerel yönetimlere yetki veriliyor. Yerel yöneticiler sorunlarını ve nasıl çözümlenebileceğini herkesten iyi bilirler. Artık onların ön plana çıkmaları planlanıyor. 
     Buradaki temel sorun, Ankara’nın yerel yönetimlere güvenmemesinden kaynaklanıyor. Daha açıkçası, bazı bölgelerin yönetiminin dinci grupların, Kürtçü akımların veya başka etnik akımların ellerine geçmesinden korkuluyor. 
     ANAP programı, aşamalı bir öneriyle ortaya çıkıyor. 
     Yerel yönetimlerin, valiler tarafından denetimini getiriyor ve yetkileri belirli konularla sınırlandırılıyor. 
     Bu kadarı dahi, önemli bir gelişme sayılmalı. 
     2. Siyasi yapıdaki değişim daha da ciddi. 
     Partiler yasası ve seçim sistemindeki değişikliklerle siyaset, kapalı bir arkadaşlar klübü olmaktan çıkarılıyor. Katılım teşvik ediliyor. Genç kuşakların önü açılıyor. 
     Partilerin gelir ve giderleri düzene sokuluyor. Siyaseti finanse edebilmek için, iktidardaki partilerin alışkanlıkları engelleniyor. Parti hesaplarına şeffaflık getiriliyor. 
     Son derece önemli bir reform. 
     3. Ekonomik yapıdaki değişim önerileri. 
     Türkiye’nin 2000’li yıllarda ayakta kalabilmesi için yapması gerekenleri içeriyor. Özelleştirme ön plana çıkarılıyor, devlet ekonomiyi yönetmeyen ancak denetleyen bir konuma getiriliyor. 
     Türkiye eninde sonunda bu reformları gerçekleştirecek. Önemli olan, zaman kaybedilmemesi. 
     ANAP’ın bu reform önerileri son derece önemli ve yerindedir. 
     
Diğerleri ne yapıyorlar      Diğer partilerin ne yaptıklarına baktığımız zaman, insanın içini karamsarlık basıyor. 
     DYP, bir süre önce söylediklerini unutmuş gibi kurtarmaya yönelik taktik çıkışlar peşinde koşuyor. 
     MHP h l derin bir sessizlik içinde. 
     Sayın Bahçeli ne zaman konuşsa, ya "Kıbrıs’ı vermeyiz" diye çok bilinen slonganları tekrarlıyor veya kendileri gibi düşünmeyenleri suçluyor. 
     DSP düşünmüyor. Her şey Ecevit’e bırakılmış durumda. O ne derse oluyor. Her şeyin en iyisini lider biliyor. 
     Oysa bu partilerin ANAP’ın attığı bu pası iyi değerlendirmeleri, hatta sahiplenmeleri gerekmez mi Geçmişte kalıp, statükoyu korumak amacıyla direnerek kendi kazdıkları kuyuya düşeçeklerinin farkında değiller. 
     ANAP, bir an önce bu reform paketini daha yaygın şekilde kamuoyuna tanıtmalı. Türkiye’yi değiştirmek, uygarlaştırmak ve AB’ye taşımak istediğini açıkça ortaya koymalı. Reform partisi olarak seçmeninin karşısına çıkmalı. 
     
Tek sorun "güven" konusu      ANAP’ın tek sorunu, haklı veya haksız şekilde tepesine yerleşen ve yolsuzluklarla özdeşleşen kara buluttur. Kamuoyu, geçmiş yıllardaki bu izlenimi h l atabilmiş değil. 
     Ne yaparlar, nasıl yaparlar bilmem. 
     Ancak bu izlenimi dağıtmaları, aksini ispat etmeleri ve reform partisi olarak ortaya çıkabilmelilerdir. Bunu gerçekleştirebildikleri taktirde, genel seçimlerde diğer partilerden daha şanslı konuma girebilirler. 
     Aksi halde, bu reform paketine de yazık olur. 
     
     
     
     







'Millet' olmak 


Bomba fosladı... 


Köy - kent ile tatil köyü 


İstikrar yakalamak için yenilenmek 


Bakanlık skoru 


Cimbom'un otobüsünü kim çaldı 


Döviz kuru ne olacak 


Terörle savaşın bedeli 


Ben değilsem kim, şimdi değilse ne zaman 


Uyuşturucu Türkiye'nin en büyük sorunu 


Demokrasinin ilk yılları "ŞELLALE " 


Afgan hattı 2015'e 


Bakanların tane ile azaltılması 


Piyasa için bayram ve yılbaşı fırsatı 


Türkiye’ye rağmen Mersin kalkınır mı 


</TEXT>
</DOC>
