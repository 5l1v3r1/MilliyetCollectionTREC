<DOC>
<DOCNO> 66670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sontur24.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İGDAŞ adına kapıya gelenlere dikkat... 
</HEADLINE>
<TEXT>

     İstanbul Gaz Dağıtım Sanayi ve Ticaret A.Ş'nin İGDAŞ , ''kesinlikle elden tahsilat yapmadığı'' belirtilerek, vatandaşlardan, kurumun adını kullanarak ''modern yankesiciliğe'' soyunan kişilere fırsat vermemeleri istendi. 
     İGDAŞ'tan yapılan yazılı açıklamada, son günlerde kurumdan geldiğini söyleyen kişilerce elden tahsilat yapıldığı ve vatandaşların dolandırıldığı yönünde yoğun şikayetler alındığı bildirildi. 
     Bu kişilerin, İGDAŞ'ın ücretsiz olarak hizmete sunmayı düşündüğü ''Isı Danışma Merkezi'nden geldiklerini'' ya da ''deprem vanası takacaklarını'' söyleyerek kapıdan tahsilat yaptığının anlaşıldığı belirtilen açıklamada, şöyle denildi 
     ''Sadece veznelerimizden ve anlaşmalı banka şubelerinden tahsilat yapıyoruz. İstanbulluların bu tür olaylara karşı dikkatli olmasını, kimlik gösterilse dahi kapıdan tahsilat yapmaya gelen hiç kimseye para vermemelerini önemle rica ediyoruz. Vatandaşların bu konudaki şikayetlerini, hiç vakit kaybetmeden İGDAŞ'ın 212 626 46 46 numaralı telefonuna veya polis merkezlerine bildirmeleri gerekmektedir. 
     İstanbulluları, İGDAŞ adını kullanarak 'modern yankesiciliğe' soyunan bu kişilere fırsat vermemeleri konusunda bir kez daha uyarıyoruz.'' 
     






</TEXT>
</DOC>
