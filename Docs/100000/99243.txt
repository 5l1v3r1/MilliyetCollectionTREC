<DOC>
<DOCNO> 99243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/ekonomi/eko06.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanlı armatörlerden Türk bayrağı resti 
</HEADLINE>
<TEXT>

     YORGO KIRBAKİ Atina 

     Yunanistan Turistik Yolcu Gemileri Sahipleri Birliği EEEP , Deniz Ticaret Bakanlığı’nı "ya liman vergilerini düşürün ya da gemilerimize Türk bayrağı çekeriz" diyerek tehdit etti. 
     EEEP tarafından Deniz ticaret Bakanılğı’na mektupta, Yunanlı armatörler, liman vergilerinin düşürülmesi ve yabancı uyruklu kamarot çalıştırmalarına izin verilmesini isteyerek, Türkiye’nin liman vergilerini 2002 ve 2003 yılları için yüzde 60 oranında indirmeye hazır olduğu hatırlatıldı. 
     Mektupta "ilgili Türk yetkililer, joint venture yoluyla işbirliği yapmamızı, bu çerçevede de gemilerimize Türk bayrağı çekilmesini önerdiler. Mürettebata gelince. Yunanistan, kamarotların bile Yunanlı olmalarını şart koşarken, Türkiye’de sadece kaptan ve 1. makinistin Türk vatandaşı olmaları yeterli" denildi. 
     EEEP’nin mektubunda ayrıca, Yunan Deniz Ticaret Bakanlığı’nın gerekli kolayları sağlamaması halinde "Gemilerimizde Yunan bayrağını indirmekten başka çaremiz kalmayacak" şeklinde uyarıda bulunuldu. 
     



 EKONOMİ 

















</TEXT>
</DOC>
