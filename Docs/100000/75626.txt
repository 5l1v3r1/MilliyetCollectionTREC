<DOC>
<DOCNO> 75626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yazar/theper.html </URL>
<DATE> 2002/03/31/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Farklı kanuna tabisiniz 
</HEADLINE>
<TEXT>

     4 parsel üzerine kurulu 56 bağımsız bölümden oluşan bir sitede yöneticiyim. Binalarımızın muhtelif yerlerindeki arıza nedeni ile tamire ihtiyacı var, bir kat maliki bugüne kadar aidatlarını muntazam öderken şimdi benim parselim ayrı, aidatın yarısı size yeter diyor ve aidatın diğer yarısını ödemiyor. Parselin ayrı olması önemli mi 
     T. T. - Kocaeli 
     
     Evet, binaların muhtelif parsellerde inşa edilmiş olmasının önemi var. Siz bir parsel içindekiler Kat Mülkiyeti Kanunu'na tabisiniz, ancak farklı parseldekiler birbirlerine Borçlar Kanunu hükümlerine göre tabi. Tabii bu husus da birtakım karışıklıklara neden oluyor. Sizin sorunuzun içinde ödenmesi gereken aidat lafı geçiyor ama yıl olarak 1999'dan 2001'e kadarki yılları saymışsınız. Geçtiğimiz yıllar için istenilecek para artık aidat veya avans değil, bu yıllarda yapılmış olan masrafların bölüştürülmesidir. Bu para artık aidat değildir. Siz müşterek alanlara veya bölmelere bu masrafı yaptıysanız tabii ki istifade eden bloklardan bunu isteyeceksiniz, ancak yapacağınız takip veya açacağınız dava, diğer parsallerdekiler için Kat Mülkiyeti Kanunu hükümlerine göre olmayacak, Borçlar Kanunu hükümlerine göre olacak. Mahkemeyi değere göre tayin edeceksiniz, 400 milyon TL'nin üzerindeki alacaklar için asliye hukuk mahkesine gideceksiniz, altında ise sulh hukuk mahkemesine. Gecikme tazminatı alamayacaksınız da yasal faiz alacaksınız vs. Ancak farklı parselde oturuyor olmak, sizin olayınıza has olmak üzere yaptığınız gideri istemeyeceğiniz anlamına gelmeyecek. 
     
     







Kısa yanıtlar 


Amanpour'un amanvermez soruları 


Filistinli ve İsrailli ölü çocukların hayaletleri 





"Berlin duvarını geri verin bana " 


Öğretmenevleri, İlksan ve MEB 


Hayat sizin. Kontrolü kimin 


Bu kıssanın hissesi belli... 


Derviş'in siyasi geleceği 


Koç’un tüketiciye en yakın olma hedefi 


Kadın o kadar kadın değildir 


Farklı kanuna tabisiniz 


Bu politikacılarla siz huzurlu musunuz ki 


Yeni kriz yaratmak için kaşınmaya başladık 


Her şey tamam bir "Formula 1" eksik 


Deli mi Veli mi 


</TEXT>
</DOC>
