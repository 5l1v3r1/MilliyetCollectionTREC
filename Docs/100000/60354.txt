<DOC>
<DOCNO> 60354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/yazar/zbirand.html </URL>
<DATE> 2002/01/03/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
2002’de AB ile son randevumuz var 
</HEADLINE>
<TEXT>

     Türkiye 2002 yılında, ya AB’ye tam üyelik konusunda en önemli adımını atacak veya 10-15 yıllık bir bekleme sürecine girecektir. 
     Eğer, AB’ye tam üyeliği ciddi şekilde düşünüyor isek bu randevuyu kaçırmamamız gerekecektir. 
     Eğer, AB’ye tam üyeliği istemiyor, ancak bunu da açıkça göstermeden, işi uzatmayı planlıyorsak, o zaman ipe un serebiliriz. 
     Önce bu randevunun neden bu kadar hayati olduğunu anlatarak başlamak istiyorum. 2002 randevusunu neden bu kadar ciddiye almamız gerektiği kendiliğinden ortaya çıkacaktır. 
     Avrupa Birliği, tarihinin en büyük genişlemesini yaşamaktadır. 15 üyeli grup, 13 yeni ülke alacak. AB’nin tüm ölçüleri değişecek. Yönetimi güçleşecek. Karar alma mekanizmalarını işletmek için yeni düzenlemeler yapmak gerekecek. 
     Öylesine güç bir karar alınıyor ki, yıllardır bu genişlemeden vazgeçmeye çalışıldı. Ancak engellenemeyecek noktaya gelindiğinden dolayı, artık çok geç. 
     2002 yılı sonunda, 13 ülkenin bir bölümünün 2004 yılında tam üye olması kararlaştırılacak. 
     Geriye kalan ülkelerin tam üyelikleri için de bir tarih saptanacak. 
     Yani tüm adaylar ne zaman tam üye olacaklarını bilecekler. 
     13 aday arasında en tartışmalı olan ülke ise Türkiye. 
     Türkiye’nin adaylığa kabul edilmesi kolay olmadı. 
     Önce, Lüksemburg doruğunda 1998 reddedildi, ardından Helsinki’de 1999 zorla ABD’nin büyük baskısıyla aday olabildi. Hükümetler, kendi kamuoylarındaki olumsuz tepkilere rağmen, Ankara’yı kabul ettiler. 
     Türkiye’nin adaylığı h l popüler değil. Kamuoyu yoklamalarında Ankara h l "AB’ye tam üye olmaya layık" görülmüyor. 
     13 aday ülke arasında bir tek Türkiye var ki, henüz tam üyelik müzakerelerine dahi başlamadı. Diğerlerine oranla geride kaldı. Oysa, tam üyelik müzakerelerine başlamamış bir ülkenin adaylığı uluslararası kamuoyunda ciddiye alınmaz. 
     
Müzakere randevusu saptanamazsa, bunu unutalım      İşte işin en kritik noktası bu... 
     12 ülke tam üyeliğe giderken, Türkiye’nin tam üyelik müzakerelerinin ne zaman başlayacağı kesin olarak ilan edilmediği taktirde, Ankara bu treni kaçırmış sayılacaktır. 
     Nedenleri de açıktır 
     1. AB organları komisyon, konsey, parlamento ve milli organlar ulusal parlamentolar, hükümetler önümüzdeki genişleme dalgası geçtikten sonra, kapılarını kapatacaklar ve yeni gelenleri hazmetmeye çalışacaklardır. Yeni bir genişlemeden söz etmek için en az 10-15 yıl beklemek gerekecektir. 
     2. Bugün AB ülkelerinde iktidarı elinde tutan hükümetler Türkiye’nin adaylığını zorla dahi olsa kabul etmiş partilerden kuruludurlar. Büyük çoğunluğunda da 2004’te seçimler yapılacak ve önemli değişimler yaşanacaktır. İktidara gelecek yeni partilerin Türkiye’ye sempati ile bakmayacakları unutulmamalıdır. 
     3. Türkiye, önümüzdeki genişlemeden önce tam üyelik müzakerelerini başlatamayıp, ileri bir tarihe bıraktığı taktirde, önünde bugünkü gibi 15 ülke değil, 27 ülke bulacaktır. Yani, Türkiye gibi büyük bir ülkenin AB’ye katılmasından olumsuz şekilde etkileneceklerin sayısı artacaktır. Özetle, Türkiye’nin AB üyeliği yeni bir bahara kalacaktır. 
     2002 bu açılardan son derece önemlidir. 
     Tam üyelik müzakerelerine başlamış bir ülkeyi durdurmak, imkansız denecek kadar zordur. Belki 7-8 yıl sürecektir, ancak girilecek olan müzakere tünelinin kapıları kilitlenemez. Türkiye tam üyeliğini önemli oranda güvenceye alabilecektir. 
     Bunu sağlamanın da bir tek yolu vardır. 
     Onu da yarınki yazımda anlatmaya çalışacağım... 
     
     







Kürtler nereye 


Çalışkanlar 


Derviş'ten güvence "Hortumcuya destek yok" 


Siyaset 2002’de yeni yüzler... 


Alafranga yılbaşından alaturkaya nasıl döndük 


Çok dansözlü dönem 


2002 para programının getirdikleri 


AB'nin gücü ve... zaafı 


Çanlar demokrasi için çalıyor 


Filiz Akın’ın yeni filmi Türkiye tatili 


Çocuklar ve dehşet dengesi 


Ahmet Hamdi'nin keşfi ve kış aşkı... 


Üç kapı üç kilit 


Devletin para koyacağı bankanın canlı şirketleri 


Tekstilbank Nuri Akın’ın bankası idi 


Çevreyi kirleten 6 ay hapis yatacak 


</TEXT>
</DOC>
