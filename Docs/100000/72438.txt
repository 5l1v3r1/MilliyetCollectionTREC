<DOC>
<DOCNO> 72438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/ekonomi/eko08.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
CeBİT’te mobil şov 
</HEADLINE>
<TEXT>

Almanya’nın Hannover kentinde gerçekleştirilen dünyanın en büyük teknoloji fuarı CeBIT 2002 cep telefonu üreticilerinin gövde gösterisine sahne oldu 
     ŞÜKRÜ ANDAÇ 
HANNOVER 

     Türkiye’den de 28 firmanın katıldığı CeBIT 2002 fuarının ilk gününe damgasını vuran olay, Microsoft Başkanı Steve Ballmer ve Deutsche Telekom CEO’su Ron Sommer tarafından yapılan açıklama oldu. İki şirket cep telefonu teknolojileri ve yazılım üretimi konusunda güçlerini birleştireceklerini açıkladılar. 
     Dünyanın dördüncü büyük cep telefonu üreticisi Güney Kore’li Samsung, fuarda sekiz yeni cep telefonu, dünya cep telefonu pazarının yüzde 35’i ile birinciliği elinde tutan Nokia ise beş yeni model tanıttı. Sony Ericsson ise fuara altı yeni modelini getirdi. 
     Yıllık ortalama yüzde 60’lık büyüme trendine sahip, dünya cep telefonu pazarı geçen yıl ilk kez yüzde 3.2 daralarak 399.6 milyon adete inmişti. 
     
Motorola testi geçti      Motorola üçüncü nesil şebeke sistemi UMTS’e uyumlu ilk cep telefonunu tanıttı. a820 adı verilen yeni cihaz, görüntülü olarak konuşmayı desteklerken, video görüntelerini izleme ve mp3 çalar özelliğini de taşıyor. Motorola bu yeni ürünün testini Alman kullanıcılarla paylaştı ve başarıyla tamamladı. 
     Motorola a820 MMS özelliğiyle de resimli mesaj alıp gönderebiliyor. Motorola yetkilileri, Avrupa da ilk olarak İngiltere’de, Almanya ya da İtalya’da da şebeke sistemlerinin çalışmaya başlamasıyla ürünü piyasaya sunacaklarını belirtti. 
     
Balonla yolculuk      Hitachi’nin avuç içi bilgisayarı waterscope’ ekrandaki baloncuklarla kumanda ediliyor. Cihazı hafifçe sallayıp içindeki baloncuğu istediğiniz uygulamanın üzerine getirip, video, fotoğraf görüntülerine bakabilir, müzik dinleyebiliyor, e - mailleri kontrol edebilirsiniz. 
     
Siemens’ten üçüncü nesil      Siemens ilk üçüncü nesil cihazının prototipini tanıttı. Cihaz, video görüntülerini diğer telefonlara göndere-biliyor, diğer bir kişiyle oyun oyna-na-biliyor. 
     



 EKONOMİ 




















</TEXT>
</DOC>
