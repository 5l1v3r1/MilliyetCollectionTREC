<DOC>
<DOCNO> 65598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/son/sontur09.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
30 milyon lira borç için arkadaşını öldürüp 6 parçaya böldü 
</HEADLINE>
<TEXT>

     Ümraniye'de, 30 milyon lira alacağını vermeyen arkadaşını öldürdükten sonra cesedini 6 parçaya bölüp gömen inşaat işçisi yakalandı. 
     , Ümraniye Yukarı Dudullu Şerif Ali Paşa Çiftliği Tavukçu Caddesi Dergah Sokak üzerindeki bir evi arkadaşı İsa Fidan 32 ile paylaşan İbrahim Efe 29 , borç olarak verdiği 30 milyon lirayı iade etmeyen arkadaşını, bundan yaklaşık 6 ay önce önce bıçaklayarak öldürdü. 
     Polisin uzun süren takibi sonucu yakalanan İbrahim Efe'nin yapılan sorgusunda, İsa Fidan ile arkadaş olduklarını ve inşaatlarda çalışıp kiraladıkları aynı evde kaldıklarını anlattığı belirtildi. 
     Fidan'a borç olarak verdiği 30 milyon lirayı uzun süre alamadığını söyleyen Efe'nin, 8 Ağustos 2001 günü meydana gelen olayı anlatırken, ''O gün İsa, çalıştığı yerde birikmiş olan 1 milyar lira alacağını toplu olarak aldı. Ben de alacağım olan 30 milyon lirayı isteyince tepki gösterdi. Öfkelenerek mutfaktan aldığım bıçağı rastgele sapladım'' dediği öğrenildi. 
     Cinayetin ardından arkadaşının cesedini 6 parçaya bölerek gömdüğü belirlenen Efe'nin, Fidan'ın 1 milyar lira parası ile cep telefonunu da gasp ettiği kaydedildi. 
     İbrahim Efe'nin yer göstermesi sonucu, İsa Fidan'a ait ceset parçaları Çekmeköy'deki boş bir arazide bulundu. 
     






</TEXT>
</DOC>
