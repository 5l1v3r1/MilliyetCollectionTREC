<DOC>
<DOCNO> 95399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/ekonomi/eko05a.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalara Yeni Oluşum’ dopingi 
</HEADLINE>
<TEXT>

Bakan Derviş’in istifadan vazgeçmesi ve siyasetteki Yeni Oluşum’ piyasaları coşturdu. Dolar kuru ve fizler geriledi. Borsa düne göre yüzde 5.66 yükseldi 
     EKONOMİ SERVİSİ 

     Başbakan Bülent Ecevit’in mayıs başında rahatsızlığı, MHP Lideri Devlet Bahçeli’nin AB konunusunda yaptığı çıkışla tırmanan ve yine Bahçeli’nin geçen hafta sonu yaptığı erken seçim çağrısı ile yaşanan belirsizlik, hafta içinde DSP’den 44 milletvikili ve Ekonomiden sorumlu Devlet Bakanı Kemal Derviş’in istifası ile adeta panik havasına dönüştü. 
     Ancak Derviş’in istifasını geri alması, siyasette "Cem - Derviş - Özkan oluşum"unun yarattığı iyimser hava ve AB konularında ilerleme kaydedileceği yönündeki beklentiler piyasaları adeta coşturdu. Hafta içinde yaşanan kayıplar, dün bu moralle geri alındı. Hafta içinde 8.500 puana inen borsa yukarı yönde dönüş yaparken, dolar 1 milyon 720 binden ve faizler yüzde 79’dan geri döndü. Böylece piyasalarda bir hafta içinde yerinden oynayan taşlar tekrar yerine oturmuş oldu. 
     
     Borsa hızlı tepki verdi 
     Siyasi belirsizlik nedeniyle en çok darbe alan borsa, Derviş’in ve siyasetteki yeni oluşum’un da verdiği moralle haftanın son gününde hızlı bir yükseliş yaşadı. Hisse senetleri dün yüzde 5.66’lik artış gösterdi. Endeks 509 puan yükselerek 9.499’a çıktı. Önceki haftayı 9.351 puandan kapatan endeks hafta içinde 8.500’e kadar inmişti. 
     Dünkü işlemlerde 531.7 trilyonluk işlem oluşurken, bunun 10’da birini yüzde 14.81 değer kananan Turkcell hisselerinde gerçekleştirdi. Dünkü işlemlerde 290 hisse senedinden 253 hisse değer kazandı, 12’si değer kaybetti ve 25’inin değeri değişmedi. 
     
Müdahale sonrası dolar sakinleşti      Merkez Bankası’nın önceki gün doğrudan piyasaya girerek dolar satın almasıyla birlikte azalan spekülatif hareket, hem faiz hem de döviz piyasını sakinleştirdi. Uzmanlar, dün de gün boyunca 1 milyon 660 bin lira - 1 milyon 682 bin lira aralığında hareket eden dolarda müdahalenin etkisinin piyasayı sakinleştirdiği konusunda hemfikir olduklarını belirtiyor. 
     Faizler ise düşük hacimle yüzde 78.8’e kadar çıktıktan sonra dün yüzde 74.28 e düştü. 
     
Hafta içinde hızlı dalgalanma yaşandı Yatırım Geçen cuma Dalgalandığı Dünkü aracı günkü değeri gün ve değeri değeri Borsa 9.351 Pazartesi 8.500 9.499 Dolar 1.618 Perşembe 1.720 1.670 Faiz 74.26 Perşembe 78.81 74.28      
     



 EKONOMİ 



























</TEXT>
</DOC>
