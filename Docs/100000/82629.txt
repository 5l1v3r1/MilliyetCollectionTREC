<DOC>
<DOCNO> 82629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/soneko14.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurlar 15 Mayıs'ta zam alacak 
</HEADLINE>
<TEXT>

     Devlet memurlarına verilecek yüzde 2.5'lik enflasyon zammı için gerekli talimat verildi. 
     Maliye Bakanı Sümer Oral imzasıyla saymanlıklara gönderilen tel emrinde Nisan ayı sonu itibarıyle toplam enflasyonun yüzde 10.7 olarak gerçekleştiği belirtildi ve Bütçe Kanunu uyarınca 15 Mayıs'dan geçerli olmak üzere maaşlarda yüzde 2.5 oranında ek artışa gidileceği bildirildi. 
     Bu çerçevede, memur maaşlarının hesaplanmasına esas olan aylık katsayının 30 bin 300'den 31 bin 60'a, taban aylık katsayısının 197 bin 700'den 202 bin 800'e, yan ödeme katsayısının da 9 bin 625'den 9 bin 865'e yükseltildiği ifade edildi. 
     Maliye Bakanı'nın tel emrinde, bu şekilde kamu çalışanlarının maaşlarının enflasyon oranına 2 puan refah payı da eklenerek arttırıldığı vurgulandı. 
     15 Mayıs'dan geçerli yüzde 2.5 oranındaki zamdan memurların yanı 
     sıra memur emeklileri de yararlanacak. Aynı şekilde tüm sözleşmeli personelin brüt sözleşme ücretleri de, memur maaşlarına paralel aynı oranda yükseltilecek. 
     





</TEXT>
</DOC>
