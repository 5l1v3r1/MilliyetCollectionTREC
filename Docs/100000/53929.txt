<DOC>
<DOCNO> 53929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sonspo15.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 2 Antalyaspor 0 maç bitti 
</HEADLINE>
<TEXT>

     Birinci Süper Futbol Ligi'nde Trabzonspor, ikinci yarıdaki etkili oyunuyla Antalyaspor'u 2-0 yendi. 
     Trabzonspor ile Antalyaspor arasında yapılan karşılaşmanın ilk yarısı 0-0 sona erdi. 
     Sakatlıkları nedeniyle Metin, Erman, Jarro, Hami ve Osman gibi 5 as oyuncusundan yoksun olarak Antalyaspor karşısına çıkan Trabzonspor, ilk yarıda tutuk bir futbol sergiledi. Bordo-mavili takım, savunmasını kalabalık tutan Antalyaspor karşısında istediği golü bulamadı. 
     4. dakikada Zafer'in sağdan ortasında, yakın mesafeden Nuri'nin 
     kafa vuruşunda top yandan auta gitti. 
     8. dakikada Gökdeniz'in sağdan kullandığı serbest vuruşta, 
     cezaalanı içinde iyi yükselen Macit'in kafa vuruşunda top yandan auta gitti. 13. dakikada Uğur'un pasıyla topla buluşan Mustafa'nın ceza yayı üzerinden yerden ve etkili vuruşunda top direğin dibinden auta çıktı. 30. dakikada Gökdeniz'in yaklaşık 30 metreden kullandığı serbest atışta köşeye giden topu kaleci Adnan güçlükle kornere çeldi. 31. dakikada Da Silva'nın derinlemesi pasıyla ceza alanı içinde buluşan Nuri, kalece Adnan'ı geçti. Ancak açısı daralan futbolcunun yaptığı vuruşta, top yan ağlarda kaldı. 44. dakikada gelişen Antalyaspor atağında, sol çaprazdan hızlı bir biçimde ceza alanına giren Selahattin'in sert vuruşunda, top yandan auta gitti. 50. dakikada Antalyaspor'dan Atilla sarı kart gördü. 55. dakikada Macit'ten sıyrılarak soldan ceza alanına giren Atilla'nın yerden sert şutunda, kaleci Bülent tehlikeyi önledi. 59. dakikada Cem'in uzun pasında rakibinin markajından kurtularak topla buluşan Da Silva, ceza alanına girdikten sonra, ileriye çıkan kaleci Adnan'ın üzerinden aşırtma bir vuruşla topu filelere gönderdi 1-0 62. dakikada Antalyaspor'da Atilla'nın yerine Mehmet x oyuna girdi. 65. dakikada Da Silva'nın pasıyla ceza alanı sağ çaprazında topla buluşan Gökdeniz'in sert şutunda, meşin yuvarlak yan ağlarda kaldı. 66. dakikada Antalyaspor'da Uğur'un yerine Saffet x oyuna girdi. 69. dakikada Saffet'in yaklaşık 25 metreden kullandığı serbest vuruşta, top direği sıyırarak auta çıktı. 70. dakikada Antalyaspor'dan Mustafa sarı kart gördü. 71. dakikada Trabzonspor'da sakatlanarak çıkan Macit'in yerine Güngör x , 73. dakikada da Nuri'nin yerine Salazar x oyuna dahil oldu. 74. dakikada sağdan gelişen Trabzonspor atağında rakiplerinden sıyrılarak ceza alanına giren Gökdeniz, topu uygun durumdaki Da Silva'ya aktardı. Bu futbolcunun ilk şutunda top kaleci Adnan'dan döndü. İkinci şutunda ise savunmada Burhan, topu çizgi üzerinden uzaklaştırdı. Ancak, Hasan önüne düşen topu sert bir vuruşla filelere gönderdi 2-0 83. dakikada Hasan'ın pasıyla soldan ceza alanına giren Da Silva'nın kaleci Adnan ile karşı karşıya kaldığı pozisyondaki şutunda top Adnan'dan döndü. 86. dakikada Antalyaspor'da Selahattin'in yerine Fatih , 89. dakikada da Trabzonspor'da Da Silva'nın yerine Eduardo oyuna dahil oldu. Karşılaşma Trabzonspor'un 2-0'lık üstünlüğüyle sona erdi.Birinci Süper Futbol Ligi'nde 
     






</TEXT>
</DOC>
