<DOC>
<DOCNO> 97640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/spor/spo05.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaosa ilk adım 
</HEADLINE>
<TEXT>

Federasyon, ödeme yapmayan Digitürk’ün teminat mektubunu nakite çevirmek için harekete geçti, naklen yayın tehlikeye girdi 
     SÜPER Lig maçlarının naklen yayını tehlikeye girdi. Yayıncı kuruluş Digitürk’e dün saat 17.00’ye kadar süre veren Futbol Federasyonu, ödemelerin yapılmaması üzerine 29 milyon dolarlık teminat mektubunu nakite çevirmek üzere bankaya verdi. 15 günlük süre içerisinde Digitürk mali yükümlülüklerini yerine getirmezse sözleşme iptal edilecek ve federasyon tarafından naklen yayınlar için yeni bir ihale düzenlenecek. 
     YAYINLARIN aksamaması için TRT ile yapılması planlanan ortaklık da üç büyüklerin maçlarının şifreli yayınlanması şartı nedeniyle gerçekleşmedi. Yeniden bir kaos yaratmamak amacıyla sonuna kadar bekleyen federasyon yetkilileri ödemelerin çıkmaza girmesi sonucunda bu hukuki prosedürü başlattı. Yeniden ihale yapılması halinde lig maçlarının ilk dört haftasının yayınlanması da zora girdi. 
     



 SPOR 
























</TEXT>
</DOC>
