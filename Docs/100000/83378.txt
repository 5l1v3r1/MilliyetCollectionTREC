<DOC>
<DOCNO> 83378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/siyaset/siy04.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dengeler oturdu, seçim etkilemez’ 
</HEADLINE>
<TEXT>

     İSMAİL ŞAHİN Bursa 

     Devlet Bakanı Kemal Derviş, Bursa’daki çeşitli açılış ve fabrika gezilerini tamamladıktan sonra Yalova - Yenikapı feribot iskelesinde gazetecilerin "seçim" konusundaki sorularıyla karşılaştı. 
     Derviş, "Seçim tarihinin belirlenmesine ilişkin basında yer alan açıklamanız büyük yankı uyardırdı. Bu konuda ne diyeceksiniz " sorusuna "Erken seçim biraz zor" yanıtını vererek şunları söyledi 
     "Ama ekonomik dengeler oturdu. Gerçekten iyiye doğru gidiş var. Onu bütün gün vurguladık. Gene vurgulamakta yarar var. Ama, yönetimdeki bazı sorunlar ve eşgüdümle ilgili bir sürü, daha mikro düzeydeki sorunların çözümü daha ziyade siyasi... Artık ekonomik politikayla fazla bir alakası yok. Daha ziyade siyasal iradenin işlemesi gerekir." 
     
Siyasette oyun planım yok      Feribotta da gazetecilerin siyasetle ilgili sorularıyla karşılaşan Derviş, şunları söyledi 
     "Seçim de olur, değişiklikler de olur. Ama bu ekonomiyi rahatsız etmez. Seçimi ekonomiyi yıkabilecek bir tehlike olarak görmüyorum. Türkiye’de dengeler oturdu artık. Demokrasi içinde, böyle şeylerin olması normaldir. Ben politikanın her an ekonomiyi mahvedecekmiş korkusunu gereksiz buluyorum. Ekonominin uzun dönemli istikrarı bakımından kimse de böyle görmemeli." Derviş, siyasete atılıp atılmayacağına ilişkin soruya da şu yanıtı verdi 
     "O konuyu benim biraz daha açıklığa kavuşturmam gerekiyor. Ortada şeffaf olmayan bir konu yok. Ancak kararsızlığım var. Ama bir strateji ve oyun planım yok. Ekonomi, ülke ve kendim için gerekenleri yapmaya çalışacağım. Türkiye’de yönetişimsel sorunların eşgüdüm ile ilgisi, siyasal ifade gerektiren sorunlar. Bu sorunların çözümü var ama bu bizi aşıyor." 
     



 SİYASET 
















</TEXT>
</DOC>
