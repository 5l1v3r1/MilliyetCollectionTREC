<DOC>
<DOCNO> 69557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/yazar/akyol.html </URL>
<DATE> 2002/02/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
"İmralı'daki bay" 
</HEADLINE>
<TEXT>

     APO'DAN bahsederken aşağılayıcı bir üslupla "İmralı'daki bay" diyen kişi, Kemal Burkay'dır. 
     Kürtçü hareket içinde, eline silah almamış ama zihni her zaman en bağnaz fikirlere saplanmış olan Kürtçü liderlerden Kemal Burkay... 
     Burkay'ın Marksist ve şoven 'tarikat'ının yayımladığı "Deng" dergisinin yeni sayısında ondan hala "Burkay yoldaş" diye bahsediliyor 
     Bu Marksist ve şoven 'tarikat', bir de Almanya'da "Dema Nu " adıyla on beş günlük bir gazete çıkarıyor. Son sayısında Burkay şunları yazıyor 
     "Kürtler legal planda, resmi ideoloji ile bütünleşip devletten icazet almaya çalışan HADEP'in dışında bir çıkış yolu arıyor..." 
     Devam ediyor 
     "HADEP, İmralı'daki bayı izleyip bu yanlışa düşmeseydi elbet daha iyi olurdu ve legal planda birlikte çalışmanın koşulları olabilirdi ama ne yazık ki şu anda yok." 
     Onun için, ayrı parti kurdular Melik Fırat'ın partisi... 
     
     BURKAY ve çevresi Apo'ya, PKK'ya, HADEP'e ateş püskürüyor 
     "PKK hiçbir dönemde kendi iradesine sahip olmadı başta Türk devleti olmak üzere, şunun bunun elinde güdümlü bir örgüt olarak kaldı... Bugün artık PKK'nin ideolojisiyle devletinki arasında bir fark kalmadı. İkisi de Kemalist ve üniter devletçi..." Şubat - Mart sayısı, sf. 11 - 12 
     Elbette PKK Kemalist de değil, üniter devletçi de değil... Hele PKK'yı "Türk devletinin güdümünde" saymak için kör bir bağnaz olmak lazım... 
     Zaten "diyasporada", dışarıda yaşadıkları için bu kadar kör bağnaz olabiliyorlar. 
     Saygın Kürt aydını rahmetli Orhan Kotan'ın yazdığı gibi, özellikle kentleşme ve iç göçlerle Türkiye'de nüfusun büyük ölçüde harmanlandığını görmüyorlar "Kürdistan" teriminin küçük fanatik grupların bildirilerinde "bir paragraf başı" olmaktan öteye sosyolojik bir anlamının kalmadığının farkında değiller... 
     Ama Türkiye'de Kürtler var... 
     
     ANAP'LI Keçeciler, "PKK dağda olacağına, siyasette olsun siyasette onu yeneriz" diyor... Keçeciler'in niyeti, PKK'nın terörü tamamen bırakıp siyasette marjinalleşmesini sağlamak... 
     Niyet doğru, metodu yanlış Terör örgütü, devlet adamlarının ağzından partileşmeye çağrılmamalıdır. 
     MHP'li İsmail Köse Keçeciler'e şiddetle tepki gösteriyor, "bu Özalizmdir, başımıza ne geldiyse bundan geldi" diyor... Sanki Özal'dan çok önce Türkiye'nin böyle bir sorunu yoktu ve sanki dünyada etnik problemlerin yükseldiği bir dönemde değiliz... 
     Keçeciler de, Köse de bölge halkının PKK'ya karşı olduğunu söylüyor ama PKK ile paralelliği bilinen HADEP, Refah Partisi de çökertildikten sonra, bölgenin 'tek parti'si olmuştur 
     Bölge halkı ayrılığa, bölünmeye, teröre karşı ama Kürt kimliğini bir şekilde ifade edebilmek için HADEP'e oy veriyor. 
     Bu tablo karşısında HADEP çizgisindeki yumuşamayı ve siyasi entegrasyonu teşvik edecek politikalar mı iyi .. Yoksa var olan Kürt kimliğinin içeride ve dışarıda "ifade" edilmesini 'dışarıdan gazel okuyan' Burkay'lara, siyasi kan davası duygusuyla hareket eden Melik Fırat'lara bırakmak mı 
     
     







"İmralı'daki bay" 


Voltaire’den... 


AB'ye "Neşen bilir " demeden önce... 


Güneş adasına yolculuk 


Tatil bitti ödevler duruyor 


Hoşgörü çok şey halleder 


Şike çetesi’nin köstebeği de var 


Kapari kıraç topraklarda yaşayanlara gelir sağlıyor 


Yatırımcı şeffaf düzene gelecek 


</TEXT>
</DOC>
