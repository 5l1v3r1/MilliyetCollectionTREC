<DOC>
<DOCNO> 62871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/siyaset/asiy.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’ten ABD gezisine tam not’ 
</HEADLINE>
<TEXT>

Başbakan Bülent Ecevit, Türk - Amerikan ekonomik işbirliğinin ilerletilmesi kararı açısından, Washington temaslarının 10’ üzerinden 10’ alacağını söyledi... 
     YASEMİN ÇONGAR WASHINGTON 

     Başbakan Bülent Ecevit, Washington temaslarından "çok memnun" dönüyor. Bu ziyaretin, Türk - ABD işbirliğinin siyasal ve askeri yönlerinin yanı sıra, bugüne dek "zayıf halka" olan iktisadi boyutunun da güçlendirilmesine olanak verdiğini belirten Ecevit, "Bu gelişme, 10’la değerlendirilebilecek bir olaydır" dedi. 
     Ecevit, dün Washington’da düzenlediği basın toplantısında, ABD Başkanı Bush ile yaptığı görüşmeyi ve diğer temaslarını değerlendirdi. 
     
     DÜNYA DEVLETİYİZ’ 
     Gezisini çok olumlu değerlendirdiğini belirten Ecevit, yakın zamana dek ABD ile görüşmelerde sadece ikili konuların ele alındığını hatırlattı ve "Artık durum değişti. Şimdi çok geniş bir coğrafyada, global konuları da konuşuyoruz. Bir dünya devleti olduk" dedi. Başbakan, gezisinin en somut sonucunun da, Türkiye ile ABD arasında iktisadi ortaklığı, diğer alanlardaki işbirliğinin düzeyine yükseltme konusunda anlaşılması olduğunu vurguladı ve bu açıdan 26 - 27 Şubat’ta Ankara’da yapılacak Ekonomik Ortaklık Komitesi toplantısının önemine dikkat çekti. 
     
     HEM MARATON HEM 100 METRE 
     Türkiye’nin iktisadi krizle mücadelede çok iyi bir performans gösterdiğinin ABD Hazine Bakanı, IMF ve Dünya Bankası başkanlarınca söylendiğini belirten Ecevit, IMF Başkanı’nın "Bu, uzun soluklu bir iş. Maratona benzeyebilir" dediğini hatırlattı ve buna kendisinin verdiği yanıtın da, "Biz maratonu da, 100 metre gibi koşmasını biliriz" olduğunu aktardı. 
     TBMM’nin reform yasalarını çıkarmasındaki hızının "dünyada nadir görülmüş bir durum" olarak değerlendiren Başbakan Ecevit, "Yolsuzluklarla ilgili şik yet geldi mi " sorusuna ise, "Eleştiri olmadı, hükümetin tutumundan övgüyle söz edildi. IMF Başkanı bana Çok iyi gidiyorsunuz’ dedi " yanıtını verdi. 
     Gazetecilerin "ABD’den nakit para sözü var mı " ve "Yüksek beklentileriniz karşılandı mı " soruları üzerine de Ecevit şunları söyledi "Hemen somut sonuçlar alamayacağımızı biliyorduk. Kimsenin de cepten para çıkarıp size ödemesi görülmüş şey değil. Ancak IMF ve Dünya Bankası kaynaklarının alınmasında ABD’nin payı gözardı edilemez." 
     
     IRAK TEPKİSİ ALMADIK 
     Bush’un kendisine Irak konusundaki düşüncelerini "çok açık bir şekilde" anlattığını belirten Ecevit, ABD yönetiminin Bağdat’la diyalog kurmasının söz konusu olamayacağını yansıttığını söyledi. Türkiye’nin, Irak’la mevcut diyaloğuna ve ticaretine ABD’den tepki gelip gelmediği yolundaki bir soruya ise Ecevit’in yanıtı, "Irak bizim komşumuz. İlişkilerimizin olması doğal. Tepki dolaylı olarak bile dile getirilmiş değil" oldu. Başbakan ayrıca, ABD’nin herhangi bir müdahale kararı almamış olduğunu ve alacağı her kararı Ankara ile danışacağını anlattı. 
     
Ecevit’e dostluk boynuzu      Başbakan Bülent Ecevit’e ABD’deki Yahudi örgütlerinden Bnai Brith ve Amerikan Yahudi Komitesi birer ödül verdi. Bnai Brith, Ecevit’e özgürlük ve demokrasinin sembolü bir boynuz hediye etti. Amerikan Yahudi Komitesi ise, Başbakan’a üzerinde "Hükümetin gerçek görevi özgürlüktür" yazan bir heykelcik sundu. Ödül töreninden sonra Ecevit, Amerikan Musevi kuruluşları temsilcileriyle hatıra fotorafçı çektirdi. 
     
     AMERİKA NOTLARI... 
Bush Sizsiz yapamayız      ABD Başkan’nın, Ecevit’e Irak’a olası bir müdahale halinde Türkiye’ye büyük ihtiyaçları olduğunu anlattığı öğrenildi. Diplomatik kaynaklar, Bush’un, "Sizsiz bir şey yapamayacağımızı biliyoruz. Ama, size rağmen de bir şey yapmamaya kararlıyız" diye güvence verdiğini aktardılar. 
     
     Hediye Kur’an’ın anlamı 
     Ecevit, Bush’a Kur’an-ı Kerim hediye etmesinin gerekçesini, 11 Eylül sonrasında ABD’nin mücadelesinin İslam’a karşı olmadığının vurgulandığını hatırlatarak açıkladı. Başbakan, "Bush’un samimiyetine inandığım bu vurgularını desteklemek üzere Kur’an - ı Kerim’in çok güzel bir baskısını kendisine verdim" dedi. 
     
     Fethullahçılardan çiçek 
     Ecevit, dün kaldığı otelde, odasına çıkarken, ABD’de yaşayan bir grup Türk ilkokul öğrencisinin kendisine sunduğu çiçek buketini kabul etti. Çiçek veren çocukların Fethullah Gülen tarafından ABD’de kurulan bir ilkokula devam ettikleri ve Başbakan’ın oteline Samanyolu TV’nin yaptığı bir organizasyonla getirildikleri öğrenildi. Başbakanlık yetkilileri, programda yer almayan bu olaydan Ecevit’in haberi olmadığını vurguladı. 
     



 SİYASET 












</TEXT>
</DOC>
