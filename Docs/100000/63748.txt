<DOC>
<DOCNO> 63748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/yazar/temelkuran.html </URL>
<DATE> 2002/01/23/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"Temiz" kapitalizm var mıdır 
</HEADLINE>
<TEXT>

     Bu iflas eden bir şirketin öyküsü değil, başarısız bir sistemin öyküsüdür." 
     Bu açıklama ABD’li ekonomist Paul Krugman’a ait. Krugman bu sözleri, ABD hükümetiyle olan bağları skandal yaratan ve bugünlerde iflas eden enerji şirketi ENRON yüzünden söyledi. Açıklama New York Times Gazetesi’nde geçen cuma yayınlandı. Ünlü ekonomist kapitalizmin "yolsuzluğun pençesinde pislendiğini" anlattı. insanın sorası geliyor tabii Kapitalizm ENRON meselesinde olduğu gibi "yolsuzlukla" mı pislenir "Temiz" kapitalizm temiz midir 
     Soru şimdilik kenarda dursun. 
     
     Endonezya’dan mektup 
     11 Ocak tarihli Herald Tribune’u tuhaf bir sezgiyle sakladım. Çünkü Endonezya’yla ilgili haber ilginçti. Bilgi vermekten ziyade, "Aslında Endonezya islam terörün yeni yuvası olabilir yani" gibi "tahmini" bir cümlenin altı doldurulmaya çalışıyordu sanki. Endonezya "terörist avcısı" ABD’ye birinci sayfadan şikayet ediliyor gibiydi. Niyeyse haber bendenize 11 Eylül öncesinde yayınlanan Afganistan’la ilgili haberleri hatırlattı. Hatırlarsınız, "Uçurtmayı yasakladılar", "Kadınları mahvediyorlar", "Bunların hepsi vahşi" meşrebinde haberlerdi. Niyeyse o haberler sayesinde bombalamanın bütün dünya gözünde meşrulaştığını düşünüyorum da... Neyse efendim, sonra Afganistan’ın bombalanması meselesinin ardında, hükümetle çok yakın bağları bulunan dev petrol ve gaz şirketi UNOCAL’ın Afganistan’da yapmayı düşündüğü büyük boru hattı projesi olabileceği konusunda ikiüç yazı yazdık. İşte bu yazılar için yaptığımız araştırmalar sırasında, Endonezya’yla ilgili haberi saklamakla isabet kaydettiğimizi anladık. Zira Endonezyalıların yaptığı ve UNOCAL’ın bu ülkede işlediği suçları anlatan internet sitelerine rastladık. Derken Endonezyalı arkadaşlarla biraz mektuplaşıp ayrıntıları öğrendik. Mektuplara göre mesele şöyle 
     UNOCAL, 1968’de ülkeye gelip hükümeti de temsil eden Pertamina firmasıyla petrol işleme tesisleri kurmak üzere bir anlaşma imzalamış. Tesisler kurulurken Semangkok ve Marangkayu bölgelerindeki insanlar zor kullanarak yerlerinden edilmiş, mülksüzleştirilmiş, hayvanlar kurulan fabrikalardan sızan maddelerle zehirlenerek ölmüş vesaire vesaire. Rezillik yani. Yıllar geçmiş ve 1998’de mecliste güç bela kurulan bir araştırma komisyonunda Pertamina ve UNOCAL ortaklığında Suharto ailesinden kişilerin de olduğu ortaya çıkmış. Yani UNOCAL’ın işleri 1998’den sonra karışmış. Tıpkı Afganistan’daki gibi. Ve daha önce yazdığımız gibi UNOCAL temsilcisi 1998’de ABD Kongresi’nde hükümetin artık iş yapamadıkları Afganistan’a müdahale ederek kendi "iş başarılarına" yardım etmesini istemişti. Yani Herald Tribune’daki haber yeni bir müdahalenin davetiyesi mi acaba Çok mu uzak bir bağlantı Bilmem ki. 
     
     Birmanya maceraları 
     Derken UNOCAL mektuplaşmamızı Birmanya’ya da uzattık. Burma ya da Myanmar diye de bileceğiniz Birmanya’dan gelen mektuplara göre, UNOCAL burada askeri diktatörlüğe açıktan para vererek ve anlaşmalar imzalayarak yıllardır kendisine "esir işçiler" ayarlıyormuş. Diktatörlük bu işbirliğinden yılda 400 milyon dolar para kazanıyormuş ve UNOCAL bu karlı vaziyet nedeniyle yönetim yerini ABD’den Birmanya’ya kaydırmayı planlıyormuş. Birmanyalı arkadaşlar bunun ABD yasalarından kaçmak için bir numara olduğunu söylüyor. 
     Baştaki soru şuydu Kapitalizm "yolsuzlukla" mı kirlenir Yoksa "temiz" kapitalizm zaten yeterince pis midir Bir cevabınız var mı 
     
     







Kürtçe eğitim 


Çin Çinnnn... 


Ankara - Şam köprüsü 


Mini demokrasi yerine gerçek demokrasi... 


Kimin değirmenine 


Hocalara verilen söz tutulmalıdır 


Neredeyse şıkır şıkır oynayacağız 


Saddam'ın suyu ABD'nin kulpu 


Model olma şansları 


Farkı yaratan Türk kadınlarıdır 


Yücelen Sorun yok, çözüm arayışı var 


Rahatı kaçırma uzmanları... 


Dünya Bankası ve IMF, İstanbul'da 1955'te toplanmış 


"Temiz" kapitalizm var mıdır 


ABD ile ticaretin ilk meyvesi 14 Seahawk 


</TEXT>
</DOC>
