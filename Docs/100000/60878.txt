<DOC>
<DOCNO> 60878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/son/sonspo09.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Liverpool'un yedek kalecisi Polonya'da yılın futbolcusu seçildi 
</HEADLINE>
<TEXT>

     Galatasaray'ın Şampiyonlar Ligi 2. 
     tur grubundaki rakibi Liverpool'un kalesini koruyan Polonyalı Jerzy Dudek, ülkesinde futbol dalında yılın sporcusu seçildi. 2 yıl üst üste bu ödülü kazanan Dudek'i bu yılki ankette, geçen yılın lig şampiyonu Wisla Krakow'dan Nijerya doğumlu Emmnauel Olibadebe ile Maciej Zurawski izledi. Polonya Milli Takımı'nı 16 yıl aradan sonra Dünya Kupası finallerine taşıyan Jerzy Engel de yılın teknik direktörü oldu. Engel, törende yaptığı konuşmada, gerek Liverpool'da gerek milli takımdaki performansıyla Dudek'in bu ödülü hakettiğini belirterek, Dünya Kupası'nda taraftarların Polonya'nın grup maçlarından çıkmasını umut ettiğini, kendilerinin de iyi bir son için mücadele edeceklerini söyledi. Engel, Dünya Kupası'nda alacakları sonucu ima ederek, ''Acaba gelecek yıl da bu ödülü alabilecek miyiz '' diyerek konuşmasını tamamladı. 
     






</TEXT>
</DOC>
