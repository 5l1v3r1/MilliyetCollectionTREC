<DOC>
<DOCNO> 86934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/yazar/civaoglu.html </URL>
<DATE> 2002/05/30/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
TÜSİAD netamelidir 
</HEADLINE>
<TEXT>

     TÜSİAD’ın gazete ilanları ve bildirisi tekin değildir. AB için "silahsız kuvvetler" süreci yeniden başlıyor denebilir. 
     Önce medya ağırlık koydu. Ardından TSK "Biz görüş bildirmiyoruz" söylemiyle, Öcalan’ın idamı, geleneksel konuşulan dillerde yayın ve öğrenim gibi duyarlı konularda çekincelerini geri aldı. Ardından etkili isimleriyle "Anayasa’ya ağırlaştırılmış müebbet hapsin değişmez madde olarak konulması koşuluyla idamın kalkmasına karşı olunamayacağı" görüşü seslendirildi. 
     İktidarın DSP ve Anavatan kanatları idamın kaldırılmasından yana olduklarını zaten tekrar tekrar vurguluyorlar. 
     DYP Genel Başkanı Tansu Çiller bu kabarmakta olan dalgayı hissetti. 28 Şubat’ta da böyle yükselmeye başlamıştı. Altında kalmak yerine üstüne binmek refleksini gösterdi. "İdam mı, AB mi sorgulamasında tercihim AB olur" diyerek sağduyulu net tavrı koydu. 
     Onları herhalde, barolar, sendikaler, meslek odaları ve birlikleri, diğer demokratik toplum örgütleri izleyecektir. 
     Türkiye insanı, kaderine sahip çıkıyor. 
     Tarihi büyük dönüşümü kolektif akılla oluşturmakta. 
     
Çarıklı erkan - ı harp hesapları      Ya AKP ve SP gibi "değişmiş olmak" iddiasındaki partiler 
     Eyyamcılık çizgisine çekilmiş, sütre gerisinde tam siper bekliyorlar. 
     "İnsan hakları, Batı standartında hukuk" gibi söylemlerle mangalda kül bırakmıyorlardı... Türkiye’nin AB’ye tam üyeliğinden yana oldukları dillerinden düşmüyordu. Ama AB ölçütlerinde dikişleri atıyor mu 
     Açık seçik tavır koyarak "Öcalan’ı kapsasa bile AB yolculuğunda idamın kalkmasından yanayız" diyemiyorlar. 
     Belirsiz, kaygan, omurgasız sözcüklerle zaman kazanmaya çalışıyorlar. 
     Belki de şöyle çarıklı erkan - ı harp hesapları var... 
     "Öcalan ve onun gibilerin yaşamlarının son saniyesine kadar hapiste kalmalarını öngören ağırlaştırılmış müebbet hapis cezası Anayasa’ya değiştirilemez hüküm olarak konacaksa... Acaba oylarımızı nasıl dirhem dirhem pazarlık masasında oynayabiliriz Neyi elde edebiliriz " 
     Yoksa hesap... 
     Tayyip Erdoğan’ın üzerindeki kara bulutların dağılması mı 
     Erbakan’a siyaset otobanına çıkan bir ara yol açılması mı 
     
"Değişme" testi      Bu tutumla, hem Türkiye’nin tarihi şansını ıskalamasına neden olabilirler... Hem de "değiştik" iddialarını inandırıcı bulmayanları haklı çıkarırlar. 
     Özellikle AKP... 
     Hani nerede değişim rüzgarınız 
     Nerede Batı demokrasi kalitelerini benimsemiş olmak söylemleriniz 
     Yoksa... 
     Sadece sizlerin canınız yandığı zaman mı Batı standartlarında demokrasiden, hukuktan, AB ölçütlerinden yanasınız 
     Sizin, çocuklarınızdan, bebelerinizden, doğacak nesillerden AB üyesi bir Türkiye’de yaşam kalitelerini nasıl esirgersiniz 
     Üstelik... 
     Bu çağdaşlık sınavında çakarsanız, Türkiye’yi yönetim vizesi alabileceğinizi mi sanıyorsunuz 
     Türkiye insanının yüzde 80’inin benimsediği AB’ye tam üyeliğe bu ayak sürüme görüntüsü rüzgara karşı tükürmek çabasıdır. 
     Islatır. 
     Aklın yolu bu yükselen dalgada yer almaktır. Demokratik sistemle bütünleşme kanıtını sunmaktır. 
     Daha önceki deneyimleriniz bunu göstermedi mi 
     
MHP gerçeği      Bu tabloda MHP için söylenebilecek "son sözleri" daha şimdiden "önsöz" olarak tartışma gündemine taşımak olmaz. 
     MHP Başkanı Bahçeli’nin de böylesine duyarlı bir iç politika sorununu Çin’den dile getirmesi yadırganmıştır. 
     Hem de en katı kalıplarla... 
     MHP tabanını da tatmin edebilecek "Anayasa’nın değişmez hükmü haline getirilecek ağırlaştırılmış müebbet hapis cezası" formülü Bahçeli ve kurmayları tarafından değerlendirmelidir. 
     MHP, hükümette yer aldığı sürece puanlar kazandı. Sicilinde değişiklikler yaptı. Kazandığı puanları yitirmemeli, bu önemli testi de geçebilmelidir 
     
     







Kürtler ve MHP 


Adın ne, Mualla oh ne ala, ne ala... 


Çigan sistemi... 


Hess örneği 


CHP-AKP yükselişte 


Matbuat, Basın Derken... Anılar... 


TÜSİAD netamelidir 


Nekahat dönemi 


Bu son fırsat olabilir, kaçırmamalıyız 


Bu kaçıncı yol ayrımı 


Bahçeli’nin kafası h l çok karışık 


Yalılar satılacak mı 


Abdullah Öcalan’ı asmalı mı, yoksa... 


Rudolf Hess ve Öcalan 


Kriz, Ar - Ge yardımına ilgiyi artırdı 


İstanbul ve Ankara’nın gündemi ile Anadolu’nun gündemi farklı 


Kapadokya’da bir mahalle canlanıyor 


</TEXT>
</DOC>
