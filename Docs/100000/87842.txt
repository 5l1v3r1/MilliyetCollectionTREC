<DOC>
<DOCNO> 87842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun04.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan - Pakistan sınırında karşılıklı topçu ateşi... 
</HEADLINE>
<TEXT>

     Hindistan ile Pakistan arasındaki gerginlik sürerken, iki nükleer güç arasındaki gerginliğin asıl kaynağı Keşmir'de sınır boyunca karşılıklı topçu ateşinin dün gece de sürdüğü bildirildi. 
     Hindistan ordusundan yetkililer, önceki gün 8 sivilin öldüğü topçu ateşinin dün gece de devam ettiğini, dünkü ateşte kayıp olup olmadığı hakkında şu ana kadar herhangi bir bilgi olmadığını belirttiler. 
     Yetkililer, Pakistan topçusunun ateşinde Cammu bölgesinde onlarca büyükbaş hayvanın öldüğünü de kaydettiler. 
     Aralık ayında Hindistan parlamentosunun basılması ve Cammu-Keşmir eyaletinde terörist saldırıların artmasından Pakistan'ı sorumlu tutan Hindistan, bu ülkeden Keşmirli militanlara karşı gerekli önlemi almasını istemiş, aksi takdirde savaş dahil her türlü harekat hakkını saklı tuttuğunu bildirmişti. 
     





</TEXT>
</DOC>
