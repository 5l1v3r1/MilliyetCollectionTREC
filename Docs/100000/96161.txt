<DOC>
<DOCNO> 96161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/ekonomi/eko06a.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ’ın yüzde 25.8’i de İş - Doğan’a satılıyor 
</HEADLINE>
<TEXT>

     EKONOMİ SERVİSİ 

     Petrol Ofisi’nde POAŞ kalan yüzde 25.8 oranındaki kamu hissesinin özelleştirilmesine karar verildi. Özelleştirme İdaresi Başkanlığı’ndan ÖİB yapılan açıklamaya göre, Özelleştirme Yüksek Kurulu tarafından 16 Temmuz 2002 tarihinde alınan kararla, POAŞ’ın yüzde 25.8’lik hamiline yazılı ’A Grubu’’ hissesinin, İş - Doğan Petrol Yatırımları A.Ş’ye İMKB Toptan Satışlar Pazarı’nda satışının yapılması kararlaştırıldı. Satışın, geçtiğimiz mart ayında POAŞ’ın halka arzında uluslararası yatırımcılara uygulanan ’30 bin lira’’ fiyat üzerinden yapılması kararlaştırıldı. 
     ÖİB’den yapılan açıklamaya göre, satılan hisse miktarının büyüklüğü dikkate alınarak ilk ödeme yüzde 30 peşin olarak hisselerin tesliminde, izleyen ödemeler ise peşin ödeme ile aynı tarihlerde olmak üzere 3 yılda yüzde 20, yüzde 30 ve yüzde 20 olarak yapılacak. Kalan tutara, yıllık Tüketici Fiyat Endeksi artışı üzerinde artışın yüzde 5’i oranında ilave yaparak 12 aylık TÜFE x 1.05 bulunacak oranda faiz uygulanacak. POAŞ’ın yüzde 51’lik kamu hissesi, 21 Temmuz 2000 tarihinde İş - Doğan Petrol Yatırımları A.Ş.’ye, toplam bir milyar 260 milyon dolar karşılığında peşin olarak satılmıştı. Daha sonra geçtiğimiz mart ayında kalan yüzde 16.5’lik bir bölümü daha halka arz edilerek, şirketteki kamu payı yüzde 25.8’e düşmüştü. Bu halka arz sırasında Petrol Ofisi hisseleri, yurtiçi küçük yatırımcıya 26 bin 400 lira ve yurtdışı kurumsal yatırımcıya 30 bin lira fiyat ile satılmıştı. 
     



 EKONOMİ 





























</TEXT>
</DOC>
