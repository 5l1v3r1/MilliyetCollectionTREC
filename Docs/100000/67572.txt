<DOC>
<DOCNO> 67572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/yazar/akyol.html </URL>
<DATE> 2002/02/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Medeniyet mi medeniyetler mi 
</HEADLINE>
<TEXT>

     MEDENİYETİN tek olduğu görüşü bizde eskidir. Medeniyet tektir ve Batı medeniyetidir 
     Sadece Cumhuriyet'in değil, son dönem Osmanlı aydınlarının çoğu da bu görüşteydi. Ziya Gökalp'in "kültür" ve "medeniyet" ayırımı, herkesin işini kolaylaştırıyordu Medeniyet maddi, kültür manevi idi. 
     Gökalp "Türkleşmek İslamlaşmak Muasırlaşmak" diyordu. Modernist İslamcılar için de mesele kolaydı "Alınız garbın ilmini, fennini" ama manevi değerlerimizi, "kültürümüz"ü koruyunuz. 
     Cumhuriyet'te, Hasan Ali Yücel'in deyimiyle "Türk ve Garplı" formülü benimsendi. 
     Dünkü Hürriyet'te Serdar Turgut da "Los Angeles ile Londra" arasında yer alan "tek medeniyet"i savundu. Çünkü "seyretmeye değer dizi ve filmler"i onlar üretiyor... 
     Turgut "tek kültür" demediğine göre, Gökalp'ten gelen kültür - medeniyet ayırımını kabul ediyor olmalı. 
     
     TARİHÇİ İlber Ortaylı, dünkü Milliyet'te Bernard Lewis'in sözlerine dikkat çekiyor 
     - Medeniyetler çatışmasında medeniyet lafının çoğul olarak kullanılması dahi bir ilerlemedir. Çünkü medeniyet bugüne kadar herkes için 'bize ait' bir keyfiyetti. Öbürleri gayri medeni idi... 
     Gerçekten, giderek eski kültür - medeniyet ayırımı keskinliğini kaybediyor, "medeniyetler" terimi yaygınlık kazanıyor. 
     Hele de Edward Said gibi büyük bir beyin, "Oriyentalizm" adlı kitabında, Batı'nın Doğu'yu aşağılamasının, 'gayri medeni' görmesinin nasıl tarafgir bir önyargı olduğunu ortaya koyduktan sonra... 
     Hatta Said "Oriyentalizm" örnekleri arasında Bernar Lewis'ten de alıntılar yapar. 
     Çağımızda daha yaygın olarak "medeniyetler" kavramı kullanılıyor. 
     Elbette bilim, teknik, ekonomi, eğitim ve sanat alanında büyük farklar var. Ama çağımızda bu farklar "tek medeniyet" terimiyle değil "gelişme, kalkınma" gibi daha işlevsel kavramlarla ifade ediliyor... 
     
     FİLMLER, diziler, nobel ödülleri, bütün estetik verileri elbette çok önemli göstergeler. Üstelik Gökalp'e göre bunlar daha çok "kültür"le ilgili verilerdir. 
     Üst üste uluslararası ödüller kazanan İran sinemasını nereye koyacaksınız Nasıl izah edeceksiniz 
     Bizim düşünce ve siyaset tarihimizde medeniyeti 'tek' saymanın bir sonucu da, meseleyi "Batılılaşma"ya indirgeyip ister istemez Batılı yaşama ve tüketim biçimini öne almasıdır. Böylece asıl Batı'yı yaratan ekonomik ve teknik gelişmelerin, ona bağlı bilimsel gelişmelerin işlevselliğini yeterince takdir edemeyişimizdir. 
     Artık kültür - medeniyet ayırımı pek kullanılmadığı gibi "tek medeniyet" ve "Batılılaşma" vurgusu da fazla gözükmüyor. 
     Çağımızın asıl motor kavramları modernleşme, ekonomik ve sosyal gelişme, eğitim, üretkenlik, hürriyet ve demokrasi gibi kavramlardır. 
     Ekonomide kitle üretimi yapacak düzeyde iseniz, 'kitle toplumu' ve 'kitle kültürü' de her medeniyette oluşuyor... Hem de özgün eserlerle... 
     Medeniyetler arası diyalog, yani iletişim arttıkça çatışmanın yerine çoğulculaşma, zenginleşme gelişiyor. 
     
     







Medeniyet mi medeniyetler mi 


Alicengiz’ler... 


İstanbul, Irak ve ABD 


Hukuk devleti ile hukuk dışılığı yüceltmek 


Dolar düşüyor, simit yükseliyor 


Alkolsüz siyaset 


Eğer... 


Sevgiliden çok sevgiye gerek var 


Foruma on üzerinden on... 


Aşkımı bir sır gibi... 


İŞTE ŞİKE İŞTE ÇETE 


Tayyip Erdoğan'a teşekkür ederiz 


İstanbul ruhu 


Renault, Fiat ve Ford, neden boşanmıyorlar 


Sevgililer Günü 


Petrol Kanunu daha çok su kaldırır 


</TEXT>
</DOC>
