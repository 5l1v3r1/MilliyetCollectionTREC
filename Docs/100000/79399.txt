<DOC>
<DOCNO> 79399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/spor/spo05a.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumi seferberliği 
</HEADLINE>
<TEXT>

Hafta başında Türkiye’ye gelecek olan Formula 1’in Dünya şampiyonu pilotu için yoğun güvenlik önlemleri uygulanacak 
     TOFAŞ - Fiat’ın davetlisi olarak 22 Nisan Pazartesi günü Türkiye’ye gelecek olan Formula 1’in Dünya şampiyonu Alman pilotu Michael Schumacher’in jet ziyareti için yetkililer alarma geçti. Özel uçağı ile gelip, İstanbul ve Bursa’daki programlarına helikopterle geçecek olan Ferrari sürücüsü Schumacher’in toplam dört saatlik kısa ancak önemli ziyareti sırasında yoğun ve özel güvenlik önlemleri de uygulanacak. 
     ALMAN pilottan bir gün önce gelecek özel koruma ekibi, Schumacher’in toplantı ve yemeğe katılacağı Çırağan Sarayı’nda önlem alacak. Emniyet ve trafik ekipleri de alarma geçecek. Schumacher, Çırağan otoparkında üç bine yakın hayranına konuşma yapacak, Bursa’da yeni Palio’yu test edecek. TOMSFED Başkanı Mümtaz Tahincioğlu, Schumacher’in gelişinin, Formula adaylığı açısından da fırsat olduğunu söyledi. 
     



 SPOR 



























</TEXT>
</DOC>
