<DOC>
<DOCNO> 98541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur25.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
BBP seçime tek girecek... 
</HEADLINE>
<TEXT>

     BBP Genel Başkan Yardımcısı Mehmet Ceylan, ''BBP, hilal içindeki gül amblemiyle, tek başına seçime girecektir'' dedi. 
     Ceylan, BBP Samsun İl Divan Toplantısı'nda yaptığı konuşmada, mevcut iktidarın ülkeyi kötü yönettiğini, geniş halk kesimlerinin, ekonomik krizler sonucu büyük sıkıntı içinde olduğunu söyledi. 
     Bazı basın organlarında seçim ittifakı yapabilecekleri yolunda haberler yer aldığına da dikkati çeken Ceylan, şunları kaydetti 
     ''Buradan Türkiye'ye ilan ediyoruz. BBP, hilal içindeki gül amblemiyle tek başına seçime girecektir. Biz bütün Türkiye'yi kucaklayan iktisadi, sosyal ve hukuki bakımdan programı, kadrosu hazır bir partiyiz. Anlık gelişmelere göre politika değiştiren bir parti değiliz. Hasbelkader iktidar olmuş, iktidarı yüzüne gözüne bulaştırmış partilerle bir yakınlığımız veya benzerliğimiz yoktur.'' 
     





</TEXT>
</DOC>
