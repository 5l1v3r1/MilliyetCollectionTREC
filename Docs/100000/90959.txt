<DOC>
<DOCNO> 90959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/son/sondun30.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tibet ayısı ile kara kedinin arkadaşlığı 
</HEADLINE>
<TEXT>

     Almanya'nın başkenti Berlin'deki hayvanat bahçesini ziyaret edenler, ilginç bir görüntüyle karşılaşıyor Tibet ayılarına ayrılan bölümde, Tibet ayısı ile birlikte kara bir kedi yaşıyor. 
     Hayvanat bahçesi çalışanları, kedinin bu bölüme nasıl girdiğini bilmediklerini belirterek, iki hayvanın neredeyse iki yıldır birbirinden ayrılmadığını kaydettiler. 
     Çok sayıda ziyaretçinin ilk önce kediyi ''kurtarmak'' amacıyla hayvanat bahçesi yönetimine başvurduğunu söyleyen yetkili Dietmar Jaroske, çoğunun kediyi evlerine götürmek istediğini kaydetti. 
     Jaroske, ''Kediyi kurtarmak için evlerine götürmek isteyenlere, 'Bunlar canciğer iki arkadaş. Kediyi ancak ayıyı da alırsanız veririz' diyorum'' diye konuştu. 
     Ayının bakıcısı Maria Neusser, her gün fare verdikleri kedinin, bazen de ayılara verilen balıklardan ''tırtıkladığını'' belirtti. 
     Kedinin genelde ayının pençelerinin altında uyuduğunu kaydeden Neusser, ''Ayı istese, onu bir hareketle kediler cennetine gönderir'' dedi. 
     Neusser, emekli Maria Reck'in, her gün hayvanat bahçesine gidip ''küçük tatlı kedinin'' hala orada olup olmadığını kontrol ettiğini söyledi. 
     





</TEXT>
</DOC>
