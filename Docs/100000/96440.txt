<DOC>
<DOCNO> 96440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/guncel/gun07a.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksitle sahte pasaport 
</HEADLINE>
<TEXT>

Kayseri Havaalanı’ndan çıkış yapmak isterken yakalanan bir Afganlı, iki İranlıda sahte İtalyan pasaportları çıktı. İtalyanlara hiç benzemeyen kaçaklar sahte pasaportları da taksitle almışlar 
     DAVUT GÜLEÇ, MEHMET NİLKALI Kayseri 

     Türkiye’ye kaçak olarak girdikten sonra, taksitle satın aldıkları sahte İtalyan pasaportlarla yurtdışına çıkmak isteyen biri Afgan, ikisi İranlı 3 kaçak Kayseri Havaalanı’nda yakalandı. 
     Afganistanlı Muhammed İbrahim 19 , İranlı Babak Nahidi 26 ve Kanyar Talebi Manjini 19 , Türkiye’ye kaçak yollardan girdi. Daha sonra kaçaklar, yurtdışına çıkmak için İstanbul’da soyadını bilmedikleri Hasan adında bir kişiyle, 700’ü peşin toplam 7000 Euro karşılığı sahte İtalyan pasaportu için anlaştı. Pasaportlarla Kayseri’ye gelen 3 kaçak, havaalanından Almanya’ya uçmak isterken yakalandı. 
     
Yalvardılar      Yakalandıktan sonra büyük panik yaşayan 3 kaçak, ülkelerine geri dönmemek için görevlilere yalvarırken, İtalya veya Almanya’ya gitmek istediklerini söyledi. Kaçaklara tercümanlık yapan İranlı Pedvam Paymannia da şöyle konuştu 
     "3 arkadaş da İran’da üniversiteyi bitirdikten sonra işsiz kalmış. Türkiye’ye kaçak girdikten sonra Almanya’da çalışmak için girişimde bulunmuşlar. Tanıştıkları Hasan adındaki bir kişiye kapora olarak 700 Euro verip sahte İtalyan pasaportu almışlar. Kalan 6300 Euro’yu da, Almanya’da çalışıp taksit taksit ödeyeceklermiş. Ama Kayseri’den Almanya’ya giderken havaalanında yakalanmışlar. Çok pişmanlar. Ülkelerine gitmek istemediler. Böyle bir olayla ilk kez karşılaşmışlar. H l olayın şokundan kurtulamamışlar." 
     Kayseri Cumhuriyet Savcılığı’na teslim edilen 3 sanık, çıkartıldıkları mahkemece yapılan sorgularından sonra tutuksuz yargılanmak üzere serbest bırakıldı. 
     



 GÜNCEL 





















</TEXT>
</DOC>
