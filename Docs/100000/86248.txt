<DOC>
<DOCNO> 86248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sontur11.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar kaza yaptı 3 ölü 
</HEADLINE>
<TEXT>

     Sultanbeyli'de meydana gelen trafik kazasında, kapkaççı oldukları belirlenen 4 kişiden 3'ü öldü. 
     Üsküdar ve Ümraniye bölgesinde kapkaç olayları gerçekleştirdikleri bildirilen 4 kişi, Bostancı'dan çalıntı bir otomobille Kurtköy'e gitmek istedi. 
     Sultanbeyli Mehmet Akif Mahallesi Demokrasi Caddesi üzerinde meydana gelen olayda, Mehmet Doğan'ın 25 kullandığı bu otomobil, aşırı hız nedeniyle, karşı yönden gelen Sait Şapaloğlu idaresindeki kamyonete yandan çarptı. 
     Savrularak bariyerlere de çarpan ve daha sonra takla atan otomobilin sürücüsü Doğan ile araçta bulunan Rahim Mutlu 18 olay yerinde öldü. 
     Üzerlerinden ''Ali Tatar'' ve ''Yılmaz Birsöz'' adına düzenlenmiş kimlikler çıkan diğer 2 kişi ise, ağır yaralı olarak Dr. Lütfi Kırdar Kartal Eğitim ve Araştırma Hastanesi'ne kaldırıldı. ''Ali Tatar'', burada yapılan müdahalelere rağmen kurtarılamadı. 
     Kazayı yara almadan atlatan kamyonet sürücüsü Şapaloğlu ise olaydan sonra gözlem altına alındı. 
     Otomobilde yapılan aramada, kapkaç yöntemiyle çalınan kadın çantaları ele geçirildiği bildirildi. 
     Bu arada, ''Ali Tatar'' ve askeri personel adına düzenlenen ''Yılmaz Birsöz'' yazılı kimliklerin sahte olabileceği, bu konuyla ilgili çalışmaların sürdüğü ifade edildi. 
     





</TEXT>
</DOC>
