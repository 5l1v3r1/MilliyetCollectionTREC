<DOC>
<DOCNO> 62865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/magazin/mag00.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes firarda 
</HEADLINE>
<TEXT>

BBG’nin hırçın çocuğu’ 05 Edi ve süslü Volkan’ ilgisizlik yüzünden strese girdikleri için Orada Neler Oluyor’ evini terk ettiler 
     NURDAN AKINER 

     KASTAMONU Ilgaz Dağları’ndaki Ilgaz Mountain Resort’a kurulan Orada Neler Oluyor’ evini, Tarık’tan sonra Edi ve Volkan da terk etti. Önceki günün birincisi yine Eray seçildi ve Eray ilk yarışmada da elediği Murat’ı yarışma dışı bıraktı. Bu olayın ardından birkaç saat geçmişti ki, saat 02.30 sıralarında Edi, "Artık sıkıldım, çünkü birinci dönemin BBG’cileri burada daha çok ön planda, kalmak istemiyorum" diyerek evi terk etme kararını açıkladı. 
     
     Yaptırım yok 
     EDİ’NİN evi terk etmesinin şoku henüz atlatılmıştı ki, bu kez süslü Volkan’ ağrılarını bahane ederek evden ayrıldı. Program koordinatörü Pelin Akad, "BBG evinde olsalardı diskalifiye olmuş sayılacaklardı ve yerlerine yeni yarışmacılar alınacaktı. Ancak ONO, yarışmacıların kısa bir tatili gibi nitelendirildiği için, istedikleri zaman evden ayrılma hakları var. Yerlerine yeni yarışmacı alınmayacak" dedi. 
     
Hülya açtı ağzını      Melih tarafından salı gecesi elenen Hülya, evden çıkar çıkmaz sürpriz açıklamalarda bulundu. 36 yaşındaki Hülya ile 21 yaşındaki Melih hakkında, birinci dönem BBG’de aşk dedikoduları çıkmıştı. Hülya, Melih tarafından elenip ONO evinden çıktıktan sonra canlı yayında, Melih’in kendisine birlikte olmayı teklif ettiğini belirterek şunları söyledi "İlk BBG’nin hemen ardından Akdeniz’deki bir yatta gerçekleştirilen ilk ONO’da bana aşık olduğunu açıkladı. Ben de ona yaşıtlarından birini bulmasını söyledim. Ama beni dinlemedi. Oturduğum sitenin kapısına gelip barışmak için yalvardı." 
     



 MAGAZİN 














</TEXT>
</DOC>
