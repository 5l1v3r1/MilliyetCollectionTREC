<DOC>
<DOCNO> 52595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/yazar/uras.html </URL>
<DATE> 2001/11/16/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Şehr - i Ramazan 
</HEADLINE>
<TEXT>

     Bugün mübarek Ramazan ayı başlıyor. Ramazan "Arabi - Hicri" takvimde on iki aydan dokuzuncu ayın ismidir. Tek başına kullanılamaz. Önüne "ay" anlamına gelen kelime eklenerek, "Şehr Ramazan" veya "Şehr - i Ramazan" şeklinde söylenir. Ramazan Kuran’da adı geçen tek aydır. 
     Bakara suresinin 185’inci ayetinde buyurulur ki, "Ramazan ayı insanlar yol gösterici, doğrunun ve doğruyu iyiden ayırmanın açık delilleri olarak Kuran’ın indirildiği aydır. Öyle ise sizden Ramazan ayını idrak edenler, onda oruç tutsun. Kim o anda hasta veya yolcu olursa tutamadığı günler sayısınca başka günlerde kaza etsin. Allah sizin için kolaylık ister. Zorluk istemez. Bütün bunlar sayıyı tamamlamanız ve size doğru yolu göstermesine karşılık Allah’ı tazim etmeniz, şükretmeniz içindir." 
     
Sınırlara yaklaşmayın      Bakara suresinin 187’nci ayetinde ise şunlar buyurulmuştur "Oruç gecesinde kadınlarınıza yaklaşmak size helal kılındı. Onlar sizin için birer elbise, siz de onlar için birer elbisesiniz. Allah sizin kendinize kötülük ettiğinizi bildi ve tevbenizi kabul edip sizi bağışladı. Artık Ramazan gecelerinde onlara yaklaşın ve Allah’ın sizin için takdir ettiklerini isteyin. Sabahın beyaz ipliği aydınlığı siyah ipliğinden karanlığından ayırt edilinceye kadar yiyin, için. Sonra akşama kadar orucu tamamlayın. Mescitlerde ibadete çekilmiş olduğunuz zamanlarda kadınlarla birleşmeyin. Bunlar Allah’ın koyduğu sınırlardır. Sakın bu sınırlara yaklaşmayın. İşte böylece Allah ayetlerini insanlara açıklar. Umulur ki korunurlar." 
     İslam dininde temel kaynak Kuran’dır. Kuran Allah’ın buyruğudur. Kuran - ı Kerim’de Ramazan ve oruç konularında yer alan buyruklar sadece bu iki ayette yer alan buyruklardır. 
     Bunlar dışında Ramazan ve oruç ile ilgili olarak Müslümanların benimsedikleri uygulamalar "hadisölere dayanmaktadır. 
     
Oruç sabrı öğretir      Hadisler Hazreti Muhammed’in değişik olaylar, meseleler karşısında müminleri aydınlatmak ve de Kuran’ın bazı ayetlerini daha açık bir dille anlatmak için söylediği sözler, fiiller ve tasviplerdir. 
     Müslümanların yaygın inancına göre oruç, her şeyden önce Allah Teala’ya itaat ve ibadettir. Oruç yalnız Allah içindir. Sabrı öğretir. İradeyi kuvvetlendirir. Gayreti biler. Merhamet ve kardeşlik bağlarını geliştirir. Nefis ile cihattır. Oruçlu insan zaman zaman yoksulların katlandıkları zorluklara tahammül göstererek onlar gibi yaşar ve onların sıkıntılarını daha iyi kavrar. 
     
Dinin esası saygıdır      Müslümanların yaygın inancına göre Ramazan ayı Allah’ın kullarını gözetme ayıdır. Müminlerin rızkının artırıldığı aydır. Bu ayda her kim bir oruçluya iftar verir ise günahları mağfiret olur. Kendisi de cehennemin ateşinden azad olur. Oruçlu kişinin sevabından hiçbir şey eksilmediği halde onun tuttuğu orucun sevabı kadar sevap da kendisine yazılır. 
     Sayın okuyucularım insanlığın ve Müslüman dininin esası insanın birbirine saygı göstermesidir. Anlayış göstermesidir. İnanmak veya inanmamak kişiyi ilgilendirir. Bazıları çok inanır, bazıları az inanır. Bazıları inanamaz. İnançlar kişileri bağlar. Ama herkesin birbirine saygı göstermesi gerekir. Oruç tutmayanların oruç tutanlara, oruç tutanların şu veya bu nedenle oruç tutmayanlara saygı göstermesi gerekir. Bütün Müslümanların Ramazan ayını kutluyorum. Ramazan’ın Müslümanlara ve Müslüman olmayan tüm insanlara iyilikler getirmesini diliyorum. 
     
     







Avrupa haklı mı 


Apo balığı 


İftar yemekleri 


'Türkiye'yi nasıl olsa AB'ye almazlar ' lobisi... 


Ekonomiye şef değneği 


Yasaları koruması gerekenler çiğniyor 


Kotasyon indirimi henüz erken 


Bu kez de yüz yüze... 


İmajımız kırmızı kart görmesin 


Toprak malik nesini 66 trilyona satıyor 


Yolsuzluk sarmalının ucu nerede 


Şenol'un haklı isyanı 


Yeni Ulusal Program 


Kredi kartıyla alışverişte de indirim dönemi 


Bu ülke için seve seve yazılmış yazı 


Şehr - i Ramazan 


</TEXT>
</DOC>
