<DOC>
<DOCNO> 81310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sontur16.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İHD yöneticilerine "Kürtçe Eğitim" soruşturması açıldı... 
</HEADLINE>
<TEXT>

     Ankara DGM Cumhuriyet Başsavcılığı, ''Kürtçe eğitim'' talebini içeren pankartları İHD şubelerinde astırdıkları iddiasıyla, İHD Genel Başkanı Hüsnü Öndül'ün de aralarında bulunduğu 24 kişi hakkında soruşturma başlattı. 
     Ankara DGM Cumhuriyet Savcısı Hakan Kızılarslan, İHD şubelerinde, ''Kürtçe eğitim'' talebine ilişkin asılan pankartların, ''terör örgütünü destekleyici mahiyette olduğu'' değerlendirmesini yaptı. 
     Savcı Kızılarslan, haklarında ''terör örgütüne yardım ve yataklık etme'' suçundan soruşturma başlattığı İHD Genel Başkanı Hüsnü Öndül ile Merkez Yürütme Kurulu ve Genel Yönetim Kurulu üyelerini ifade vermeye çağırdı. 
     İHD yöneticisi 24 kişi, yarın Savcı Kızılarslan'a ifade verecek. 
     





</TEXT>
</DOC>
