<DOC>
<DOCNO> 71945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sondun15.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeklerin yataktaki favorisi sarışın kadın 
</HEADLINE>
<TEXT>

     Laura adlı Alman kadın dergisinin yaptığı bir araştırma, Alman erkeklerinin yüzde 47'sinin yatakta sarışın kadını tercih ettiğini ortaya koydu. 
     Araştırmada, erkeklerin yüzde 29'unun da kumral kadınlarla beraber olmayı tercih ettiği belirtildi. 
     Berlinli psikolog Konstanze Fakih, dergiye yaptığı açıklamada, ''Sarışın kadınların sayısı daha az olduğu için erkeklere daha erotik görünüyorlar. Ancak kumral kadınlar daha sıcak. Erkeklerin çoğu da evlenmek istedikleri zaman bunu arıyor'' şeklinde görüş belirtti. 
     Araştırmanın sonuçlarına göre erkekler, siyah ve kızıl saçlı kadınlardan ise çekiniyorlar. Erkeklerin yüzde 18'i, siyah saçlı bir kadınla birlikte olmak istediğini ve yüzde 14'ü de böyle bir kadınla evlenmek istediğini söyledi. 
     Kızıl saçlı kadınlarla ilgili sonuçlar daha da kötü. Erkeklerin sadece yüzde 6'sı kızıl saçlı bir kadınla birlikte olmak ve sadece yüzde 3'ü kızıl saçlı bir kadınla evlenmek istediğini kaydetti. 
     






</TEXT>
</DOC>
