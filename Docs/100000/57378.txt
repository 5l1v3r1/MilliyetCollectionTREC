<DOC>
<DOCNO> 57378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sonspo08.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın Kocaelispor karşısındaki muhtemel onbiri 
</HEADLINE>
<TEXT>

     Birinci Süper Futbol Ligi'nde yarın Kocaelispor'u konuk edecek Galatasaray, Florya Metin Oktay Tesisleri'nde kampa girdi. 
     Hafta içinde teknik direktör Mircea Lucescu ve sözleşme yenilemeyen Hakan Ünsal ile yaşananan sıkıntıların ortamı gerginleştirdiği Galatasaray'da hedef, kendi seyircisi önünde alınacak Kocaelispor galibiyetiyle moralleri düzeltmek. 
     Sarı-kırmızılılarda, kart cezalısı Emre Aşık ile kadro dışı bırakılan Hakan Ünsal'ın yanı sıra, sakatlıkları süren Perez, Hasan, Batista, Kerem, Berkant ve Fleurquin'in de bu mücadelede forma giyemeyecek olması, teknik heyeti düşündürüyor. Ayrıca, kasık adelesinde gerilme bulunan Suat'ın ise oynayıp oynayamayacağının maç saatinde belli olacağı açıklandı. 
     Bu arada sakatlığı nedeniyle yarınki maçta yer alamayacağı bildirilen Fleurquin'in, 24 Aralık'taki düğünü için bugün ülkesi Uruguay'a gideceği öğrenildi. 
     Florya Metin Oktay Tesisleri'nde akşam saatlerinde basına kapalı bir çalışma gerçekleştirecek olan Galatasaray, Kocaelispor maçı hazırlıklarını tamamlayacak. 
     Ali Sami Yen Stadı'nda saat 19.00'da başlayacak ve hakem Metin Tokat'ın yöneteceği maça Galatasaray'ın, Mondragon, Capone, Vedat, Bülent Korkmaz, Victoria, Bülent Akın Murat , Ayhan, Sergen, Ergün, Arif, Serkan Ümit Karan muhtemel 11'iyle çıkması bekleniyor. 
     






</TEXT>
</DOC>
