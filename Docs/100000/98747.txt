<DOC>
<DOCNO> 98747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/ekonomi/eko07a.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici kredilerinde yüzde 56’lık artış 
</HEADLINE>
<TEXT>

     Yılın ilk çeyreğinde, kredi kullanan tüketici sayısı yüzde 22, kredi miktarı da yüzde 56 arttı. Yüzde 72 oranıyla en çok dayanıklı tüketim, mesleki amaç, eğitim, tatil, gıda ve giyim gibi mal ve hizmetler için kredi alındığı ve en çok ücretlilerin kredi kullandığı belirlendi. Bir önceki yılın aynı dönemine oranla konut kredilerinin payı yüzde 6 ile aynı kalırken, taşıt kredilerinin payı 8 puan azaldı. 
     Türkiye Bankalar Birliği’nin tüketici kredisi veren 20 büyük bankadan derlediği bilgilere göre, ocak - mart döneminde 249 bin 363 kişiye, toplam 388 trilyon lira tutarında tüketici kredisi kullandırıldı. Kredi kullandırılan kişi sayısı bir önceki yılın aynı dönemine göre yüzde 22, kredi miktarı ise yüzde 56 arttı. Bir önceki üç aylık döneme göre ise kredi açılan kişi sayısının yalnızca yüzde 1 arttığı, kredi miktarının yüzde 2 azaldığı belirlendi. 
     Mart sonu itibariyle tüketici kredilerinin toplam hacmi 1.9 katrilyon liraya ulaştı. Tüketici kredisi borçlularının sayısı Mart 2001’dekinin yüzde 35, 2001 sonundakinin ise yüzde 4 altına indi. Kredi bakiyesi ise Mart 2001’e göre yüzde 41 azalırken, 2001 sonuna göre binde 2 arttı. 
     
Taşıt kredileri azaldı Miktar milyar lira  Ocak - mart 2002 Ocak - mart 2001’e göre değişim Kişi sayısı 249.363 22 Kredi Mik. 387.487 56 -Taşıt 83.974 134 -Konut 23.597 72 -Diğer 279.916 41 Stok Kişi sayısı 1.577.577 -35 Kredi mik 1.917.296 -41 -Taşıt 655.480 -52 -Konut 476.192 -10 -Diğer 785.624 -43      
     



 EKONOMİ 
























</TEXT>
</DOC>
