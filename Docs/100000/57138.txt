<DOC>
<DOCNO> 57138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/yasam/yas06.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç kere öldü şimdi hayatta 
</HEADLINE>
<TEXT>

Kalbi üç kez duran ve her seferinde hayata döndürülen polis memuru, Bir tünelden geçtim.. Akrabalarım geri gönderdi’ dedi.. 
     YALÇIN ATA Aydın DHA 

     Aydın Adliyesi’nde görevli evli ve iki çocuk babası polis memuru Hayri Yalçın’ın 43 kalbi, geçen hafta evinde aniden durdu. 
     Yalçın’ın imdadına meslektaşı Doğan Şenol yetişti. Şenol’un masajı ile yaşama dönen Yalçın’ın kalbi, hastane kapısında tekrar pes etti. Yalçın, burada da doktorların yaptığı elektroşokla hayata döndürüldü. Gözetim altındayken bir kez daha duran kalp, yine doktorların girişimiyle üçüncü kez çalıştırıldı. Doktorlar, yoğun bakıma aldıkları Yalçın’ın ailesine Her şeye hazırlıklı olun’ diyerek, umutlu olmadıklarını dile getiriyorlardı. 
     
Mezarımı gördüm’      Ancak ailesinin kefen ve tahtalarını aldığı, mezar için hazırlıklara başladığı Yalçın, 5 gün sonra hayata yeniden merhaba’ dedi ve öteki taraf’la ilgili anlattıklarıyla şaşırttı. Yalçın, o’ anları şöyle anlattı 
     "Bir tünelden geçtim. Uçuyordum sanki. Sonra genişçe, bahçe gibi bir alana çıktım. Burada hayatta olmayan yakınlarım vardı. Biri, elinin tersiyle ittirdi. Sonra bana hazırlanan mezarı gördüm. Üzerinde adım yazılıydı. Gözümü hastanede açtım. Hayatta olduğum için mutluyum." 
     



 YAŞAM 





















</TEXT>
</DOC>
