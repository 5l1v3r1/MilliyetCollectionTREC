<DOC>
<DOCNO> 78296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/yazar/cemal.html </URL>
<DATE> 2002/04/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Jenin katliamı, Şaronizm, intihar terörizmi 
</HEADLINE>
<TEXT>

     Filistin halkının trajedisi ne yazık ki durmak bilmiyor. Ariel Şaron'un bir kez daha barış değil, savaş reçetesi olduğu ortaya çıkmış durumda. Yirmi yıllık bir aradan, Sabra ve Şatila'dan sonra bu kez de Jenin Katliamı'nın altına kanlı imzasını bastı İsrail Başbakanı. 
     Batı Şeria'daki Jenin Filistin kampında yaşananlar, öyle anlaşılıyor ki, insanlığın hiçe sayılmasında yeni bir örnek. 
     Tarihe eklenen kepaze bir sayfa. 
     Ya da savaşların çirkin yüzü... 
     İnsanlıktan nasibi olan herkes Jenin'deki İsrail ordusunun işlediği cinayetleri kınamalıdır. 
     Şaronizm çıkmaz sokak 
     Şiddet şiddeti getiriyor çünkü. 
     Fanatizm körükleniyor. 
     Ve Bin Ladin'lere gün doğuyor. 
     Bu nedenle Şaronizm'i kınarken, intihar terörizmi karşısında susmak veya intihar eylemlerini terör sınıfından çıkarmak da tehlikeli ve yanlış bir tutumdur. 
     Bunun gibi, Yaser Arafat'ın dramı karşısında tepki göstermek ne kadar yerindeyse, İsrail halkını hedef alan intihar terörizminde Filistinli liderin payını görmezlikten gelmek de bir o kadar yanlıştır. 
     İsrail'in şiddet politikalarından vazgeçmesi, bir an önce ateş kesmesi, işgali sona erdirip çekilmesi gerekiyor. 
     Amerika'nın da Şaron'u durdurmak için daha çok bastırmaktan başka çaresi yok. Yeni bir barış planı çerçevesinde Filistin ve İsrail'i masaya oturtabilecek tek güç herhalde Amerika'dan başkası olamaz. 
     Nihai çözüm, 'iki devletli'dir. 
     Bir tarafta İsrail devleti. 
     Öbür tarafta Filistin devleti. 
     Çare yok 
     Bu çözümde Kudüs de paylaşılacak 
     Doğu Kudüs Filistin'in, Batı Kudüs İsrail'in başkenti olacak. 
     Yahudiler ve Filistinliler birbirlerini tüketemezler. Çaresiz aynı coğrafyayı yurt edinecekler. 
     Elbette Filistinliler kendi topraklarında ilelebet bağımsız bir devletten yoksun kılınarak yaşayamazlar. 
     Ama İsrail devleti de yok edilemez. 
     Yahudileri denize dökmek hayaldir. 
     Tabii bu hayali kuranlar, İsrail devletini yok etmek isteyenler var. Bin Ladin'ler, Hamas'lar, İslami Cihat'lar, Hizbullah'lar, Allah aşkına, neyin peşindeler 
     Söyler misiniz 
     Amaçları, İsrail'i yok etmek değil mi 
     Ayrıca intihar terörizmi, Şaron acaba Batı Şeria'ya girdikten sonra mı başladı, önce mi Peki, bir mucize olsa ve Arafat'la Şaron yarın masaya otursalar, bu radikal İslamcı örgütler sevinirler mi Teröre son mu verirler 
     Geçelim. 
     Şaronizmi haklı olarak kınayanlar, eğer bu radikallerin, Bin Ladin'lerin değirmenine su taşımak istemiyorlarsa, sorunun bir de bu yanını düşünmelidirler. 
     Şaronizm haklı olarak kınanırken, eğer intihar terörizmi göz ardı edilirse kanlı çıkmaz derinleşir. 
     
İç içe iki savaş...      Amos Oz İsrailli bir yazar, romancı. İsrail'de Şaronizm'e şiddetle karşı çıkan Barış Şimdi isimli barış hareketinin kurucularından biri. 
     Son yazısından bir bölüm 
     "Bu bölgede iki İsrail - Filistin savaşı çıktı. 
     Biri, Filistin halkının bağımsızlığını kazanmak ve işgalden kurtulmak için verdiği savaş. Aklı başında her insan bunu destekler. 
     İkinci savaş, İran'dan Gazze'ye, Lübnan'dan Ramallah'a kadar İsrail'i yok etmek ve Yahudileri topraklarından sürmek için fanatik İslamın çıkardığı savaş. Aklı başında her insan bunu kınar." 
     İyi pazarlar 
     -------------- 
     7 Nisan 02 tarihli The Observer'dan yapılan çevirisi Radikal, 11 Nisan, sayfa 8. 
     
     







Vay benim köse sakalım... 


Türban 2002 


Yücelen'den Müdüre destek 


Jenin katliamı, Şaronizm, intihar terörizmi 


Sinemalarım 


Sıra bizim kuşakta 


Avrupa Birliği'ne giriş sürecinde eğitim 


Sahip olduğumuz tek şey yaşadığımız andır 


Mardin'in kayık ve sal tarifesi 


Işıkara'dan Abdülhamid'e deprem jurnalleri 


Bankacıyla gazetecinin köşe yazarı olarak farkı 


Bir yıldızın hayat müfredatı 


Siz "ne"siniz 


Yeni lider adayı hakkında 


Büyümenin önündeki en büyük engel kafalarımızda 


Her soruna bakıyoruz gençleri unutuyoruz 


Türkiye altın takı ülkesi olur mu 


</TEXT>
</DOC>
