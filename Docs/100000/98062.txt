<DOC>
<DOCNO> 98062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/magazin/mag01.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşadıklarıma inanamıyorum’ 
</HEADLINE>
<TEXT>

Arto ile ekranda atışınca işinden olan Ayşin Zeren, içini Milliyet’e döktü Onun gibi bir isimle gündeme geldiğim için utanıyorum 
     BİRSEN ALTUNTAŞ 

     GEÇEN cumartesi gecesi Show TV’de Zınk’ programını izleyenler, şaşırtıcı bir tartışmaya tanık oldu. Şarkıcı Arto ile sunucu Ayşin Zeren, ağır sözlerle atışıyordu. Arto Senin seviyende miyim ki ’ derken, Zeren şarkıcının kadın çorabı giymesiyle dalga geçiyordu. Çileden çıkan Arto dozu artırınca, reklam arası verilen program başladığında Zeren’in yerinde yeller estiği görüldü. Ardından işine son verildiği açıklanan Ayşin Zeren, içini Milliyet’e döktü. 
     
     Alkol aldığım yalan’ 
     YAŞADIKLARINI anlatırken gözyaşlarına boğulan, işten çıkarılınca şok geçirdiğini söyleyen Zeren, sözlerine Arto gibi bir isimle gündeme gelmekten utanıyorum’ diye isyan ederek başladı. Beş gündür hayatının en kötü dönemini yaşadığını söyleyen Ayşin Zeren, Arto’nun Nefise Karatay, Gizem Özdilli gibi ünlü bir kaç isme de aynı saygısızlığı yapmış. Programa gittiğimde bir büyük viski bitirmişlerdi’ sözlerini de yalanladı. 
     
     Maalesef konuşamıyorum’ 
     İÇKİ içen biri varsa, bunun bizzat Arto’nun kendisi olduğunu iddia eden Ayşin Zeren, şöyle konuştu "Maalesef bazı güç dengeleri yüzünden konuşamıyorum. Ama bir gün öyle bir konuşma yapacağım ki, insanlar gerçeğin ne olduğunu anlayacak. Değmeyen biri için bana çok büyük bir haksızlık yapıldı. Kendimi hiç hatalı görmüyorum. Şimdiye kadar kanalıma çok iyi reytingler getirdiğim dönemler oldu. 25 yaşındayım ve daha yapacağım çok şey var.." 
     



 MAGAZİN 













</TEXT>
</DOC>
