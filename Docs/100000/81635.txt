<DOC>
<DOCNO> 81635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sondun15.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ın Ramallah'taki 5 ayında neler oldu 
</HEADLINE>
<TEXT>

     İsrail askerlerinin bugün Batı Şeria'nın Ramallah kentinden çekilmesi ve Filistin lideri Yaser Arafat'ın karargahındaki kuşatmasına son vermesinin ardından, Filistin lideri uzun süreli esir hayatından sonra ilk kez dış dünyaya adımını attı. 
     İlk haberlerde sadece Ramallah'ı gezeceği belirtilen Arafat'ın, önce kente, sonra da karargahına hapsedilmesiyle ilgili olaylar şöyle gelişmişti 
     149   3 Aralık 2001 - İsrail, Arafat'ın Gazze kentindeki 3 helikopterini 
     yok ederek, Arafat'ın Ramallah'tan çıkmasını engelledi. 
     149   24 Aralık 2001 - İsrail, Avrupa ve ABD'nin müdahalesine rağmen, 
     Arafat'ın, İsrail Turizm Bakanı Rehavam Zeevi'nin katillerini tutuklamaması halinde Beytüllahim'deki Noel Ayini'ne katılmasına izin vermeyeceğini açıkladı. 
     149   17 Ocak 2002 - Silahlı bir Filistinlinin düğün salonunu basarak 6 
     İsrailliyi öldürmesinden sonra, 2 İsrail tankı ve bir zırhlı araç Arafat'ın Ramallah'taki karargahının dışına konuşlandı, Arafat'ın karargahtan çıkışı engellendi. 
     149   6 Mart 2002 - İsrail helikopterleri Arafat AB'nin Ortadoğu 
     temsilcisi Miguel Moratinos ile görüştüğü sırada karargaha füze attı. 
     149   18 Mart 2002 - Bölgeyi ziyaret eden ABD Başkan Yardımcısı Dick 
     Cheney, İsrail Başbakanı Ariel Şaron ile görüşürken, Arafat'la görüşmeyi reddetti. 
     149   26 Mart 2002 - Arafat, Şaron'un ''seyahat koşullarını 
     ağırlaştırması'' üzerine Lübnan'ın başkenti Beyrut'ta yapılan Arap Birliği zirvesine katılmama kararı aldı. 
     149   27 Mart 2002 - İsrail oteline intihar saldırısı düzenlendi. 28 
     kişi öldü. 
     149   29 Mart 2002 - İsrail kabinesi, Arafat'ı ''düşman'' ilan ederek, 
     askeri operasyon başlattı ve Arafat'ın karargahının büyük bölümünü ele geçirdi. Arafat ve onlarca yardımcısı karargahta mahsur kaldı. 
     149   1 Nisan 2002 - İsrail ordusu, Arafat'ın karargahı çevresindeki 
     kuşatmayı sıkılaştırdı. 
     149   2 Nisan 2002 - Arafat, Şaron'un sürgüne gitmesi önerisine, ''Şehit 
     olmayı yeğlerim'' yanıtını verdi. 
     149   4 Nisan 2002 - İsrail, AB'nin Ortak Savunma ve Dış Polikita 
     temsilcisi Javier Solana ve İspanya Dışişleri Bakanı Josep Pique'nin Arafat'la görüşmesini engelledi. 
     149   5 Nisan - ABD'nin Ortadoğu Özel Temsilcisi Anthony Zinni, Arafat 
     ile biraraya gelerek, askeri operasyonun başlamasından bu yana Filistinli liderle görüşen ilk yabancı yetkili oldu. 
     149   14 Nisan 2002 - ABD Dışişleri Bakanı Colin Powell, Arafat'la 3 
     saatten uzun süre görüştü. Powell'ın yararlı olarak nitelediği görüşmelerde ateşkes yönünde ilerleme kaydedilemedi. 
     149   17 Nisan 2002 - Arafat, Powell ile ikinci kez biraraya geldikten 
     sonra uluslararası toplumdan esaretinin sona ermesi için yardım istedi. 
     149   18 Nisan 2002 - Ürdün Dışişleri Bakanı, Arafat'ı ziyaret etti. 
     Bakanın nöroloğu Filistinli lideri sağlık kontrolünden geçirdi. 
     Arafat'ın sağlık durumunun iyi olduğu belirtildi. 
     149   21 Nisan 2002 - Şaron, terörle savaşın son aşamasını 
     tamamladıklarını ve İsrail askerlerinin, Beytüllahim'de Filistinli silahlı kişilerin sığındığı Milad Kilisesi dışındaki Filistin topraklarından çekileceğini açıkladı. 
     149   25 Nisan 2002 - Arafat, Zeevi'nin katil zanlısı 4 Filistinlinin 
     cezalarını onayladı. Şaron, katillerin İsrail'e teslim edilmesini istedi. 
     149   26 Nisan 2002 - Dışişleri Bakanı İsmail Cem ile Yunanistan 
     Dışişleri Bakanı Yorgo Papandreu Arafat'ı karargahında ziyaret etti. 
     149   28 Nisan 2002 - İsrail Kabinesi, karargahta bulunan, aralarında 
     Zeevi'nin katillerinin de bulunduğu 6 Filistinlinin Batı Şeria'daki Amerikan ve İngiliz gözetiminde tutulacak bir cezaevine nakledilmesi karşılığında Arafat'ın karargahından ayrılması yönündeki Amerikan önerisini kabul etti. 
     





</TEXT>
</DOC>
