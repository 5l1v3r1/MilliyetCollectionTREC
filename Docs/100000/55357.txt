<DOC>
<DOCNO> 55357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sonspo04.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor deplasmanlarda çöktü 
</HEADLINE>
<TEXT>

     Birinci Süper Lig'de dün deplasmanda Malatyaspor'a 1-0 yenilen Trabzonspor, bu sezon dış sahalarda aldığı başarısız sonuçlarla, ligin zirvesinden iyice uzaklaştı. 
     Ligin 14. haftasında 10. sıraya kadar gerileyen bordo-mavili takım, bu sezon deplasmanda yaptığı 7 maçta, 5 yenilgi, 1 galibiyet ve 1 beraberlik aldı. Trabzonspor, böylece 21 puanın dağıldığı maçlarda, 
     17 puan kaybetti. 
     Trabzonspor, Diyarbakırspor, İstanbulspor, Kocaelispor, Galatasaray ve Malatyaspor'a yenilirken, Beşiktaş'ı yendi, Çaykur Rizespor ile berabere kaldı. 
     
     115 günlük hasret 
     Trabzonspor, birinci ligde 115 gündür rakipleri ile deplasmanda yaptığı maçlarda galip gelemiyor. 
     10 Ağustos Cuma günü yapılan ligin açılış maçında, Beşiktaş'ı 
     İnönü Stadı'nda 2-1'lik sonuçla yenen Trabzonspor, bu maçın ardından deplasmanda yaptığı 6 maçta galibiyet yüzü göremedi. 
     Trabzonspor, söz konusu 7 deplasman maçında 6 gol atarken, maç başına 0.85 gibi düşük bir gol ortalaması ile maçlarını oynadı. Bordo- mavili takım, kalesinde ise 12 gol gördü. 
     






</TEXT>
</DOC>
