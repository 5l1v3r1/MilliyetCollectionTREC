<DOC>
<DOCNO> 58488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo17.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Teknik Direktörü Briegel "Net pozisyonlar ürettik" 
</HEADLINE>
<TEXT>

     Trabzonspor Teknik Direktörü Hans Peter Briegel, Göztepe karşısında net gol pozisyonları üreterek, sonuca ulaştıklarını söyledi. 
     Hans Peter Briegel, 3-0'lık galibiyetleriyle sona eren maçın ardından yaptığı değerlendirmede, oyunun başlangıcında bazı sorunlar çektiklerini belirterek, ''Göztepe forveti orta alana yaklaştırdı ve tek forvetle oynadı. Bunda zorlandık. Ancak oyunun ilerleyen bölümlerinde bunu üzerimizden atarak galibiyete ulaştık'' dedi. 
     Yeni kurulu bir kadroya sahip bir ekip olduklarını da ifade eden Briegel, ''Takımım daha iyi futbol ortaya koyabilecek bir ekip. Zamana ihtiyacı var. Futbolcuların ise tatil havası içinde olduğunu söyleyemem, çünkü 3-0'lık bir net galibiyet aldılar. Ligin ilk yarısını galibiyetle kapadığımız için sevinçliyiz'' diye konuştu. 
     
     Maçtan notlar 
     - Karşılaşma öncesinde geçen hafta trafik kazası sonucunda yaşamını yitiren Doğan Seyfi için 1 dakikalık saygı duruşunda bulunuldu. 
     - Trabzonsporlu taraftarlar, Futbol Federasyonu Merkez Hakem Kurulu ve Gençlerbirliği Kulübü Başkanı İlhan Cavcav aleyhinde karşılaşma öncesi tezahüratlarda bulundu. 
     - Trabzonspor'da boyun spazmı geçiren Somers, takım kadrosunda yer almazken, ligin 12. haftasında Çaykur Rizespor karşılaşmasında sakatlanan Jarro, 5 hafta sonra kadroda yer alarak, son 13 dakikada görev yaptı. 
     - Ligin 3. haftasındaki Bursaspor maçında kolu kıralarak ligin 14. 
     haftasındaki Malatyaspor maçıyla sahalara dönen Hami, ligde 14 hafta sonra golle tanıştı. - Trabzonspor'un 3. golünü atan Gökdeniz de ligde 15 hafta sonra gol attı. 
     






</TEXT>
</DOC>
