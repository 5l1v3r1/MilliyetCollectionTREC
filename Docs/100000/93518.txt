<DOC>
<DOCNO> 93518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sonspo10.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takım, aşıklara da ilham verdi... 
</HEADLINE>
<TEXT>

     A Milli Futbol Takımı'nın Dünya Kupası'nda elde ettiği büyük başarı, aşıklara da ilham kaynağı oldu. 
     Konya Köy Hizmetleri İl Müdürlüğü'nde çalışan, Konya'nın tanınmış aşıklarından Aşık Enveri, kupa maçlarını izlerken, Milli Takıma yöneltilen iç ve dış eleştirilerin kendisini çok duygulandırdığını, 48 yıl sonra elde edilen başarı ile bir çırpıda milliler için 9 dörtlükten oluşan bir şiir yazdığını bildirdi. 
     Şiirini Konyalılar ile paylaşmanın kendine diğer eserlerini okumaktan daha fazla keyif verdiğini belirten Aşık Enveri, ''Helal Sana Türkiyem'' başlıklı şiirini dinleyen kişilerin bu coşkuyu doyasıya yaşamak için tekrar tekrar okunmasını istediğini söyledi. 
     Aşıklara da ilham veren Milli Takım için Aşık Enveri'nin duygularını yansıttığı 3 dörtlük şöyle 
     Kırksekiz yıldır hasret kaldık. 
     Çalıştık çabaladık bugüne geldik. 
     Rakiplerimizi sahalarında hep yendik. 
     Helal sana Türkiyem, helal sana. 
     Teknik direktörü Şenol Güneş. 
     Bulunur mu buna bir eş. 
     Gel artık Türklerle sen güreş. 
     Helal sana Türkiyem, helal sana. 
     İngiliz, Fransız, İtalyan nerede . 
     Türkler önlerine oldu bir perde. 
     Rakipleri artık düştü derde. 
     Helal Sana Türkiyem, helal sana. 
     





</TEXT>
</DOC>
