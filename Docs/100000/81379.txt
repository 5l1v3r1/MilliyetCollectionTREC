<DOC>
<DOCNO> 81379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/spor/bvol.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
KUPA CANAVARI 
</HEADLINE>
<TEXT>

23. kez Türkiye Şampiyonluğu’na ulaşan Eczacıbaşı Bayan Voleybol Takımı, bu sezon 33 maçın sadece birini kaybetti, üst üste 4. zirve sevincini yaşadı 
     RAGIP TEKİN 

     BAYANLAR Voleybol Ligi’ne adeta "ambargo" koyan ve bu sezonda üst üste 4. kez ligi önde bitirerek, şampiyonluk sayısını 23’e yükselten Eczacıbaşı Bayan takımı, büyük başarısının keyfini çıkartıyor. Önce Türkiye, sonra da Lig Kupası’nı müzesine götüren Lacivert - Beyazlılar, bu sezon oynadıkları 33 maçın, 32’sini kazanıp, sadece bir yenilgi aldılar. 
     BAŞKAN Faruk Eczacıbaşı, bu takımla herkesin gurur duyması gerektiğini belirterek, "Yaptığımız hatalar yok edilecek ve çıta yükseltilecek. Amacımız önümüzdeki sezon Avrupa’nın en büyüğü olmaktır" dedi. Menajer Kurtar Mumcu da zorlukların içinden çıkarak güçlü bir kulüp olduklarını gösterdiklerini söyledi. 
     
Yaşasın şampiyonluk      Voleybol erkeklerde Türkiye şampiyonluğuna ulaşan Erdemirspor başarıyı İstanbul’da yöneticileri, sporcuları ve davetlileriyle birlikte kutladı. Karadeniz ekibi, Cat Walk Bar’da yenilen yemekten sonra topluluk gecenin geç saatlerine kadar eğlendi. Fotoğraf Serkan Hacıoğlu 
     



 SPOR 
































</TEXT>
</DOC>
