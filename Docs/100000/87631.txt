<DOC>
<DOCNO> 87631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/yasam/yas02.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ambulansla gelen dram 
</HEADLINE>
<TEXT>

Kontrolden çıkan kamyon, çocuk ve kadınların arasına daldı. Okmeydanı Hastanesi’ndeki hastabakıcı, yaralı olarak getirilen ve kurtarılamayan kadının, eşi olduğunu görünce sinir krizleri geçirdi 
     ŞAKİR AYDIN İstanbul 

     Kağıthane’de kontrolden çıkan bir kamyon, oyun oynayan çocuklarla evlerinin önünde oturan kadınlara çarptı. Kazada iki kişi öldü. 
     Örnektepe Talatpaşa Mahallesi Çelebi Caddesi Oğuzbey Sokak’ta patates ve soğan satan Kahraman Toprakçı 23 yönetimindeki kamyon, dün vitesten kurtulunca kontrolden çıktı. Rampadan aşağı hızlanarak inen kamyon, sokakta oyun oynayan çocuklara ve evlerinin önünde oturan kadınlara çarptı. Kamyonun altında kalan Fındıklı İlköğretim Okulu 4. sınıf öğrencisi Ebru Pürçek 10 olay yerinde hayatını kaybetti. 
     Kazada ağır yaralanan Fatma Koçak 30 ise, ambulansla SSK Okmeydanı Hastanesi’ne kaldırıldı. Aynı hastanede hasta bakıcı olarak görev yapan Selim Koçak, yaralı olarak indirdiği kadının eşi olduğunu fark edince sinir krizi geçirdi. Koçak, hastaneye getirildikten kısa süre sonra hayatını kaybetti. Emine Kulak 32 ile oğlu Hasan 12 ise, olaydan yaralı olarak kurtuldu. 
     



 YAŞAM 















</TEXT>
</DOC>
