<DOC>
<DOCNO> 86969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sondun24.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kraliçe'ye 50. yıl hediyesi Bentley marka otomobil 
</HEADLINE>
<TEXT>

     İngiltere Kraliçesi İkinci Elizabeth, tahta çıkışının 50. yıldönümü dolayısıyla yapılacak kutlama törenine, kendisine hediye edilen Bentley marka otomobille katılacak. 
     Alman Rheinische Post gazetesinin internet sitesinde çıkan habere göre, İngiliz firmalarından oluşan bir konsorsiyumun hediye ettiği Bentley marka lüks otomobil, kraliçeye bizzat Bentley şirketinin sahibi Franz-Josef Paefgen tarafından teslim edildi. 
     Haberde, yeni Bentley'in koltuklarının yüksekliğinin ayarlanabildiği belirtilirken, böylece kraliçe ve eşi Prens Philip'in aynı yükseklikte el sallayabilecekleri kaydedildi. 
     Kraliçenin sahip olduğu otomobil sayısı, özel yapım siyah ve koyu kırmızı renkli Bentley ile 8'e çıktı. Garajda, Bentley dışında 5 Rolls-Royce ve iki Daimler bulunuyor. 
     





</TEXT>
</DOC>
