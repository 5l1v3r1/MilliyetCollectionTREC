<DOC>
<DOCNO> 76027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sonspo15.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da 4 oyuncu Galatasaray'a maçında yok 
</HEADLINE>
<TEXT>

     Birinci Süper Futbol Ligi'nde yarın sahasında erteleme maçında, Galatasaray ile karşılaşacak Trabzonspor'da, Bulgar oyuncu Markov'un forma giyecek olması teknik heyeti sevindirdi. 
     Kulüp doktoru Ahmet Çağlar, karın adalesinde sıkışma olan Bulgar Markov'un durumunun büyük ölçüde düzeldiğini belirterek, ''Markov dün takımla birlikte çalışmaya katıldı ve idmanda bir problemi olmadı. Yarın ki karşılaşmada büyük ihtimalle forma giyecek'' dedi. 
     Çağlar, sakatlığı sona eren Zafer'in de teknik heyetin görev vermesi halinde Galatasaray maçında oynayabileceğini, diğer sakat futbolculardan Augustine, Jarro, Bushaj ve Erman'ın ise sarı-kırmızılı takım karşısında görev yapamayacağını belirtti. 
     Çaykur Rizespor maçında sağ ayak bileği dönen Cem'in ise sakatlığının sürdüğünü ifade eden Çağlar, bu futbolcunun Galatasaray maçında forma giyip giymeyeceğinin maç günü belli olacağını sözlerine ekledi. 
     Trabzonspor, kendi tesislerinde basına kapalı olarak yapacağı çalışma ile Galatasaray maçının hazırlıklarını tamamlayacak. 
     Bordo-mavili takımın yarın ki karşılaşmaya, Metin, Kürşat, Markov, Macit Cem , Osman, Hasan, Gökdeniz, Somers, Aurelio, Hami, Da Silva muhtemel 11 ile sahaya çıkması bekleniyor. 
     






</TEXT>
</DOC>
