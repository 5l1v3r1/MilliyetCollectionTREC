<DOC>
<DOCNO> 67129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sontur19.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da sokakta kurban kesene 5 milyar ceza 
</HEADLINE>
<TEXT>

     Diyarbakır'da kurban kesim yerleri dışında kurban kesenlere 5 milyar liraya kadar para cezası verilecek. 
     İl Çevre Müdürlüğü yetkilileri, yaptıkları açıklamada, vatandaşların sağlıklı ortamda kurban kesmi için Çevre, Sağlık, Tarım, Müftülük ve Belediye'den oluşan bir komisyon oluşturulduğunu hatırlattılar. 
     Komisyon'un yaptığı çalışmalarda, il merkezinde toplam 9 tane kurban kesim yeri belirlediğini, bunun dışında kurban kesimine izin verilmeyeceğini anlatan yetkililer, görevlilerin bayram süresince denetim yapacağını kaydettiler. 
     Yetkililer, belirlenen kesim yerleri dışında cadde ve sokaklarda kesim yapanlara 2872 Sayılı Çevre Kanunu'nun ilgili maddelerince 116 milyon liradan 5 milyar liraya kadar değişen oranlarda para cezası verileceğini vurguladılar. 
     






</TEXT>
</DOC>
