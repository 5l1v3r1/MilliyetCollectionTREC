<DOC>
<DOCNO> 55468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/yazar/kohen.html </URL>
<DATE> 2001/12/04/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Anlaşma şansı var mı 
</HEADLINE>
<TEXT>

     LEFKOŞA 

     Bugün Lefkoşa'nın BM denetimindeki ara bölgede yapılacak Denktaş - Klerides görüşmesinden "bir şey çıkabilecek mi " 
     Kıbrıs Türk kesiminde Rum basınına bakılırsa aynı şekilde Güney'de de beklentiler oldukça düşük. Bu da sebepsiz değil. Deneyimli bir siyasi gözlemcinin hatırlattığı gibi, Denktaş ile Klerides'in ilk kez 1968'de yani 33 yıl önce Beyrut'ta müzakereye oturduğu, o zamandan beri düzinelerce kez bir araya geldikleri dikkate alındığında, hala bir türlü anlaşamamış olmaları, Lefkoşa'daki bu yeni buluşma için çok ihtiyatlı olmayı gerektiriyor. 
     Dolayısı ile bugünkü Denktaş - Klerides randevusu konusunda sadece - klasik deyişi ile - "ihtiyatlı bir iyimserlik" var... 
     
     DÜN Cumhurbaşkanı Rauf Denktaş, parti liderleri ile bir toplantı yaptı, Klerides ile görüşmesine ışık tutacak bazı bilgiler verdi ve onların görüşlerini de aldı. Parti liderlerinin çoğu, Denktaş ile Klerides arasındaki "yüz yüze" görüşmeden "bir şeyler çıkabileceği" izlenimini edindiler... 
     Aslında bu görüşme iki şekilde gelişebilir 1 Denktaş bilinen eski görüşlerini tekrar masaya getirir, Klerides de aynı şekilde bilinen tavrını yineler. Buluşma kısa sürer, iki taraf belki de daha uzun zaman bir daha buluşmamak üzere birbirinden "dargın" ayrılır yani görüşme süreci tamamen kopar... 2 Daveti yapan taraf olarak Denktaş başta konuşur, yeni bir yaklaşımla meselenin özüne ilişkin bazı yapıcı görüşler ortaya koyar. Klerides de buna yeni bir anlayışla yaklaşır ve böylece esas müzakereler için bir ortam oluşur. Böylece yakın bir tarihte başlayacak yeni bir müzakere sürecinin yolu açılır... 
     
     BUGÜNKÜ görüşmede, bu iki yoldan hangisinin seçileceği belli olacak. Ancak bizim edindiğimiz izlenim, Denktaş'ın birinci şıkkı yeğlemediği ve gerçekten farklı bir yaklaşım sergilemek niyetinde olduğudur. 
     Nitekim öyle anlaşılıyor ki, Denktaş masaya meselenin özüne ilişkin bir fikirler veya öneriler "manzumesi" getirecek. Bu düşünceler, kendisinin geçen ay, BM Genel Sekreteri Kofi Annan'a gönderdiği bir mektupta yer alan parametreler doğrultusunda olacak. Örneğin bunda "konfederasyon" gibi sözcüklere yer verilmiyor. 
     Önemli olan, iki tarafın ortaklığına dayanan, işleyebilir bir sistem bulmaktır. Üst düzey bir Kıbrıslı Türk yetkilisinin deyişi ile bu sistemin temeli de "ortaklık anlayışıdır." Yani Rum tarafı bu anlayışta olduğunu ortaya koyarsa, büyük bir mesafe kat edilmiş olur. Bu bakımdan, aynı yetkiliye göre, bugünkü toplantı, Rum tarafının gerçekten böyle bir "niyet" taşıyıp taşımadığını ortaya koyacaktır. 
     Başka bir deyişle, bugünkü Denktaş - Klerides görüşmelerinden "bir şey çıkması", ikisinin de "temel niyet"te birbirine yaklaşmasına - ve bunun için yeni bir yaklaşım göstermesine - bağlı. Bu mümkün olacak mı Göreceğiz. Ancak bu görüşmenin uzlaşmak ve ilerdeki olası olumsuz gelişmeleri önlemek için son şans olduğu da unutulmamalı. 
     
     







Her şey değişiyor 


Irak’a doğru... 


Türkiye ve Avrupa ordusu 


Denktaş'la Klerides'i bekleyen tarihi sorumluluk 


İki çalım 


"Ölmeyi öğrendiğinde yaşamayı da öğrenmişsin demektir " 


En önemli sınav hangisi 


Anlaşma şansı var mı 


Türküm, doğruyum, çalışkanım, vergi vermem 


Avrupa ordusu kararı Türkiye'yi AB'ye yakınlaştırır 


Köşeyi dönme çağının sonu 


Sakıp Ağa'ya bir çift sözüm var 


Banka boşaltmaya izin veren de suçlu 


- Ecevit iyi... Doktor musunuz - Babam doktor 


</TEXT>
</DOC>
