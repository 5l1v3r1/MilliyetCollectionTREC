<DOC>
<DOCNO> 75499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sondun20.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri El Halil'e girdi... 
</HEADLINE>
<TEXT>

     İsrail askerlerinin, Batı Şeria'nın Filistin kontrolündeki El Halil kentine girdiği ve bir İsrail tankının ateş açtığı belirtildi. 
     Görgü tanıklarının ifadelerine göre İsrail birlikleri, Yahudi yerleşim birimlerinin bulunduğu kente girerken, İsrail tankı kentin 2 kilometre içinde ateş açtı. 
     Öte yandan İsrail ordusu, gazetecilerin Ramallah'a girişini yasakladı. 
     Ramallah'ta bir yol üzerindeki kontrol noktasında bulunan İsrail askerleri, Ramallah'ın kapalı bir askeri bölge olduğunu söyledikleri gazetecilerden kente girmemelerini istediler. 
     Basın mensupları, İsrail askerlerinin görüntü almaya çalışan bir Fransız kameramanın başının üstünden ateş açtığını, olayda yaralanan olmadığını belirttiler. 
     İsrail'deki Yabancı Basın Derneği ise İsrail yönetimine, Ramallah'ı gazetecilere açması çağrısında bulundu. 
     






</TEXT>
</DOC>
