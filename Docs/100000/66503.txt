<DOC>
<DOCNO> 66503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/guncel/gun01.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaçta bir insafsız daha 
</HEADLINE>
<TEXT>

Gazetemiz, ilaç üzerinde yapılan inanılmaz k rları, hastaların nasıl mağdur edildiğini bir kez daha ortaya çıkardı. Üniversite hastanelerinin de, firmalarla anlaşarak ucuza aldığı ilaçları yüksek k rlarla sattığını belirledi 
     AYŞEGÜL AYDOĞAN İstanbul 

     Üniversite hastanelerinin de, SSK ve devlet hastaneleri gibi, firmalardan ucuza aldıkları ilaç ve malzemeleri hastalara yüksek fiyattan verdiği, örnek olarak 61 bin 61 liraya aldığı ilacı, yüzde 123 k rla, vatandaşa 160 bin 775 liradan sattığı anlaşıldı. 
     Firmalardan ihale ve anlaşmalar yoluyla alınan ilaçlarla, eczanelerdeki satış fiyatları arasında büyük uçurumlar bulunuyor. Örneğin, Hacettepe Üniversitesi Tıp Fakültesi Hastanesi de, 2002’de alacağı ilaçları, ihalede depocu fiyatlarından yüzde 43.98 kıran bir firmaya verdi. Anlaşmaya göre firma, 2002 boyunca siparişin verildiği tarihteki rayiç depocu fiyatı üzerinden yüzde 43.98 indirim yapacak. 
     Bu hesaplamaya göre imalatçı fiyatı 100 bin, depocu fiyatı 109 bin lira, KDV’li perakende fiyatı 160 bin 775 lira olan bir ilaç, 109 bin liradan yüzde 43.98 indirimle, 61 bin 61 liraya hastaneye verilmiş olacak. 
     Hastane, 61 bin liradan aldığı bu ilacı, vatandaşa ya da bağlı olduğu sosyal güvenlik kuruluşuna 160 bin 775 liraya satıyor. Böylece ilaçtaki k rını yüzde 123’e çıkarıyor. Bu k r da, döner sermayeden doktorlara pay olarak veriliyor. 
     Bu arada 4054 Sayılı Rekabetin Korunması Hakkındaki Kanun’un "6b" maddesine göre, ilaç firmalarının, eşit durumdaki alıcılara SSK birimleri farklı şartlarda ilaç satması yasak. Yani bir SSK ünitesine uyguladıkları fiyatı, kurumun tüm ünitelerine uygulamak zorunda. Ancak buna rağmen, aynı ilaç, SSK’nın farklı ünitelerine farklı fiyatlardan satılıyor, SSK yönetimi de buna göz yumuyor. 
     SSK’nın uyguladığı yüzde 20 katılım payıyla ilgili yeni bir düzenleme yapılması gerektiğini söyleyen İstanbul Eczacı Odası Başkanı Zafer Kaplan da, "Firmaların tanıtım gibi sanal giderleri, fiyatların fırlamasında en büyük etken. Bunlar Sağlık Bakanlığı’nca sorgulanıp denetlenmeli, hatta tekrar gözden geçirilmeli" dedi. 
     



 GÜNCEL 





















</TEXT>
</DOC>
