<DOC>
<DOCNO> 77862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/dunya/dun01.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytanın avukatı 
</HEADLINE>
<TEXT>

İslamcı terörist Şeyh Ömer’in Amerikalı ünlü avukatı Stewart için kuryelik’ten 40 yıl isteniyor 
     DIŞ HABERLER SERVİSİ 

     11 Eylül’deki terör saldırılarıyla yerle bir olan Dünya Ticaret Merkezi’ni DTM Usame bin Ladin’den daha önce, 1993’te bombaladıktan sonra yakalanarak tutuklanan "Kör İmam" lakaplı Mısırlı Şeyh Ömer Abdül Rahman’ın Amerikalı ünlü avukatı Lynne Stewart, terör kuryeliği yapmakla suçlanıyor. 
     Uyuşturucu tacirlerinin, Salvatore Gravano "Boğa Sammy" gibi ünlü mafya babalarının avukatlığını yaparak, duruşmalardaki ateşli savunmalarıyla ünlenen Stewart, Kör İmam ile lideri olduğu terör örgütü "İslami Grup" arasında kuryelik yaptığı ve demir parmaklıkların arkasındaki köktendinci liderin direktiflerini örgüte taşıdığı gerekçesiyle geçen salı günü Manhattan’da mahkemeye çıkarıldı. 500 bin dolar kefaletle serbest bırakılan Stewart, 40 yıla kadar hapis istemiyle yargılanacak. Stewart ile birlikte Kör İmam’ın iki tercümanı ve hukuki danışmanı da yargılanacak. 
     Stewart, medyaya, "savaşa hazırlandığı" mesajını göndererek, suçlamaları reddetti. 
     



 DÜNYA 












</TEXT>
</DOC>
