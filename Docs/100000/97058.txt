<DOC>
<DOCNO> 97058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/ekonomi/eko14.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Vadelide atamalar yapıldı 
</HEADLINE>
<TEXT>

     Türkiye’nin ilk özel borsası olan Vadeli İşlem ve Opsiyon Borsası’nın VOBAŞ ilk yönetim kurulu toplantısında, Yönetim Kurulu Başkanlığına İzmir Ticaret Borsası İTB Başkanı Tuğrul Yemişçi seçildi. Başkan yardımcılığı görevine İMKB Başkan Yardımcısı Sezai Bekgöz, diğer yönetim kurulu üyeliklerine ise Hüseyin Ekiz, Ömer Abdullah Özdemir, İlhami Koç, Mert Yazıcıoğlu, İbrahim Serdar Erol, Yusuf Ziya Toprak ve Sinan Alp getirildi. Vadeli İşlem Borsası, İzmir Ticaret Borsası’nın tarihi binası içinde faaliyet gösterecek. 
     Vadeli İşlem ve Opsiyon Borsası’na Türkiye Odalar ve Borsalar Birliği, İzmir Ticaret Borsası, İMKB, Vakıfbank, İş Yatırım Menkul Değerler, Garanti Bankası, Akbank, Koçbank, Takasbank, Türkiye Sınai Kalkınma Bankası ve Türkiye Sermaye Piyasası Aracı Kuruluşlar Birliği ortak olarak bulunuyor. 
     



 EKONOMİ 



















</TEXT>
</DOC>
