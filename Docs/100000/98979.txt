<DOC>
<DOCNO> 98979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sontur38.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB uyum yasa teklifinin maddelerine geçildi 
</HEADLINE>
<TEXT>

     TBMM Anayasa Komisyonu'nda görüşülen AB Uyum Yasa Teklifi'nin maddelerine geçildi. 
     Teklifin tümü üzerinde yaklaşık 4 saat süren görüşmelerin ardından maddelerine geçilmesi oylandı. DYP Amasya Milletvekili Ahmet İyimaya, maddelerine geçilmesine itiraz ederek, "Anayasa Komisyonu teklifin Anayasa'ya uygunluğuna bakar. Tümü üzerinde görüşmeler yapılması yeterlidir" dedi. 
     Komisyon Başkanı Turhan Tayan, teklifi görüşme usulünün toplantının başında belirlendiğini ifade ederek, tali komisyon olmalarına rağmen çok sayıdaki maddenin kendilerini ilgilendirdiğini ve bu nedenle maddelerinin de görüşüleceğini kaydetti. 
     Tartışmanın ardından yapılan oylamada, teklifin maddelerine geçilmesi kabul edildi. MHP İstanbul Milletvekili Mustafa Verkaya, oylamada çekimser kalırken diğer MHP'li üyeler ret oyu verdi. 
     





</TEXT>
</DOC>
