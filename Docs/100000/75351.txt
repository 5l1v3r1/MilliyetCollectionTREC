<DOC>
<DOCNO> 75351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sonspo23.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Ergün, Serkan, Gonzales ve Perez kadroda yok... 
</HEADLINE>
<TEXT>

     Galatasaray, ligde yarın oynayacağı Diyarbakırspor maçı için Diyarbakır'a umutlu gitti. 
     Sarı-kırmızılı kulüpte 23 Mart Cumartesi günü yapılan seçimlerde başkanlığa seçilen Özhan Canaydın ile ekibi de kafilede yer aldı. 
     Kulüp başkanı Canaydın, Atatürk Havalimanı'nda yaptığı açıklamada, ''Kazanmaya gidiyoruz. Yönetime geldikten sonra ilk maçımızda umarım hayırlı bir netice alırız. Başarılı olmak istiyoruz'' dedi. 
     
     4 eksik 
     Uzun süredir deplasmanda maç kazanamayan Galatasaray'da, 4 futbolcu Diyarbakırspor maçı kadrosuna alınmadı. 
     ''Cim Bom''da, sakatlıkları bulunan Ergün, Serkan ve Perez ile kadroya alınmayan Gonzales, Diyarbakır'a götürülmedi. 
     Bu arada, bugün MR'ı çekilen Ergün'ün, kasıklarındaki sakatlık nedeniyle 10 gün sahalardan uzak kalacağı bildirildi. 
     
     Muhtemel 11 
     Galatasaray'ın, Diyarbakırspor maçına şu muhtemel 11 ile çakması bekleniyor 
     Mondragon, Capone, Bülent Korkmaz, Emre, Victoria, Berkant, Batista Ayhan , Fleurquin, Hasan, Arif, Ümit Karan. 
     Diyarbakır Atatürk Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Ünsal Çimen yönetecek. 
     






</TEXT>
</DOC>
