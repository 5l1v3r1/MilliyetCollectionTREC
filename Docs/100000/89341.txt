<DOC>
<DOCNO> 89341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/siyaset/siyz1.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Cem eşlik edecek 
Sezer, AB yemeği için İspanya’ya gidiyor      ANKARA Milliyet 

     Cumhurbaşkanı Ahmet Necdet Sezer’in, 21 - 22 Haziran günlerinde İspanya’nın Sevilla kentinde yapılacak Avrupa Birliği doruk toplantısının çalışma yemeğine katılacağı bildirildi. Cumhurbaşkanlığı Basın Merkezi açıklamasında, Sezer’in, üye ve aday ülkelerin devlet ve hükümet başkanları için düzenlenecek çalışma yemeğine katılmak üzere 22 Haziran tarihinde İspanya’ya gideceği belirtildi. Cumhurbaşkanı Ahmet Necdet Sezer’e ziyareti sırasında Dışişleri Bakanı İsmail Cem’in eşlik edeceği kaydedildi. 
     
     Vekil sayısı 126’ya indi 
Abdulhaluk Çay MHP’den ayrıldı      ANKARA Milliyet 

     MHP Yozgat Milletvekili Abdulhaluk Çay, dün yazılı bir açıklama yaparak partisinden istifa etti. Türk Cumhuriyetlerinden Sorumlu Devlet Bakanlığı görevinden azledilen Çay’ın BBP ve ATP liderleri ile birlikte milliyetçi camiayı ortak bir zeminde buluşturmayı hedeflediği öğrenildi. Herhangi bir partiye geçmeyi düşünmediğini dile getiren Çay’ın girişimlerinden sonuç alamaması halinde BBP’ye geçebileceği kaydedildi. Muhaliflerle sık sık görüşen Çay’ın istifa etmesiyle MHP’nin sandalye sayısı 127’den 126’ya düştü. 
     
     Türk’ten savunma 
Yanlış tahliye her yerde olabilir’      ANKARA Milliyet 

     Adalet Bakanı Hikmet Sami Türk, Af Yasası kapsamında olmadığı halde ırza geçme suçundan iki mahk mun Alanya ve Sinop’ta yanlışlıkla’ tahliye edilmesini, "Bu tür adli hatalar dünyanın her yerinde olmuştur. Bu işin doğasında vardır. Hatalar yorum farklılığından kaynaklanıyor" diye değerlendirdi. Hatalı tahliye edilen Cemal Aydın için başvuruda bulunulduğunu kaydeden Türk, bu kararı veren yargıçlar hakkında işlem yapılmayacağını söyledi. Bu arada Sinop Savcılığı, Aydın’ın aftan yararlanıp yararlanmadığının tespiti için inceleme başlattı. 
     
     Dolandırıcılıkla suçlanıyorlar 
Üç milletvekiline dokunulacak      ANKARA Milliyet 

     Ankara Başsavcıvekili Bekir Selçuk, "kayıp trilyon" davası sonunda haklarında suç duyurusunda bulunduğu eski RP yöneticileri SP’li Mehmet Zeki Çelik, ANAP’lı Ali Güner ve AKP’li Özkan Öksüz’ün "kamu kurumunu dolandırdıkları, Siyasi Partiler Yasası’na aykırı davrandıkları ve sahte belge kullandıkları" gerekçesiyle yasama dokunulmazlıklarının kaldırılmasını istedi. 79 kişinin yargılandığı "kayıp trilyon" davasında, kapatılan RP’nin lideri Necmettin Erbakan’ı 2 yıl 4 ay, 19 sanığı 1 yıl 2’şer ay, 50 sanığı da 1’er yıl hapis ceza-larına mahk m etmişti. 
     



 SİYASET 















</TEXT>
</DOC>
