<DOC>
<DOCNO> 95744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/spor/bbas.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
"Keşfet enerjini" 
</HEADLINE>
<TEXT>

Basketbol Milli Takım Coachu Aydın Örs, dün yaptığı toplantıda oyuncularını uyardı. Örs, "Kamp dönemi boyunca dayanın ve direnin. Çalışmaların meyvelerini toplayacağız" dedi 
     GÖKHAN GERMAN 

     Zor günler başlıyor’ 
     BASKETBOL Milli Takım Coachu Aydın Örs, dünkü antrenman öncesinde Milli oyuncularla toplantı yaptı. Kamp konusunda uyarılarda bulunan Örs, "Asıl idmanlar orada başlayacak. İtalya’da gücümüzü ve tekniğimizi geliştireceğiz. Sistemimizi hatırlayacağız ve ilerleteceğiz. Şunu unutmayın ki, burada hiçbir şey kolay olmayacak. Zorlanacağınız bir kamp dönemi geçireceğiz, çok çalışacağız" diye konuştu. 
     
     Sekiz gün önemli’ 
     ÖRS sözlerini şöyle sürdürdü "Birbirinizi motive edin. Çünkü daha önceleri de böyle uzun kamp dönemleri geçirdik ve bunun semeresini Avrupa ikincisi olarak aldık. Yine böyle olacak. Özgüveniniz artacak. Dünya Şampiyonası’nda bunun meyvelerini toplayacaksınız. İçinizdeki enerjiyi harekete geçirin. Dayanın ve direnin. Bu sekiz gün çok önemli." 
     
     Hakyemez’den destek 
     MENAJER Doğan Hakyemez ise İstanbul’daki kamp dönemi sırasında oyuncularının çok zorlandığını söyledi. Hakyemez, "Herkes tatilden yeni geldi ve bu yüzden sakatlıklar yaşadık. Kampımız İtalya için bir hazırlık dönemiydi. Burada çok iyi çalışıp, Dünya Basketbol Şampiyonası’na en iyi şekilde hazırlanacağız. Bu oyuncularımız her zaman en iyisini yaptı. Yine aynısı olacak" dedi. 
     
Bayanlar şampiyonGenç Bayanlar Balkan Voleybol Şampiyonası’nda Yugoslavya’yı deviren Ay-Yıldızlı ekibimiz, adını zirveye yazdırdı 
     TOKAT’TA dün sona eren Genç Bayanlar Balkan Voleybol Şampiyonası’nda Türkiye, Yugoslavya’yı 3 - 2 yenerek şampiyonluğa ulaştı. İlk iki seti alan ekibimiz, diğer ikisini verince maç tie - break’e kaldı. Tie - break’i 15 - 13 kazanan bayanlar, zirveyi yakaladı. Balkan Şampiyonu unvanını alan Ay - Yıldızlı genç bayanlarımızın ardından Yugoslavya ikinci oldu. Yunanistan’ı 3 - 1’le geçen Bulgaristan üçüncü sırada yer alırken, Yunanistan dördüncülüğü elde etti. 
     



 SPOR 




















</TEXT>
</DOC>
