<DOC>
<DOCNO> 84051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/spor/spo06.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli karakol 
</HEADLINE>
<TEXT>

ABD ve Türk kafileleri, güvenlikte öncelikli ülkelerin başını çekti. Her iki takımın, kamp yaptıkları yerlere terör uzmanı asker ve polisler yerleştirilecek 
     FIFA ve Dünya Kupası Organizasyon Komitesi, A Milli Takımımız’la ABD’ye güvenlik ayrıcalığı uygulayacak. Son alınan karara göre, Ay - Yıldızlı ekibimizin, Güney Kore’de kaldığı süre içinde bulunduğu otelin bahçesine özel bir karakol kurulacak. Bu karakolda, terörle mücadele konusunda özel eğitim almış, çok sayıda asker ve polis yer alacak. Ancak güvenlik uygulaması sırasında futbolcular rahatsız edilmeyecek. 
     11 Eylül olayları nedeniyle böyle bir karar alan organizasyon komitesi, ayrıca Milli Takımımız’ın bulunduğu otelin 10 kilometre civarına kadar sınır belirledi. Bu sınırın içinde yer alacak bölge, son sistem teknoloji ile gözetlenecek. Kafilemiz otelden ayrıldığı anlarda da önlemler en üst düzeye çıkarılacak. Ayrıca otele, kartı olmayan ve Milli Takım’dan izin almayan hiç kimse yaklaştırılmayacak. 
     
Hakan Şükür dinleniyor      MİLLİ Takım’ın önceki gün yaptığı antrenmanda sakatlanan Hakan Şükür dün sabahki antrenmana katılmadı. Otelde tedavisine devam edilen yıldız futbolcu için bir açıklama yapan Milli Takım Doktoru Cengiz Dinç, "Hong Kong’da takımla birlikte antrenmanlara katılacak" ifadesini kullandı. Bu arada böbreklerinde kum bulunan Rüştü de dün takımla birlikte çalışamadı ve yürüyüş yaptı. 
     
Kalbimiz Yıldıray’la      FUTBOLDA Avrupa’nın en büyüğü bu gece İspanya’nın Real Madrid ve Almanya’nın Bayer Leverkusen takımları arasında oynanacak Şampiyonlar Ligi final maçı ile belirlenecek. İskoçya’nın başkenti Glasgow’daki final TSİ 21.45’te başlayacak ve Star TV’den naklen yayınlanacak. İsviçreli Urs Meier’in yöneteceği maçta ilk kez final oynayan B.Leverkusen’de Yıldıray da oynayacak. 
     
Kore ilgisi      GÜNEY Kore’nin en büyük TV kanalı KBS, dün sabahki antrenmanda bol bol çekim yaptı. KBS’ye demeç veren Şenol Güneş, "G.Kore halkının bizi destekleyecek olması, gücümüze güç katıyor. Hedefimiz gruptan çıkmak" dedi. 
     
Biçer geldi      KAFİLEYE sonunda mentar psikolog Turgay Biçer de katıldı. Biçer’in artık Ay - Yıldızlı ekiple beraber olacağı ve bütün konularda takıma yardım edeceği açıklandı. 
     
Rövanşı aldılar      GLORİA Golf Resort çalışanları ile basın mensupları arasında yapılan maçı bu kez ev sahibi kazandı. Otel personeli karşılaşmayı 6-0 önde tamamladı. 
     
Aria desteği      DÜNYA Kupası için G.Kore’ye gidecek Aria abonelerinin iletişimi sürdürebilecekleri açıklandı. Ayrıca WAP servisinden de yararlanılacağı belirtildi. 
     
Yeni sponsor      TURKCELL, Milli Takımın "Resmi İletişim Sponsoru" oldu. Futbol Federasyonu Başkanı Haluk Ulusoy, Turkcell Genel Müdürü Muzaffer Akpınar ile bugün birlikte basın toplantısı düzenleyecek. 
     



 SPOR 































</TEXT>
</DOC>
