<DOC>
<DOCNO> 99269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/siyaset/siy03.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Savaşa girin dediler 
</HEADLINE>
<TEXT>

Başbakan, son durumu anlattı Bizim de Irak’a girmemizi istiyorlar. Biz de istemediğimizi ilettik 
     ANKARA Milliyet 

     Başbakan Bülent Ecevit, ABD’nin Irak’a operasyon konusunda Türkiye’den henüz somut bir talepte bulunmadığını açıklamasına rağmen, "Kararlıkları söz konusu. Bizim de Irak’a karşı içerde olmamızı istiyorlar. Biz de bunu istemediğimizi ilettik" dedi. NTV’nin sorularını yanıtlayan Ecevit, ABD yönetiminin Irak’a komşu ülkelerin başkentlerine diplomasi trafiği yaratarak, psikolojik savaş peşinde olabileceğini söyledi. ABD’nin Irak konusunda yeni bir talebinin olmadığını kaydeden Ecevit, şöyle konuştu 
     "ABD henüz bizden hiçbir şey istemedi. Somut talepleri yok. Kararlıkları söz konusu. Bizim de Irak’a karşı içerde olmamızı istiyorlar. Biz de bunu istemediğimizi ilettik. Muhtemelen Irak’a sürekli psikolojik baskının peşindeler. Irak’a komşu ülkelerinin başkentlerine diplomasi trafiği yaratarak, psikolojik savaş peşinde olabilirler. Savaşın olması durumunda seçimin yapılıp yapılmayacağı şimdilik bir varsayımdır. Varsayımlar üzerinde durmak doğru olmaz." 
     
     Washington’u uyardık 
Türkmenleri dışlamayın      ANKARA Milliyet 

     Ankara ile Washington arasında önceki gün yaşanan heyecanlı savaş diplomasisi sırasında askeri taleplerle gelen ABD’ye Kuzey Irak’taki Kürt gruplarla temasları konusunda uyarıda bulunuldu. Pearson ile görüşen Dışişleri ve Genelkurmay yetkilileri "Kürt gruplarla görüşmeleriniz hakkında bilgi verin, Türkmenleri dışlamayın" uyarısında bulundu. 
     Cumhurbaşkanı Ahmet Necdet Sezer, Başbakan Bülent Ecevit, Genelkurmay Başkanı Org. Hüseyin Kıvrıkoğlu ve Dışişleri Bakanı Şükrü Sina Gürel arasında gün boyu süren trafikte ABD’ye "askeri taleplerinizi Genelkurmay’a iletin" mesajı verildi. ABD Büyükelçiliği yetkililerinin önceki akşam Genelkurmay’a yaptıkları ziyarette de, askeri üs ve kara birliği konuşlandırma izin talepleri resmileşti. 
     ABD’nin askeri talepleri Genelkurmay’da netleşmesine rağmen, Dışişleri Bakanlığı dün Washington’dan hiçbir talep gelmediğini açıkladı. Pearson’ın ziyaretlerini "ilişkilerdeki dinamizme" bağlayan Dışişleri sözcüsü Yusuf Buluç, "Irakla ilgili sorunun barışçıl yollarla çözümlenmesi için bütün imk nların tüketilmediğini" belirtti. 
     Önceki günkü temaslar sırasında 9 Ağustos’ta Washington’da Saddam muhalifi Kürt gruplarla yapılacak toplantı hakkında da ABD’den bilgi istendi. Toplantıya Kuzey Iraklı Türkmenlerin çağrılmamasından duyulan rahatsızlığı vurgulayan Türkiye, bundan sonra yapılacak toplantılara Türkmenlerin de davet edilmesini istedi. 
     



 SİYASET 



















</TEXT>
</DOC>
