<DOC>
<DOCNO> 87945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/astro/index.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şey açığa çıkacak 
</HEADLINE>
<TEXT>

Bugün Satürn ve Ay düğümü birleşirken, önümüzdeki günlerde gerçekleşecek olan tutulmanın etkilerini de görmeye başlayabiliriz. Bu dönemde beklemede olan her şey açığa çıkacak, gündem hızla değişecek. Koç’lar yaratıcı olabilecekleri bir gündeler. İsteklerinde aşırı ısrarlı olmamaya çalışmalılar çünkü şans zaten onlardan yana. Boğa’lar geçmişte yaptıkları iyiliklerin değerini daha iyi anlayacaklar. Bugün de önemli riskler almamaları iyi olacak. İkizler akılcı davranırsa çok kazançlı çıkabilir. Başkalarının düşüncelerinden yararlanabilecek fırsatlar var. Sosyal açıdan zengin bir gündeler. Yengeç’ler yorulmaya hazır olmalılar. İşle ilgili önemli kararlar verebilirler. Öne çıkıyorlar. Aslan’ların keyfi yerinde. Yeni kişilerle tanışmak, yolculuk ve eğitim onlara çok şey katabilir. Düşüncelerinde esnek olmaya çalışmalılar. Başak’lar ise ortaklaşa konularda, başkalarından yararlanabilirler. Parasal destek söz konusu. İlişkilerinde daha açık olmalılar. Terazi’ler ortaklaşa konularda başkalarından fazlasıyla etkilenebilirler. Böylece yaratıcı konular, verimli ortaklıklar söz konusu olabilir. Eleştiriye de açık olmalılar. Akrep’ler çoktandır erteledikleri işleri yeniden ele alabilirler. Bazı detaylar ve tekrar düşünülmesi gereken konular var. Sabırsız davranmamalılar. Yay’lar rahat bir gündeler ve iyimserliklerini başkalarına da gösterecekler. Yenilik yapmak ve kendilerini ifade etmek için fırsatları değerlendirmeliler. Oğlak çok huzurlu olmayabilir ama ev ve özel hayatları ile ilgili konularda başarılı adımlar atabilirler. Geçmişe ait konuları düzeltmeye çalışmalılar. Kova’lar hızlı düşünüp, hareket etmeleri gereken bir gündeler. Şartlar onları daha aceleci yapabilir. Bu arada sözleri ile etkileyici olabilirler. Balık’lar parasal konularda yine şanslı bir gündeler. Biraz gayretle son derece verimli sonuçlar elde edebilirler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
