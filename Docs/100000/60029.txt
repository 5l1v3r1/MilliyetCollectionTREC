<DOC>
<DOCNO> 60029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/son/sonspo02.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2002'de 3 büyükler... 
</HEADLINE>
<TEXT>

     Fenerbahçe, geride bıraktığımız 2002 yılında yapılan resmi maçlar göz önüne alınarak yapılan araştırmada, en çok galip gelen takım oldu. 
     2002 yılı içinde kupa kazanamamasına rağmen, sarı-lacivertliler oynadıkları maçların yüzde 58.'ünü kazanarak Galatasaray ve Beşiktaş'ı geride bırakmayı başardı. 
     Ancak Fenerbahçe, aynı yıl içinde 3 büyük takım arasında en çok yenilen takım unvanına da yüzde 19.51'lik yenilgi oranıyla sahip oldu. 
     Sarı-lacivertliler, 2002 yılında toplam 41 resmi maç yaparken, bunların 24'ünden galibiyetle ayrıldı. 
     
     GALATASARAY VE BEŞİKTAŞ 
     Son yıllarda Türk ve Avrupa futboluna damgasını vuran Galatasaray, 2002 yılında toplam 48 resmi maç yaparak, en çok maç yapan Türk takımı oldu. 
     Sarı-kırmızılılar, yaptıkları 48 maçın 28'inde sahadan galibiyetle ayrılarak, yüzde 58.33'lük galibiyet oranı yakaladı ve Fenerbahçe'nin ardından 2. sıraya yerleşti. 
     Oynadığı 45 maçın 26'sını kazanan Beşiktaş, yüzde 57.77 ile 3. sırada yer aldı. 
     3 takımın 2002 yılı içinde yaptıkları resmi maçların sayısı ve galibiyet oranları şöyle 

1-Fenerbahçe 41 maç- 24 galibiyet Yüzde 58. 
2-Galatasaray 48 maç- 28 galibiyet Yüzde 58.33 
3-Beşiktaş 45 maç- 26 galibiyet Yüzde 57.77 
     
     EN ÇOK YENİLEN DE FENERBAHÇE 
     2002 yılının en çok galip gelen takımı Fenerbahçe, aynı zamanda en çok yenilen ekibi de oldu. 
     Sarı-lacivertliler 2002 yılında oynadıkları resmi maçların yüzde 19.51'ini kaybederken, Galatasaray ise yüzde 18.75'ini yitirerek 2. sırada yer aldı. 
     Beşiktaş, 2002 yılında yüzde 13.33'lük yenilgi oranıyla en az yenilen takım unvanını elde etti. 
     3 ekibin yaptığı maçlar ve yenilgi oranları ise şöyle 

1- Fenerbahçe 41 maç - 8 yenilgi Yüzde 19.51 
2- Galatasaray 48 maç - 9 yenilgi Yüzde 18.75 
3- Beşiktaş 45 maç - 6 yenilgi Yüzde 13.33 
     
     BERABERLİKLER BEŞİKTAŞ'TA 
     ''3 büyükler'' diye anılan takımlar içinde 1 yıl boyunca en çok berabere kalan ekip Beşiktaş. 
     ''Kara kartallar'', 2002 yılı içinde yaptığı maçların yüzde 28.88'ini berabere bitirirken, en az berabere kalan takım ise yüzde 14.58 ile Galatasaray oldu. 
     Takımların beraberlik durumları şöyle 

1- Beşiktaş 45 maç - 13 beraberlik Yüzde 28.88 
2- Fenerbahçe 41 maç - 9 beraberlik Yüzde 21.95 
3- Galatasaray 48 maç - 7 beraberlik Yüzde 14.58 
     
     EN GOLCÜ FENERBAHÇE 
     2002 yılı içinde yapılan resmi maçlar sonunda en golcü ekip Fenerbahçe'ydi. 
     Sarı-lacivertliler, yaptıkları 41 resmi maçta, rakip filelere 81 gol gönderirken, maç başına 1.97'lik gol ortalamasıyla ilk sırayı aldı. 
     Takımların 2002 yılında rakip filelere gönderdikleri gol sayısı ve ortalamaları şöyle 

1- Fenerbahçe 41 maç - 81 gol maç başına 1.97 
2- Beşiktaş 45 maç - 72 gol maç başına 1.60 
3- Galatasaray 48 maç - 71 gol maç başına 1.47 
     
     EN İYİ SAVUNMA CİM BOM'DA 
     Galatasaray, 2002 yılı içinde oynadığı resmi maçlarda başarılı savunmasıyla, yılın en az gol yiyen takımı unvanını eline geçirdi. 
     Sarı-kırmızılılar, yıl boyunca yaptıkları resmi karşılaşmalarda, maç başına 0.77'lik gol yeme ortalamasıyla ilk sırada yer aldı. 
     Beşiktaş savunması ise 2002 yılı içinde maç başına 0.80'lik gol yeme oranıyla ikinci olurken, Fenerbahçe maç başına 1.09'luk gol yeme oranıyla sonuncu sırada yer aldı. 
     Gol yeme oranlarına göre takımların sıralaması şöyle oluştu 

1- Galatasaray 48 maç - 37 gol maç başına 0.77 
2- Beşiktaş 45 maç - 36 gol maç başına 0.80 
4- Fenerbahçe 41 maç - 45 gol maç başına 1.09 
     
     PUAN DURUMU 
     Takımların 2002 yılında lig, Avrupa ve Türkiye Kupası'nda yaptığı resmi maçların toplamı ve 3 puanlı sisteme göre oluşan puan durumu ise şöyle 
     
     
Takım O G B M A Y P Beşiktaş 45 26 13 6 72 36 91 Galatasaray 48 28 7 9 71 37 91 Fenerbahçe 41 24 9 8 81 45 81 
     





</TEXT>
</DOC>
