<DOC>
<DOCNO> 74535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sonspo12.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor yönetiminden Briegel'e destek... 
</HEADLINE>
<TEXT>

     Trabzonspor Kulübü Başkan Yardımcısı Ahmet Ağaoğlu, teknik direktör Briegel'e 23 kişilik bordo-mavili kulübün yönetim kurulunun destek verdiğini söyledi. 
     Başkan Yardımcısı Ağaoğu, en son yaptıkları yönetim kurulu toplantısında herkesin Briegel'i destekler bir tavır sergilediğini belirterek, ''Bir takımda başarısızlık varsa, bu sadece teknik bazda aranmamalı. Başarısızlık varsa, bu her kademede aranmalı. Briegel ile ilgili çıkarılan haberlerin de maksatlı olduğunu düşünüyorum'' dedi. 
     Denizlispor yenilgisi sonrasında bazı kesimlerin tekrar Trabzonspor'un ligden düşeceğini seslendirmeye başladığını kaydeden Ağaoğlu, şöyle devam etti 
     ''Ligden düşme konusunda herhangi bir tedirginlik yaşamıyoruz. 
     Eğer Trabzonspor için ligden düşeceği konusu seslendiriliyorsa, ligde 10-12 takım için de aynı şeyler söylenmeli. Trabzonspor'un ne kadrosu 
     ne de oynadığı futbol ile kesinlikle böyle bir neticeyle karşılaşması mümkün değil. Bizim bu sezon istikrarsız sonuçlar aldığımız doğru, ancak ligin geneline baktığımızda istikrarlı takım görmek zor.'' Kendilerinin ve Çaykur Rizespor'un haftayı yenilgiyle kapadığını dile getiren Ağaoğlu, ''Gönül isterdi ki her iki takım da maç öncesi rahat olsun. İki takım da kazanmak zorunda. Hafta sonunda iyi oynayan, hak eden taraf kazansın'' diye konuştu. 
     






</TEXT>
</DOC>
