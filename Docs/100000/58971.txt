<DOC>
<DOCNO> 58971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sontur13.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Süleyman Demirel, Devlet Bahçeli'ye kızdı 
</HEADLINE>
<TEXT>

     9'uncu Cumhurbaşkanı Süleyman Demirel, Devlet 
     Bakanı Abdulhaluk Çay'ın MHP Genel Başkanı Devlet Bahçeli tarafından görevden alınmasına neden olan Türk Kurultayı için, "Kurultay bir siyasi partinin tertiplediği bir olay değildir" dedi. 
     Süleyman Demirel, bir konuşma yapmak üzere geldiği Ulusal Tarım Kongresi'nde Devlet Bakanı Abdulhaluk Çay'ın görevden alınmasına ilişkin değerlendirmelerde bulundu. Bir gazetecinin "Sponsoru olduğunuz Türk Kurultayı'ndan sonra Devlet Bakanı Abdulhaluk Çay görevden alındı. Bunu nasıl değerlendiriyorsunuz" şeklindeki sorusunu yanıtlarken, "Ben sponsor değilim. Ben bu vakfın onursal başkanıyım. Yani sekiz tane kurultayda ben vardım. Hepsi benim himayemde ve benim insiyatifimde yapılmıştır" dedi. Türk Kurultayı'nın bir siyasi partinin tertiplediği bir olay olmadığını kaydeden Demirel, "Çünkü Türk dünyası bir siyasi partiye ait değildir. Nitekim kurultayda Türkiye'nin her kesiminden insan vardı. Türk dünyasının her kesiminden davetli vardı" diye konuştu. 
     Çay'ın görevden alınmasını adil bulup bulmadığının sorulması üzerine ise Demirel, bunları kendisinin dışında tartışacak kişiler bulunduğunu, kendisini ilgilendiren kısmın ise kurultayın yapılmış olması olduğunu kaydederek, "Bu kurultayın yapılmış olmasından şikayeti olan var mı Türkiye'de Yapılmasa daha mı iyi olurdu Böyle değerlendirilmesi gerek" dedi. 
     
     Çay'ın yerine bal 
     Bu arada bugün Türkiye'de bulunan Tacikistan Ekonomi ve Ticaret Bakanı Hakim Soliyev ile birlikte Cumhurbaşkanı Sezer'e çıkacak olan Çay'ın yerine, bu göreve vekalet eden Devlet Bakanı Faruk Bal ziyarette bulundu. 
     






</TEXT>
</DOC>
