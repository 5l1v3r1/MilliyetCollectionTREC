<DOC>
<DOCNO> 92371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/yazar/bila.html </URL>
<DATE> 2002/06/27/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit Sorumsuzluk 
</HEADLINE>
<TEXT>

     Türkiye - Brezilya maçı öncesinde konuştuğumuz Başbakan Ecevit’e tahminini sorduk. 
     Gülerek şu yanıtı verdi 
     "Deneyimlerim bana gösterdi ki, seçimde ve maçta tahminde bulunulmaz. Çünkü ne olacağı belli olmaz. Futbol hakkında teknik bilgim pek yoktur ama şunu biliyorum ki maçlarda her şey olabiliyor. Bu nedenle bir tahminde bulunmam zor. Ancak temennide bulunabilirim. Tabii ki, bu maçı kazanmamızı temenni ediyorum. Kazanacağımıza inanıyorum. Gençlerimize güveniyorum. Her takımı yenebileceklerini kanıtladılar. Umarım bir hayal kırıklığı olmaz. Maç saatini heyecanla bekliyorum." 
     Ecevit, Milli Takım’ın gösterdiği başarıyı övdükten sonra bir temennide daha bulundu 
     "Futbolda, dünya çapında gösterdiğimiz bu başarıyı diğer alanlarda da göstermemiz lazım. Bu başarının örnek alınması gerekiyor. Umarım diğer alanlarda da Türkiye futbolda yükseldiği düzeye yükselir. Bunun için çalışmamız lazım." 
     Başbakan Ecevit’e, dokuz DSP’li milletvekilinin yaptıkları çağrıyı nasıl değerlendirdiği sorusunu yönelttik. Ecevit, şu karşılığı verdi 
     "Bu dokuz milletvekili arkadaşımız seçimin başından beri zaten bu tür tavırlar içindeydiler. Başından beri Genel Merkez’e karşı davranıyorlardı. Açıklamayı yapan milletvekilleri bu yönleriyle bilinen isimler. Bu nedenle şaşırmadım. Yadırgamadım. Ama zamanlamaları sorumsuzca. Özellikle ekonomi açısından olumsuz etki yaratabilecek bir zamanlama ve açıklama. Bu yönüyle bir sorumsuzluk olarak görüyorum. Çok da önemsemiyorum." 
     Dokuz DSP milletvekilinin, "Ecevitler’in öncülüğünde Ecevit’siz dönem" çağrısını yapmalarından kısa bir süre sonra Türk - İş Başkanı Bayram Meral, Brüksel’den Başbakan’ı telefonla arayarak, bu açıklamaya tepki göstermiş. Dokuz milletvekilinin zamanlamasını ve tavırlarını Türk - İş olarak protesto etmek istediklerini, bu amaçla işçilerin Ankara’da ve Or - An’da yürüyüş yapmak eğiliminde olduklarını bildirmiş. 
     Başbakan Ecevit, Bayram Meral’in telefonunu sorduk 
     "Evet, sağ olsun, Sayın Bayram Meral Brüksel’den telefon etti. Benim özellikle sosyal konulardaki, işçi sorunlarındaki duyarlılığımı bildikleri için aramak istemiş. Özellikle ekonominin içinde bulunduğu koşullarda bu tür çıkışların yanlış olduğunu belirtti, tepki gösterdi. Sayın Meral de, işçilerimiz de ekonominin çok zor günlerinde hep yapıcı ve olgun bir tavırla yardımcı oldular. Kendilerine teşekkür ettim." 
     Maç sonrasında sağlık kontrolünden geçecek olan Başbakan, kendini çok iyi hissettiğini belirterek, doktorların "normal mesaiye dönme izni vereceklerini umuyorum, hem maçı hem kontrolü dört gözle bekliyorum" diyerek telefonu kapattı. 
     
     







Yine de güzel 


Borazan ve zurna 


Çekik gözler... 


Ecevit Sorumsuzluk 


Hüzünle sevinçle kutlamak gerekiyor bu başarıyı 


Yarattığı yıldızları acımasız yiyen, vefasız medya .. 


Dev adamlar 


Hem şanslıydık, hem de başarılı 


Türk gibi başladık, Türk gibi bitirdik... 


Yapı Kredi hisselerini kimler satıyor 


Hayır, hiç ayıp olmadı... 


Alkışlar Milli Takım’a 


50 milyon dolar yetmez, yok mu artıran ANAP’lı 


16 sermaye grubunun hayatı karardı 


Pisliklerin üstünü örtme şampiyonuyuz 


</TEXT>
</DOC>
