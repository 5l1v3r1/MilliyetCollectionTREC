<DOC>
<DOCNO> 75643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sondun13.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ın karargahında patlama... 2 koruma ağır yaralı 
</HEADLINE>
<TEXT>

     AFP muhabiri, Filistin lideri Yaser Arafat'ın karargahında 2 patlama meydana geldiğini bildirdi. Arafat'ın bürosunun yakınındaki patlamaların el bombası atılmasıyla meydana geldiği, patlamalardan sonra silah sesi gelmediği belirtildi. 
     Yaser Arafat'ın karargahındaki Filistinli polisler de, bu sabahki çatışmada Filistin liderinin korumalarından yaralananlar olduğunu, ikisinin durumunun ağır olduğunu bildirdiler. 
     Bu arada, İsrail ordusunun işgali altındaki Ramallah kentinin güneyinde, 4 Filistinlinin daha cesedi bulundu. Filistin güvenlik yetkilileri, dün 5 cesedin bulunmasının ardından, bugün de kentin güneyindeki bir binada 4 cesedin bulunduğunu belirttiler. 
     Washington Post gazetesi, dün cesetleri bulunan 5 Filistinlinin muhtemelen ''yargısız infaza'' kurban gittiklerini yazdı. 
     






</TEXT>
</DOC>
