<DOC>
<DOCNO> 91534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/spor/spo07a.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye müthişti 
</HEADLINE>
<TEXT>

Senegal’in hocası Metsu, Milli Takım’ın ortaya koyduğu futbolla galibiyeti hak ettiğini söyledi 
     BATI Afrika ekibinin genç teknik adamı Bruno Metsu, Türkiye karşısında alınan yenilgiye rağmen takımıyla gurur duyduğunu belirtti. Fransız hoca, "Türkiye mükemmel oynadı. Sadece Brezilya’ya, o da şanssız şekilde yenildiler. Birçok yetenekli oyuncuya sahipler. Galatasaray gibi kulüp takımlarının da başarısı ortada. Biraz şans ve çokça tecrübe sonucu tayin etti" diye konuştu. 
     SENEGALLİ futbolcular da, Türkiye’nin haklı bir galibiyet elde ettiğinin altını çizdiler. Kaptan Aliou Cisse, ellerinden geleni yaptıklarını, ancak sonuç alamadıklarını ifade etti. Cisse, "Her şeyimizle oynadık. Şans da yakaladık, ama değerlendiremedik. Bu maçta, geçen karşılaşmalara oranla fizik performansımız düşük kaldı. Türkler bizi çok fazla zorladı" dedi. 
     



 SPOR 






























</TEXT>
</DOC>
