<DOC>
<DOCNO> 57000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sondun18.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Anti Balistik Füze Anlaşması'ndan çekildi... 
</HEADLINE>
<TEXT>

     Washington yönetimi, Anti Balistik Füze Anlaşması'ndan ABM çekildiğini Rusya'ya resmen bildirdiğini açıkladı. 
     Adının açıklanmasını istemeyen üst düzey bir Amerikalı yetkili, ABD'nin Moskova büyükelçisinin, Başkan George Bush'un ABM'den çekilme kararıyla ilgili resmi bildirimi TSİ 11 30'da Rus yetkililere ilettiğini kaydetti. 
     
     Stratejik dengeler bozulacak 

     ABD'nin, balistik füzelere karşı ulusal çapta savunma yapmayı yasaklayan ve 1972 yılında imzalanan Anti Balistik Füze ABM Anlaşması'ndan çekilmesi, bu kararını Rusya'ya resmen bildirmesinden 6 ay sonra yürürlüğe girecek. 
     ABM anlaşması, taraf ülkenin anlaşmadan çekilmeden 6 ay önce muhatabını bilgilendirmesini şart koşuyor. Buna göre, ABD 6 aydan önce ABM'ye aykırı füze denemesi yapamayacak. 
     Brezilya'da bulunan Rusya Başbakanı Mihail Kasyanov da, kararın ''üzüntü verici'' olduğunu çünkü bu durumun "küresel stratejik dengeleri bozacağını" söyledi. Kasyanov, ''Ancak Rusya'nın güvenliği açısından kaygım yok'' dedi. 
     ABD başkanı George Bush, son terör saldırılarının, füze savunmasına ihtiyaç olduğunu gösterdiğini savunmuştu. 
     Bush, 11 Eylül'deki terör saldırılarından önce, İran, Irak ve Kuzey Kore gibi ülkelerden gelebilecek balistik füze tehdidine karşı füze kalkanı olarak da bilinen, ulusal füze savunma planını uygulamak istediğini bildirmişti. 
     Rusya ve Çin'in karşı olduğunu belirttiği ABD'nin füze kalkanı planına, ABM'ye aykırı olduğunu ve yeni bir silahlanma yarışını başlatabileceği gerekçesiyle bazı Avrupalı müttefikleri de sıcak bakmadığını açıklamıştı. 
     






</TEXT>
</DOC>
