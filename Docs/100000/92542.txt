<DOC>
<DOCNO> 92542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/guncel/gun04.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanyan özgür 
</HEADLINE>
<TEXT>

Şirince’de evini restore ettirdiği iddialarıyla tutuklanan turizm yazarı, 10 aylık cezasını tamamlayıp tahliye oldu 
     VEYSEL EROL İzmir DHA 

     Selçuk’un Şirince köyünde kaçak inşaat yaptığı, tarihi eser bulundurduğu ve Anıtlar Kurulu’ndan izin almadan evini restore ettirdiği iddialarıyla tutuklanan turizm yazarı Sevan Bedros Nişanyan, 10 aylık cezasını tamamlayarak tahliye edildi. 
     1991’de yerleştiği Şirince’de 3 katlı binayı kaçak inşa ettirdiği, aldığı 2 eski evi de Kültür ve Tabiat Varlıklarını Koruma Kurulu’ndan izin almadan onardığı öne sürülen Nişanyan’dan köy tüzel kişiliği şik yetçi oldu. Selçuk Müze Müdürlüğü de Nişanyan’ın evinde eski eser bulundurduğunu belirtip şik yetçi oldu. 
     Nişanyan hakkında 2863 Sayılı Kültür ve Tabiat Varlıklarını Koruma Yasası’na muhalefetten 4, köy tüzel kişiliğinin arazisini işgal suçundan 4, evinde arkeolojik eser bulundurmaktan 1, yıkım kararı olan kaçak inşaatın mührünü sökmekten 1, Müze Müdürü Selahattin Erdemgil’i tehdit ve hakaretten 2 ceza davası açıldı. Diğer davalar sürerken, Nişanyan’a kaçak inşaat yapmaktan 10 aylık hapis cezası verildi. Cezasını Selçuk Cezaevi’nde tamamlayan Nişanyan, dün öğle saatlerinde cezaevinden ayrıldı. 
     



 GÜNCEL 

















</TEXT>
</DOC>
