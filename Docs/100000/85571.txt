<DOC>
<DOCNO> 85571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/guncel/gun08.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstiklal Marşı yorumlanır mı 
</HEADLINE>
<TEXT>

ÇAPRAZ ATEŞ 
     PINAR AKTAŞ 

     19 Mayıs Atatürk’ü Anma, Gençlik ve Spor Bayramı şenliklerinde İstiklal Marşı’nı seslendiren Sertab Erener, bu marşı tekrar yorumlayıp okuyabileceğini, Batı’da bunun örneklerinin bulunduğunu söyledi. Erener’in bu sözleri, "İstiklal Marşı yeniden yorumlanabilir mi " sorusunu gündeme getirdi. Bu konudaki görüşler şöyle 
     
İşin sonu gelmezYekta Kara D. Opera ve Balesi eski Müd. 
     Sertab Erener, kuşkusuz değerli bir yorumcudur. Ama, daha başka bizim değerli yorumcularımız var. Herkes İstiklal Marşı’nı farklı bir yorumla söyleyecek olursa, işin sonu gelmez. Marşın kalıplaşmış bir söylenişi ve bazı zaafiyetleri var. Bunu hepimiz kabul ediyoruz. Geçtiğimiz yıllarda da "değiştirilsin" diye konuşuldu. Ama ne olursa olsun, yıllardır bu yerleşti. Amerikan veya Alman ulusal marşının bu tür düzenlemeleri var mı 
     
Ancak estetik düzeydeProf. Dr. Can Etili Ökten İTÜ 
     İstiklal Marşı’nı, söz ve melodiyle oynamadan, kendi duygularıyla ifade edecekse söyleyebilir. O melodiyi en artistik ve estetik düzeyde yorumlama hakkına bütün sanatçılar sahiptir. Güftede ve melodide değişiklik yapamaz. 
     Çünkü bu kanunla kabul edilmiştir. O melodiyi siz de, ben de okuyabiliriz. Benim yüreğimden gelen duygu, başka bir yoruma neden olur. Sizdeki daha az artistik olabilir. Yorum kişiseldir. Erener’in sesi olağanüstü. Bir "şarkıcı" değil, üstün bir yorumcudur. Ancak, o güzellikte yorumlayabilir mi Dinledikten sonra söylenebilir. 
     
Mehmet Akif, İslamcıDr. Mehmet Ali Kılıçbay Tarihçi 
     Marş gibi simgesel konular yasalarla saptanır. Bunların üzerinde varyasyon olmaz. Ama İslamcı öğeler olan sözleri ve müziği değiştirilmeli. Mehmet Akif Ersoy, İslamcı bir şairdir. Fakat Türkiye, laik bir cumhuriyettir. Zaten biz Türkler birarada bu müziği söylemeyi beceremiyoruz. Ancak bu marşa alıştık. Yeniden yorumlanması fantazidir. 
     
Onay alırsa yorumlarMustafa Düz İstanbul Milletvekili - Udi 
     Sertab Erener, güçlü bir ses ve iyi bir yorumcu. Yurtdışında da başarıları olan bir sanatçı. İstiklal Marşı söz konusu olduğu zaman milli değerlerimizin korunması gerekir. Bu durumda Kültür Bakanlığı’nın onayını alır, bir okuma yapar, kamuoyu onaylayabilir. Milli değerlerimize sahip çıktığı ve kamuoyunun onayını aldığı sürece marşı tekrar yorumlayabilir. "Kesinlikle hayır, okuyamaz" denemez. Herkes böyle birşey yapmak isteyebilir. Değişen çağa ayak uydurmalıyız. Zaman hızla geçtiği için her anlamda değişimi takip etmek gerekli. 
     
Önce güfte değişmeliAyhan Baran Opera sanatçısı 
     Önce İstiklal Marşı’nın güftesini değiştirmek gerekli ki, ondan sonra yoruma girsin. Böyle kaldığı sürece hiçbir şey yapılamaz. Güzel bir marş olmasına rağmen, tamamen yanlış başlamış. Herkes mühim konulara el atmaya kalkarsa işin sonu gelmez. "Ben şunu yapmak istiyorum" yerine, herkes kendi konusunda çalışmalı. Bu marş kökten çözüm ister. Yanlış temellerin üzerine yeni bina yapılmaz. 
     



 GÜNCEL 













</TEXT>
</DOC>
