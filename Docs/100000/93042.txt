<DOC>
<DOCNO> 93042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/ekonomi/eko05.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Siemens cep telefonu gösteren otomatik girecek 
</HEADLINE>
<TEXT>
Laila, tipe değil cep’e bakacak 
Müşterilerini kıyafet, görünüm ya da arabasına bakarak kabul eden ünlü gece kulübü Laila, Siemens cep telefonu göstereni sorgusuz sualsiz içeri alacak 
     Teknonet ŞÜKRÜ ANDAÇ 

     Son yılların en gözde gece kulübü olan ve hatta statü göstergesi alarak anılan Laila, içeri girişlerde yeni bir uygulama başlatıyor. Bugüne kadar birçok kişinin içeri giremediği ya da girişteki prosedürlerden dolayı zorlandığı Laila’ya bundan böyle Siemens markalı cep telefonu sahipleri rahatlıkla girebilecek. 
     Laila’nın Siemens ile işbirliği içerisinde gerçekleştirdiği yeni uygulama ile Siemens markalı S45, ME45, SL45 ya da SL42 model cep telefonu kullanıcıları, bu cep telefonlarını göstererek Laila’ya girişte sorun yaşamayacaklar. 
     
     VIP olacaklar 
     2 Temmuz tarihinde başlayacak uygulamayla, Laila’nın girişinde artık kulüp görevlilerinin yanısıra bir de Siemens görevlisi bulunacak. Laila’ya girmek isteyen Siemens cep telefonu sahipleri, kapıda cep telefonlarını bu yetkiliye gösterecek ve içeriye rahatlıkla girebilecekler. Bu yetkilinin olmadığı durumlarda, telefonlar Laila yetkililerine gösterilerek içeri girilecek. Bu uygulamayla Siemens cep telefon sahipleri kendileri ve yanlarındaki bir arkadaşları için VIP muamelesi görmüş olacaklar ve girişte herhangi bir sorun yaşamayacaklar. 
     Bu uygulamadan yararlananlar yine de giriş ücretini ödeyecekler. Böylelikle bu uygulamadan yararlanacak olanlara sadece içeriye rahat giriş imk nı tanınmış olacak. 
     
Laila’ya cep kulübesi      Siemens ile Laila arasındaki anlaşma çerçevesinde, kulübün içine ses geçirmeyen cep telefonu kulübeleri kurulacak. Yeni kurulacak bu iki kulübe, Laila gibi gürültülü ortamlarda cep telefonuyla görüşmenin zorluğu düşünülerek yapılmış. 
     Siemens tarafından özel olarak tasarlanan ve ses geçirmeyen bu kulübelerde rahatlıkla konuşma yapılabildiği gibi cep telefonu şarj üniteleri de olacak. Ayrıca kabinler ışıklı olacak ve içeride birisinin olduğu ışık ile belirlenecek. Dolayısıyla, içeride birisi varken, bir başka kişi içeri girmesi önlenecek. 
     



 EKONOMİ 





















</TEXT>
</DOC>
