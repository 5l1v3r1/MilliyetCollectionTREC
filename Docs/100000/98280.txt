<DOC>
<DOCNO> 98280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/siyaset/siy04.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Türkiye’yi AB’ye biz taşırız 
</HEADLINE>
<TEXT>

Beşiktaş Kulübü tesislerinin açılışına katılan Çiller, TBMM açık olursa AB yasaları hızla çıkabilir’ dedi 
     SERHAT OĞUZ İstanbul 

     DYP Genel Başkanı Tansu Çiller, istisna konusunda yanlış anlama olduğunu, AB yasalarına desteklerinin sürdüğünü söyledi. 
     Ümraniye’deki BJK Nevzat Demir Tesisleri’nin açılış töreninde basın mensuplarının "AB yasalarını tüm partiler koşulsuz desteklediklerini söylüyorlardı. Sonra koşullar çıktı. Sizin koşulsuz desteğiniz sürüyor mu " sorusu üzerine Çiller, "Ben, çok yadırgadım. Sadece ANAP ile SP’nin bu yasaları destekliyor olması, beklenen bir olay değil. Herhalde istisna konusunda yanlış anlama var" dedi. 
     Çiller, bu yasaları destekleyeceklerini ifade ettiklerini hatırlatarak, TBMM’nin açık olması durumunda bu yasaların çoktan çıkmış olacağını, ancak Meclis’in açık bulunmadığını vurguladı. 
     
     Gaf üstüne gaf yaptı 
     Çiller, Cumhurbaşkanı Sezer ve Başbakan Yardımcısı Yılmaz’ın da katıldığı törende, programda olmamasına rağmen kürsüye gelerek söz aldı. Beşiktaş’ın simgesi olan Kara Kartal için "Kara Kartallar" diyen Çiller, gülüşmelere neden oldu. Beşiktaş’ın birçok ilki gerçekleştiren bir kurum olduğunu kaydeden Çiller, bu defa da kulübün 1913’te kurulduğunu 1903’te kuruldu belirterek, bir hata daha yaptı. 
     



 SİYASET 


















</TEXT>
</DOC>
