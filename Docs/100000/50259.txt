<DOC>
<DOCNO> 50259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sontur18.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İlçe Jandarma Komutanı rüşvet alırken yakalandı 
</HEADLINE>
<TEXT>

     Bursa'nın Orhaneli İlçesi Jandarma Komutanı'nın, rüşvet alırken suçüstü yakalandığı bildirildi. 
     İlçe Jandarma Komutanı Astsubay Kıdemli Başçavuş Zeki F, Bursa Linyit İşletmelerinin açtığı taşıma ihalesine girmek isteyen A.Ş. adlı kişiden, ihalede kendisine yardımcı olacağını belirterek, 180 milyon lira istedi. 
     A.Ş'nin seri numaraları önceden alınmış paraları İlçe Jandarma Komutanı'na teslim etmesinin ardından Bursa İl Jandarma Komutanlığı ekipleri, Başçavuş Zeki F'yi üzerinde paralarla birlikte suçüstü yakaladı. 
     Gözaltına alınarak, Bursa İl Jandarma Komutanlığı'na getirilen Zeki F, sorgulamasının tamamlanmasının ardından adliyeye sevk edildi. 
     Nöbetçi mahkemeye çıkarılan Zeki F, tutuklandı. Ancak avukatının üst mahkemeye başvurusu üzerine, tutuksuz yargılanmak üzere kefaletle serbest bırakılan Zeki F'nin bu olaydan sonra Jandarma ile ilişiğinin kesildiği bildirildi. 
     






</TEXT>
</DOC>
