<DOC>
<DOCNO> 97586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/dunya/dun01.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ne oluyoruz’ dedirten yanlış anlama 
</HEADLINE>
<TEXT>
Kürdistan’ mı dediniz Mister 
ABD Savunma Bakanı, üç NATO ülkesinin Kırgızistan’a F - 16 göndereceğini açıkladı, ancak resmi metinde Kırgızistan yerine, Kürdistan’ yazılınca işler karıştı 
     YASEMİN ÇONGAR Washington 

     Habere şöyle başlamak mümkün "ABD Savunma Bakanı Donald Rumsfeld, Hollanda, Danimarka ve Norveç’in, Afganistan’da hava operasyonları düzenlemek üzere Kürdistan’a F - 16 uçakları yerleştireceklerini söyledi." 
     Efendim, "Kürdistan" mı dediniz 
     Rumsfeld, acaba Irak’ın kuzeyini mi, Türkiye’nin güneyini mi kastetti Yoksa Kürt devletine karşı olduğunu söyleyen Washington, şimdi Kürt nüfusunun yaşadığı yerlere, en yetkili ağızlarından "Kürdistan" etiketi yapıştırarak gizli bir senaryoyu yavaş yavaş uygulamaya mı sokuyor 
     
Sorular, sorular      Hem üç NATO ülkesi neden Kuzey Irak’a uçak yerleştirsin Yoksa Afganistan kisvesi altında, Irak harek tı için düğmeye mi basıldı Bu harek tta yalnız kalabileceği söylenen ABD, üç NATO ülkesini nasıl yanına alabildi 
     ABD Savunma Bakanlığı’nın Pentagon resmi brifing metni, bütün bu soruları meşru kılıyor. Zira metin, Rumsfeld’in 22 Temmuz brifinginde "Kürdistan" dediğinin kanıtı Bu metne dayanarak yapılan haberlerin de, tıpkı Anadolu Ajansı’nın dün geçtiği haber gibi, "Kürdistan" sözcüğü üzerine kurulması pek l mümkün. 
     
Öyle bir ülke var mı      Ancak Pentagon’a sorunca işin aslı daha iyi anlaşılıyor. Milliyet’e bilgi veren bir askeri yet- kili, "Ne Kürdistan’ı Ben dünya haritasına en son baktığımda, Kürdistan diye bir ülke yoktu" diye başlıyor söze. Sonra Rumsfeld’in tabii ki, "Kürdistan" demediğini, üç NATO ülkesinin tabii ki Kuzey Irak’a uçak göndermediğini, söz konusu ülkenin Kırgızistan olduğunu anlatıyor. 
     
Peki resmi metne ne demeli      Her şey, İngilizce’de "Kyrgyzstan" diye yazılan ve söylenişi "Kürgistan" şeklinde olan Kırgızistan sözcüğünün, resmi brifinglerin kaydından ve metnin deşifresinden sorumlu Federal Haber Servisi’nin görevlilerince "Kürdistan" diye anlaşılmasından ibaret. 
     



 DÜNYA 











</TEXT>
</DOC>
