<DOC>
<DOCNO> 71769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/yasam/yas01.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç, güzel ve geleceğin lideri 
</HEADLINE>
<TEXT>

Elif Bilgi, Dünya Ekonomik Forumu’nun "Yarının Küresel Lideri" seçtiği 100 kişiden biri. Ve o, Türkiye’ye güveniyor... 
     PINAR AKTAŞ İstanbul 

     HC İstanbul Menkul Değerler Genel Müdürü Elif Bilgi, geçen ay New York’ta düzenlenen Dünya Ekonomik Forumu’nun Yarının Küresel Liderleri’ olarak belirlediği 100 kişiden biri. DSP Milletvekili Tayyibe Gülek ve CPS Danışmanlık Şirketi kurucusu Tulu Gümüştekin ile "Yarının 100 Küresel Lideri" arasına giren 37 kadından biri olan Bilgi, Harvard’dan mezun olduktan sonra, 1994’te, sınıf arkadaşı İtalyan Paolo Zapparoli’yle evlendi. 
     
     Oğlu, Leonardo Ali 
     Leonardo Ali adında bir oğlu olan Bilgi, işi sürekli seyahat ediyor. "Oğlumu özlediğim için seyahatlere onu da götürüyorum. Oğlum henüz 6.5 aylık ama şimdiye kadar denizaşırı dahil 10 kez uçakla seyahat etti" diyen Bilgi, bu tempolu hayatını şöyle anlatıyor 
     "Mezun olduktan 1 yıl sonra evlendik. Bir süre New York’ta yaşadık. Eşim yönetim danışmanlığı şirketinde çalışıyordu ve Türkiye’de bu yönde çok boşluklar olduğunu düşünüyordu. Türkiye’ye geldi. Bense o sıralar Goldman Sachs’ta çalışıyordum, ayrılamadım. Bir sene enteresan bir hayat yaşadık. O bana Senin burada olman lazım. Niye oradasın ’ dedi. Bunun üzerine Türkiye’ye gelmeye karar verdim, aslında aklımda yoktu." 
     
     Kadına ayrımcılık yok 
     Dünya Ekonomik Forumu listesinde yer almaktan mutluluk duyduğunu dile getiren Bilgi, "Geleceğin lideri olarak Türkiye’den 3 kadının seçilmesi beni şaşırtmadı, çünkü Türkiye’de kadına yönelik bir ayrımcılık yok" diyor. 
     Bilgi, şu değerlendirmeyi de ekliyor "Türkiye’nin avantajı çok genç bir toplum olması bir çok şeye çabuk karar verebiliyor. Çok ümitliyim, ama şimdilik potansiyelin çok gerisinde." 
     
Genç yaşta parlak geçmiş      Elif Bilgi, 1967’de İstanbul’da doğdu. Robert Kolej’i bitirdikten sonra ABD’de Brown Üniversitesi’nde ekonomi ve uluslararası ilişkiler okudu. London School of Economics’te makro ekonomi üzerine çalışmalar yapan Bilgi, Wall Street’te Morgan Stanley’de kurumsal finansman, gelişmekte olan piyasalar, şirket satın alma ve evlilikleri üzerine çalıştı. Daha sonra Harvard Graduate School of Business Administration’da MBA yaptı. Ardından ABD’ye geri dönen Bilgi, Goldman Sachs’ta sermaye piyasaları pasif yönetimi ve türev ürünleri üzerine çalıştı. Daha sonra Türkiye’ye dönen Bilgi, önce İktisat Yatırım Menkul Değerler’in genel müdürlüğünü yaptı. Şimdi HC İstanbul’un genel müdürü... 
     



 YAŞAM 






















</TEXT>
</DOC>
