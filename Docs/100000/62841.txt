<DOC>
<DOCNO> 62841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/dunya/adun.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs başına vurdu 
</HEADLINE>
<TEXT>

Türkiye’nin AB’deki en güvendiği isimlerden biri olan Günter Verheugen kafayı Kıbrıs’a taktı. AB Komisyonu üyesi, Kıbrıs’taki yumuşamayı adeta baltalayan açıklamalar yapmaya başladı 
     GÜVEN ÖZALP Brüksel 

     Ankara’nın Türkiye - Avrupa Birliği ilişkilerinde en "güvendiği" isimlerden biri olan AB Komisyonu’nun genişlemeden sorumlu üyesi Günter Verheugen son günlerde Kıbrıs konusunda yaptığı açıklamalarla dikkat çekiyor. Genelde iki tarafı da rahatsız etmeyecek bir söylem kullanan Verheugen, son açıklamalarında Rum tarafına "çiçek atan" bir tavra bürünmüş durumda. Ada’da son derece olumlu bir rüzg r eserken tek taraflı sayılabilecek bu açıklamalara yönelik olarak Ankara’nın mesajı ise gayet net "Şu aşamada sürece dışarıdan müdahale edilmemeli." 
     Verheugen’in, "Kıbrıs AB’ye alınmalı", "Genişlemenin birinci aşamasında Kıbrıs olmazsa olmaz", "Türkiye’nin Kıbrıs borcu var" yönündeki ifadeleri, Komisyon tarafından şu ana kadar ön planda tutulan "Tercihimiz genişlemeden önce çözüm bulunmasıdır" şeklindeki yaklaşımı da gölgeler nitelikte. 
     
     Atina ciddiye alınmalı 
     Brüksel’de bu açıklamalar genişleme sürecine yönelik "iç mesajlar" olarak yorumlanıyor. Komisyon’un Kıbrıs’a yönelik politikasında herhangi bir değişiklik olmadığı da altı çizilen unsurlar arasında yer alıyor. 
     Türkiye’ye dolaylı olarak "Kıbrıs’ta atılan adımlarla üyelik müzakerelerinin başlaması arasında bire bir bağlantı yok" mesajı vermeyi de ihmal etmeyen Verheugen önceki gece BBC’ye "Siyasi olarak genişlemenin ilk aşamasında Kıbrıs olmazsa olmaz. Saat işliyor" dedi. Yunanistan’ın genişlme sürecini veto etme tehdidine ilişkin olarak "Yunanistan’ı ciddiye almalıyız" diye konuşan Verheugen, Rum tarafının çözüm bulmak istediğini söyledi. 
     



 DÜNYA 














</TEXT>
</DOC>
