<DOC>
<DOCNO> 74259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/guncel/agun.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Araplar geri döndü 
</HEADLINE>
<TEXT>
Cezayirli de bavulu kaptı geldi 
Ruslar artık Laleli’de yalnız değil Kuzey Afrika’dan ve Arap ülkelerinden bavul ticareti için gelenlerin sayısı 11 Eylül’den bu yana yüzde 25 arttı... 
     HALE URAL 

     Son yıllarda pek ortalıkta görünmeyen Araplar, yeniden hem tatil hem de alışveriş için Türkiye’ye gelmeye başladı. Laleli Sanayici ve İşadamları Derneği Başkanı Ayhan Karapınar, bavul ticareti amaçlı gelen turistler içinde Cezayirlilerin yanı sıra, Ortadoğu’dan gelen Arapların sayısının da yüzde 20-25’lik bir artış gösterdiğini söyledi. 
     Türkiye’ye alışveriş için gelenlerin içinde en büyük grubu h l Rusların ve diğer BDT ülkelerinden gelenlerin oluşturduğunu belirten Karapınar, "Bavul ticaretinde yüzde 20 gibi bir düşüş olmuştu. 11 Eylül sonrası artan ilgi ile bu kapanıyor" dedi. 
     
     Herkesin amacı farklı 
     Turizm kayıtlarına göre, Türkiye’ye gelen yabancıların tatil hariç geliş amaçları ülkelere göre büyük farklılıklar gösteriyor. Dini amaçlı gelişlerde en büyük grubu İngilizler oluşturuyor. Türkiye’ye akraba ve arkadaş ziyareti için gelen yabancılar içinde ise en büyük grubu Almanlar oluşturuyor. Bu grubun arkasından gelen İngilizleri Yunanlar takip ediyor. 
     
     Şifa bulmaya geliyorlar 
     Şifa dağıtan Türk kaplıcalarının müdavimleri arasında ilk sırayı Türk cumhuriyetlerinden gelenler alıyor. Avrupalı müdavimler arasında ise Almanlar, Finler ve İsveçliler en başlarda bulunuyor. 
     Türkiye’nin tarihi güzellikleri en çok Japonları cezbediyor. Deniz ve güneşle fazla ilgilenmeyen Japon turistler, tarihi mek nları karış karış geziyor. 
     
Türkiye’ye gelen yabancı turistlerin ziyaret amaçlarına göre dağılımı Kültürel Spor amaçlı Akr. ziyareti Alışveriş Sağlık Din Ticaret Batı Avr. Batı Avr. Batı Avr. BDT BDT Batı Avr. BDT BDT Romanya BDT Romanya Romanya ABD Batı Avr. ABD İsveç Yunanistan Bulgaristan Almanya BDT Bulgaristan Romanya İtalya Bulgaristan Yunanistan Finlandiya Yunanistan Yunanistan      
     
5 milyon turiste indirim kartı      MUSTAFA YİĞİT Antalya DHA 

     Antalya Ticaret ve Sanayi Odası ATSO , bu yıl Antalya’da tatilini geçirecek yaklaşık 5 milyon turiste indirim kartı dağıtacak. ATSO ile sözleşme imzalayan 51 firma, elinde Antalya Discount Card bulunan turistlere yüzde 15 - 20 indirim uygulayacak. İndirim kartı uygulaması, gelecek hafta yapılacak Moskova Turizm Fuarı’nda tanıtılacak. Bu uygulamanın Barcelona ve Viyana’da yıllardır sürdüğünü belirten ATSO Başkanı Menderes Türel, indirim kartlarının mayıstan itibaren Antalya Havalimanı Dışhatlar Terminali’ne kurulacak standda dağıtılacağını açıkladı. Hazırlanacak 5 milyon indirim kartını Antalya’ya gelecek her turiste vermeyi hedeflediklerini anlatan Türel, kampanyanın ATSO’ya yaklaşık 100 milyar liraya mal olacağını söyledi. 
     Türel, sistem kapsamındaki her firmaya etiket ve "tax free" uygulamasını zorunlu tuttuklarını açıkladı. İndirim uygulayacak firmalar arasında tekstilden eğlence merkezlerine kadar birçok sektörden temsilci bulunuyor. 
     



 GÜNCEL 




























</TEXT>
</DOC>
