<DOC>
<DOCNO> 55312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sondun14.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötü hava Yunanistan'da yaşamı felç etti 
</HEADLINE>
<TEXT>

     Yunanistan'ı son bir haftadır etkisi altına alan soğuk ve yağışlı hava, ülkede yaşamı felç etti. 
     Yunan televizyonları, Pire limanından, Girit ve oniki adalar istikametine feribot seferlerinin son 2 gündür yapılamadığını, özellikle Kuzey Yunanistan'da, zincir takmayan araçların yoğun kar yağışı nedeniyle yollarına devam edemediklerini kaydettiler. 
     Televizyonlar, yoğun kar nedeniyle pek çok dağ köyünün yollarının kapandığını da belirtiler. 
     Bu arada, Yunanistan Deniz Ticaret Bakanlığı, Girit adasının Rethimnos limanında park halindeki 6 aracın yükselen su seviyesi nedeniyle sürüklenerek, denize düşme tehlikesi yaşadıklarını duyurdu. 
     Bakanlık, adanın Hanya limanında demirli Yunan bandıralı ''GEORGİOS'' isimli teknenin de kötü hava şartları nedeniyle battığını belirtti. 
     






</TEXT>
</DOC>
