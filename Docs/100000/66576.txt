<DOC>
<DOCNO> 66576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/son/sondun03.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de bir patlama daha 
</HEADLINE>
<TEXT>

     Batı Şeria'nın Beytüllahim kenti yakınlarında bulunan İsrail'e ait bir baraj yakınlarında patlama meydana geldiği bildirildi. 
     İsrail ordusu sözcüsü, patlama sonucunda ölen veya yaralanan İsrailli'nin bulunmadığını belirtti. 
     Filistin kaynakları ise, patlamanın bir intihar saldırısı sonucu meydana geldiğini kaydetti. 
     İsrail-Filistin arasındaki koordinasyon bürolarından Faruk Amin adlı yetkili, olay yerinde bir Filistinli'nin cesedinin bulunduğunu belirtti. Raid Habib adlı bir kişi ise, bu cesedin intihar saldırısını düzenleyen kardeşi Ihab Habib'e ait olduğunu iddia etti. 
     İsrail'e yönelik saldırıları İran'ın planladığı iddiaları İran'ın İsrail'e yönelik saldırıların planlayıcısı olduğunun, New York'ta toplanan Dünya Ekonomik Forumu'na katılan Ürdün Kralı Abdullah tarafından Amerikalı yetkililere haber verildiği öne sürüldü. 
     Sözkonusu haberin "Eş-Sark Al-Awsat" gazetesi tarafından verildiği, internetten yayın yapan İsrail "Haaretz" gazetesi tarafından duyuruldu. 
     Haberde, Hamas ve İslami Cihat adlı örgütlere mensup militanların bu amaçla İran'da ve Lübnan'daki Hizbullah kamplarında eğitildikleri de vurgulandı. Söz konusu militanların, Ürdün topraklarını kullanarak İsrail'e 17 kez roket ve havan toplarıyla saldırı girişiminde bulundukları bildiriliyor. 
     Gazete Kral Abdullah'ın, ABD'ye yaptığı son ziyaret sırasında bu saldırılarla ilgili kanıtları Başkan Bush'a ve Dışişleri Bakanı Colin Powell'a sunduğunu kaydetti. 
     






</TEXT>
</DOC>
