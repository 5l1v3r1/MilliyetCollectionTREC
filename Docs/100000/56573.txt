<DOC>
<DOCNO> 56573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/spor/spo06.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
KÜBA MODELİ 
</HEADLINE>
<TEXT>

Dünya şampiyonalarında hayal kırıklığına uğratan güreşte yeni bir dönem başlayacak. Yunanistan’da patlama yaparak, tarihi bir zafer kazanan Küba ile ortaklık kurulacak 
     MURAT AĞCA 

     Zirveye çıktılar 
     KÜBA modeli, Dünya şampiyonaları ardından sıkıntılı günler yaşayan güreşe merhem olacak. Rusya’nın minderdeki ayak oyunlarına karşı fizik kondisyonla adeta başkaldıran ve Yunanistan’daki Dünya Grekoromen Güreş Şampiyonası’nda büyük patlama yaparak, tarihte ilk kez takım olarak zirveye çıkmayı başaran Küba’nın uyguladığı sistem, Türk güreşinin de önünü aydınlatacak. 
     
     Anlaşma tamam 
     PATRAS’TA Kübalı yetkililer ile görüşüp, işbirliği için prensip anlaşmasına varan Güreş Federasyonu, ortak kamp ve antrenör değişimine gidecek. ABD’yle de teknik anlamda ortaklık kurulacak. Küba ile Türkiye arasında geçen yıl varılan sporda işbirliği anlaşması da bu konuda önemli kolaylık sağlayacak. Hemen başlayacak revizyon çalışmaları, ocak ayı sonuna kadar tamamlanacak. 
     
     Ercegan şaşkın 
     DÜNYA Şampiyonası’nda serbestte 12 yıl sonra sıfır çeken ve grekoromende de tek bronzla yetinen Türk güreşinin başarısızlığı, FILA Başkanı Ercegan’da da şok etkisi yarattı. Sıkıntıları dinleyen Ercegan, destek sözü verdi. FILA’nın özellikle kiloları düşürme kararı, güreşçilerimizin zaten kilo sorunu yaşaması nedeniyle Başkan Osman Şansal’ın da tepkisine yol açtı. 
     



 SPOR 























</TEXT>
</DOC>
