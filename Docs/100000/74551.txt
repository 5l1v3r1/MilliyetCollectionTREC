<DOC>
<DOCNO> 74551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sontur07.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Zırhlı polis aracı, TEM'de özel otomobile çarpıp takla attı 
</HEADLINE>
<TEXT>

     TEM Otoyolu'nda özel bir otomobile çarparak takla atan zırhlı polis aracındaki 4 polis ile otomobil sürücüsü yaralandı. 
     Edinilen bilgiye göre, Edirne yönüne giden Özel Harekat Şube Müdürlüğü'ne bağlı zırhlı polis aracı, TEM Otoyolu Okmeydanı bağlantısında, aynı yönde seyir halinde olan Mete Demir'in kullandığı 34 GLK 81 plakalı özel otomobile arkadan çarptı. 
     Kontrolden çıkıp takla attıktan sonra, yol kenarındaki aydınlatma direğine çarparak durabilen zırhlı araçtaki polis memurları Bekir Atvur 40 , Metin Gündoğdu 39 , Battal Er 27 ve Ahmet Atbat 31 
     ile otomobil sürücüsü Demir yaralandı. 
     İstanbul Üniversitesi Tıp Fakültesi Hastanesi'ne kaldırılan yaralılardan Atbat'ın vücudunda kırıklar olduğu, diğer yaralıların ise kazayı hafif sıyrıklarla atlattığı öğrenildi. 
     İstanbul Emniyet Müdürü Hasan Özdemir de hastaneye gelerek, polislerin sağlık durumları hakkında bilgi aldı. 
     






</TEXT>
</DOC>
