<DOC>
<DOCNO> 91193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sondun22.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk gençleri millileri destekleyen Almanlara 5 bin gül dağıttı 
</HEADLINE>
<TEXT>

     Almanya'nın Münih kentinde Türk gençleri, Dünya Kupası'nda Milli Takım'ı destekledikleri için kentin ana caddelerinden biri olan Leopoldstrasse'de Alman vatandaşlarına 5 bin adet gül dağıttı. 
     Gülleri dağıtan Türk gençleri, Alman dükkan ve lokal sahipleriyle büro yöneticilerinin, Türk Milli Takımı'nı, maçları sırasında Türk taraftarlarla birlikte desteklediklerini belirterek, bunun için teşekkür etmek istediklerini belirttiler. 
     Gençler, Türkiye'nin Dünya Kupası'nda çeyrek finale yükselmesinden sonra Leopoldstrasse'de büyük sıkışıklıkların meydana geldiğine ve caddenin saatlerce trafiğe kapanmasından dolayı dükkan sahiplerinin de sıkıntılar yaşadıklarına işaret ederek, bunun için de özür dilemek istediklerini söylediler. 
     Cadde üzerinde oturan Alman vatandaşlardan da, verdikleri rahatsızlıktan dolayı özür dileyen gençler, ''Aşırı coşkumuzdan rahatsızlık duyan vatandaşlardan özür diliyoruz'' dediler. 
     





</TEXT>
</DOC>
