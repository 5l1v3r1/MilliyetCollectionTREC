<DOC>
<DOCNO> 75035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/spor/spo05.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fevernova yaramadı 
</HEADLINE>
<TEXT>

Dünya Kupası’nın resmi topu ile G.Kore maçında buluşan A Milli Takım olumsuz not aldı, ancak Fevernova’nın ünü hızla yayılıyor 
     Güneş eleştirdi 
     A Milli Takım Teknik Direktörü Şenol Güneş’in, Güney Kore karşısındaki kötü futbola gerekçe olarak gösterdiği iki unsurdan biri olan Fevernova, teknoloji harikası olarak kabul ediliyor. Bochum’daki Ruhr Stadı’nın kötü zeminin performanslarını etkilediğini belirten Güneş, "Ayrıca oyuncularım yeni toplara uyum sağlamakta güçlük çekiyor" diye konuşmuştu. 
     
     Teknoloji harikası 
     DÜNYA Kupası’nın resmi sponsoru Adidas’ın ürettiği Fevernova’nın başlıca özelliği, isabet yüzdesi en yüksek futbol topu olması. Laboratuar testlerinden geçen finallerin topu ağırlık hissi vermiyor. Fransa’nın Romanya ile oynadığı maçta da kullanılan top için oyuncular, "İsabet oranımızı artırıyor. Ama balon gibi, kontrolü çok zor" diyerek, eleştiride bulunmuştu. 
     
     Özellikleri 
     Diğer toplarla aynı nizami ölçelere sahip olmasına rağmen enerjiyi en verimli şekilde güce ve hıza dönüştürüyor. Üç katmanlı yapısıyla top kontrolünü artıran Fevernova’nın içindeki gaz dolu baloncuklar hedeften sapmamasını sağlıyor. Adidas Futbol Laboratuvarı’nda geliştirilen ve Dünya’nın en ünlü oyuncuları tarafından test edilen topun her parçası elle dikiliyor. 
     



 SPOR 

























</TEXT>
</DOC>
