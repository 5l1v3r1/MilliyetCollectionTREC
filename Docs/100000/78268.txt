<DOC>
<DOCNO> 78268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/siyaset/siy02.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötü vekil Meclis'te asılmalı 
</HEADLINE>
<TEXT>

Emekli Tümgeneral Özbek, sert konuştu Apo, İmralı'dan F Tipi cezaevine alınmalı. Bir ayda 70 milyarlık sağlık harcaması yapan vekil, Türk olamaz 
     MUSTAFA ÖZDEMİR Zonguldak DHA 

     Emekli tümgeneral Osman Özbek, bölücübaşı Abdullah Öcalan'ın asılması olayında ülke menfaatlerinin ön planda tutulması gerektiğini belirterek "Apo, İmralı'dan F Tipi bir cezaevine alınmalı" dedi. 
     Zonguldak ve Çankaya Atatürkçü Düşünce Derneği tarafından düzenlenen 'Türkiye'nin geleceğine dair notlar' konulu söyleşide konuşan Özbek, bir izleyicinin, "İktidarda olsaydınız Apo'nun akibeti için nasıl bir karar alırdınız " sorusu üzerine, Öcalan'ın asılması olayında ülke menfaatlerinin ön planda tutulması gerektiğini belirterek, şöyle konuştu 
     "Yönetici olanlar yapabilecekleri şeyleri konuşmalı. Bugün halen Kuzey Irak'ta karınları doyrulan, dinlenen 4 bin 500 PKK'lı var. Türkiye'de de 500 PKK'lı bekliyor. PKK şu anda dinlemeye çekilmiş durumda. Şu anda Kuzey Irak'ı İngiltere ve Amerika yönetiyor. Son bir yıl içinde 38 şehit verdik. PKK tehditi halen sürüyor. 37 yerde belediye kazandılar. Türkiye çok boyutlu bir tehlike altında." 
     
     Apo F Tipi Cezaevine alınmalı 
     İmralı Adası'na bizzat gittiğini ifade eden Özbek, "Apo, orada 500 kişiyle korunuyor. Bence ilk önce bu duruma bir son verilmeli. Dünyaya Apo'nun önemsiz bir adam olduğunu göstermeliyiz. İlk önce Apo, İmralı'dan F tipi bir cezaevine alınmalı. Müebbet hapis onun için ölümden daha beterdir. Türkiye onu asmaya kalkarsa, bu durum doğacak çocuklarımız ve geleceğimiz için hayırlı bir karar olmalıdır. İdam kararında ulusal menfaatler gözetilmeli" dedi. 
     
     TBBM önünde asmak lazım 
     TBMM'nin, 40 üyesine seçim bölgelerinde harcama yapmaları için 32 trilyon lira ayırdığını da anımsatan Özbek "TBMM Başkanı, bir ayda 20 kez doktora giderek 70 milyar sağlık harcaması yapan milletvekili olduğunu söylüyor. Bu Türk olabilir mi Bunun kanından şüphe ediyorum. Bir simitçi TBMM'nin önünde kendini asabiliyorsa, bu milletvekilini Meclis'in önüne asmak lazım" dedi. 
     



 SİYASET 










</TEXT>
</DOC>
