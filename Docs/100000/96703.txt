<DOC>
<DOCNO> 96703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/spor/spo04.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
OUMAR Trabzonspor’da 
</HEADLINE>
<TEXT>

     TRABZONSPOR uzun süredir peşinde olduğu Çaykur Rizespor’un Senegalli yıldızı Oumar ile anlaştı. İstanbul’da yapılan görüşmelerin ardından gece geç saatlerde Trabzon’a giden tecrübeli futbolcunun bugün sözleşme imzalayacağı açıklandı. Bordo-Mavili kulübün Oumar için Çaykur Rizespor’a 250 bin dolar bonservis ücreti ödeyeceği açıklandı. 
     TEKNİK Direktör Samet Aybaba, Oumar’ın transferinin önemli bir takviye olduğunu söyledi. Almanya 2. Lig ekiplerinden Ahlen karşısında elde edilen 0-0’lık sonuca tepki gösteren tecrübeli teknik adam, "Adı hazırlık maçı olsa bile, işin bir ciddiyeti vardır. Gördüklerimiz bizi şaşırttı. Bu maçı çok dikkate alacağım. Yazdım bir kenara. Ciddiye almayanı biz de ciddiye almayız" dedi. 
     
Rakip Eintrach Reine      TRABZONSPOR Almanya kampındaki beşinci hazırlık maçını bugün 3. Lig ekiplerinden Eintrach Reine ile yapacak. TSİ 20.30’da başlayacak olan karşılaşmayı TRT1 naklen yayınlayacak. Teknik Direktör Samet Aybaba’nın yeni sezondaki ideal kadrosuna yakın bir onbiri sahaya sürmesi bekleniyor. 
     



 SPOR 



























</TEXT>
</DOC>
