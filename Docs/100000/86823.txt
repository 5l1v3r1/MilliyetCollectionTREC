<DOC>
<DOCNO> 86823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sonspo29.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim ''Panathinaikos'da kalıcıyım" 
</HEADLINE>
<TEXT>

     Yunanistan'ın Panathinaikos BSA Atina Takımı'nda forma giyen milli basketbolcu İbrahim Kutluay, ''Panathinaikos'da kalıcı olduğunu'' söyledi. 
     Yunan basınında çıkan ''Panathinaikos'un önümüzdeki sezon Kutluay ile Yugoslav oyuncu Dejan Bodiroga arasında seçim yapacağına'' dair haberler hakkında görüşlerini aktaran Türk basketbolcu, ''Bütün bunlar sadece söylenti. Kulübümle 2 yıllık anlaşmam var. Onlar benden, ben de onlardan memnunum. Bu arada, İtalya dahil birtakım ülkelerden teklifler geliyor tabi, ancak Panathinaikos formasını giymeye devam ediyorum ve teklifleri cevapsız bırakıyorum'' dedi. Yunanistan'da yaşamaktan son derece mutlu olduğunu belirten Kutluay, ''Panathinaikos'un kendisini Avrupa Şampiyonluğu'na taşıyan oyuncularından maddi yetersizlikler nedeniyle vazgeçeceğini sanmıyorum'' diye konuştu. 
     





</TEXT>
</DOC>
