<DOC>
<DOCNO> 76269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/ekonomi/eko03.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç ayda yarı fiyata indi 
</HEADLINE>
<TEXT>

Önümüzdeki aylarda üçüncü kez halka satılacak olan Tüpraş hisseleri, son üç aydaki yüzde 51.1’lik değer kaybıyla 17 Ağustos depremi sonrası fiyatına indi 
     ORHAN TEKEOĞLU 

     Avrupa’nın yedinci Türkiye’nin en büyük sanayi devlerinden olan Tüpraş, üçüncü kez özelleştirmeye hazırlanırken, hisseleri son üç ayda depremin yarattığı hasardan daha büyük hasar yarattı. 
     17 Ağustos 1999’da meydana gelen depremde büyük yara alan Tüpraş’ın 9.800 lira düzeyinde bulunan hisseleri 14 Ekim 1999’da 6.500 liraya kadar inerek yüzde 30.5’lik kayba uğrarken, bu yıl 7 Ocak’ta 13.500 liraya kadar çıkan fiyatı dün itibariyle 6.600 liraya inerek yüzde 51.1’lik değer kaybına uğradı. Tüpraş’ın hisseleri böylece 2.5 yıl önceki fiyatına gerilemiş oldu. 
     İlk kez 30 Mayıs 1991 tarihinde yüzde 2.5’luk hissesi 2.000 liradan halka açılan Tüpraş’ın, Nisan 2000’de yüzde 31.5’i daha halka açıldı. Depremin yaralarını sarmaya çalışan Türk halkı büyük umutlarla Tüpraş hissesi aldı. Türkiye bu halka arzdan toplam 1.2 milyar dolarla en büyük özelleştirme gelirini sağladı. 
     
     Özelleştirme öncesi düşüyor 
     Ancak daha sonra cumhuriyet döneminin en büyük krizlerinden birinin yaşanması, Tüpraş hissesini ve piyasaları olumsuz etkiledi. Bu yıl 7 Ocak’ta 13.500 liraya kadar çıkan Tüpraş hisse senedinin fiyatı, özelleştirme takviminin belli olmasından sonra çok hızlı bir şekilde inmeye başladı. Tüpraş hisseleri dün de yüzde 7’lik değer kaybına uğradı 
     
     370 bin kişi zararda 
     2000 yılının mart ayında halka arz edilen ve 370 bin kişinin aldığı Tüpraş hisseleri, bugüne kadar TL bazında yüzde 22.4 zarar ederken, dolar bazında hesaplandığında ise bu zarar yüzde 75’e yaklaştı. 
     Doların aynı tarihler arasındaki değer artışı ise yüzde 248.5 olarak gerçekleşti. 
     
TÜPRAŞ Piyasa değeri 1.6 katrilyon TL Sermaye 250.4 trilyon TL Net k r 2001 188.6 trilyon TL Satışlar 6.5 katrilyon TL Halka açık oranı 35 Fiyatı 6.600      
     



 EKONOMİ 


















</TEXT>
</DOC>
