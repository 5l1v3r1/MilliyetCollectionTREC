<DOC>
<DOCNO> 90659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/spor/ycil.html </URL>
<DATE> 2002/06/19/ </DATE>
<TIME>  </TIME>
<AUTHOR> HÜSNÜ ÇİL  </AUTHOR>
<HEADLINE>
Bağışla Şenol 
</HEADLINE>
<TEXT>

     Türk basını olarak, Şenol Güneş’i eleştirmedik, tamamen hakaret ettik... Hatta kendini bilmez birisi "Gerizekalı" bile dedi. 
     Eleştirecek yanları yok muydu, hataları yok muydu Tabii ki vardı... Ama hakareti asla hak etmedi. 
     Ülkemizde 700 bin kayıtlı kahve var. Her kahvede 20 kişi olsa, bu da 1 milyon 400 bin teknik direktörümüz var demektir 
     Biz çok entrensan bir milletiz... Dış İşleri Bakanımız televizyona çıkıp hangi sistemle oynamamız gerektiğini söylüyor. Mesut Yılmaz, maç öncesi TRT stüdyosunda futbol dersi veriyor. Bunlar ayıp şeyler değil. Bunlar futbolu sevmenin, herkes gibi olmanın bir parçası. 
     Dünyada sekiz takım arasına girerken, Japonya’yı yenmek doğrusu büyük iş. Biz takım olarak Japonlar’dan daha iyiyiz. Şu anki futbolcu jenerasyonu, Türk Futbol Tarihi’nin en iyileri. Aslında herkesin federasyondan, futbolculardan ve Şenol hocadan binlerce kez özür dilemesi lazım. Şenol hocanın, Japonya karşısına çıkardığı kadro, oyun sistemi, yaptığı değişiklikler hep fevkaladeydi. Türkiye, onların sayesinde ayağa kalktı. Ekonomiyi, açlığı, doları, Başbakan’ın hastalığını unuttuk... 
     Japonlar’ın bir prensibi vardır... Yaptıkları her işin ülkede en iyisi olmasını isterler. En iyi çöpçü, en iyi müzisyen, en iyi bankacı, en iyi öğrenci hep onlar olmak isterler. Türk Futbol Takımı, bu en iyilerin kepenklerini indirip, onlara mükemmel bir futbol dersi verdi. O kadar ki, rakibin pozisyonu bile yoktu. 
     Kimse, Japonya acemi takım filan gibi, kusurlar aramaya kalkmasın. Bu aşağılık komplekslerini bir kenara bırakıp, Japonlar gibi belimizden yarıya kadar eğilip, başta Şenol Güneş olmak üzere hepsini "Konaçiva" diye selamlayalım... 
     



 SPOR 


































</TEXT>
</DOC>
