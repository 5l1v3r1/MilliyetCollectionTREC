<DOC>
<DOCNO> 63464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/son/sontur15.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenme vaadiyle kendisiyle birlikte olan adamı öldürdü 
</HEADLINE>
<TEXT>

     Gaziantep'in İslahiye İlçesi'nde bir genç kız, evlenmek vaadiyle kendisiyle birlikte olan, ancak daha sonra evlenmeyen bir kişiyi öldürdü. 
     Alınan bilgiye göre, ilçeye bağlı Yukarıbilenler Köyü'nde meydana gelen olayda, Gülizar Çiçek 27 , önceki yıllarda, evlenmek vaadiyle kendisi ile birlikte olan, ancak daha sonra evlenmeyen Mehmet Aslan hakkında, İslahiye Adliyesi'nde dava açtı. 
     Gülizar Çiçek, geçtiğimiz cuma günü yapılan son duruşmada, aleyhine karar çıkması üzerine dün, temin ettiği bir tabanca ile Mehmet Aslan'ın yanına giderek, ''Ye benimle evlenirsin ya da seni öldürürüm'' dedi. 
     ''Evlenmeyeceğim'' yanıtını alan Gülizar Çiçek, tabanca ile ateş ederek Mehmet Aslan'ın ölümüne yol açtı. Bu arada, Mehmet Aslan'ın, ölmeden önce yanında bulunan av tüfeği ile ateş ettiği ve Çiçek'i yaraladığı bildirildi. 
     Gülizar Çiçek, İslahiye Devlet Hastanesi'ndeki ilk tedavisinin ardından Gaziantep Devlet Hastanesi'ne kaldırıldı. Soruşturma sürdürülüyor. 
     






</TEXT>
</DOC>
