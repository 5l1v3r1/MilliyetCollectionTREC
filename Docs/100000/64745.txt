<DOC>
<DOCNO> 64745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yazar/bila.html </URL>
<DATE> 2002/01/29/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Emlak Vergisi'nde durum 
</HEADLINE>
<TEXT>

     Bakanlar Kurulu'nun dünkü toplantısında ele alınan en önemli konulardan biri haftalardır vatandaşı meşgul eden Emlak Vergisi'ydi. 
     Bakanlar Kurulu toplantısından sonra konuştuğumuz Maliye Bakanı Sümer Oral, kamuoyunda tartışılan konulara açıklık getirdi. 
     Oral, öncelikle matrah değerlerinde mükerrer artışa ve gereksiz bürokratik işleme neden olduğu için eleştirilen beyanname konusunu açıklığa kavuşturdu ve şöyle dedi 
     "Emlak Vergis'iyle ilgili olarak beyannameyi kaldırıyoruz. Beyanname verilmeyecek. Bu amaçla bir yasa tasarısı hazırladık. Biz, Maliye Bakanlığı olarak zaten böyle bir karar almış ve tasarıyı oluşturmuştuk. Bu son tartışmalar çıkmasa da beyanname uygulamasını kaldıracaktık. Bu kararı almamızın nedeni şudur Emlak Vergisi zaten belirlenen asgari değerler üzerinden ödeniyor. Vatandaş, çok büyük çoğunlukla belirlenen asgari değerler üzerinden beyanname veriyor. Bu durumda beyanname almak yerine asgari değerler üzerinden idarenin vergiyi tahakkuk ettirmesi daha kolay bir işlem. Böylece milyonlarca mükellefin beyanname doldurması veya doldurtması kırtasiyecilikten öteye anlam taşımıyor. Bazı hallerde beyanname ve onun doldurulması için yapılan masraf vergiyi bile aşıyor. Bu nedenle beyanname uygulamasını kaldırıyoruz." 
     Bakan Oral, dünkü Bakanlar Kurulu'nda oluşturulmasına karar verilen komisyonun işlevini ise şöyle açıkladı 
     "Beyanname konusunda bu kararı verince, geriye şikayetlerin yoğunlaştığı asgari değerlerin saptanması kaldı. Bu konuda fahiş değerler saptandığı, aynı yerde veya aynı sokaktaki binalar arasında bile büyük değer farkları belirlendiği yolunda çok şikayet var. Bunun üzerine ben bakanlardan oluşacak bir komisyon kurulmasını ve bu şikayetleri giderecek bir çözüm bulunmasını önerdim. Kabul edildi. Başbakan Yardımcısı Hüsamettin Özkan, ben, İçişleri Bakanı Sayın Rüştü Kazım Yücelen'in de bulunacağı bir komisyon kuruldu. Bu komisyon asgari değer tespitlerine ilişkin haksızlık ve adaletsizlikleri giderecek bir yöntem geliştirecek. Bu yöntem de, beyannameyi kaldıracak olan yasa tasarısına eklenecek ve Meclis'e sevk edilecek." 
     Maliye Bakanı Oral'a Emlak Vergisi oranlarının değişip değişmeyeceğini sorduk. 
     Maliye Bakanı, "Vergi oranları değişmeyecek. Meskenlerde binde 1, işyerlerinde binde 4, arazilerde binde 1, arsalarda binde 3 oranındaki uygulama devam edecek" yanıtını verdikten sonra şunu ekledi 
     "Mükellefin şikayeti iki konuda yoğunlaştı. Biri beyanname verilmesi, diğeri asgari değer tespitleri. Bu iki konuyu da hazırladığımız tasarıyla çözüyoruz." 
     Böylece, haftalardır kamuoyunu meşgul eden Emlak Vergisi tartışması son bulacağa benziyor. Tasarı, yasalaştığında hem beyanname kalkacak, hem de asgari değerlerdeki fahiş farklılıklar giderilmiş olacak. 
     
     







Çalınmış gençler 


Maksi kazık... 


Emlak Vergisi'nde durum 


İnternet çağında yasakçı mantıkla nereye .. 


CHP aynasında 


Volkan da olsan, sonu kül olmaktır 


Üniversitelere çuvaldızı 


Tam iyi giderken... 


Piyasaların nabzı 


Bankacıları korumayın, kamu bankalarını kapatın 


MHP eskisi gibi 


2001’de GSMH’nin üçte biri bankalara gitti 


159 


Eti Holding yeni bir oyuna mı girdi 


</TEXT>
</DOC>
