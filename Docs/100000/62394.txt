<DOC>
<DOCNO> 62394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/soneko19.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Emeklilerin ilaç paraları artık aylıklarından kesilecek 
</HEADLINE>
<TEXT>

     Emekli Sandığı'ndan emekli, dul ve yetim aylığı alanların, ayakta ve meskende tedavi edilmeleri halinde, reçete edilen ilaç bedelleri için ödedikleri yüzde 10 katılım paylarını bundan sonra eczanelere ödemeyecekler, katılım payları 3'er aylık dönemler halinde aylıklarından kesilecek. 
     Emekli Sandığı'ndan yapılan yazılı açıklamada, 5434 sayılı Türkiye Cumhuriyeti Emekli Sandığı Kanunu'nun Geçici 139. maddesinde, ''muayene ve tedavi masrafları sandık tarafından karşılanmakla birlikte ayakta veya meskende tedavi halinde kullanılacak ilaç bedellerinin yüzde 10'u sandıktan emekli, dul ve yetim aylığı alanlar tarafından ödeneceğinin hükme bağlandığı'' bildirildi. 
     Açıklamada, 4726 sayılı 2002 Mali Yılı Bütçe Kanunu'nun 15. 
     maddesindeki, ''657 sayılı Devlet Memurları Kanunu'nun 209., 211 sayılı Türk Silahlı Kuvvetleri İç Hizmet Kanunu'nun 66. maddesi ve 5434 sayılı T.C. Emekli Sandığı Kanunu'nun 139. maddelerinde belirtilen ilaç katılım payları karşılığında ilgililerin maaş ve aylıklarından kesinti yaptırmaya ve bu kesintilere ilişkin usul ve esasları tespit etmeye Maliye Bakanı Yetkilidir'' hükmü hatırlatılarak, bu hükümlere istinaden, sandıktan sağlık yardımı alan emekli, dul ve yetimlerin ilaçlarını alırken ödemeleri gereken yüzde 10 katılım payının aylıklarından kesilmesi uygulamasına bugünden itibaren başlanılacağı kaydedildi. Emekli Sandığı açıklamasında, bugünden itibaren reçete işlemleri yürülütürken hak sahiplerinden katılım payının alınmayacağı ve otomatik olarak hesaplanan tutar sağlık yardımı alan kişi ile eczacı adına bilgisayar kaydına alınacağı belirtilerek, şöyle denildi ''Emekli dul ve yetim aylıklarının üçer aylık dönemler itibiriyle ödenmesi nedeniyle katılım payları geçiş dönemi olan Şubat, Mart, Nisan 2002 tarihlernde aylıklardan kesilecek ve Nisan 2002 ayından itibaren de eczacılar adına banka şubelerine ödenecektir. Yeni başlatılan uygulama nedeniyle katılım payları hak sahiplerinin emekli, dul ve yetim aylıklarından kesileceğinden, eczacıların ilaçları verirken şahıslardan yüzde 10 katılım payı almamaları gereği önemle duyurulur.'' 
     






</TEXT>
</DOC>
