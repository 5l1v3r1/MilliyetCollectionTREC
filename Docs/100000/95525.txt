<DOC>
<DOCNO> 95525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/soneko03.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP'dan 6 ayda 62 milyon dolarlık ihracat yapıldı 
</HEADLINE>
<TEXT>

     GAP bölgesinden yılın ilk yarısında bölgenin ''geleneksel pazarı'' olan Ortadoğu ülkelerine yüzde 31'lik düşüş ile 62 milyon 792 bin dolarlık tarımsal ve hayvansal ürün ihraç edildi. 
     Geçen yılın aynı döneminde 90 milyon 935 bin dolarlık ihracat gerçekleştirilmişti. 
     Ortadoğu'ya ihracatın bölge toplam ihracatı içerisinde 2001 Ocak-Haziran aylarında yüzde 30.8 olan payı, bu yılın aynı döneminde yüzde 25'e düştü. Aynı dönemde bölge ihracatı ise yüzde 14.8 oranında geriledi. 
     Güneydoğu Anadolu İhracatçı Birlikleri verilerine göre, 2002 Ocak-Haziran aylarında Ortadoğu'ya 3 milyon 77 bin dolarlık hayvan ve hayvansal ürün, 19 milyon 572 bin dolarlık hububat, bakliyat, yağlı tohumlar ve ürünleri, 555 bin dolarlık kuru meyve ve 39 milyon 588 bin dolarlık tekstil ihracatı yapıldı. 
     Ortadoğu'ya ihraç edilen ürünler arasında makine halısı, pamuk ipliği, sentetik iplikler, örme mensucat, kuru kayısı, bisküvi, pasta, şekerleme, çikolata, gofret, sentetik mensucat, antepfıstığı, koyun, plastik çuval, un ve şeker önemli yer tuttu. 
     





</TEXT>
</DOC>
