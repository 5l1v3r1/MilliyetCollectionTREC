<DOC>
<DOCNO> 87796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/spor/spo04.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba’dan garanti 
</HEADLINE>
<TEXT>

Trabzonspor Teknik Direktörü, takıma mutlaka yıldız bir isim alacaklarını söyledi. "Transferimiz ses getirecek. Taraftarımız sabretsin" diye konuştu 
     TRABZONSPOR Teknik Direktörü Samet Aybaba, takıma mutlaka yıldız bir isim alacaklarını söyledi, "Taraftarımız sabretsin" dedi. Tecrübeli hoca, şimdilik boş mevkileri doldurmaya çalıştıklarını belirtti "Elbet bir bildiğimiz var. En büyük transferimizi en sona bıraktık. Transferin finalini iyi yapacağız" diye konuştu. 
     GELECEK ismin gerçek bir assolist olacağını iddia eden Samet Aybaba, "Üç büyük kulüplerin transferleri kadar ses getirecek" ifadesini kullandı. Göreve geldiği günden bu yana eleştirildiğini kaydeden Aybaba, "Kimseye cevap verme ihtiyacı duymuyorum. Başarılı olursak hepsi susar. Aksi halde onlar övünürler" dedi. 
     
     Rötarlı imza 
     BORDO - Mavililer, dış transferde anlaşma sağladığı Beşiktaşlı Erman ve Avustralya Milli Takımı’nın Hırvat asıllı oyuncusu Petkoviç ile bugün sözleşme imzalayacak. Yönetici Ahmet Ağaoğlu, Petkoviç ile son bir görüşmenin daha yapılacağını söyledi. 
     



 SPOR 

































</TEXT>
</DOC>
