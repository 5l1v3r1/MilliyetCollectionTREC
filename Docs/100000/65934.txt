<DOC>
<DOCNO> 65934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/guncel/gun01.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Red Bull Türkiye’ye giremeyecek 
</HEADLINE>
<TEXT>
Tarım Bakanlığı Red Bull’a karşı 
Tarım Bakanlığı, Türkiye’ye Red Bull ithal edilememesi için gıda kodeksinde 320 miligram olan kafein sınırını 150 miligrama indirdi Bakanlık, ayrıca Red Bull’un izin süresinde ithalat limitini aştığını gerekçe göstererek, piyasadaki bütün kolilerin toplatılmasını istedi 
     SEÇKİN ÜREY Ankara 

     Kamuoyuna "enerji içeceği" olarak tanıtılan Red Bull’un ithalat izni alamaması için Tarım Bakanlığı ve Köy İşleri Bakanlığı Alkolsüz İçecekler Yönetmeliği’ni değiştirdi. Bakanlığın, ölümlere neden olduğu iddia edilen Red Bull’un Türkiye’de satışını engelleyebilmek için yönetmeliğin gıda kodeksinde 320 miligram mg olarak belirtilen kafein sınırını 150 miligrama çektiği öğrenildi. 
     
     Konferansta tartışıldı 
     Avrupa ve ABD’de alkolle beraber alındığında ölümlere neden olduğu iddia edilen Red Bull’da sorun, kafein miktarından kaynaklandığından şüphelenilince, konu geçtiğimiz yıl yapılan Uluslararası Kodeks Konferansı’nda masaya yatırıldı. Yapılan tartışmalar sonucunda ülkelerin alacakları kararda serbest bırakılması benimsendi. Bir yıllık ithalat izni 7 Eylül 2001’de dolan Red Bull’un izin alamaması için alkolsüz içeceklerde "izin verilen" kafein miktarının düşürülmesi kararlaştırıldı. Kodeks değişikliği yapıldıktan sonra Red Bull’u ithal eden S.O.F. Gıda Ürünleri Şirketi bir kez daha izin için başvurunca, içecek yönetmeliğe uymadığı için izin alamadı. Bakanlık, piyasadaki Red Bull’ların toplatılması için yaklaşık iki hafta önce İstanbul Cumhuriyet Başsavcılığı’na başvurdu. Ancak, gerekçe olarak Red Bull’un izin süresi boyunca ithal edilmesine izin verilen 200 bin kolilik limiti geçmesi gösterildi. 
     
     286 bin 524 koli getirildi 
     Bakanlığın yaptığı araştırmanın sonuçlarına göre izin verilen limit geçilerek Türkiye’ye 286 bin 524 koli Red Bull ithal edildi. Bakanlık, kendi içinde inceleme başlatırken, ithalatçı firma S.O.F. hakkında da Cumhuriyet Savcılığı’na suç duyurusunda bulundu ve piyasadaki kolilerin toplatılmasını istedi. 
     
     DİYETİSYEN AŞKIN YÜKSEL 
Aşırı kafein vücuda zararlı’      Red Bull’un formülünün en önemli özelliği hiç kuşkusuz yüksek derecede kafein içermesi. Ancak uzmanlar, aşırı kafeinin organizma için son derece zararlı olduğunu söylüyor. Kafeinin metabolizmayı yavaşlatıcı etkisi olduğunu söyleyen diyetisyen Aşkın Yüksel, sözlerini şöyle sürdürüyor "Kafein vücutta su tutulmasını sağlar. Bu da tansiyonun yükselmesine ve dolaşım bozukluğuna neden olur, ayrıca kilo yapar. Bunun dışında mide, bağırsak ve selüliti azdırıcı etkisi var. Regl dönemlerinde kullanılmamalı. Özellikle kalp ve böbrek hastaları kafein alırken çok dikkat etmeli. Eğer böbrekler çalışmıyorsa kafein ölüme bile götürebilir. Aynı tehlike kalp hastaları için de geçerli." 
     
     Avrupa bu içeceğin zararlarını sorguluyor 
Red Bull öldürür mü      Avrupa, kalbi durdurarak ani ölümlere yol açtığı gerekçesiyle, enerji içeceği Red Bull’u yakın takibe aldı 
     DIŞ HABERLER SERVİSİ 

     Kanatlandırır’ sloganıyla tanınan Red Bull, Fransa’da çoktan yasaklandı, Norveç ve Danimarka’da yüksek kafein içeriği nedeniyle ilaç olarak sınıflandırılıyor, Japonya’da ise kısa bir süre öncesine kadar sadece eczanelerde satılabiliyordu. Çünkü tüm dünyada mavi, gümüş alüminyum kutularda satılan Red Bull’un ölümlere neden olduğu iddia ediliyor. 
     
     Üç kişi öldü 
     Yılda ortalama 1 milyar kutu satışıyla fikir babası Dieterich Mateschitz’i Avusturya’nın en zengin adamı yapan Red Bull’un ölümlere neden olduğu iddiası, geçen yıl sağlıklı üç İsveçli’nin şüpheli ölümüyle gündeme geldi. İlk olarak Therese isimli 31 yaşındaki kadın gece kulübünde eğlenirken susayınca Red Bull - votka içti ve dans ederken pistin ortasına yığıldı. Tetkikler kadının kalbinin aniden durduğunu gösteriyordu. 
     
     Türkiye’de de var 
     Bir diğer kişi, spor salonunda geçirdiği saatlerin yorgunluğunu birkaç kutu birden Red Bull ile gidermiş ancak onun da kalbi bir süre sonra durmuştu. Soruşturma başlatan İsveç Ulusal Gıda Dairesi, yapılan araştırmalar sonunda Red Bull’un alkolle karıştırılarak veya spor yaptıktan sonra içilmemesi uyarısında bulundu. Avrupa’da bu gelişmeler yaşanırken, Türkiye’de de gece kulüplerinde bol bol Red Bull tüketiliyor, üstelik alkolle 
     



 GÜNCEL 
















</TEXT>
</DOC>
