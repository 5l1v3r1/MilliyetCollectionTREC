<DOC>
<DOCNO> 94307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/ekonomi/eko06.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme yeniden başlıyor 
</HEADLINE>
<TEXT>

Özelleştirme İdaresi, yeni strateji belirledi ve ihale takvimini yeniledi. Buna göre ağustos - eylül döneminden itibaren özelleştirmelere yeniden başlanacak 
     Özelleştirme İdaresi Başkanlığı ÖİB , ağustos - eylül döneminden itibaren yeniden özelleştirme ihalelerine başlamayı hedefliyor. Buna göre, önümüzdeki üç ayda Petkim, Seka, Gerkonsan, İgsaş gibi kuruluşlarda ihaleye çıkılmasını planlıyor. Kurum, yılın dördüncü çeyreğinde ise Tüpraş, Botaş, Tügsaş ve Sümer Holding’de de ihale sürecinin başlatılmasını bekliyor. Yine bu yıl ihaleye çıkarılması beklenen POAŞ, Erdemir ve THY’de ise tarih yapılacak değerlendirme sonucunda belirlenecek. 
     
     İhale takvimi yenilendi 
     ÖİB tarafından yeni strateji ile yapılacak olan özelleştirmelere, Petkim’in yüzde 51’inin blok satışı, Taksan’ın blok satışı, Seka’da varlık satışı, İgsaş’ta blok satış, Ataköy grubunda blok satış, Ditaş’da blok satış, TZDK’da varlık satışı birleşme ve Gerkonsan’da blok satış için ihaleye çıkılması ile başlanacak. Üçüncü çeyrek tahmini ihale takvimine göre bu dönem, Petkim’in en az yüzde 51 oranındaki hissesinin blok satışı için ilana çıkılması bekleniyor. Bu özelleştirmede çalışmaların ekim ayına sarkabileceği de belirtiliyor. 
     Yine üçüncü çeyrekte, TZDK’nın Adapazarı Traktör ve Tarım Aletleri İşletmeleri, Seka’nın Kastamonu İşletmesi Sigara Kağıdı Fabrikası , Balıkesir İşletmesi Gazete Kağıdı Fabrikası , Afyon İşletmesi Saman, Kamış Selülozu Fabrikası , Çaycuma İşletmesi Kraft Torba Kağıdı Fabrikası , Tügsaş’ın bağlı ortaklıkları Gemlik Gübre Sanayii A.Ş, Samsun Gübre Sanayii A.Ş, Kütahya Gübre Sanayii A.Ş ve İstanbul Gübre Sanayii A.Ş’nin blok satışları, Ditaş’ın blok satışı için ihaleye çıkılması planlanıyor. 
     
     Tüpraş’ta iki seçenek var 
     Özelleştirme İdaresi, ekim - kasım - aralık aylarını kapsayan 4. çeyrekte ise Tüpraş’ın hisse senedine çevrilebilir tahvil veya stratejik blok satış alternatiflerinin değerlendirilmesi ile birlikte ihaleye çıkmayı hedefliyor. 
     ÖİB yine bu dönemde Tüpraş’ın yanı sıra, Botaş’ın Eskişehir - Bursa Gaz Dağıtım blok satış, Tügsaş blok satış, Sümer Holding çatışı altına alınan Tümosan’ın Konya Motor ve Traktör Fabrikaları’nın varlık satışı, Seka Aksu İşletmesi Gazete Kağıdı Fabrikası , Akdeniz İşletmesi Kraft Liner Fabrikası blok satışı, Eti Krom, Eti Elektrometalurji ve Eti Gümüş’ün blok satış ihalesine çıkmayı planladı. 
     
POAŞ, THY ve Erdemir’de tarih belirsiz      Özelleştirme İdaresi, Petrol Ofisi’nde halen yüzde 25.8 oranında bulunan kamu hissesinin de koşullar gözönüne alınarak satılmasını hedefliyor. Türk Hava Yolları’nın THY özelleştirilmesini bugün için mümkün görmeyen İdare, THY’nin özelleştirilmesini piyasa gelişmeleri doğrultusunda yeniden değerlendirecek. Erdemir’in özelleştirilmesi ise yurtiçi ve yurtdışı dinamikleri çerçevesinde ele alınacak. Özelleştirmenin devlerinden olacak TEKEL’de ise ÖİB, danışman seçimini Ağustos ayı başında tamamlayacak. 
     TEKEL’in özelleştirilmesine ilişkin planın da Eylül ayında Bakanlar Kurulu’na sunulması bekleniyor. 
     



 EKONOMİ 



















</TEXT>
</DOC>
