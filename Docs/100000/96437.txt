<DOC>
<DOCNO> 96437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/guncel/gun04.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye BİT ayıklıyor 
</HEADLINE>
<TEXT>

İstanbul Büyükşehir Belediyesi, iştiraki olan Belediye İktisadi Teşekkülleri’ni BİT özelleştiriyor. Belediyeye ait kasır ve köşkler de kullanım hakkı yoluyla satılacak 
     İSTANBUL Milliyet 

     İstanbul Büyükşehir Belediyesi’nin iştiraki olan Belediye İktisadi Teşekkülleri’nin BİT özelleştirileceği bildirildi. Bu arada içki yasağı nedeniyle tartışmalara neden olan belediyeye ait kasır ve köşkler de kullanım hakkı yoluyla özelleşecek. 
     
     19 şirket 
     Büyükşehir Belediyesi Kaynak Geliştirme ve İştirakler Daire Başkanı Doç. Dr. Kaan Rasim Aytoğu, yaptığı basın toplantısında, belediyeye bağlı kurulan ve aralarında İGDAŞ, İSTON, Halk Ekmek gibi büyük kuruluşların da bulunduğu 19 anonim şirketin özelleştirileceğini söyledi. Aytoğu, "Şirketlerin özelleştirilmesine en uygun zamanda başlanacak ve 6-8 ayda tamamlanacak. Bütün şirketlerimize yerli ve yabancı ortak arıyoruz" dedi. 
     KİPTAŞ’ın Orta Asya ve Ortadoğu ülkelerinde iş yapabilmesi, 1.7 milyon abonesi bulunan ve İstanbul’un yüzde 50-55’ini doğalgaza kavuşturan İGDAŞ’ın kentin tamamına doğalgazı getirebilmesi için büyük yatırımlara ihtiyaç olduğunu dile getiren Aytoğu, şöyle devam etti 
     "Türkiye’de bulunan bütün şirketler gibi bizim şirketlerimizin derdi de finansman. Finansman maliyeti çok yüksek. Özelleştirme iyi uygulandığı zaman, en ucuz finansman imkanıdır. Onun için özel sektöre açılmak istiyoruz." 
     Aytoğu, belediyeye ait olan kasır ve köşkleri işleten BELTUR A.Ş’nin özelleştirilmesinin de söz konusu olduğunu ifade ederek, Gürtuna’nın talimatıyla tesislerin kullanım hakkının hızlı bir şekilde özelleştirileceğini belirtti. 
     
     Özelleştirilecek şirketler 

</TEXT>
</DOC>
