<DOC>
<DOCNO> 81847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sondun14.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngitere'de muhafazakarlar beklenen patlamayı yapamadı 
</HEADLINE>
<TEXT>

     Son günlerde yayınlanan kamuoyu yoklamalarının iktidar partisinin oy kaybettiğini gösterdiği İngiltere'de ''siyasi manzarayı kökten değiştireceğine'' inanılan yerel seçim de bunu başaramadı. 
     İşçi Partisi, dünkü yerel seçimlerde beklendiği kadar büyük bir oy kaybına uğramadı, bu arada oy patlaması yapıp genel seçimlerde yeniden umut haline gelme planları bulunan anamuhalefet partisi Muhafazakar Parti de oylarını çok az artırabildi. 
     Şu ana kadar ortaya çıkan sonuçlar, iktidardaki İşçi Partisi'nin oy oranının yüzde 42'de kaldığını ortaya koyarken, Muhafazakar Parti'nin yüzde 32.3, Liberal Demokrat Parti'nin yüzde 21.3 ve diğer partilerin de yüzde 4.4 oranında oy aldığı belirlendi. 
     Bu durum da, İşçi Partisi'nin son yerel seçimlerden bu yana yüzde 2.8 oranında oy kaybına uğradığını gösterilyor. Muhafazakar Parti'nin 
     bir önceki seçime göre kazandığı oy ise yüzde 2.3 ile sınırlı kalıyor. 
     Liberal Demokrat Parti de oylarını sadece binde 3 oranında artırarak durumunu korumuş gibi görünüyor. 
     Halen pek çok yerde oy sayımı sürerken, İşçi Partisi'nin bugüne kadar hep kalesi kabul edilen Stoke-on-Trent, Norwich ve Londra'daki Lambeth ve Harrow Belediye meclislerinde çoğunluğu kaybettiğinin ortaya çıkması partide büyük hayal kırıklığı yarattı. 
     
</TEXT>
</DOC>
