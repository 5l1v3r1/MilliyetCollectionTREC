<DOC>
<DOCNO> 57507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sonspo01.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'tan açıklama "Cinayet zanlısının kulüple ilişkisi yok" 
</HEADLINE>
<TEXT>

     Beyoğlu'nda 9 gün önce öldürülen bar işletmecisi Cevat Tuksavul'un katil zanlısı olduğu iddiasıyla yakalanan S.D'nin, Beşiktaş Jimnastik Kulübü BJK ile ilişkisinin olay tarihinden önce kesildiği açıklandı. 
     Kulübün resmi internet sitesi ''www.bjk.com.tr''de yapılan açıklamada, bugün bir gazetede siyah-beyazlı kulüpte lisanslı güreşçi olduğu belirtilen S.D'nin, olay tarihinden önce kulüple ilişkisinin kesildiği bildirildi. 
     Beşiktaş Kulübü Güreş Şubesi Menajeri Ahmet Köksal, S.D'nin yaklaşık 20 gündür takımın idmanlarına katılmadığı için kulüple ilişkisinin kesildiğini duyurdu. Köksal, ''Olayda adı geçen S.D'nin kulübümüzle herhangi bir bağlantısı kalmamıştır. Gerçekleşen olay, bu şahsın tamamen kişisel sorunudur ve hiçbir şekilde Beşiktaş Jimnastik Kulübü'nü bağlamamaktadır'' dedi. 
     






</TEXT>
</DOC>
