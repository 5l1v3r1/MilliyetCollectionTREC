<DOC>
<DOCNO> 95052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/yasam/yas06.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dur bakalım kim kimi dövecek 
</HEADLINE>
<TEXT>

Warner Bros şirketi, Superman ile Batman’i aynı filmde oynatmak için düğmeye bastı 
     DIŞ HABERLER SERVİSİ 

     ABD’nin dünya devi Warner Bros film şirketi, en ünlü iki çizgi roman kahramanını yani Superman ile Batman’i karşı karşıya getirmeyi planlıyor. Süper kahramanların birlikte mecaradan maceraya koşacağı filmin iyi bir gişe hasılatı yapacağını uman şirket, Seven’ Yedi filminin senaristi Andrew Kevin Walker’a İşe başla’ talimatı verdi. Batman vs Superman’ adlı filmi, The Perfect Storm’ ve In the Line of Fire’ adlı filmleriyle tanınan yönetmen Wolfgang Petersen çekecek. Filmin iki devi karşı karşıya getireceğini belirten Petersen, "Birbirlerini o kadar mükemmel bir şekilde tamamlıyorlar ki, bundan çok büyük bir film çıkacak" diyor. 
     Petersen’e göre temiz, parlak, asil ve iyiyi temsil eden Superman ile karanlık, takıntılı ve intikamcı Batman, bir madalyonun iki yüzünü oluşturuyor. İki kahramanı hangi aktörlerin oynayacağı belirlenmese de, filmin çekimlerine 2003’ün ilk aylarında başlanacağı açıklandı. 
     



 YAŞAM 



















</TEXT>
</DOC>
