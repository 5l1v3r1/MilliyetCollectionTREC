<DOC>
<DOCNO> 85498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sonspo11.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, olağanüstü genel kurula gitme kararı aldı 
</HEADLINE>
<TEXT>

     Galatasaray Kulübü Yönetim Kurulu, bütçede revizyona gitmek için olağanüstü genel kurula gitme kararı aldı. 
     Galatasaray Kulübü tarafından gazetelere olağanüstü genel kurul kararı nedeniyle ilan verildi. Yönetim kurulu, 2002 yılı bütçesinde revizyona gidebilmek amacıyla 29 Haziran Cumartesi günü genel kurulu olağanüstü toplantıya çağırdı. 
     Galatasaray Lisesi Tevfik Fikret Salonu'nda gerçekleştirileceği belirtilen ilk toplantıda çoğunluk sağlanamaması halinde, genel kurulun 6 Temmuz Cumartesi gününe aynı yerde çoğunluğa bakılmaksızın yapılacağı kaydedildi. 
     Galatasaray Kulübü Tüzüğü'nün 21. maddesi uyarınca, olağanüstü genel kurula katılabilmek için, üyelerin 2002 yılı aidatlarını ve varsa geçmiş yıllara ait ödentilerini en geç 30 Mayıs Perşembe gününe kadar yatırmaları gerekiyor. 
     





</TEXT>
</DOC>
