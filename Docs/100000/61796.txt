<DOC>
<DOCNO> 61796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/soneko34.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB da ucuz enerji isteriz dedi 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, dış pazarlarda rekabet edebilmek için ucuz enerjiye ihtiyaç duyulduğunu kaydetti. 
     Hisarcıklıoğlu yaptığı açıklamada, Türkiye'de bugün sanayide kullanılan elektrik fiyatlarının dış pazarlarda rekabet şansının büyük ölçüde düşürdüğünü belirtti. 
     Ekonomik İşbirliği ve Kalkınma Teşkilatı OECD ülkeleri içinde sanayide kullanılan elektriğin vergi oranları en yüksek ülkenin Türkiye olduğunu belirten Hisarcıklıoğlu, birçok OECD ülkesinde sanayinin kullandığı elektrikten vergi alınmazken, Türkiye'de elektriğin 1 yılda yüzde 122 oranında zamlandığına dikkat çekti. 
     Bu artışların üretime yansımasının yüzde 40'ları aştığını kaydeden Hisarcıklıoğlu, ''Elektrik fiyatlarının belirlenmesinde TEAŞ'ın zam gerekçelerini ve politikalarını net olarak açıklaması gerekmektedir'' dedi. 
     Hisarcıklıoğlu, 2002 yılında elektiriğe yapılacak zamların hangi kritere dayandırılacağının önceden bilinmesinin, uzun vadeli anlaşmalar yapan sanayiciler için hayati önem taşıdığını bildirdi. 
     






</TEXT>
</DOC>
