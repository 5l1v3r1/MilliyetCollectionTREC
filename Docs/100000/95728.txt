<DOC>
<DOCNO> 95728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/magazin/mag04a.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Prens alkole vurdu 
</HEADLINE>
<TEXT>

Uyuşturucu sorunu nedeniyle tedavi gören İngiltere veliaht Prensi Harry’nin başı şimdi de alkolle dertte.. 
     NEVSAL ELEVLİ Londra 

     Geçtiğimiz yıl uyuşturucu sorunu yüzünden İngiliz basınının manşetlerinden düşmeyen Prens Charles’ın Lady Diana ile evliliğinden olan oğlu Prens Harry’nin şimdi de alkolik olduğu öne sürüldü. 
     
Dokuz votkayı fondip yaptı      İngiltere Kraliyet ailesinde, babası ve ağabeyinin ardından taht sırasında üçüncü olan 17 yaşındaki Prensin katıldığı bir partide bol bol votka içerek zil zurna sarhoş olduğu belirtildi. 
     "News of the World" gazetesinin birinci sayfasından verdiği haberde küçük Prens’in 9 kadeh votkayı birbiri ardına fondip yaptığı öne sürüldü. Saray sözcüsü, partinin yapıldığı kulübün tuvaletlerinde kokain kalıntıları tespit edildiğine dair iddiaları ise tamamen yanıtsız bıraktı. 
     
Sadece bir iki kadeh içmiş      Sözcü, "Sözünü ettiğiniz şeylerin Harry ile ilişkisi bulunduğuna dair bir bilgiye sahip değiliz" demekle yetindi. Saray sözcüsü, küçük Prens’in bir kulüpte verilen özel bir partinin davetlisi olduğunu, bir-iki kadeh içki içtiğini, bunun sonucunda da yanlış ya da kanun dışı bir şey yapmadığını söyledi. Prens Harry uyuşturucu yüzünden geçen yıl babası tarafından Londra’daki bir rehabilitasyon merkezinde tedavi ettirilmişti. 
     



 MAGAZİN 



















</TEXT>
</DOC>
