<DOC>
<DOCNO> 78529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sontur16.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmirli ilkokul öğrencilerinden Şaron'a barış mektubu 
</HEADLINE>
<TEXT>

     İzmir Özel Ekin Lisesi'nin İlköğretim Okulu'nda öğrenim gören Melisa Temel ve Yağmur Büçkün, Filistin'deki savaşın sona ermesi dileğiyle İsrail Başbakanı Ariel Şaron'a mektup gönderdi. 
     Okuldan yapılan açıklamada, televizyonda izledikleri ve gazetelerden okudukları Filistin'deki İsrail işgaline ilişkin haberlerden etkilenen Melisa ve Yağmur'un Filistin'deki acıların son bulması için Şaron'a mektup yazdıkları belirtildi. 
     Melisa Temel ve Yağmur Büçkün, savaşın en çok çocukları etkileyerek mutsuz ettiğini kaydettikleri mektuplarında, şu görüşleri dile getirdiler 
     ''Sevgili Şaron Amca, kendimizi, ailemiz, öğretmenlerimiz ve ailemiz adına, mektubumuzu okuduktan sonra büyük bir adım atacağınıza inanıyor, saygı ve sevgilerimizi sunuyoruz. Barış ve mutluluğun yakında geleceğini umuyoruz. Savaş ve şiddet bir an önce sona erdirilmelidir. Hiçbir zaman savaşları biz başlatmıyoruz, ama en ağır bedeli biz ödüyoruz. Neden insanlarla konuşarak anlaşmak varken çözüm şiddet Herkes mutlu olabilsin, oyuncaklarıyla oynayabilsin çocuklar... Bizim için çıkartın üstünüzdeki kin kıyafetlerinizi... Biz hazırız kardeşlik kıyafetlerimizi size vermeye... Yeter ki siz bizden onları almak isteyin. Dünyaya gülen gözlerle bakmamızı istiyorsanız, bu savaşa son verin'' 
     





</TEXT>
</DOC>
