<DOC>
<DOCNO> 64487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/dunya/adun.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT’e Yunan ortak 
</HEADLINE>
<TEXT>

Örgütlü suç ve teröre karşı MİT’le işbirliği yapacaklarını açıklayan Yunan istihbarat teşkilatı EYP’nin başkanı Apostolidis ihtiyatlı konuştu Bu hiç de kolay olmayacak 
     YORGO KIRBAKİ Atina 

     Yunanistan’ın Milli İstihbarat Teşkilatı EYP Başkanı Pavlos Apostolidis, Türkiye ile Yunanistan arasında imzalanan örgütlü suç ve terörle mücadele anlaşması çerçevesinde Milli İstihbarat Teşkilatı MİT ile işbirliği yapacaklarını söyledi. 
     Apostolidis "Vimagazino" adlı Yunan dergisine verdiği demeçte MİT’le işbirliğinin "hiç de kolay olmayacağını" söyledi ve bunun nedenlerini şu sözlerle ifade etti "Çünkü Türk - Yunan ilişkilerinde sorunlar var. Dolayısıyla, birbirimizin niyetini öğrenmek ve birbirimiz hakkında istihbarat toplamak için EYP de MİT de çalışma yapıyor. İşbirliği kolay olmayacak. Ancak, yine de imkansız değil". 
     
     Öcalan’a Gelme’ dedik, geldi 
     NATO toplantıları çerçevesinde MİT Müsteşarı Şenkal Atasagun ile yılda bir - iki kez karşılaştıklarını söyleyen Apostolidis, Abdullah Öcalan’ın Yunanistan’a gelişi ve Kenya’ya kaçırılışı ile ilgili olarak ilginç açıklamalarda bulundu 
     "Öcalan meselesi karmaşık bir konu. EYP başrolü değilse de bu meselede bir rol oynadı. Öcalan’ın Yunanistan’a gelişini zamanında tespit etmediği söyleniyor. Bu tartışılır. Ben aksine inanıyorum. EYP haber verdi. Hata Öcalan’ın Atina Havaalanı’na girmesinde yaşandı. Uçakta Öcalan’ın bulunduğunu EYP biliyor muydu, bilgim yok. Ancak, Yunanistan’a gelmesi tehlikesi bulunduğu biliniyordu. İtalya’da kalması güçleştikçe Yunanistan’a gelmesi tehlikesi artıyordu. Gelmemesi için Öcalan defalarca uyarıldı. Bir keresinde bizzat ben Dışişleri Bakanlığı Genel Sekreteri olarak bu talebimizi İtalya’ya bildirdim." 
     
     Simitis’in özel tercihi 
     Öcalan Atina’ya getirilip ardından Kenya’ya kaçırıldığında Yunan Dışişleri Bakanlığı’nda Genel Sekreter olan Apostolidis, Öcalan’ın Türkiye’nin eline geçmesinden sonra Nairobi’deki Yunan Büyükelçiliği’nde barındırılan yandaşlarının Kenya’dan uzaklaştırılmaları operasyonunda yer almak için Nairobi’ye gitti, Öcalan skandalının hemen ardından da, bizzat Başbakan Kostas Simitis’in tercihi ile EYP başkanlığna atandı. 
     
     



 DÜNYA 










</TEXT>
</DOC>
