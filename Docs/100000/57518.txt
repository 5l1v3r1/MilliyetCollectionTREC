<DOC>
<DOCNO> 57518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sonspo12.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizespor ile İstanbulspor puanları paylaştı 1-1 
</HEADLINE>
<TEXT>

     Birinci Süper Lig'de Çaykur Rizespor ile İstanbulspor 1-1 berabere kaldı. 
     9. dakikada gelişen Çaykur Rizespor'un atağında, Ümit'in ceza 
     alanı dışından vurduğu sert şutta, kaleye giden top Niyazi'nin eline çarptı. Bu pezosyonda penaltı bekleyen Çaykur Rizesporlu futbolcular, ''devam'' kararı veren Ali Uluyol'a itiraz ettiler. 25. dakikadaki İstanbulspor atağında, Zubanoviç'in ara pasında topla buluşan Bushaj'ın ceza alanına girerek attığı şutu, kaleci Hamidou yatarak önledi. 33. dakikada Okan, Ümit'ten aldığı topla sol taraftan ceza alanına girdi. Bu futbolcunun çarprazdan attığı sert şutta, kaleci Zdravkov yumruklayarak topu kornere attı. 38. dakikada sağ taraftan Serkan'ın ortasında, Ünal, ceza alanı dışında topla buluştu. Bu futbolcunun attığı şutta, meşin yuvarlak kaleci Zdravkov'un ellerinde kaldı. 40. dakikada Okan'ın soldan ortasında, ceza alanı içindeki Devran'ın gelişine vurduğu şutta, top savunmada Petkov'a çarparak kornere çıktı. Kalan dakikalar da gol getirmeyince karşılaşmanın ilk yarısı 0-0 sonuçlandı. 47. dakikada soldan gelişen İstanbulspor atağında, Bülent'in savunmada Kürşat'ı geçerek yaptığı vuruşta top, kale direğinin hemen yanından auta çıktı. 48. dakikada Serkan'ın ortasında Tetteh, kafayla topu Okan'a aktardı. Bu futbolcunun yakın mesafeden kafa vuruşunda top, direğin üzerinden auta gitti. 56. dakikada Serkan'ın sağdan ortasında ceza alanı içinde Okan'ın gelişine yatarak vuruşunda, top filelerle buluştu 1-0. 60. dakikada İstanbulspor'da, Zubanoviç çıktı, yerine Güven xx girdi. 65. dakikada İstanbulsporlu Mehmet ve Bülent sarı kart gördüler. 67. dakikada İstanbulspor'un sağdan gelişen atağında, Güven'in kafayla geriye doğru çıkardığı topu Mehmet, ceza alanı dışından plase bir vuruşla filelere gönderdi 1-1. 72. dakikada İstanbulspor'da, Bülent çıktı, yerine Engin x oyuna girdi. 78. dakikada Çaykur Rizespor'da, Tetteh'in yerine Şener x oyuna dahil oldu. 81. dakikada Koray'ın sağdan ortasında, ceza alanı içinde Ümit'in kafa vuruşunda, top yandan auta gitti. 83. dakikada Çaykur Rizespor'da Devran çıktı, yerine Mutlu girdi. 84. dakikada İstanbulspor'da Saido'nun yerine Andre , 88. dakikada da Çaykur Rizespor'da Serkan'ın yerine Kazım oyuna dahil oldu. 88. dakikada Çaykur Rizesporlu Kürşat sarı kart gördü. 90. dakikada Kazım'ın sağdan kullandığı köşe vuruşunda, Kürşat topu kafayla Ümit Ozan'a doğru çıkardı. Bu futbolcunun yakın mesafeden şutunda, top yandan auta gitti ve karşılaşma 1-1'lik beraberlikle sona erdi. 
     






</TEXT>
</DOC>
