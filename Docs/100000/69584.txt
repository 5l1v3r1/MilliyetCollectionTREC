<DOC>
<DOCNO> 69584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sondun18.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç'ten ABD'ye "Irak'a saldırı teröre karşı savaşı zayıflatır" 
</HEADLINE>
<TEXT>

     NATO üyesi ülkelerden Norveç, ABD'nin Irak'a yönelik tek yanlı bir saldırısının, terörizme karşı uluslararası savaşı zayıflatabileceği uyarısında bulundu. 
     Norveç Dışişleri Bakanı Jan Petersen, parlamentoda yaptığı dış politika konulu konuşmasında, ABD'nin Irak'a yönelik olası bir saldırısının, uluslararası koalisyondaki bağlılığı yıkabileceğini ve uzun vadede terörizmi kontrol altına alma olanağını zayıflatacağını söyledi. 
     Irak lideri Saddam Hüseyin'in, kendi halkına karşı kitle imha silahları kullanan ve komşu ülkelere askeri saldırı düzenleyen bir zorba olduğundan şüphe bulunmadığını da kaydeden Petersen, Irak'ın BM kararlarını uygulaması gerektiğini de belirtti. Petersen, bunu sağlamak için de uluslararası baskının kullanılabileceğini bildirdi. 
     






</TEXT>
</DOC>
