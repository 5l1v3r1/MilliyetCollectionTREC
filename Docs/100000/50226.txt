<DOC>
<DOCNO> 50226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sonspo21.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Suat ''Liverpool hariç istediğimiz takımlar çıktı..'' 
</HEADLINE>
<TEXT>

     Galatasaray'ın milli futbolcusu Suat, Avrupa Şampiyonlar Ligi 2. tur B Grubu'nda kaarşılaşacakları takımlardan yalnızca FC Liverpool'dan çekindiklerini, diğerlerinin istedikleri takımlar olduğunu söyledi. 
     Kamp yaptıkları otelde teknik direktör Mircau Lucescu tarafından Bursaspor'un maç kasetleri izlettirilen Sarı-kırmızılı futbolcular, daha sonra toplu olarak kura çekimini izledi. 
     Futbolcuların kura sonuçlarını sevinçle karşıladıkları dikkati çekerken, emektar futbolcu Suat, kurayı değerlendirdi. 
     Suat, ''Biz kuralar çekilirken, toplantı salonunda bu akşam yapacağımız Bursaspor maçının değerlendirmesini yapıyorduk. Toplantıya ara vererek çekilişi izledik. Liverpool dışında istediğimiz rakipler çıktı. Rakiplerden yalnızca Liverpool'u istemiyorduk. Buna rağmen elimizden geleni yapıp bir üst tura çıkmaya çalışacağız'' dedi. 
     1. tur grup maçlarına da bir İtalyan takımı olan SS Lazio Roma ile 
     başladıklarını hatırlatan Suat, ''Bu kez Ali Sami Yen'de başka bir İtalyan takımı Roma'yı ağırlayacağız. Hedefimiz ilk maçımızdan 3 puanla ayrılmak olacaktır. Bunu başarırsak, devamı da gelecektir'' diye konuştu. 
     






</TEXT>
</DOC>
