<DOC>
<DOCNO> 95070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/yazar/sazak.html </URL>
<DATE> 2002/07/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Cem-Derviş beklentisi 
</HEADLINE>
<TEXT>

     DSP ve MHP, erken seçime Ecevit’in başkanlığında gidilmesinde anlaşmış gözüküyor. 
     Devlet Bahçeli, Ecevit’le yaptığı görüşmede Özkan depreminin DSP’de yol açtığı kopmalara karşın şu güvenceyi veriyor 
     5 kişi de kalsanız başbakanlık sorunu yaratmayız. Sizi arkanızdan hançerletmeyiz. Seçime sizinle gitmekten yanayız.’ 
     MHP liderinin bu sözleri Ecevit’i rahatlatıyor. Başbakan, DSP Grubu’ndaki parçalanmanın koalisyon yapısını bozmayacağını anlayınca bu kez MHP’nin 3 Kasım’daki seçim isteğini tartışmaya açıyor. Ancak Bahçeli, kesin bir dille Türkiye’nin bu şartlarda seçime mecbur olduğunu ve imzaya açtıkları öneriyi geri çekmeyeceklerini söylüyor. 
     Nitekim MHP’nin seçim önergesi 125 imzayla dün TBMM Başkanlığı’na sunuluyor. Muhalefetin 1 Ağustos’ta toplantı çağrıları kabul görmezse Meclis en geç 1 Eylül’de açılacak ve seçim kararı alınacak. 
     Türkiye seçime gidiyor. Bundan artık kaçış yok. Ancak seçime hangi hükümetle gidilecek DSP ve MHP’nin bu konudaki uzlaşmasına ANAP katılmazsa ne olacak 
     Kulislerde dün MHP’nin bürokrasideki etkinliği ve kadrolaşma avantajı nedeniyle ANAP’ın hükümetten çekilebileceği konuşuluyordu. 
     Mesut Yılmaz’ın ABD eski Başkanı Bill Clinton konferansı için geldiği İstanbul’da ANAP kurmaylarıyla seçim hükümeti’ formüllerini görüştüğü bildiriliyor. 
     Bir zamanlar İsmet İnönü için Kafasında kırk tilki dolaşır, hiçbirinin kuyruğu birbirine değmez’ denilirdi, bu tanımlamaya günümüzde Ecevit başta tüm liderleri dahil etmek mümkün. 
     Ankara’daki siyasi kadroların kafasından onlarca senaryo geçiyor. 
     Ecevit’in Özkan’la yollarını ayırdığı gün, siyasal çevrelerdeki genel beklenti Cem - Derviş ikilisinin önünü açacağı şeklindeydi. Oysa 30’u aşkın istifayı göze alarak bunu yapmadı Ecevit. Özkan’ın yerine Cem’i değil, AB ve Kıbrıs politikalarında daha şahin’ olan Şükrü Sina Gürel’i Başbakan Yardımcı yaptı. Böylece Bahçeli’nin DSP’deki istifaları dikkate almama jestine de Gürel ile karşılık verdi Başbakan. 
     Bu durumda Dışişleri Bakanı İsmail Cem’in de karar aşamasına geldiği söylenebilir. 
     Özkancı cephede İsmail Cem - Kemal Derviş ikilisi’nin en uygun zamanda yeni oluşum’a katılacakları beklentisi yaygın. 
     Hüsamettin Özkan önceki gece Kemal Derviş’le yemeğe gitmeden önce çok güvendiği bir milletvekiline şunu söyledi 
     Derviş’le mutlaka uzlaşın, gelsin başımıza geçsin, o zaman bu oluşumun önünde kimse duramaz. Seçimi tek başına kazanırız.’ 
     Özkan da, kimin birinci adam’ olacağı konusunda pazarlık yapmayı aklından bile geçirmediğini, Cem ve Derviş’le birlikte Türkiye’yi AB ile bütünleştirecek bir iktidar seçeneği oluşturabileceklerini anlatıyor. 
     Ancak Derviş, bıçak sırtı’ndaki ekonomik dengeler nedeniyle bu aşamada bakanlıktan ayrılmıyor. İstifalar da şimdilik durduruldu. 
     İkinci şok dalgası için Cem’in kararı bekleniyor. 
     
     







Kritik dönem 


Clinton, Türkiye ve Dünya... 


Üstün hizmet 


Ecevit Şimdilik 3 Kasım 


Üçlü, yola çıkıyor, lider Cem 


Ecevit 88 yaşındaki lideri İnönü’yü nasıl devirdi 


Cem, açık tavrını artık koymalı 


İhanet 


Neye ihtiyacımız var 


Clinton ve ABD neden AB’ye girmemizi istiyor 


Seçim siyasi kilitlenmeyi çözebilir mi 


Bekle-gör’ 


İsmet Paşa 20 yıl önce söylemişti... 


Cem-Derviş beklentisi 


Clinton da o eski Clinton değil 


Yatırım ve üretim için kredi azaldı faiz arttı 


Finliler güneşe biz yarına hasret 


</TEXT>
</DOC>
