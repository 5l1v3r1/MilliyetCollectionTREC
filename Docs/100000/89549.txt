<DOC>
<DOCNO> 89549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/spor/spo01.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma bunalttı 
</HEADLINE>
<TEXT>

Beşiktaş, Fransız futbolcunun transferinde düğümlendi kaldı. Sağlık krizi derken, şimdi de fiyatta problem çıktı 
     Raporlar yine gelmedi 
     BEŞİKTAŞ’IN gündemini günlerdir meşgul eden Nouma transferinde bilmece yine çözülemedi. Fransız futbolcu anlamsız bir şekilde sağlık raporlarını Beşiktaş’a yine göndermedi. Ciddi bir sağlık problemi olduğu yolundaki iddiaları, "Sapasağlamım" diyerek yanıtlayan Nouma’nın işi geciktirmesinin sebebi bir türlü anlaşılamıyor. 
     
     Fiyatını arttırdı 
     TRANSFERDEKİ gecikmenin bir başka nedeninin Fransız futbolcunun fiyatına zam yapması olduğu da iddia edildi. Nouma’nın maç başına 30 bin doları kabul etmediği bildirildi. Ayrıca bonservisinin elinde olduğu ve bu yüzden kulüpten 3 milyon dolar daha koparma savaşı verdiği vurgulandı. Transfer bir - iki gün içinde netleşmezse Beşiktaş bu işten vazgeçecek. 
     
Bilgili arayışta      BEŞİKTAŞ’IN Başkanı Serdar Bilgili’nin, Londra gezisi sırasında çeşitli futbolcuların menajerleri ile de buluşacağı öğrenildi. Bilgili’nin ilk olarak Real Madrid’de forma giyen Brezilyalı Savio ve Conceiçao için girişimde bulunacağı iddia edildi. Öte yandan Beşiktaş Trabzonspor’un eski golcüsü Ferdinand’ı da gündemine aldı. 
     



 SPOR 



































</TEXT>
</DOC>
