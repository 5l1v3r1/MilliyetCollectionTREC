<DOC>
<DOCNO> 61234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sonspo16.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina'nın ümidi Mihajloviç, Adriano ve Robbiati 
</HEADLINE>
<TEXT>

     İtalya 1. Futbol Ligi'nde kötü günler yaşayan A.C Fiorentina Kulübü, krizden çıkma yolunu Sinisa Mihajloviç, Adriano ve Anselmo Robbiati'yi kiralamada buldu. 
     İlk yarının son maçında Perugia'ya yenildikten sonra başkan Cecchi Gori'ye istifasını sunmak için giden teknik direktör Roberto Mancini, ikna olup istifa etmeden geri döndü. Ekonomik krizde olan Fiorentina'nın sahibi Gori, takımın 2. lige düşmesini önlemek üzere Lazio'dan Mihajloviç, İnter'den Adriano ve Robbiati'nin sezon sonuna kadar kiralanması için gerekli olan sözleşmeleri imzaladı. Bu futbolcular ve kulüpleri ile daha önceden anlaşma sağlanmıştı. 
     Fiorentina Kulübü Genel Direktörü Luciano Luna da transfer için garantili gerekçeleri gördükten sonra onay vereceğini duyurdu. 
     Ligde 14. puan ile son sırada bulunan Fiorentina'nın başka takviyerler yapacağı iddia edilirken, bu isimler Tomiş ve Castroman olarak öne sürülüyor. 
     Bu arada, Floransa kentinde taraftarların kızgınlığı sürerken, Fiorentina Kulübü'nün, maçlarını oynadığı Artemio Franchi Stadı'nın yıllık kirasını ödemediği, bu yüzden belediyenin haciz koyma yetkisi aldırdığı bildirildi. 
     






</TEXT>
</DOC>
