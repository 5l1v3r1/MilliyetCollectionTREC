<DOC>
<DOCNO> 53367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/yazar/gureli.html </URL>
<DATE> 2001/11/21/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
"Haydi Türkiyem İleri " n'oldu 
</HEADLINE>
<TEXT>

     Yıllar önce "Haydi Türkiyem İleri" dediler. İleri çıktık, bir de dönüp arkamıza baktık ki, hortumcular malı götürmüş. Geldiğimiz nokta ise, malum. 
     Şimdi de "Bu ülke için seve seve" diyorlar, bakalım arkasından ne gelecek seve seve 
     Bize bu filmi daha önce görmüştük. Altı yıl önce 1995 sonunda gazetelerde "Haydi Türkiyem İleri" diye manşetler atılmış, günlerce gazetelerin, televizyonların, radyoların hemen her köşesine mavi boncuklu soğan, sarmısak gibi bu slogan iliştirilmişti seve seve. 
     Türkiye için ileri çıkanlar, tarihin en büyük yolsuzluklarına seve seve imza atmışlar, sonuçta vardığımız noktada bir kriz ile, ondan da ağır bir güven bunalımıyla karşılaşmıştık seve seve. 
     Bu ülke için seve seve ise, önce şu kaybolan güveni getirecek işleri yapın ondan sonra kampanyanızı açın, halk da katılsın seve seve. 
     Bizim "medya" da sağ olsun, sloganın lafına takılmış, bir tartışmadır gidiyor seve seve. Ekonomik uyanmayı mı getirirmiş, toplumsal uyutmayı mı Milliyetçi bir söylem miymiş, faşistçe miymiş Tam savaş ortamındayken militaristçe mi diye sorana rastlamadık. Halbuki savaşa gitmek için çok uygun bir slogan seve seve. 
     Kampanya daha çok reklamcılık tekniği açısından tartışılıyor başarılı mı değil mi diye seve seve. 
     Önemli ve başarılı bir reklamcı İzmir Tolga, Ahmet Tulgar ile söyleşisinde, "Kampanyanın kime ne zararı olur " diye soruyor. Ekonomik ve teknik açıdan bakarsanız, öyle. Ama başarı yalnızca ekonomik ve teknik ölçülere mi bağlı 
     Bizce zararı şu olur bu düzen değişmedikçe, Ankara'daki düzenler değişmedikçe halkın zaten buharlaşmakta olan güveni hepten uçup gider. Güvenin en önemli unsur olduğunu ise, güveni sarsanlar dahil, herkes söylemiyor mu seve seve 
     Tolga'nın da anımsattığı "Sürekli aydınlık için bir dakika karanlık" kampanyası keşke tam olarak başarıya ulaşabilseydi. Ne oldu Susurluk Şimdi hepsiyle "Türkiye gurur duyuyor" ş'apa ş'apa .. 
     Hortumlanan 100 milyar doların ne kadarı geri alınabildi Üstelik yolsuzlukları soruşturan savcıların üzerine yürünüyor, davalar DGM'den alınıyor, ekonomik suça hapis cezası kaldırılıyor. İhale yasası nerede Partiler ve seçim kanunu ne oldu Muck muck 
     Önce bunların gerçekleştirilmesi için kampanya açalım, hele bir güven gelsin millete, ondan sonra bu ülke için seve seve. 
     Biz de lafı nerelere getirdik seve seve. Kusura bakmayın yerimiz bitti seve seve. 
     
Bir şiir      Tadımlık dizelerimiz de sevmek üzerine. Berfin Bahar'ın kasım sayısından Özgür Külüg'ün şiirinden 
     "Umut ve sevdayla koşuyor sana sensizliğin Sevda Aşık ol ki Gurbet damarlarında Özlemim ve hasretim Prangaya vurulmasın sensizliğim". 
     
     







Yılmaz'ı dinlerken 


Nefes gücü... 


Yardım... 


Yılmaz neyin hazırlığı içinde .. 


Hayali de güzel 


Televizyonlarda kaliteyi düşüren kim 


Krizin birinci yıl dönümü 


"Haydi Türkiyem İleri " n'oldu 


Balkan dersi 


Mesut Yılmaz rol çalıyor 


Yeni yol arkadaşı aranıyor 


Dalkavukluk ve siyaset 


Parayı veririm, hakaret ederim 


Fazıl Say’ın piyanosunda Vehbi Koç 


Büyük şaka Kitlesel Zeka şenliği 


Önemli olan gelecek kasım 


</TEXT>
</DOC>
