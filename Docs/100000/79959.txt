<DOC>
<DOCNO> 79959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sondun19.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinlilere göre Nativitas Kilisesi görüşmeleri yapıcı geçti 
</HEADLINE>
<TEXT>

     İsrail ve Filistin heyetlerinin Beytüllahim'deki Nativitas Kilisesi'ne sığınan Filistinlilerle ilgili sorunu çözmek amacıyla yaptıkları görüşmenin ilk turu sona erdi. 
     Filistinli müzakerecilerden milletvekili Salih Tamari, görüşmelerde ilerleme kaydettiklerini belirterek, ''Bir anlaşmaya yakınız, öyle ümit ediyoruz'' dedi. 
     Beytüllahim Belediye Başkanı Hanna Nasır da, ''Görüşmeler yapıcıydı. Birbirimizin tekliflerini dinledik'' diye konuştu. 
     İsrail ordu sözcüsü Olivier Rafkowicz ise ''Filistinliler, bizim yaptığımız gibi, kendi durumlarını anlattı. Neyin başarıldığını değerlendirmek için çok erken. Görüşmeler yakın gelecekte yeniden başlayacak'' dedi. 
     Heyetlerin akşam saatlerinde yeniden biraraya gelmeleri bekleniyor. 
     Onlarca silahlı Filistinli, İsrail askerlerinin Beytüllahim'i yeniden işgal etmesinden sonra 2 Nisan'da İsa'nın Doğumu Kilisesi'ne Nativitas sığınmıştı. 
     Askerlerin kuşatma altında tuttuğu kilisede 200 kadar rahip, kilise görevlisi ve Filistinli giderek kötüleşen koşullarda 3 haftadır mahsur durumda bulunuyor. 
     





</TEXT>
</DOC>
