<DOC>
<DOCNO> 64811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/soneko33.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası bu yıl Türkiye'ye 3 milyar dolar kredi verecek 
</HEADLINE>
<TEXT>

     Dünya Bankası bu yıl Türkiye'ye, 1.3 milyar dolarlık Programlanmış Kamu ve Mali Sektör Özel Uyum kredisi kredisi PSFSAL2 dahil olmak üzere, toplam 3 milyar dolar kredi verecek. 
     Edinilen bilgiye göre, uygun koşullu kredinin, faiz oranı Libor artı yüzde 0.75 olurken, vadesi de 5 yılı geri ödemesiz 17 yıl vadeli olacak. 
     PSFSAL2 kredisiyle ilgili heyet Türkiye'de çalışmalarını sürdürürken, Dünya Bankası'nın PSFSAL2 ile ilgili Yönetim Kurulu toplantısını, toplantı programına göre Şubat sonunda yapması bekleniyor. 
     Dünya Bankası, PSFSAL2 kredisinin serbest bırakılabilmesi için, IMF'nin, Niyet Mektubu'nun onaylanması için aradığı kriterleri benimsiyor. 
     Bu arada gelecek ay ortasında Türkiye gelmesi planlanan, Dünya Bankası'nın aralarında Türkiye'nin bulunduğu Avrupa ve Orta Asya'dan sorumlu başkan yardımcısı Johannes Linn'in ziyaretinde, ilave mali yardım imkanı ve Ülke Yardım Stratejisi CAS konularının da ele alınması bekleniyor. 
     






</TEXT>
</DOC>
