<DOC>
<DOCNO> 85443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sondun20.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız dergisinden Baykam'a övgü 
</HEADLINE>
<TEXT>

     Fransa'da iki ayda bir yayımlanan ''Art Actuel'' dergisi, Paris'te gelecek ay sergi açacak ressam Bedri Baykam'a geniş yer verdi. 
     Derginin son sayısında Bedri Baykam ile ilgili dört sayfalık yazıda, ünlü ressamın Paris'teki ''Lavignes-Bastille'' galerisinde 4 Haziran-13 Temmuz arasında ''Dişi Entrikalar'' adı altında sergilenecek eserlerin fotoğrafları da yer alıyor. 
     Fransız eleştirmen, Baykam için ''doğduğundan beri yerinde duramayan bir kişiliğe sahip olan sanatçı, bu defa kadın vücudu etrafında büyük forma üzerinde ve karışık teknik kullanarak çalıştı. 
     İnsanların onda belli bir stil görmeye alışmamasını sağlamaya kararlı'' ifadelerini kullandı. 
     Bedri Baykam'ın, yeni koleksiyonunda, kadının ezeli erotik hikayesiyle yeniden bütünleşmek istediğini belirten eleştirmen, şunları kaydetti 
     ''Baykam'ın eserlerindeki materyal zenginliği, kumaşların uyumlu geometrisi, plastik kaplamalar, fotokolajlar dikkati çekiyor. Öylesine güzel tablolar ki, bu fevkalade güzel kızları okşama arzusuna dayanmak zor. Türkiye'deki sanatın ve edebiyatın önde gelenlerinden biri olan Baykam'ın 'Dişi Entrikalar'ını işte böyle özetleyebiliriz.'' 
     





</TEXT>
</DOC>
