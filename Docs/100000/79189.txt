<DOC>
<DOCNO> 79189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/guncel/gun08.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İçkili halde namaz kılmak günah mı 
</HEADLINE>
<TEXT>

ÇAPRAZ ATEŞ 
     NESLİHAN CUYAR 

     Diyanet İşleri Başkanlığı’nın, İslam dininin içkiyi haram saydığı, ancak "aklı başında" olmak koşuluyla içkiliyken namaz kılınabileceği yönündeki görüşü tartışma yarattı. Diyanet İşleri Başkanlığı’ndan dün gelen açıklamada ise "Alkole teşvik bunun meşru kabul edilmesi gibi bir durum söz konusu değildir" denildi. İçkili halde namaz kılınabilir mi 
     
     Prof. Dr. Saim Yeprem Marmara Ü. 
Trafikte bile bir miktarı serbest      Kuranıkerim’de sarhoşken namaza yaklaşılmaması buyuruluyor. Bu emir çok açık ve net. Sarhoşluk hali, örfte kime sarhoş deniyorsa o anlamdadır. Yani gördüğünü ayırt edemeyen, şuurunu kontrol edemeyen kişi. Sarhoş haldeyken namaz kılınması yasaklanıyor ancak onun dışındaki davranışta namaz yasağı yok. Örneğin trafik kontrolünde de belirli promile kadar alkol, araç kullanmaya engel teşkil etmiyor. Bu da onun gibi. Alkol almak günah, namaz kılmak farz. Bunları karıştırmamak gerekiyor. İdeal olan alkollü halde kılmamak. 
     
     Doç. Dr. Ali Kaya Uludağ Ü. İlahiyat Fak. 
Şuuru yerindeyse bir sakıncası yok      Alkollü namaz diye bir şey yok zaten. Sarhoşun tanımını yapmak lazım. Sarhoşluk alkolle, uyuşturucu ya da başka maddeyle de olabilir. Namaz kılmak için kişi belli akla sahip olmalı. İbadetin kurallarını, şekillerini uygulayabilmeli. Kişi alkolle, uyuşturucu ya da herhangi bir maddeyle ibadet yapabilir, ancak ibadet için gerekli olan akıl gücü şarttır. Akıl gücü varsa isterse bir fıçı şarap içmiş olsun. Bu, "Din buna izin veriyor" diye anlaşılmamalı. Diyanet tabii ki buna izin vermiyor. "Alkollüyken namaz kılınabilir" diye bir sonuç çıkmıyor. 
     
     Prof. Dr. Nasuhi Ü. Karaarslan 18 Mart Ü. 
İçkiliyken kılmayı onaylamıyorum      Zaten alkolün kendisi yasak. Alkol yasak olunca "İçtikten sonra namaz kılınabilir mi " sorusu abes oluyor. Alkollü namaz kılınamaz. Eğer biz "Namaz kılınabilir" dersek, o zaman herkes alkol alır, namaz kılar. Kuranıkerim’de de kesin olarak alkolden vazgeçilmesi söylenir. Alkol aldıktan sonra namaz kılmak hiçbir şekilde doğru olmaz. Alkol insanlık için çok büyük bir felakettir. Alkollü olarak namaz kılmayı hiçbir zaman onaylamıyorum. 
     
     Prof. Dr. Süleyman Uludağ Uludağ Ü. 
Alkollüyken namaz kılmak hoş değil      Kuranıkerim’de de açıkça ifade ediliyor. Diyanet İşleri Başkanlığı’nın açıklaması, alkolün haram olmadığı anlamına gelmez. Hoş bir şey değildir. Alkollüyken şuur yerinde bile olsa bir kişinin namaz kılması caiz ama mekruhtur. Kişi namazını alkolün tesiri geçtikten sonra kılsa daha iyi olur. İmsaktan önce içmişse oruca niyet edip oruç da tutabilir. 
     Alkollü kişinin dediği anlaşılıyor, şuuru yerindeyse namaz kılabilir. 
     



 GÜNCEL 

















</TEXT>
</DOC>
