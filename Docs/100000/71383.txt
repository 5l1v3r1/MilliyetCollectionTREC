<DOC>
<DOCNO> 71383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/dunya/dun01.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kök hücre mucize oldu 
</HEADLINE>
<TEXT>

     BİLİM adamları, bazı durumlarda ağır hastaların kanına nakledilen kök hücrelerin, tüm vücutla bütünleşerek organlarda yeni dokular oluşturabileceklerini saptadı. "New England Journal of Medicine" dergisindeki araştırma yetişkinlerde sadece tek bir çeşit hücre yaratmak için programlandığı sanılan kök hücrelerin pek çok farklı türde dokuya dönüşebileceğini ortaya koydu. Daha önce kemik iliğindeki kök hücrelerin sadece yeni kan hücreleri oluşturduğu biliniyordu. 
     DR. MARTIN Kobling ve ekibinin araştırmasında, erkek vericilerden kök hücre nakli yapılmış olan 6 kadının doku örnekleri incelendi. Sonuçta, kadınların deri, karaciğer ve bağırsak hücrelerinin yüzde 7’sinin erkeklere ait Y’ kromozomundan oluştuğu görüldü. Nakledilen kök hücrelerin diğer organlarla bütünleştiklerinin anlaşıldığını belirten Kobling, bunu hücrelerin belli dokulara yerleşmesi ve hastalıkların etkilerini gidermesi için kullanabileceklerini söyledi. 
     
     Kök hücre nedir 
     Kök hücre, kemik iliğinde bulunan ve tüm kan hücrelerinin yapımını sağlayan genç hücrelerdir. Kemik iliği naklinde vericiden alıcıya aktarılan bu kök hücrelerdir. 
     



 DÜNYA 










</TEXT>
</DOC>
