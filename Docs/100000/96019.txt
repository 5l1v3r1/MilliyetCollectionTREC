<DOC>
<DOCNO> 96019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun24.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm Çin Seddi'ni öldürüyor 
</HEADLINE>
<TEXT>

     Çin'in artan yabancı turizmi, dünyanın uzaydan görülen tek insan yapısı Çin Seddi'ne iyi gelmiyor. 
     Binlerce kilometrelik duvarın üstüne yazılan yazılar ve duvar boyunca biriken çöpler sorunun çok küçük bir kısmı, asıl sorun, seyyar satıcıların duvarın çeşitli yerlerinde inşa ettikleri satış kulübeleri ve yasadışı bilet satış kulübeleri duvarı taprip ediyor. 
     Duvarın sadece kendisi tahrip olup bozulmakla kalmıyor, resmi basının ''Çin Ulusal ruhunun sembolü'' olarak tanımladığı duvar boyunca kurulan oteller ve evler de Seddin çevre görünümünü ve manzarasını bozuyor. 
     Çin Günlüğü gazetesinin bugünkü haberine göre, bu yılın ilk 6 ayı içinde Çin'e geçen yılın aynı dönemine göre yüzde 15.97'lik artışla 6 milyon 140 bin yabancı geldi. 
     Çin Seddi'nin Uluslararası Dostları Derneği Başkanı William Lindesay bugün düzenlediği basın toplantısında, ''duvarın vahşice yıkımı diye tanımladığımız hasar birçok nedenden kaynaklanıyor'' dedi. 
     Bu baskıların, başkent Pekin'in kuzeyindeki çekici Sed manzarasının emlakcılara cazip gelmesi, gelir, araba sayısı ve boş zamandaki artıştan kaynaklandığını belirten Lindesa, kısa sürede önemli gelişmeler olmazsa, Pekin bölgesindeki Çin Seddi'nde meydana gelen yıkımın Pekin'in 3. büyük yıkımı olacağını söyledi. 
     Metro yapmak için eski surlarının büyük bölümü yıkılan Pekin'de 2008 Olimpiyat Oyunları için sürdürülen inşaatlar sırasında da eski çağlardan kalma birçok vadi hutong kısa sürede yok edildi. 
     
     KORUMA ÇABALARI 
     Yaklaşık 2 bin yıl önce, binlerce asker ve mahkum tarafından inşa edilen 6 bin 400 kilometrelik duvarı korumak için yoğun çabalar da sürdürülüyor. 
     Merkezi ABD'de olan Dünya Anıtları Vakfı, Çin Seddi'ni dünyanın en tehlikedeki 100 tarihsel anıtı listesine ekledi. 
     Başkent Pekin etrafındaki duvarın 630 kilometrelik bölümünü korumak için hazırlanan özel yasanın ise yakında yürürlüğü girmesi bekleniyor. Yasa, duvar boyunca özel bir bölgenin ilanını öngörüyor. 
     Çin Kültürel Miras Kurumu yetkililerinden Zhang Jian Xin ise duvarın yıkılan yerlerini tamir etme ile özgün yapısını koruma arasında denge sağlamaya çalıştıklarını belirtti. 
     





</TEXT>
</DOC>
