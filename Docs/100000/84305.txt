<DOC>
<DOCNO> 84305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yazar/pulur.html </URL>
<DATE> 2002/05/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İsveç elçimizin dedesi ve Fenerlilerin bayrak kavgası... 
</HEADLINE>
<TEXT>

     "O'nun dedesi de böyleydi " 
     Hayır, ima yoluyla da olsa, bu değerlendirmeye, kim olursa olsun katılmıyoruz. 
     İsveç Büyükelçimiz Selim Kuneralp'in Milli Mücadele'ye karşı, yabancılarla işbirliği yapan gazeteci Ali Kemal'in torunu oluşu, onun aleyhinde bir delilmiş gibi, ima yoluyla da olsa ileri sürülemez. 
     Dedesi, kim olursa olsun, insanlar kendi fikir ve eylemlerinden sorumludur. 
     
     BİR İsveç gazetesinde, Türkiye'nin bir bölümünün "Kürdistan" gibi gösterilmesine, gerekli tepkiyle karşı çıkmayan elçi, elbette eleştirilecektir, ama "Bunun dedesi zaten vatan hainiydi, halk bu adama Artin Kemal adını takmıştı, İzmit'te linç edildi" demek, imada bulunmak insafsızlıktır. 
     Her insan gibi, Selim Kuneralp'in sorumluluğu kendisiyle başlar, dedesiyle değil 
     Türkiye'ye karşı tutumu belli olan Karen Fogg'a "Sevgilim Karen" diye e - mail atan "Aman mektuplarını elçiliğe gönderme, okuyan çıkar" diyen Türkiye Cumhuriyet'inin bir büyükelçisi elbette eleştirilmeli, toplum vicdanında yerini almalıdır. 
     Lakin "Onun dedesi de böyleydi " demek yanlıştır. 
     
     MİLLİ Takım Teknik Direktörü Şenol Güneş'in Trabzon'un kalecisiyken tanıdık. Bir milli maça giderken "Top oynamaya gidiyoruz, kazanırsak kahraman, kaybedersek hain olmamalıyız" diyen Şenol Güneş'in bu sözünü, kaç kere bu köşede örnek gösterdik. 
     Ama şimdi, Şenol Güneş'in Milli Takım kaptanı Ogün için açıklama yapması gerek... 
     Bir futbolcu için Milli Takım'a seçilmek en önemli istektir, hele bir de takım kaptanıysa... 
     Ogün kaptan, 78 kere formayı giymiş, takım Dünya Kupası'na giderken kadroya alınmıyor. 
     Niye 
     Şenol Güneş bunu açıklamalıdır. 
     Yoksa Fenerbahçe Başkanı Aziz Yıldırım'a verdikleri cezayı yüzlerine gözlerine bulaştıranlar, hınçlarını Fenerbahçe kaptanından mı almak isteyip, buna da Şenol Güneş'i mi alet ediyorlar 
     
     BİR bayrak kavgasıdır gidiyor. 
     Galatasaraylıların Boğaz Köprüsü'ne astıkları bayrağı, Fenerbahçeliler, şeytana pabucu ters giydirecek bir planla yakıp, süzüle süzüle denize indirdiler. 
     Galatasaraylılar da, yeni bir bayrak astılar, bu defa köprüde trafik tıkanmış... 
     
     GEÇEN gün kızgın bir Fenerbahçeliyi teselli ettik 
     "Yahu ne var kızacak, gelecek yıl da siz şampiyon olursunuz, bayrağı asarsınız " 
     Kötümser ve karamsar Fenerli baktı 
     "Abi, bizim şampiyonluğumuz, 29 Şubat'a döndü, dört yılda bir geliyor " 
     
     BİR başka Fenerli de taksi durağındaki Galatasaray bayrağına takmış, açmış telefonu 
     "Demek sizin müşterilerinizin hepsi Galatasaraylı Fenerli Beşiktaşlı yok " 
     Telefonu kapamış... 
     Sonuç, ertesi gün Galatasaray bayrağı inmiş... 
     Ekonomi en büyük silah 
     
     







İslamda tartışma 


Durmadan ırzına geçilen konular ve yakası açılmadık konular 


Şerefli tahlil.. 


Jandarma ve engelliler 


Sayın Ecevit, hiç olmazsa bu kez... 


Zeki Müren'in eşcinsellik tartışması rezalet 


Ecevit'e de 10 numara 


İçime çekmiyorum ki .. 


Varsayalım ki Ecevit ayrılma kararı aldı... 


Rusya artık "dost ve müttefik" 


Alacakaranlık Kuşağı Ülkesi 


Özerk borsa gerçeği’ 


Bu komplonun hesabı zor verilir 


İsveç elçimizin dedesi ve Fenerlilerin bayrak kavgası... 


Derviş'i DSP'ye davet 


Kitaplar arasında boğulmak 


İş bilenin kılıç kuşananın 


Tayyip Erdoğan tutuklattı 


</TEXT>
</DOC>
