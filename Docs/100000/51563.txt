<DOC>
<DOCNO> 51563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/yasam/yas08.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
3 bin kişi tehlike altında 
</HEADLINE>
<TEXT>

     İzmir DHA 

     İzmir'de önceki gün AIDS'li olduğu ortaya çıkan transseksüel F.S. 45 ile son 6 ayda ilişkiye giren müşterilerine AIDS testi yaptırmaları için çağrı yapıldı. En az 3 bin kişiyle ilişkiye girdiğini belirten F.S.'nin müşterilerine kondom kullandırmadığı belirlendi. İl Sağlık Müdürlüğü şu çağrıyı yaptı "Son iki yıldır İzmir genelevinde çalışan 8 transseksüelden biri. F.S. 2001 Mayıs - Ağustos arasında 1225 Sokak 11, 2001 Eylül ve Ekim'de ise 1218. Sokak'taki 36 A numaralı evlerde çalıştı. Son 6 ayda bu evlerde kadınla temas edenlerin İzmir Hıfzısıhha Bölge Müdürlüğü'ne başvurması gerekiyor. Başvuranların kimliği ve test sonuçları gizli tutulacak". 
     
AIDS'i takan yok      AYTEN GÖRGÜN İstanbul 

     Araştırmalar, Türklerin AIDS hakında bilgi sahibi olduğunu ancak korunmak için fazla önlem almadığını gösteriyor. AIDS'in çoğunlukla cinsel ilişki yoluyla bulaştığı biliniyor. Buna rağmen cinsel yolla bulaşan enfeksiyonları önleyen prezarvatif kullanımı ise düşük seviyede. Gelir düzeyi yüksek erkeklerin eşlerinde yüzde 49 oranında cinsel yolla bulaşan enfeksiyonlar görüldüğünü gösteriyor. Güvenli cinsel yaşam için kaçınılmaz yöntem olan prezervatif kullanımı, yarın Harbiye Askeri Müze Kültür Sitesi'nde düzenlenecek AIDS Konferansı'nda katılımcılara anlatılacak. Ücretsiz izlenebilecek konferansın ardından AIDS Savaşım Derneği yararına Leman Sam bir konser verecek. 
     



 YAŞAM 















</TEXT>
</DOC>
