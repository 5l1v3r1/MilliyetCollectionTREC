<DOC>
<DOCNO> 56371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/guncel/gun03.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
2 ölü 1 kayıp var 
</HEADLINE>
<TEXT>
Sel, İçel’i perişan etti 
İçel'e bir yılda düşen yağış, 10 günde yağınca binalar çöktü, insanlar sel sularına kapıldı... 
     DOĞAN HABER AJANSI 

     İçel ve ilçelerinde son bir haftadır felakete neden olan şiddetli yağışların önceki gece yeniden başlaması sonucu oluşan selde 2 kişi öldü, 10 yaşında bir kız çocuğu kayboldu. Erdemli'de Alata Deresi kenarında odun toplarken sel sularına kapılan Havva Okur 12 ile serada çalışırken, altına sığındığı duvarın çökmesi sonucu Cemil Kaya 25 hayatını kaybederken, Güneykent mahallesinde de kaybolan 8 yaşındaki Berivan Şimşek, tüm çabalara rağmen bulunamadı. Öte yandan şiddetli yağış nedeniyle Kızkalesi'nde son anda tahliye edilen 4 katlı Burg Otel de çöktü. 
     
     Otellerin temeli oyuldu 
     Aynı bölgede sel sularıyla temeli oyulan 5 otel ve motel de boşaltıldı. Sahil kesimindeki ilçelerde elektrikler kesildi. Tarsus'taki Berdan çayının taşma tehlikesi üzerine, çevrede bulunan Aliağa, Aliefendi, Kulak ve Çayboyu köyleri boşaltıldı, 500 kişi spor salonlarına yerleştirildi. Silifke'de de, nehrin taşması nedeniyle 6 ev yıkıldı. 
     



 GÜNCEL 


















</TEXT>
</DOC>
