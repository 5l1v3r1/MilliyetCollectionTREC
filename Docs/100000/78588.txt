<DOC>
<DOCNO> 78588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/spor/spo07.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş'ten gözdağı 
</HEADLINE>
<TEXT>

Ay-Yıldızlı ekibin hocası, ligdeki gerginliği milli takıma taşıyan oyuncuların gözünün yaşına bakmayacağını söyledi, "Arkadaşlığı ve dostluğu ön plana çıkaranlara ihtiyacım var" dedi 
     BİLAL MEŞE 

     Kaleci sıkıntısı 
     MİLLİ Takım Teknik Direktörü Şenol Güneş, liglerdeki yabancı kaleci sayısının çokluğundan yakındı ve Futbol Federasyonu’nun buna bir çözüm bulmasını istedi. Yabancı kaleci transferine karşı olduğunu ve bu konuda federasyona öneri götüreceğini belirten Güneş, "Eğer yabancı kaleci alınacaksa federasyon fonuna verilen para artırılsın. Fondan gelecek parayla kaleciler yetiştirilsin" dedi. 
     
     Tarihi fırsat’ 
     SÜPER Lig’de rekabetin kavgaları da birlikte getirdiğine işaret eden Güneş, "Ligdeki gerginlikleri milli takıma taşıyan oyuncuların gözünün yaşına bakmam. Önümüzde tarihi bir fırsat var. Milli Takım’ı düşünen, arkadaşlığı ve dostluğu ön plana çıkaran, kampları angarya olarak görmeyen oyunculara ihtiyacım var. Ekip ruhunu üst düzeye çıkaranlara kapımız her zaman açık" diye konuştu. 
     
     Centilmence geçsin’ 
     GÜNEŞ, lig yarışının centilmence geçmesini, maçların seyirciler açısından karnaval haline gelmesini istediklerini de belirtti. Milli Takım’ın hocası, "Futbolun tansiyonunu değil, kalitesini yükseltmek zorundayız. Oyuncuların birbirlerini yumruk ve tekme atmamasını, hakemlerin iyi maç yönetmesini, federasyonun bunları iyi idare etmesini bekliyoruz" ifadelerini kullandı. 
     
Hollanda’ya gidiyorlar      2002 Dünya Kupası Finalleri’ne hazırlık çerçevesinde Şili ile yarın özel bir maç yapacak olan A Milli Futbol Takımı, Polat Otel’de kampa girdi. Aday kadro, Şili maçının ilk antrenmanını 18.30’da Metin Oktay Tesisleri’nde gerçekleştirdi. 
     AY - Yıldızlı ekip bugün Hollanda’ya gidecek. Sakatlıkları nedeniyle Rüştü ile Hasan’ın götürülüp, götürülmeyeceğine bugün karar verilecek. Dünya Kupası’na kadar ve kupada Milli oyuncularla Psikolog Doktor Ayhan Biçer’in ilgileneceği açıklandı. 
     



 SPOR 






























</TEXT>
</DOC>
