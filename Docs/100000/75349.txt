<DOC>
<DOCNO> 75349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sonspo21.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 0 - Antalyaspor 0 
</HEADLINE>
<TEXT>

     Birinci Süper Futbol Ligi'nde, Beşiktaş ile Antalyaspor arasında oynanan karşılaşma 0-0 sona erdi. 
     
     İlk Yarı 
     10. dakikada savunmanın hatalı geri pasında, topu ceza alanı sağ 
     çaprazında önünde bulan İlhan Mansız'ın, kaleci Kingston'ı da geçtikten sonra son çizgiden vuruşunda, meşin yuvarlak yan ağlarda kaldı. 
     12. dakikada Dursun'un sağdan ortasında, Beşiktaş savunması 
     altıpas içinde Mustafa Gürsel'den önce topa dokunarak, kornere gönderdi ve büyük bir tehlikeyi önledi. 18. dakikada Baya'nın ceza alanı içinden sert şutunda, top kaleci Kingston'dan döndü. Dönen topa İlhan Mansız'ın yatarak yaptığı vuruşta, meşin yuvarlak yandan auta gitti. 25. dakikada Atilla'nın pasında ceza alanına giren Saffet'in sert vuruşunda, top kaleci Myhre'de kaldı. 40. dakikada Tamer'in sağdan ortasında, İlhan Mansız ceza alanı içinde kafayı vurdu. Top, üst direği sıyırarak auta gitti. 44. dakikada bu kez Ronaldo'nun soldan ortasında, İlhan Mansız'ın ceza alanı içinde uçarak yaptığı kafa vuruşunda, kaleci Kingston iki hamlede topu kontrol etti. Karşılaşmanın ilk yarısı 0-0 tamamlandı. 
     
     İkinci Yarı 
     . dakikada Ahmet Dursun'un sağ kanattan İlhan Mansız'a ''Al da at'' dercesine ortaladığı topa, bu futbolcu altıpas içinde bomboş pozisyonda kötü vurunca, takımını mutlak bir golden etti. 
     55. dakikada Beşiktaş'ta, Ronaldo sarı kart gördü. 
     58. dakikada Beşiktaş'ta, Ümit'in yerine Sertan xx , 61. dakikada 
     da Antalyaspor'da, Uğur'un yerine Nuri xx , Ramazan'ın yerine de Gürçay xx oyuna girdi. 67. dakikada Saffet'in ceza alanı sağ çaprazından sert şutunda, top kaleci Myhre'de kaldı. 68. dakikada Ahmet Dursun'un ceza alanının sağ çaprazından şutunda, kaleci Kingston topu iki hamlede kontrol etti. Aynı dakikada Beşiktaş'ta Ali Eren sarı kart gördü. 70. dakikada Ahmet Dursun'un soldan ortasında, İlhan Mansız arka direkte kafayı vurdu, top auta gitti. 72. dakikada Ahmet Dursun'un soldan kullandığı serbest atışta, top yandan auta gitti. 78. dakikada Antalyaspor'da, Saffet'in yerine Fatih x , Beşiktaş'ta da, Tamer'in yerine Stavrum x oyuna girdi. 81. dakikada Tayfur'un sağdan ortasında İlhan Mansız kafayla topu altıpas içine indirdi. Bu bölgede Stavrum'dan önce topa sahip olan kaleci Kingston büyük bir tehlikeyi önledi. 82. dakikada Ronaldo'nun hatalı geri pasında topu kapan Atilla'nın aşırtma vuruşunda, Ahmet Yıldırım meşin yuvarlağa yetişerek, ceza alanı dışına attı. 84. dakikada Beşiktaş'ta, Sertan sarı kart gördü. 85. dakikada Ahmet Yıldırım'ın ceza alanı dışından sert şutunda, kaleci Kingston'dan seken topa ceza alanı içinde hiçbir Beşiktaşlı futbolcu dokunamayınca, Antalyaspor savunması tehlikeyi uzaklaştırdı. 90. dakikada Antalyaspor'da, Fatih sarı kart görürken, karşılaşma da golsüz berabere tamamlandı. 
     






</TEXT>
</DOC>
