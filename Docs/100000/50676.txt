<DOC>
<DOCNO> 50676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/yasam/yas11.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydan geldi huya gitti .. 
</HEADLINE>
<TEXT>

Sayısal Loto talihlisi, 125 milyara aldığı Mercedes'i kriz yüzünden elden çıkardı... 
     ZAFER TOKUŞ Adapazarı DHA 

     Adapazarı'nda yedi ay önce Sayısal Loto'dan 6 bilerek 536 milyar lira kazanan ve kendisine hemen 125 milyar liraya son model CLK 230 tipi Mercedes otomobil alan Murat Özkan da ekonomik krizden etkilendi. Loto milyarderi 'Masrafı ağırlaştı' diyerek lüks otomobilini 80 milyar liraya sattı. 
     
     Babasına parti kurdu 
     Babası Hüseyin Özkan'la birlikte Adapazarı - Bilecik arasında E - 25 karayolu üzerinde 'Yeşilvadi' adlı dinlenme tesislerini işleten Özkan 23 , loto parasına kavuştuktan sonra hemen kendisine 2001 model Mercedes otomobil aldı. Özkan'ın babası Hüseyin Özkan da Türkiye Tüm Muhtarlar Derneği Genel Başkanlığı'na aday olarak seçimi kazandı, ayrıca Ulusal Muhtariyet Partisi'ni kurup genel başkanı oldu. Murat Özkan, "Bir anlık heves için Mercedes’e 125 milyar lira bağlamıştım. Ama her şeyi çok pahalı. Masrafını kaldıramaz hale gelmiştim. Tesislerimizdeki gelirimiz de kriz nedeniyle azalınca sattım" dedi. 
     



 YAŞAM 

























</TEXT>
</DOC>
