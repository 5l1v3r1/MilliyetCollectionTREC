<DOC>
<DOCNO> 74146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yasam/yas01.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Devekuşu faciası 
</HEADLINE>
<TEXT>

İtalya’dan getirilen 66 devekuşunun bürokrasi yüzünden ölümü, ithalatçısını isyan ettirdi 
     İtalya’dan Türkiye’ye getirildikten sonra Halkalı gümrüğünden alınmadıkları için telef olan 66 devekuşunu taşıyan TIR’ın sürücüsü Mehmet Sertkaya, "Hayvanlar gözümün önünde çırpına çırpına öldü. 28 yıllık şoförüm, elimden hiç bir şey gelmedi. Vicdan azabı duyuyorum" dedi. 
     Halkalı gümrüğüne geldiği 13 Mart’a kadar her sabah ve akşam devekuşlarına yem ve su verdiğini kaydeden Sertkaya, "Su kaplarını deviriyor, birbirlerini çiğniyorlardı. İstanbul’a geldiğimde, hayvanlardan 36’sı bakımsızlık, birbirlerini çiğneme ve havasızlıktan telef olmuştu" dedi. 
     Halkalı Gümrüğü’nden bir yetkili, 66 devekuşunun telef olmasından, sertifikanın aslı yerine fotokopisini bulunduran mükellefin sorumlu olduğunu ifade etti. 
     
     Bu zihniyete lanet olsun’ 
     İthal etmeye çalıştığı devekuşlarını Halkalı’da "bürokrasiye kurban veren" Alp Deniz ise, Tarım Bakanlığı’nı mahkemeye vereceğini belirterek şunları söyledi "Hayvanlar 3 günden fazla aynı kapalı mek nda kalmalarından dolayı strese girerek intihar etti. Bir bölümünü de içme sularına zehir koyarak öldürdük. Bu zihniyete lanet olsun. Bakanlık, ilgili firmadan faksla orijinalinin noter onaylı kopyasını alabilirdi. Ama Tarım Bakanlığı Koruma Kontrol Genel Müdürü Hüseyin Sungur, Hiç umurumda değil’ diyerek beni odasından kovdu." 
     



 YAŞAM 

















</TEXT>
</DOC>
