<DOC>
<DOCNO> 93325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sonspo12.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basınına göre Hakan en kötü forvetler sıralamasında birinci 
</HEADLINE>
<TEXT>

     17. Dünya Kupası'nın ardından en iyi ve en kötüleri seçen İtalyan basını İlhan Mansız'a hayran kaldı.Dünyanın en yüksek tirajlı spor gazetesi olan La Gazzetta dello Sport, en iyiler karmasına Türkiye'den Alpay, Hasan Şaş ve İlhan Mansız'ı koyup, Hakan Şükür'ü en kötü forvetler sıralamasında ilk sırada gösterdi.Gazete, Dünya Kupası'nı ''aydınlattığını'' belirttiği Ronaldo'nun ardından Almanya'da oynayan Michael Ballack'ı ''yıldız'' olarak gösterdi.La Gazzetta, Türk futbolculardan İlhan Mansız için ''kale önünde çok uyanık'', Alpay'a ''hırslı büyük mücadeleci'' derken, Ümit Davala hakkında ''Milan'ın yakın tarihindeki en meçhul transfer olan Ümit'i, bize öyle geliyor ki tanımak gerek. İtalya'daki çalışmalarında tanınmayan taktik değerini gösterdi'' yorumunda bulundu.Hasan Şaş'ın bonservisi 15 milyon euroCorriere dello Sport gazetesi de Dünya Kupası sonrasında değeri en çok yükselen futbolcular arasına Hasan Şaş'ı da yazdı. En fazla değeri yükselen futbolcuyu 12 milyon Euro'dan 30 milyon Euro çıkan Ronaldinho olarak gösteren gazete, Hasan Şaş'ın bonservisin 5 milyon Euro'dan 15 milyon Euro'ya yükseldiğini kaydetti. Gazete ayrıca, Fenerbahçe'nin transfer ettiği Ortega'nın ''balon çıktığını'' ileri sürüp, Dünya Kupası öncesi 10 milyon Euro olan değerinin şimdi ''0'' olduğunu savundu. La Repubblica gazetesi ise verdiği listede en iyi atak oynayan takımları Brezilya, Almanya ve İspanya'nın ardından Türkiye'ye olarak gösterdi. Gazetenin araştırmasında Dünya Kupası'nda en fazla tekme alan futbolcu 31 tekme ile Yıldıray Baştürk olarak çıktı.Haberde Türk Milli Takımı'nın teknik direktörü Şenol Güneş ''en yenilikçi teknik direktör'' diye tanıtılırken, ''Şenol'a bravo. En modern oyunu Türkiye gösterdi. Tek forvet ve 2-3 yardımcı forvet ile iyi bir temel taktik'' ifadeleri kullanıldı. Bu arada Corriere dello Sport gazetesi transfer iddialarında, Udinese Kulübü'nün Beşiktaş'tan İlhan Mansız'ı almak için girişimde bulunduğunu ileri sürdü. 
     





</TEXT>
</DOC>
