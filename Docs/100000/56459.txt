<DOC>
<DOCNO> 56459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/soneko06.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro cinsi bono satışı başladı... 
</HEADLINE>
<TEXT>

     Hazine'nin ''halka arz'' yoluyla satışa sunduğu, 184 gün vadeli ''Euro cinsi'' bonoların satışına bugün başlandı. 
     Vade sonu kupon ödemeli, vadesinden önce geri alma garantili ''Euro cinsi'' bonolar, beş gün satışta kalacak. 
     Bugün valörlü bonoların geri ödemesi ise 12 Haziran 2002 tarihinde yapılacak. 
     Euro cinsi bonolar, özel ve kamu bankaları ile Merkez Bankasında açık piyasa işlemleri yapmaya yetkili aracı kurumlar ile Merkez Bankası şubeleri kanalıyla satın alınabilecek. 
     Hazine, 2002 yılı başında itibaren Euro bölgesi ülkeleri yerel paralarının kullanımdan kalkması nedeniyle, bu paraları elinde tutan kişilere, Euro'ya geçiş aşamasında değişik bir alternatif sunarak, ekonomiye kazandırılacak döviz miktarını artırmak amacıyla, Euro cinsinden bono ihraç edilmesini planladı. 
     Euro cinsinden bonolar, Euro bölgesi yerel paralarını getirecek yatırımcılara, Avrupa Birliği'nin belirlemiş olduğu dönüşüm oranları kullanılarak satılacak. 
     Hafta boyunca sürecek satışlarda günlük fiyatlar ise bugün için 100,00 Euro, yarın için 100,02 Euro, 12 Aralık için 100,04 Euro, 13 
     Aralık için 100,08 Euro, 14 Aralık için de 100,08 Euro olarak belirlendi. 
     Bonolar, yüzde 3.5 dönem getirili yıllık basit yüzde 7 getirili 
     olacak, 100 Euro ve katları kupürler şeklinde ihraç edilecek. 
     Bu arada Euro cinsinden bonolar, vadesinden önce Hazine'ye satılabilecek. 
     






</TEXT>
</DOC>
