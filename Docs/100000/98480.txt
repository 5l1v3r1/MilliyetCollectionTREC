<DOC>
<DOCNO> 98480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sondun06.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Liz Hurley sıkı diyette 
</HEADLINE>
<TEXT>

     Ünlü model Liz Hurley, hamilelik sırasında aldığı fazla kiloları bir türlü veremediği için sorun yaşadığını ve bu nedenle çok sıkı bir diyete başladığını açıkladı. 
     Internetteki ''imdb'' sitesinin haberine göre, doğum yapan pek çok kadının ortak derdi olan fazla kilolardan Hurley de mustarip. 
     Oğlu Damian Charles'ın doğumundan sonra eski formuna kavuşamadığını anlatan Hurley, son olarak Versace'nin defilesinde göz kamaştıran bir fizikle izleyicinin karşısına çıkmasına rağmen bunun kendisini tatmin etmediğini söyledi. 
     Damian'a hamileyken çok fazla yemek yediğini ve kendini bir türlü durduramadığını ifade eden Hurley, buğulama balık, haşlanmış pirinç ve sebzelerin yer aldığı çok sıkı bir diyete başladığını açıkladı. 
     Hurley, ''İdeal kiloma ulaşmam için en az 5-6 kilo daha vermem gerekiyor. Kilo verebilmek için deli gibi uğraşıyorum. Yeniden daracık giysilerime sığabildiğim zaman mutlu olacağım'' dedi. 
     





</TEXT>
</DOC>
