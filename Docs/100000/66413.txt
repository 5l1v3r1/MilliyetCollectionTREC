<DOC>
<DOCNO> 66413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/soneko17.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin yardım, ABD ise reform istiyor 
</HEADLINE>
<TEXT>

     Arjantin Hükümeti, Uluslararası Para Fonu'ndan IMF acil yardım isterken, ABD yönetimi, Arjantin'in reformları gerçekleştirmesi konusunda ısrar ediyor. 
     Arjantin Ekonomi Bakanı Jorge Remes, gazetecilere yaptığı açıklamada, yabancı kreditörlerin, ''yumurta-tavuk'' durumunu temel alarak programın uygulanmasından sonra kredi verme isteğinde bulunduğunu, fakat bu programın, yardım garantilerine bağlı olduğunu söyledi. 
     Salı günü, istikrar önlemleri içeren 2002 bütçesini onaylanması için Kongre'ye gönderen Bakan Remes, programları için IMF'den daha güçlü bir yanıt almak istediklerini kaydetti. 
     Arjantin'in yeterli önlemleri henüz almadığı görüşünde olan ve IMF'den verilecek yardım konusunda anahtar konumda bulunan ABD Hazinesi, Ocak ayındaki büyük devalüasyonda maliyetlerin önemli bır kısmını yüklenen Arjantin bankacılık sisteminin daha da güçlendirilmesi gerektiğini vurguluyor. 
     ABD'nin IMF ve Dünya Bankası gibi uluslararası kuruluşlarından sorumlu Bakan Yardımcısı John Taylor, borçların yeniden yapılandırılması konusundaki görüşmeler ve bütçe ile vergi reformlarına devam etmesi gerektiğini ifade etti. 
     
     Hiperenflasyon korkusu 

     Piyasa gözlemcileri, IMF'den desteğini açıklamadan pesonun serbest dalgalanmaya bırakılmasının, fiyatları aşırı düzeyde yükselterek, 1980'lerdeki hiperenflasyon dönemine dönülebileceğinden kaygı duyuyorlar. 
     Bu arada, fiyatlarda yükselmeye başladı. Tüketici fiyatları Ocak ayında, son 10 yılın en yüksek değerlerinden biri olan yüzde 2.3 düzeyine yükseldi. 
     Yoksulluğun artığı ülkede, işsizliğin yüzed 20 oranına yükseldiği, ABD Doları'nın ise karaborsada satıldığı belirtiliyor. 
     Hükümet, popülüst nitelikte olan Kongre üyelerinin idari masrafları başta olmak üzere siyasi harcamalarda kesintilere gitmeyi planlıyor. 
     Uzmanlar, hükümetin, harcamaları kısmakta kararlı olduğu konusunda ciddi olduğunu IMF'ye kanıtlayabilmesi halinde, IMF yardımının Mart ayına kadar yeniden açılabileceğini vurguluyorlar. 
     






</TEXT>
</DOC>
