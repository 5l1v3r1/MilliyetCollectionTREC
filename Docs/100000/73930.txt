<DOC>
<DOCNO> 73930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/siyaset/siy07.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen, Atina’da gözdağı verdi 
</HEADLINE>
<TEXT>
Kuzey Kıbrıs’ı ilhak eden AB’yi unutur 
     YORGO KIRBAKİ Atina 

     Avrupa Birliği AB Komisyonu’nun Genişlemeden Sorumlu Üyesi Günter Verheugen, dün Atina’da yaptığı açıklamalarla yeni bir tartışmayı daha başlatacak gibi görünüyor. Yunan Parlamentosu Dış İlişkiler Komitesi’nde konuşan Verheugen, Rum Kesimi’ni kastederek, Kıbrıs’ın AB’ye üye olmasından sonra Türkiye’nin Kuzey Kıbrıs’ı ilhak etme tehdidi etmesi halinde bunun "Türkiye’nin üyelik işlemlerini iptal ettirmesi anlamına geleceğini" söyledi. 
     Dışişleri Bakanı Yorgo Papandreu ile de görüşen Verheugen, 3 hafta önce gerçekleştirdiği Ankara ziyareti hakkında ilginç açıklamalar yaptı. Verheugen, "Türkiye’deki temaslarımda bana iki şey söylenmedi. İlki çözüm bulunmadan Kıbrıs’ın AB üyeliği halinde Türkiye’nin adanın kuzeyini ilhak edeceği, ikincisi ise sorunun çözümüne karşılık Türkiye’nin üyelik müzakerelerinin başlatılmasını istediği" dedi. 
     



 SİYASET 















</TEXT>
</DOC>
