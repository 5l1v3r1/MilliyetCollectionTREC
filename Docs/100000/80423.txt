<DOC>
<DOCNO> 80423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sontur17.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova'da barjlar doldu... 
</HEADLINE>
<TEXT>

     Devlet Su İşleri DSİ Adana 6. Bölge Müdürlüğü'nün kontrolünde olan Adana, İçel, Osmaniye ve Hatay'daki toplam 9 barajın büyük bölümünde su seviyesinin standartların üzerine çıktığı ve bu sayede Çukurova'da sulama suyu sıkıntısının yaşanmayacağı bildirildi. 
     DSİ Adana Bölge Müdürlüğü yetkililerinden alınan bilgiye göre, Nisan ayında bölgenin mevsim normallerinin üzerinde yağış alması nedeniyle Çatalan, Seyhan, Aslantaş, Berdan, Tahtaköprü ve Yarseli barajlarında su kodu normal seviyesinin üzerine çıktı. 
     Kozan, Mehmetli ve Kalecik barajlarında ise normal seviyesinin biraz altında bulunuyor. 
     DSİ yetkilileri, mevsim koşullarına göre normal su kodlarının altında bulunan barajlarda seviyenin, dağlardaki karların erimesiyle birlikte artacağını ifade ederek, bu sezon Çukurova'da tarım alanlarının sulamasında sıkıntı yaşanmayacağını belirttiler. 
     Yetkililer, yörede 342 bin hektar alanın DSİ tarafından sulandığını ve bol yağış nedeniyle taşkın tehlikesinin de bulunmadığını ifade ettiler. 
     





</TEXT>
</DOC>
