<DOC>
<DOCNO> 95243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/spor/spo20.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Gülesin’e anma günü      TÜRK futbolunun ve Beşiktaş’ın efsane yıldızı, gazetemizin yazarı Şükrü Gülesin’i bugün ölümünün 25. yılında anacağız. Emirgan’daki Gülesin’in kabri başındaki tören saat 11.00’de başlayacak. 
     
Atina’ya 209 madalya avcısı      2004 Olimpiyatları İcra Kurulu’nun dün Ankara’da yaptığı ikinci toplantıda federasyonlar konulan olimpiyat barajını 209 sporcunun geçmesini beklediklerini belirtti. GSG Müdürü Kemal Mutlu, "Bu sporcuların baraj derecelerini aşması için elimizden geleni yapacağız" dedi. 
     
İtalya Süper Kupası Libya’da      İTALYA Futbol Federasyonu, 25 Ağustos’ta Juventus ile Hakan Şükür’ün takımı Parma arasında yapılacak Süper Kupa maçının Libya’nın başkenti Trablusgarp’ta oynanmasını onayladı. Tarihi finali, Juventus’un yüzde 5.3’üne sahip olan Libya lideri Muammer Kaddafi’nin oğlu Saadi Muammer’in ayarladığı öğrenildi. 
     
Mısır’ı yendik      ULUSLARARASI İspolo Sutopu Turnuvası dün İstanbul Ataköy Yüzme Havuzu’nda start alırken Türkiye, ilk maçında Mısır’ı 15 - 1 yendi. Diğer karşılaşmalarda ise şu sonuçlar alındı Rusya - ABD 2 - 4, Romanya - Kanada 5 - 2, 
     
Zico Japonya’da      A MİLLİLERİMİZ’İN Dünya Kupası’nda çeyrek finale kalma mücadelesinde elediği Japonya’nın teknik direktörlüğüne Brezilya’nın efsane futbolcusu Zico getirildi. Bilindiği gibi Türkiye yenilgisinin ardından Fransız teknik adam Philippe Troussier görevinden ayrılmıştı. 
     



 SPOR 

























</TEXT>
</DOC>
