<DOC>
<DOCNO> 76679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sontur09.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazla ekmek, gözleri bozabilir... 
</HEADLINE>
<TEXT>

     Amerikan bilim adamları, sadece kitap okumanın ve televizyon seyretmenin değil, ekmeğin de gözleri bozabileceği uyarısında bulundular. 
     Evrim konusunda uzmanlaşmış biyolog Loren Cordain ve beslenme uzmanı Jennie Brand Miller'in ''New Scientist'' dergisinin yarınki sayısında yayınlanacak araştırmalarına göre, Avrupa'da son 200 yılda artan göz bozuklukları, ekmek gibi nişasta ağırlıklı besinlerin daha fazla tüketilmesinden kaynaklanıyor. 
     ABD'nin Colorado Üniversitesi'nde görevli Miller, buğday ürünlerinin içindeki yüksek orandaki nişastanın çok çabuk sindirildiğini ve ensülin hormonunun pankreastan normalden daha fazla salgılanmasına neden olduğunu söyledi. 
     Fazla salgılanan ensülin hormonunun, gözün gelişimini bozup, göz yuvarlağının büyümesine neden olabileceğini söyleyen Miller, göz yuvarlağı normalden büyük olan insanların uzağı göremediğini miyop 
     belirtti. 
     Aşırı kilolu ve şeker hastalarının genelde miyop olduğunu hatırlatan bilim adamları, Batılıların beslenme alışkanlıklarını edinen Eskimolarda miyop oranının yüzde 50 arttığını kaydetti. 
     Batılıların gözlerinin, sadece kitap okuma alışkanlıkları arttığı için bozulduğu savının yanlış olduğunu söyleyen bilim adamları, ülkelerinde Batılıların eğitim sistemini uygulayan, ancak kendi beslenme alışkanlıklarını devam ettiren Pasifik'in güneyindeki Vanuatu adasındaki halkın sadece yüzde 2'sinin miyop olduğunu örnek olarak gösterdi. 
     






</TEXT>
</DOC>
