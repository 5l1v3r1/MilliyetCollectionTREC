<DOC>
<DOCNO> 79506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sontur19.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlık suçundan tahliye olduğu an hırsızlıktan yakalandı 
</HEADLINE>
<TEXT>

     Beykoz'da hırsızlık suçundan yakalanarak çıkarıldığı mahkemece tutuklanan ve yargılama aşamasında tahliyesi kararlaştırılan, aynı suçtan sabıkalı Doğan Ayriç, cezaevinden çıktığı an 28 ayrı işyeri hırsızlığının faili olarak yeniden gözlem altına alındı. 
     Asayiş Şube Müdürlüğü Hırsızlık Büro Amirliği'nden yapılan açıklamaya göre, Beykoz'da karıştığı bir hırsızlık olayı nedeniyle yakalanan ve çıkarıldığı mahkemece tutuklanarak cezaevine konulan Doğan Ayriç'in 34 , parmak izi incelemesi sonucu İstanbul'da çok sayıda işyeri hırsızlığını gerçekleştirdiği belirlendi. 
     Beykoz'da yargılandığı Asliye Ceza Mahkemesi'ndeki davada, tahliyesi kararlaştırılan Ayriç, 16 Nisan Salı günü Paşakapısı Cezaevi'nden serbest bırakılınca, kendisini dışarıda bekleyen polislerce yeniden yakalandı. 
     Büro Amirliği'ndeki sorgusunda Ayriç'in, önceden belirlediği işyerlerine, gece saatlerinde kapı ve camları levye ile kırarak girdiği, para ve değerli eşyaları aldığını söylediği bildirildi. 
     Ayriç'in, Ankara Emniyet Müdürü Hasan Yücesan'ın yeğeni Mehmet Yücesan'ın işyerinin de aralarında bulunduğu Bakırköy'de 6, Üsküdar'da 4, Kadıköy'de 3, Kartal ve Bahçelievler'de 2'şer, diğer ilçelerde de 
     11 ayrı hırsızlık olayını gerçekleştirdiği belirlendi. 
     





</TEXT>
</DOC>
