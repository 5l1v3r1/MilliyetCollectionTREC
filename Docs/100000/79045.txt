<DOC>
<DOCNO> 79045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/yazar/pulur.html </URL>
<DATE> 2002/04/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Biz, bize benzeriz... 
</HEADLINE>
<TEXT>

     TELEVİZYON muhabiri, genç kız Mehmet Y. Yılmaz'a kitabı hakkında öyle sorular soruyordu ki, sonunda dayanamadı 
     "Siz beni aşk doktoru sanıyorsunuz galiba " dedi. 
     "Kırmızıyı Seçtim Aşk Mavinin Altındaydı" kitabı Mehmet Y. Yılmaz'ın "Radikal"de yayımlanan yazılarından bir seçme aşk, kadın, erkek ilişkileri daha ağırlıklı olduğu için, kitaptan söz edenler, bunları öne çıkardılar. 
     Oysa yazar, iyi bir gözlemci, çoğumuzun görüp geçtiği, hatta hayatımızın bir parçası haline gelen davranışları saptamış, bunları "Türkiye'nin ve Özel Hayatın Klişeleri" ana başlığı altında toplamış. 
     
     MESELA... 
     "Aman devlet zarar görmesin sendromu" 
     "Büyükler suç işlemez sendromu" 
     "Türkiye'de iyi şeyler de oluyor sendromu" 
     "Hep aynı şeyleri yaşıyoruz sendromu" 
     "Cumaya öderiz sendromu" 
     "Milli birlik ve beraberlik sendromu" 
     "Herkes neler yapıyor sendromu" 
     "Bir çay alır mıydınız sendromu" 
     "Ne seninle ne sensiz kuralı" 
     
     MEHMET Y. Yılmaz, bunları başlıklar halinde peş peşe sıralamamış, başlıkların altını da doldurmuş okudukça "sahi yahu " diyorsunuz... 
     Birkaçını aktaralım... 
     "Ne seninle, ne sensiz kuralı"nın açılımı şöyle 
     "Kadınların tatil sırasında yaşanan tüm olumsuzluklardan kocalarını sorumlu tutmaları olayı ... Çünkü onlar, birlikte gitmeye can atan bir sürü genç kız varken, seyahate karılarını götürerek bunu hak etmişlerdir." 
     "Bir çay alır mıydınız sendromu..." 
     İşte bu çok önemli 
     "İşin en yoğun olduğu saatte gelip, kalkmak bilmeyen ziyaretçi şeklinde ortaya çıkar. Siz lafı kesmek istedikçe konu uzadıkça uzar, ısmarlanan çayı kahveyi bir türlü getirmek bilmeyen çaycılar sayesinde bir sinir krizine kadar varabilir." 
     
     "CUMAYA öderiz sendromu"nu kaç kişi bilir 
     "Parayı alamadan malı teslim etmek zorunda kaldığınızda, alacağınızı bir türlü tahsil edememe durumu. Hatırlatmadan ödediği nadir görülür ve pazartesi günleri aradığımızda borçlu ya toplantıda ya da kent dışındadır. Halk arasında esnaf sendromu olarak da bilinir." 
     
     SIK sık "Aman devlet zarar görmesin" diye karşımıza çıkarlar. 
     Bu sendromun açılımı da şöyle 
     "Ucu yüksek yerlerdeki siyasilere dokunacağı belli olan ve hukuka açıkça aykırı bazı olayların, devlet zarar görür iddiasıyla örtbas edilmesi olayı." 
     
     MEHMET Y. Yılmaz'ın kitabında elbette aşk var, ama aşktan başka şeyler de var. 
     Hele "Biz bize benzeriz" bölümündeki yazılar, bir ayna... 
     Dikkatle bakın, çoğunu tanıyabilirsiniz. 
     Trafiğiyle, siyasetçisiyle, hırsızıyla ve aşklarıyla biz, bize benzeriz. 
     
     







Toplumdan bakmak... 


Leylek leylek havada, yumurtası tavada... 


Köyde Antigone 


Malzemeler kesildi ameliyatlar durdu 


Baykal'lı CHP'nin iktidar şansı... 


Enflasyonun düşmesi iyi haber mi, kötü haber mi 


"Su, toprak" ve "çamur" 


Bir eğitim mucizesi 


Endekslerin önemi 


Süper güç - süz... 


Spor ekonomisi 


Biz, bize benzeriz... 


Fikret Ünlü'nün isyanı 


Krizle değişen tüketim alışkanlığımız 


Hewlett - Packard ile Compaq birleşiyor 


Kıvrıkoğlu operasyonu derinleşiyor 


</TEXT>
</DOC>
