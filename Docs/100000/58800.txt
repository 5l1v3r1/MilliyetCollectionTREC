<DOC>
<DOCNO> 58800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/ekonomi/aeko.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borçlarıyla oynuyorlar 
</HEADLINE>
<TEXT>

Arjantinliler yeni yıla, sermayesi IMF tarafından verilen ve oyuncuları sanayileşmeye çalışan Latin Amerika ülkeleri olan bitmeyen borç’ oyununu oynayarak girecek 
     EKONOMİ SERVİSİ 

     Geçici hükümetin iş başı yaptığı Arjantin’de yaklaşan yılbaşı gecesini evinde oyun oynayarak geçirmek isteyen Arjantinlilerin en çok rağbet ettiği oyun Deuda Eterna’, yani bitmeyen borç’. 
     Türkiye’de monopol’ olarak tanınan oyuna benzeyen bitmeyen borç’a yoğun ilgi gösteren Arjantinliler bu günlerde en çok ülkeyi bu duruma getirenin IMF mi, yoksa hükümet mi olduğunu tartışıyor. 
     Toplam 155 milyar dolarlık borç ödemelerini askıya alan Arjantin’in en büyük alacaklıları dört büyük ABD bankası. Bu bankalar FleetBoston, Citigroup, Bank of America ve J.P. Morgan Chase. Lehman Brothers’ın yaptığı bir incelemeye göre FleetBoston’un gelirinin yüzde 10’unu Latin Amerika’daki kredileri oluşturuyor. 
     
     ABD bankaları zorda 
     Citigroup ise kredi kazançlarının yüzde 2’sini Arjantin’den bekliyordu. 
     J.P. Morgan Chase ve Bank of America’nın ise Arjantin’de 900’er milyon dolarlık kredisi bulunuyor. Arjantin’de en çok alacağı bulunan ülke ise İspanya. 
     

</TEXT>
</DOC>
