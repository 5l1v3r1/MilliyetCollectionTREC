<DOC>
<DOCNO> 65685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sondun03.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en parlak 500 genci arasında 3 Türk var 
</HEADLINE>
<TEXT>

     - Dünya Ekonomik Forumu tarafından ''Yarının Küresel Liderleri'' olarak belirlenen 100 kişi arasında Türkiye'den Tayyibe Gülek, Tulu Gümüştekin ve Elif Bilgi yer aldı. 
     DSP Anada Milletvekili Tayyibe Gülek, ''CPS'' danışmanlık şirketinin kurucusu Tulu Gümüştekin ve ''HC'' kuruluşun yöneticilerinden Elif Bilgi, dünyanın en parlak 100 genci arasına girdi. 
     ''Yarının Küresel Liderleri'' listesi, New York'ta toplantılarını sürdüren Dünya Ekonomik Forumu'nun kurucusu ve başkanı Prof. Klaus Schwab tarafından açıklandı. 
     Forum yetkilileri, ''Yarının Küresel Liderleri'' grubunun, dünyanın 100 ülkesinden seçilen yaklaşık 500 dinamik gençten oluştuğunu belirttiler. Grup üyesi gençler, zamanlarını ve uzmanlıklarını iş dünyası merkezli gelişme projelerinden sosyal amaçlı girişimlere kadar değişik alanlarda değerlendiriyor. Gruba dahil olan gençlerin yüzde 40'ının iş dünyası dışından olduğu ifade edildi. 
     Dünya Ekonomik Forumu, kısa adı GLT Global Leaders for Tomorrow 
     olan gruba girebilecek nitelikteki gençleri 1993 yılından bu yana belirliyor. Dünyanın durumunu düzeltmeyi amaçlayan bu girişimle gençler, yarının karar alacak kişileri olarak, stratejik konular üzerinde fikir sahibi oluyor ve kendi aralarında görüş alışverişinde bulunuyor. Bu yıl seçilen 100 liderin, iş dünyası, hükümet, politika ve sivil toplum örgütlerine mensup oldukları belirtildi. 
     
     Hangi kriterlere göre belirleniyor 

     Dünya Ekonomik Forumu, yarının liderlerini şu kriterleri göz önünde bulundurarak belirliyor 
     149   37 yaşından genç olmak. 
     149   Önemli bir mevkie gelmiş ya da ciddi bir sorumluluk üstlenmiş 
     olmak. 
     149   Kamu hayatına olan ilgisini kanıtlamış bulunmak. 
     149   Profesyonel olarak ilgilendikleri alanın dışındaki konulara olan 
     ilgilerini kanıtlayarak liderlik vasıflarını ortaya koymak. 
     149   Dünyü Ekonomik Forumu hedef ve ilkelerine bağlılığını kanıtlamış 
     olmak. 
     Bu yılki seçim sonucu belirlenen gençlerin 37'sinin kadın, 63'ünün erkek olduğu belirtildi. Bunların 56'sı iş dünyasından, 44'ü ise diğer alanlardan geliyor. 
     






</TEXT>
</DOC>
