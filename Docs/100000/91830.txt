<DOC>
<DOCNO> 91830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sontur12.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Turist yağmuru... Antalya rekora doymuyor... 
</HEADLINE>
<TEXT>

     Turizmde altın sezon yaşayan Antalya'ya turist girişinde de rekor üstüne rekor kırılıyor. 23 Haziran Pazar günü Antalya'ya 24 saat içinde 29 bin 217 turist giriş yaparken, yılbaşından bu yana ''Turizmin Başkenti'' Antalya'ya 1 milyon 683 bin 459 turist geldi. 
     Antalya Valiliği'nden alınan bilgilere göre, Antalya Bayındır Dış Hatlar Terminali, hafta sonları rekor üstüne rekor kırmaya devam ediyor. 23 Haziran Pazar günü havayoluyla 29 bin 217 turist giriş yaparken, geçen hafta aynı gün ise 27 bin 9 turist Antalya'ya gelmişti. 
     Yılbaşından bu yana Antalya'ya gelen turist sayısı ise 1 milyon 683 bin 459'a ulaşırken, geçen yıl aynı dönemde ise bu rakam 1 milyon 567 bin 791 olarak gerçekleşmişti. 
     Haziran ayı içinde 20 binden fazla turist gelen tarihler şöyle 
     2 Haziran 28.096, 7 Haziran 24.106, 9 Haziran 25.007, 14 Haziran 24.654, 15 Haziran 21.499, 16 Haziran 27.009, 21 Haziran 27.107, 22 Haziran 22.596, 23 Haziran 29.217. 
     Yetkililer, Avrupa ülkelerinde okulların tatil olması ve Dünya Futbol Şampiyonası'nın sona ermesiyle, Antalya'ya, gelen turist sayısında önümüzdeki günlerde artışlar olacağını bildirdiler. 
     





</TEXT>
</DOC>
