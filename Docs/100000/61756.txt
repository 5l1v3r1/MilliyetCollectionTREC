<DOC>
<DOCNO> 61756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sondun16.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ile Klerides görüşüyor... 
</HEADLINE>
<TEXT>

     KKTC Cumhurbaşkanı Rauf Denktaş, kayıplar konusunda araştırma safhasında olduklarını belirterek, Rum Yönetimi lideri Glafkos Klerides ile ikinci görüşmesine Türk Kayıplar Komitesi Başkanı Ersin Tatar ile birlikte gideceğini açıkladı. 
     Klerides ile bugün ikinci kez biraraya gelecek olan Cumhurbaşkanı Denktaş, ''Klerides ile ikinci görüşmeniz, birinci görüşmede ilerleme olduğu anlamına mı geliyor '' sorusu üzerine, şöyle konuştu 
     ''Kayıplar konusunda uzman görüşüne de ihtiyaç duyduk. Her iki taraf da, onun için, bu konuda 13 yıldır çalışan iki tarafın uzmanlarını dinlemek istiyor.'' Denktaş, görüşmelerde bir öneri götürmeyeceklerini ve araştırma safhasında olduklarını belirtti. 
     KKTC Cumhurbaşkanı, Klerides ile saat 16.00'da BM Genel Sekreteri'nin Kıbrıs Özel Temsilci Yardımcı Zbigniew Wlosowicz'in ara bölgedeki evinde ikinci kez biraraya gelecek. 
     






</TEXT>
</DOC>
