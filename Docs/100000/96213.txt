<DOC>
<DOCNO> 96213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/spor/aspo.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Onun yeri Arjantin 
</HEADLINE>
<TEXT>

İspanya’nın önde gelen futbol yorumcuları, Ortega’nın Fenerbahçe’de de başarılı olamayacağını iddia ettiler 
     MEHMET ÇİFTÇİ 

     Büyüteç altında 
     FENERBAHÇE’NİN büyük uğraşlar sonucunda renklerine bağladığı Arjantinli yıldız Ortega’nın Türkiye’de nasıl bir performans göstereceğini herkes merakla bekliyor. Avrupa’da bugüne kadar oynadığı takımlarda bir türlü başarıyı yakalayamayan ve gittiği her yerde büyük sorunlara yol açan Ortega’yı büyüteç altına alan İspanyol gazeteciler yine karamsar bir tablo çiziyor. 
     
     Bu senaryoyu yaşadık’ 
     ORTEGA’NIN müthiş bir yetenek olduğunu ancak bunu ülkesinden dışarıya taşıyamadığını kaydeden İspanya’nın önde gelen spor yorumcuları, Arjantinli yıldızın Fenerbahçe serüvenini de yakından takip ediyorlar. Biz bu senaryoyu çok yaşadık" diyen otoriteler, "Onun Türkiye macerası da en fazla beş ay sürer. Ortega’nın yeri Avrupa değil, Arjantin" yorumunu yapıyorlar. 
     
Marca gazetesi      "O bir futbol dahisi ama yeteneklerini ülkesinin dışına çıkaramıyor. Türkiye macerası da fiyaskoyla sonuçlanabilir. Takım oyununu sevmez. Sahada bencil ve sıkılgandır. O arkadaşlarına uymaz, arkadaşlarının ona uymasını ister. Maç içinde parlak anları vardır ancak hiçbir zaman sürekliliği olmamıştır. Hele bir antrenör onu oyundan alırsa tam bir isyankara dönüşür. Ya o gider, ya da hocasını gönderir." 
     
Radyo SER      "Valencia’ya rekor bir ücrete gelmişti. Herkes onu Valdano’nun bir hediyesi olarak görüyordu. İspanya’da bir anda idol haline gelmişti. Takımın başına İtalyan antrenör Ranieri geldikten sonra Ortega’nın gerçek yüzü ortaya çıktı. İlk önce takım arkadaşları ardından hocası ve son olarak medya ona isyan bayrağı açtı. Dönemin başkanı Roeg Eğer bu gitmezse biz gideceğiz’ dedi. Ve sonunda erken seçime gidip göreve veda etti." 
     
E.M.Deportivo gazetesi      "Biz Ortega’nın İtalya’ya gidişine ne kadar sevindiysek, Türkiye’den ayrılışına siz de sevineceksiniz. Fenerbahçe bu transferden çok zararlı çıkacak. Basınla arası hiç iyi olmadı, en ufak eleştiriye tavır aldı. Lider olma isteği öylesine ön plana çıkıyor ki, kısa zamanda arkadaşlarıyla satışmaya giriyor. Disiplini sevmez. Alman bir hocayla çalışacağına hiç ihtimal vermiyorum. O Avrupalı olamaz, onun yeri Arjantin." 
     
Ve söz savunmanın      Çöplük gibi davrandılar’ 
     ORTEGA, Arjantin’in La Nacion Gazetesi’ndeki röportajında ise yazar Hernan Fines’e İspanya ve İtalya serüvenlerini anlatırken çarpıcı açıkmalar yaptı. Yıldız oyuncu, "Valencia Avrupa’ya ilk çıkışım oldu. İlk maçta ilk golümü attım. Hakem penaltı verdi. Atmak istedim, arkadaşım Farinos izin vermedi. Israr ettim, küfürleştik. Sonunda atışı kullandım. Ondan sonra takımla aram hiç düzelmedi. Raineri beni bazı maçlarda yedek bırakınca tavır aldım. Arkadaşlarım bana çöplük gibi davrandı" ifadelerini kullandı. 
     SAMPDORİA’NIN kalitesiz takım olduğunu söyleyen Ortega, "Süperstar olmam arkadaşlarımla aramı açtı. Meşhur olmanın cezasını çektim. Takım da bu yüzden küme düştü. Parma’da işler tam tersine gitti. Kaliteli isimler vardı, ama gruplaşmalar takım ruhunu öldürmüştü. Kimse benimle konuşmuyordu. Ne yöneticiler, ne oyuncular diyaloğa girmiyordu. İlk kez futbol hayatıma son vermeyi Parma’da düşündüm. Herkes beni bencil, şımarık ve buz gibi insan olarak tanır. Aslında sıcakkanlıyım" açıklamasını yaptı. 
     



 SPOR 

























</TEXT>
</DOC>
