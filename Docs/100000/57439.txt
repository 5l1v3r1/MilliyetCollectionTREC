<DOC>
<DOCNO> 57439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/siyaset/siy05.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamira Hanım’ın sır dolu ziyareti 
</HEADLINE>
<TEXT>

İran asıllı Olay kadın’ DYP'li Aktuna’nın villasından ayrılırken gazetecilere yakalandı 
     BÜLENT ÖZDEMİR, NESLİHAN CUYAR İstanbul 

     İşadamı Sinan Baran'a 6 trilyonluk boşanma davası açarak gündeme gelen İran asıllı Hamira Baran, Yıldırım Aktuna'ya ait olduğu öne sürülen Zekeriyaköy'deki villadan ayrılırken görüntülendi. Eşiyle mahkemelik olan Baran, önceki gece Zekeriyaköy Birinci Vişne Mahallesi, 6. Cadde'de bir villadan çıkarken gazetecilere yakalandı. Gazetecilerin, "Kiminle berabersiniz Bu ev Yıldırım Aktuna'nın mı " sorusuna, "Burada bir tek Yıldırım Aktuna mı oturuyor İki TV kanalı sahibi bir arkadaşımı ziyarete geldim" diye cevap verdi. Ardından da polis olduğunu söyleyen bir korumanın eşliğinde 34 MA 907 plakalı Rover marka otomobiline bindi. Aracı kendisini görüntüleyen habercilerin üzerine süren Baran, bir kameramanın ayağını ezdi. 
     Dün telefonla ulaştığımız Baran, Aktuna'yla yaklaşık 3 yıl önce tanıştığını belirterek, "Kendisini kızımın okulundan tanıyorum. Okulun yönetim kurulundaydı. Zaman zaman kulüplerde görürüm. Herhangi bir arkadaş gibi ama aşırı bir samimiyetim yok" dedi. 
     Aktuna ise Hamira Baran'ı 2 - 3 yıldan beri tanıdığını ancak aralarında dostluktan başka bir şey olmadığını vurguladı. Aktuna, sakladığı aşkının Hamira Baran olmadığını da söyledi. 
     



 SİYASET 















</TEXT>
</DOC>
