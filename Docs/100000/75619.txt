<DOC>
<DOCNO> 75619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yazar/dundar.html </URL>
<DATE> 2002/03/31/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
"Berlin duvarını geri verin bana " 
</HEADLINE>
<TEXT>

     "Kontrollü gerginlik" lafını Ramallah'ta işitmiştim. 
     Gün batımına yakın, eski model bir arabayla Batı Şeria'ya giriyorduk. Yol kenarında Filistinli çocuklar sapanlarını onarıyorlardı. 
     Birden, kontrol noktasının ötesinden İsrail askeri, göz yaşartıcılar atmaya başladı. Ortalık yangın yerine döndü. 
     Hengamenin tam ortasına düşmüştük. 
     O sırada Filistinli gençlerden birinin "Bu saatte ne çatışması" diye söylendiğini duyduk. 
     Tuhafıma gitti. 
     "Çatışmanın saati mi olur"du 
     
     
     
     Gece Arap mezelerinin süslediği bir sofrada aklıma takılan soruyu sordum. 
     Muhalif bir Filistinli, bıyık altından gülümseyerek "kendi teorisi"ni açıkladı 
     "Çatışmalar hep günün belli saatlerinde yapılıyor. O saatlerin dışında iki taraf da birbirini taciz etmiyor. Yani bir tür 'kontrollü gerginlik' uygulanıyor. Sonra 'kontrollü gerginlik', yerini 'kontrollü yumuşama'ya terk ediyor". 
     İlginç bir açıklamaydı. 
     "Peki neden" diye üsteledim. 
     Genç muhalif, ayrıntıya girdi 
     "Bence Camp David'de Clinton, Arafat'la Barak'ı buluşturduğunda kararlaştırıldı bu... Aralarında anlaştılar. Ancak anlaşmanın bedeli iki taraf için de ağır. Halklarına bu pahalı barışı kabul ettirebilmek için savaşa ihtiyaçları var. Kontrollü bir savaşa..." 
     
     
     
     Ariel Şaron'un Eylül 2000 El - Aksa baskınıyla başlayan "gerginlik" önceki gün, Ramallah'ta İsrail askerlerinin Arafat'ı karargahında rehin alması noktasına tırmanınca ister istemez "kontrollü gerginlik teorisi"ni hatırladım. 
     İsrail lideri, Arafat'ın "sadece tecrit edildiğinden" söz ediyor ve "can düşmanı"nın canına bir şey olmayacağına dair dünya kamuoyuna söz veriyor. 
     Nasıl bir savaş bu .. 
     Elinde ABD'nin "öldürme lisansı"nı taşıyan taşıyan adam, 20 yıl önce kılpayı elinden kaçırdığı hasmını tam çaresiz kıstırmışken karargahına kurşun yerine sidik sıkıyor. 
     Gerginlik kontrol altında mı 
     Öyleyse kontrol kimde 
     
     
     
     Arafat'ın karargah duvarlarının yıkılışını ekranda izlerken, ikide bir odamdaki duvar parçasına takılıyor gözüm... 
     Berlin'de çöken duvardan bir zamanlar kimine dehşet, kimine huzur veren o kasvetli güvenlik kalkanından benim kısmetime düşen parçaya bakarken, Leonard Cohen'in duvarın daha tozu kalkmadan ve dünyanın sevinç çığlıkları dinmeden yazdığı, "Gelecek"ten felaket haberleri veren şarkısını dinliyorum. 
     "Berlin duvarını geri verin bana Stalin'i ve Aziz Paul'u verin" diye haykırıyor Cohen, şom ağızlı bir kahin gibi 
     "İstikbali gördüm kankam istikbal Katliam"... 
     
     
     
     Cohen, 10 yıl önce, yeni çağın falında "Düşüp kalkan halklar, yolda yangınlar ve uçuşan fantomlar" görmüştü. 
     Bense bugün gözümü kapadığımda "Berlin - Manhattan - Ramallah hattı"nda, çöken duvarların, yıkılan kulelerin, mesaili çatışma aralarında onarılan sapanların, trilyonluk silah anlaşmalarının, Arap soslu komplo teorilerinin ve karamsar melodilerin sesini duyuyorum. 
     Ve merak ediyorum 
     "Savaş oyunu" kontrolden çıkacak mı 
     İsrail'le halvet olanlar, Filistin'de olup bitene göz yumacak mı 
     Kudüs'te de bir Berlin duvarı olacak mı 
     "İstikbal, katliam" diyen Cohen, yeni çağa dayanamayıp bir manastıra kapanmıştı... 
     ...biz ne yapacağız 
     
     







Kısa yanıtlar 


Amanpour'un amanvermez soruları 


Filistinli ve İsrailli ölü çocukların hayaletleri 





"Berlin duvarını geri verin bana " 


Öğretmenevleri, İlksan ve MEB 


Hayat sizin. Kontrolü kimin 


Bu kıssanın hissesi belli... 


Derviş'in siyasi geleceği 


Koç’un tüketiciye en yakın olma hedefi 


Kadın o kadar kadın değildir 


Farklı kanuna tabisiniz 


Bu politikacılarla siz huzurlu musunuz ki 


Yeni kriz yaratmak için kaşınmaya başladık 


Her şey tamam bir "Formula 1" eksik 


Deli mi Veli mi 


</TEXT>
</DOC>
