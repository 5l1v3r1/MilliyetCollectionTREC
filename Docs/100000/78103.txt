<DOC>
<DOCNO> 78103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/guncel/gun05.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sekiz yıl yerine tahliye geldi... 
</HEADLINE>
<TEXT>

Güvenlik görevlisine tahliye 
     İSMAİL POLAT İstanbul 

     Finansbank Kazasker şubesini soyan 2 kişiyi öldüren güvenlik görevlisi Engin Bozkurt, "kastı aşan adam öldürmek" suçundan en az 8 yıl hapis cezası istemiyle yargılandığı davanın ilk duruşmasında tahliye edildi. Kadıköy 1. Ağır Ceza Mahkemesi’ndeki ilk duruşmada Bozkurt, 6 Mart günü öğle saatlerinde güvenlik masasında form doldurduğu sırada 2 kişinin içeriye girdiğini, ardından vezneden olağanüstü sesler geldiğini kaydederek, şöyle konuştu 
     
     Silah kulağımın arkasındaydı’ 
     "Sol tarafımda bir şahıs belirdi. Silahla bana vurdu. Küfrederek silahımı istedi. Kafa attı, burnum kırıldı. Silahı belimden çıkardım. Havaya bir el ateş ettim. İkinci şahıs da yanıma gelerek silahı bana doğrulttu ve iki el tetik düşürdü. Bunu çok iyi duydum, çünkü silah kulağımın arkasındaydı. Kaç el ateş ettiğimi hatırlamıyorum. Kaçarken biri yere düştü. Diğeri sendeleyerek gitdiyordu. Dışarı çıkınca, başkaları da olabilir düşüncesiyle havaya ateş ettim. Çevreden gelenler beni sakinleştirmeye çalıştı. Keşke hiç olmasaydı." 
     



 GÜNCEL 

















</TEXT>
</DOC>
