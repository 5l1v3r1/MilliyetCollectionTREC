<DOC>
<DOCNO> 55043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/sondun10.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Dışişleri Bakanlığı ''Hicazi başka göreve atandı'' 
</HEADLINE>
<TEXT>

     Irak Dışişleri Bakanlığı'nın bir sözcüsü, ''Büyükelçi Faruk Hicazi'nin Ankara'daki görevi bittiği için bir başka göreve atandığını'' açıkladı. 
     Sözcü, basına verdiği demeçte, Faruk Hicazi'nin ani bir şekilde değil, bundan 2 ay önce, Ankara'dan başka bir diplomatik göreve atandığını bildirdi. 
     Sözcü, Hicazi'nin, 11 Eylül saldırılarıyla hiçbir ilgisi olmadığını ve hiçbir sanıkla görüşmediğini de belirtti. 
     Hicazi'ye yöneltilen suçun tarihine işaret eden sözcü, ''Hicazi'nin bu söylenen tarihlerde Ankara'da görevinde bulunduğunu ve bunun Türk hükümeti tarafından da bilindiğini'' söyledi. 
     Irak'ın resmi sözcüsü, ''bu suçlamaların, Arap ve İslam ülkelerine yönelik bir Siyonist medya kampanyası olduğunu'' ifade etti. 
     






</TEXT>
</DOC>
