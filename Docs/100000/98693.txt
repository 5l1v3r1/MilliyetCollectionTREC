<DOC>
<DOCNO> 98693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/sonspo12.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, ümit takımı 5-0 yendi 
</HEADLINE>
<TEXT>

     Yeni sezon hazırlıklarını sürdüren Trabzonspor, ümit takımıyla yaptığı hazırlık karşılaşmasını 5-0 kazandı. 
     Mehmet Ali Yılmaz Tesisleri'nde yapılan karşılaşmada A takımın golleri, Selahattin 3 , Mehmet Yılmaz ve Erman Güraçar'dan geldi. 
     Trabzonspor, yarın akşam Hüseyin Avni Aker Stadı'nda yapacağı çalışmayla yeni sezon hazırlıklarını sürdürecek. 
     Öte yandan bordo-mavililer, 3 Ağustos Cumartesi günü Gürcistan'ın Dinamo Batum takımıyla da bir hazırlık karşılaşması oynayacak. 
     Trabzonspor'a geçen sezon İstanbulspor'dan transfer olan ve bordo-mavili takımda isteksiz oynadığı biçiminde eleştiriler alan Arnavut futbolcu Alban Bushaj, eleştirilere katılmadığını ve Trabzonspor için herşeyi yapmaya hazır olduğunu söyledi. 
     Bushaj, yakın bir zaman içinde Türk vatandaşı olacağını da ifade ederek, "Lig başladığı zaman tamamen hazır hale geleceğim. Yeni sezonda başarılı bir futbol ortaya koyacağıma inanıyorum" diye konuştu. 
     





</TEXT>
</DOC>
