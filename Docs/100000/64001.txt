<DOC>
<DOCNO> 64001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sonspo14.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli basketbolcumuz Tutku beyin sarsıntısı geçirdi 
</HEADLINE>
<TEXT>

     33. Avrupa Erkekler Basketbol 
     Şampiyonası Yarı Final Eleme Grubu'nda Hollanda'yı yenerek liderliğe yükselen A Milli Takım'da, beyin sarsıntısı geçiren Tutku, bugün İstanbul'a dönüyor. 
     Hollanda maçında rakibiyle çarpışan ve beyin sarsıntısı geçiren Tutku'nun, kadrodan çıkarıldığı ve bugün İstanbul'da müşahede altına alınacağı bildirildi. 
     Ülkerspor Basınla İlişkiler Sorumlusu Birkan Çetinbora, genç oyuncunun akşama doğru İstanbul'da olacağını ve bir hastanede Prof. 
     Dr. Burhan Uslu tarafından kontrol edileceğini söyledi. 
     Çetinbora, Tutku'nun oynayacak durumda olmadığını belirterek, ''Beyin sarsıntısı geçiren bir kişinin 72 saat müşahede altında tutulması gerekiyormuş. Milli takım Litvanya'ya geçtiği için, onu Hollanda'da tutamadık. Litvanya'ya gideceğine Türkiye'ye gelmesinin daha doğru olacağını düşündük. Burada gelir gelmez, müşahede altına alınacak'' dedi. 
     






</TEXT>
</DOC>
