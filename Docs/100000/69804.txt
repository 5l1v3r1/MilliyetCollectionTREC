<DOC>
<DOCNO> 69804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/soneko03.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk yatırım şirketi HC İstanbul'a İtalyan ortak 
</HEADLINE>
<TEXT>

     İtalya'nın en büyük yatırım bankalarından Meliorbanca, HC İstanbul Yatırım Holding'in yüzde 7.14'ünü aldığını açıkladı. 
     Milano kentinde düzenlenen basın toplantısında konuşan Meliorbanca Başkanı Pier Domenico Gallo, ''Türkiye, 2000 yılındaki krizden sonra zor ama ilginç bir ülke. HC İstanbul'un küçük bir azınlığını aldık, çünkü bu pazarın gücüne inanıyoruz'' dedi. 
     Türkiye'nin krizi aşmak için geldiği noktayı ''anlamlı bir sonuç'' olarak değerlendiren Gallo, ''Türkiye, AB'ye girmeye yol açılması arifesinde ekonomiyi önemli şekilde yerine oturtma ve dış borçları tekrardan sistemleme dönemi yaşıyor. Bu ülke, görünüşünün yanı sıra, 2001 yılında iflas riskinden çıkış için anlaşma sağladığı Uluslararası 
     Para Fonu'nun yardımıyla Arjantin'den farklılıklar taşıyor'' şeklinde konuştu. 
     Meliorbanca'nın başkanı, Türk ekonomisinin karakteristik özelliğini, servis ve imalat olarak çok güçlü bir birleşim, tarımsal aktiviteleri önde gelen, sabit bir faiz yüzdesi olmayan, ithalat ve ihracatı dengeli, bütçe açığı olmayan faiz dışı bütçe açığı şeklinde tanımladı. 
     Gallo, kendi sistemlerine çok uyum sağlamasından, müşterinin dikkatine odaklanmasından, danışmanlık aktivitelerinde çok güçlü bir konumda bulunmasından Türkiye'de HC İstanbul'u seçtiklerini kaydetti. 
     Öte yandan HC İstanbul'un Yönetim Kurulu Danışmanı, HC İstanbul'un sahibi bulunduğu HC İstanbul Menkul Değerler A.Ş. Genel Müdürü Elif Bilgi Zapparoli ise ''11 Eylül'den sonra Türkiye jeopolitik ve stratejik açıdan çok önemli bir yere geldi. Türkiye, İslami ülkeler için laik bir devlet modeli, NATO'nun üyesi, demokratik, Ortadoğu'da istikrarın sağlanmasında anahtar konumda'' dedi. 
     HC İstanbul'un, yeni katılan Meliorbanca yüzde 7.14 dışında diğer İtalyan ortakları arasında Banca Popolara Emilia Romagna yüzde 7.14 ve Gian Filippo Cuneo'nun sahibi olduğu bir şirket yüzde 14.28 
     yer alıyor. Çoğunluğu elinde bulunduran Elif Bilgi Zapparoli'nin hissesi de yüzde 15.52 olarak belirtiliyor. HC İstanbul Holding, HC İstanbul Menkul Değerler'in yüzde 99.99 hissesine sahip bulunuyor. 
     






</TEXT>
</DOC>
