<DOC>
<DOCNO> 92401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sondun18.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeklerin sorumluluktan kaçtıkları araştırma ile ispatlandı 
</HEADLINE>
<TEXT>

     Erkeklerin sorumluluktan kaçtıkları düşüncesi, yapılan bir araştırmayla desteklendi. 
     Amerika'da yapılan araştırmada, bazı kadınların ''erkeklerin evlenirken ayak sürüdüğü'' yolundaki inanışları doğrulandı. 
     Araştırmacılar, erkeklerin evliliği ertelemelerinin nedenlerinden birinin, giderek daha çok çiftin evlilikten önce birlikte yaşamaları olduğu söylediler. Böylece, erkeklerin geleneksel evlenme nedenlerinden biri olan cinsel ihtiyaçların karşılanması gereği, herhangi bir sorumluluk almaksızın yerine getirilmiş oluyor. 
     New Jersey'de bulunan Rutgers Üniversitesi'ndeki Ulusal Evlilik Projesi eşbaşkanı David Popenoe, erkeklerin evlilikten kaçışlarının bir diğer nedeninin, boşanmadan büyük kaygı duymaları olduğunu söyledi. Papenoe, ''Bunun nedeniyse kalbinizi kırma korkusu değil. Erkekler için olabilecek en kötü şey, birinin paranızı alması korkusudur'' dedi. 
     Araştırma, 25-33 yaşları arasındaki 60 bekar erkek arasında yapıldı. 
     Araştırmada, ABD'de erkekler için ortalama evlilik yaşının tarihteki en yüksek seviyeye, 27'ye çıktığı, bu ortalamanın 1960'ta 23 olduğu belirtildi. 
     





</TEXT>
</DOC>
