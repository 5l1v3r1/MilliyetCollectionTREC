<DOC>
<DOCNO> 77770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sondun32.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman kadınları "kadın viagrası"na karşı 
</HEADLINE>
<TEXT>

     Marie-Claire adlı dergi tarafından yapılan bir kamuoyu araştırması, Alman kadınlarının çoğunluğunun, kadınlar için üretilen Viagra tipi cinsel uyarıcı hap kullanmayı istemediklerini ortaya koydu. 
     Araştırma sonuçlarına göre, Alman kadınlarının yüzde 26'sı bu tip ilaçların üretilmesini memnuniyet ile karşıladığını belirtirken, sadece yüzde 4'ü bu hapları kullanmaya hazır olduğunu söyledi. 
     Kadınların yüzde 67'si Viagra benzeri hapları genel olarak tehlikeli bulduğunu ifade ederken, erkeklerin yüzde 49'u kadınlar için de bu tip hapların üretilmesini doğru bulduklarını kaydettiler. Ancak erkeklerin de sadece yüzde 14'ü, sevgililerinin bu hapları kullanmalarını istediklerini belirtti. 
     Kadınların yüzde 25'i ve erkeklerin yüzde 38'i cinsel ilişki sırasında hem kadının, hem de erkeğin hap alması durumunda ilişkinin daha zevkli olacağına inandıklarını ifade ettiler. 
     






</TEXT>
</DOC>
