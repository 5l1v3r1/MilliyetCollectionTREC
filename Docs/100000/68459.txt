<DOC>
<DOCNO> 68459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sondun19.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki krematoryumda ceset sayısı 130'a yükseldi 
</HEADLINE>
<TEXT>

     ABD'nin Georgia eyaletinde bir krematoryumda ve çevresinde bulunan çürümüş cesetlerin sayısı 130'a yükseldi. 
     Georgia soruşturma bürosu yetkilileri, Hoble kentindeki Tri-State krematoryumu ve çevresinde şu ana kadar bulunan ceset sayısının 130 olduğunu ancak her saat yeni cesetler bulunduğunu belirterek, bölgeden yüzlerce ceset çıkabileceğini söylediler. 
     Krematoryumdaki cesetler geçen cuma günü bir kişinin köpeğinin bölgede kafatası bulmasıyla ortaya çıkmıştı. 
     İlk cesetlerin ortaya çıkarılmasının ardından, krematoryum işletmecisi Ray Brent Marsh, yapmadığı krematoryum işlemleri için ücret almak suçlamasıyla gözaltına alınmıştı. Marsh'ın, 15 yıl hapis cezasına çarptırılabileceği belirtiliyor. 
     Polise göre Marsh, yakılmak üzere krematoryuma gönderilen cesetleri, çevredeki koruluğa gömüyordu. 
     Ölen yakınlarının cesetlerini yakılmaları için krematoryum işletmecisine teslim eden 51 aileye gönderilen küller incelendi ve 9'unda insan kalıntısına rastlanmadı. 
     






</TEXT>
</DOC>
