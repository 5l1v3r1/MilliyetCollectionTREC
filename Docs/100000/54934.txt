<DOC>
<DOCNO> 54934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/son/sonspo18.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım ile Ali Şen stadı gezdi 
</HEADLINE>
<TEXT>

     Fenerbahçe Kulübü Başkanı Aziz Yıldırım ile eski başkan Ali Şen, FB Şükrü Saracoğlu Stadı ile Dereağzı Tesisleri'ni gezdi. 
     Yeni yapılan tribünü ve Dereağzı Tesisleri'ni çok beğenen eski başkan Şen, sarı-lacivertli kulübün resmi internet sitesi ''www.fenerbahce.org''a yaptığı açıklamada, ''Bu tesisler yönetim kurulumuzun bir eseridir. Bu tesisleri böylesine güç bir ortamda gerçekleştiren başkanımız ve yönetim kurulumuza minnetleri sunuyorum. 
     Fenerbahçe'nin yarınları bu tesislerdir'' dedi. 
     Öte yandan Beşiktaş ile yapılacak derbi maç öncesi okul tarafındaki açık tribün biletlerinin de tamamen bittiği, numaralı tribün biletlerinden ise az kaldığı bildirildi. 
     Sarı-lacivertli yöneticiler, gösterdikleri yoğun ilgiden dolayı taraftarlara teşekkür ederken, maç günü bir sıkıntı yaşamamaları için maça erken gelmelerini tavsiye etti. 
     






</TEXT>
</DOC>
