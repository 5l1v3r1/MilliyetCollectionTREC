<DOC>
<DOCNO> 87744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sontur12.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in Köşk zirvesine katılması bekleniyor... 
</HEADLINE>
<TEXT>

     Sağlık sorunları nedeniyle Oran'daki çalışma ofisinde dinlenen Başbakan Bülent Ecevit'in, Cumhurbaşkanı Ahmet Necdet Sezer'in cuma günü toplayacağı liderler zirvesine "katılmasının beklendiği" bildirildi. 
     Başbakanlık Basın Danışmanı Cem Avcı, Ecevit'in çalışma ofisinin önünde bekleyen gazetecilere konuya ilişkin bir açıklama yaptı. Avcı, Ecevit'in bir açıklaması bulunduğunu belirterek, şöyle dedi 
     "Başkent Üniversitesi'nin değerli sağlık ekibi Başbakan Bülent Ecevit'in bir an önce tam sıhhatine kavuşabilmesi için canla başla çalışıyor. Bu durumda Başbakan Ecevit'in 7 Haziran Cuma günü sayın Cumhurbaşkanı başkanlığında yapılacak doruk toplantısına katılması bekleniyor." 
     





</TEXT>
</DOC>
