<DOC>
<DOCNO> 50697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sondun08.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de 11 ton siyanür kaza sonucu nehre döküldü 
</HEADLINE>
<TEXT>

     Çin'in orta kesimlerinde meydana gelen bir trafik kazası sırasında 11 ton siyanürün ırmağı dökülmesi üzerine binlerce asker harekete geçirildi. 
     Henan eyaletindeki Luoning bölgesi yetkilileri, geçen Perşembe meydana gelen trafik kazasında, devrilen kamyondaki 11 ton sodyum siyanürün Luohe Nehri'nin bir koluna döküldüğünü söylediler. 
     Yetkililere göre, askerler, yayılmasını engellemek için siyanürün döküldüğü bölgede iki bent oluşturdular. 
     Durumun denetim altında olduğunu belirten yetkililer, Çin'in en büyük nehirlerinden Sarı Nehir'in kollarından biri olan Luohe'nin siyanürden etkilenme riski olmadığını kaydettiler. 
     Şu ana kadar bölge halkından hiç kimsenin siyanürden etkilenmediği ve askerlerin siyanürün etkisini yok etmek için ırmağa 500 ton mikrop öldürücü madde boşalttığı belirtiliyor. 
     Şüpheli 6 kişinin gözaltına alındığı ve trafik kazasının nedeninin belirlenmesi için soruşturma açıldığı bildirildi. 
     İngilizce yayınlanan China Daily gazetesindeki bir haberde de 0.3 gram siyanürün bir yetişkini öldürmeye yeteceği ifade edildi. 
     Sodyum siyanür, genellikle madencilikte, altın ve gümüş çıkarmak için kullanılıyor. 
     






</TEXT>
</DOC>
