<DOC>
<DOCNO> 68669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/soneko21.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İş adamları enflasyonun düşeceği konusunda iyimser 
</HEADLINE>
<TEXT>

     Merkez Bankası'nın yaptırdığı ankete göre, gelecek 3 aylık dönemde enflasyonun artacağına inananların oranı 6.4 puan azalarak yüzde 34.5'den yüzde 28.1'e indi. 
     Merkez Bankası tarafından, her ay işadamları arasında düzenlenen İktisadi Yönelim Anketi'nin Ocak ayı sonuçları belli oldu. 
     457 katılımcının yer aldığı anketin sonuçlarına göre, gelecek 3 aylık dönemde enflasyonun düşeceği ve aynı kalacağına inananların oranında artış yaşanırken, yükseleceğini öngörenlerin sayısında azalma oldu. 
     Verilere göre, enflasyonun artacağını öngörenlerin oranı 6.4 puan azalarak yüzde 34.5'den yüzde 28.1'e indi. Aynı kalacağına inananların oranı 0.8 puan artarak yüzde 33.2'ye, düşeceğini öngörenlerin oranı 5.6 puan yükselerek yüzde 38.7'ye çıktı. 
     Ankete katılanların yüzde 20.1'luk bölümü, toptan eşya fiyatları bazında yıllık enflasyonun yüzde 46-50, yüzde 16.9'luk bölümü yüzde 61-70, yüzde 14.6'lık bölümü yüzde 56-60, yüzde 11.4'lük bölümü yüzde 36-40 ve yüzde 41-45, yüzde 11'lik kısmı da yüzde 71 ve fazla diliminde gerçekleşeceğine inanıyor. 
     
     Yılsonu tahmini yüzde 61-70 
     Katılımcıların yüzde 20.6'sı ise bu yıl sonu itibarıyla enflasyon oranının yüzde 61-70 aralığında gerçekleşeceğini öngörüyor. 
     Yılsonu enflasyon rakamı konusunda ayrıca, ankete katılanların yüzde 17.5'i yüzde 46-50, yüzde 15.9'u yüzde 71 ve fazla, yüzde 12.9'u 56-60, yüzde 12.1'i yüzde 41-45, yüzde 11'i yüzde 36-40 aralıklarında gerçekleşeceğine inanıyor. 
     
     Kredi faizleri düşecek beklentisi 
     Öte yandan faiz cephesine bakıldığında, gelecek 3 aylık dönemde kısa vadeli Türk Lirası kredi faizlerinin aynı kalacağı ve artacağını düşünenlerin oranında azalış yaşanırken, faizlerin düşeceğini inananların oranı arttı. 
     Kredi faizlerinin artacağına inananların oranı geçen ay yüzde 13.1'den yüzde 8.9'a, aynı kalacağına inananların oranı da yüzde 47.5'den yüzde 45.6'ya inerken, düşeceğini inananların oranı yüzde 39.4'den yüzde 45.6'ya çıktı. 
     Ankete katılanların yüzde 30.5'lik bölümü, gelecek 3 ay içinde beklenen kısa vadeli Türk Lirası kredi faiz oranının yüzde 61-70, yüzde 30.3'lük bölümü yüzde 71 ve yukarı, yüzde 18.4'lük bölümü yüzde 56-60 aralığında gerçekleşeceğini öngörüyor. 
     Faiz cephesinde gelecek 12 aylık dönemdeki beklentilere bakıldığında da, katılımcıların yüzde 25.1'i Türk Lirası kredi faizlerinin yüzde 61-70, yüzde 20.5'i yüzde 71 ve yukarısı, yüzde 19.6'sı yüzde 56-60, yüzde 14.6'sı yüzde 46-50, yüzde 8.6'sı yüzde 51-55 aralığında gerçekleşeceğini düşünüyor. 
     






</TEXT>
</DOC>
