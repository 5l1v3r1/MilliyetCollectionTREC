<DOC>
<DOCNO> 99748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/magazin/amag.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimin eli kimin cep’inde durumu 
</HEADLINE>
<TEXT>

Ayşe Hatun Önal, sevgilisi Ozan yerine Kenan Doğulu’nun cep numarasını çevirince, yoğun aşk trafiği kazası’ yaşandı... 
     YAŞAR ÇAKMAK 

     MÜZİSYEN Ozan Doğulu’yla bir süredir aşk yaşayan manken Ayşe Hatun Önal’ın, sevgilisinin numarası yerine kardeşi Kenan Doğulu’yu araması, neredeyse ilişkisini bitirmesine neden oluyordu. Kazaya, Doğulu kardeşlerin birkaç gün önce, birbirini izleyen son iki haneleri 52 ve 53 iki yeni cep telefonu numarası almaları yol açtı. Önal sevgilisi Ozan Doğulu’nun numarası yerine yanlışlıkla Kenan Doğulu’nun numarasını çevirdi. 
     
     Çağla sen misin ’ 
     AYŞE Hatun Önal, sonrasını da şöyle anlattı "Ozan’ın yeni numarası diye bildiğim numarayı aradım. Ben Alo’ der demez, Çağla sen misin ’ diye bir ses geldi. Sinirlendim. Telefonu kapattım. Ozan beni akşama kadar aradı, ama beni Çağla Şıkel sandı diye sinirlendiğim için açmadım..." Güzel manken, neredeyse ilişkilerini bitiren yanlışlığın, ancak Ozan Doğulu ile aynı akşam karşılaşınca ortaya çıktığını sözlerine ekledi. 
     
     Hangi numarayı aradın ’ 
     OZAN Doğulu’nun "Hangi numarayı aradın " diye sormasıyla olayın ortaya çıktığını anlatan Önal, "Cep telefonuma baktığımda yanlışlıkla Kenan’ı aradığımı fark ettim" dedi. Önal, barıştıktan sonra sevgilisinin kendisine Ayyıldız mayolarının sahibi Murat Erdoğan’ın evinde sürpriz bir doğum günü partisi düzenlediğini de söyledi. 
     



 MAGAZİN 














</TEXT>
</DOC>
