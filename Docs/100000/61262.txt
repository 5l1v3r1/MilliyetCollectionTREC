<DOC>
<DOCNO> 61262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur23.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Anadolu kara kışa teslim... 
</HEADLINE>
<TEXT>

     Yurtta etkili olan soğuk ve yağışlı hava, yaşamı olumsuz etkilemeye devam ediyor. 
     Kar yüzünden Ağrı'da 489, Erzurum'da 467, Muş'ta 296, Erzincan'da 291, Bingöl'de 265, Tunceli'de 241, Kars'ta 165, Ardahan'da 44 ve Iğdır'da 42 olmak üzere toplam 2 
     bin 300 köy yolu ulaşıma kapalı bulunuyor. Yetkililer, bölgede ulaşıma kapalı bulunan 2 bin 300 köy yolunun toplam 13 bin 550 kilometre uzunluğunda olduğunu kaydettiler. Köy Hizmetleri 10. Bölge Müdürü Turgay Şahin, 557 kişiden oluşan 52 ekibin aralıksız çalışmalarını sürdürdüğünü, kar yağışı ve tipi nedeniyle köy yollarının defalarca açılmasına rağmen tekrar ulaşıma kapandığını belirterek, ''Şimdiye kadar karla mücadele çalışmaları için 7 trilyon 500 milyar lira harcandı''dedi. Meteoroloji Erzurum Bölge Müdürlüğü'nden edinilen bilgiye göre, kar kalınlığı Ağrı'da 57, Erzurum'da 28, Ardahan'da 26, Erzincan'da 20 ve Kars'ta 19 santimetreye ulaştı. Yetkililer, kar yağışının devam ettiği bölge illerinde hava sıcaklıklarında yükselme kaydedildiğini belirterek, gece en düşük sıcaklıkların Ardahan'da sıfırın altında eksi 13, Kars'ta eksi 12, Erzurum'da eksi 9, Erzincan'da ise eksi 6 derece olarak ölçüldüğü bildirdiler. Hafta içinde kar yağışının devam edeceğini belirten yetkililer, hava sıcaklıklarında 3-4 derece yükselme beklendiğini kaydettiler. Öte yandan, kar yağışı ve tipi nedeniyle Muş'un Varto İlçesi ile bağlı köylerinde ilköğretim okulları ile liseler bugün dahil 2 gün süreyle tatil edildi. 
     
     Diyarbakır 
     Köy Hizmetleri İl Müdürlüğü yetkilileri yaptığı açıklamada, Diyarbakır'ın Lice, Kulp, Çermik, Çüngüş, Hani ve Hazro ilçelerine bağlı 125 köy yolunun dün yağan kar nedeniyle kapandığını hatırlattılar. 
     Kapalı köy yollarının açılması için 10 ayrı ekipte görev alan toplam 50 kişinin dünden bu yana çalışmalarını sürdürdüğünü ifade eden yetkililer, şöyle dediler 
     ''Şu ana kadar kapalı 125 okuldan 50'si açıldı, 75 köy yolunun açılması içinde çalışmalar sürdürülüyor. Bazı yollarda kar bir metreyi buluyor. Bu yollardaki çalışmalar uzun sürüyor. Çünkü, greyderlerle açmak mümkün olmuyor. Dozer dediğimiz iş makinalarıyla açıyoruz. Bu akşama kadar bu yolların büyük bölümünü ulaşıma açacağımızı düşünüyoruz.'' 
     
     Havsa... 
     Edirne'nin Havsa İlçesi'nde, kimsesiz ve yoksul olduğu belirlenen Ömrüye Toprakçı 65 , Havsa Belediyesi tarafından yerleştirildiği, belediyenin kalorifer dairesinde sabah saatlerinde ölü bulundu. 
     Toprakçı'nın henüz kesin ölüm sebebinin belirlenemediğini ifade eden yetkililer, donma sonucu ölümden şüphelendiklerini kaydettiler. 
     Toprakçı'nın cesedi, otopsi yapılmak üzere Trakya Üniversitesi Tıp Fakültesi Hastanesi'ne gönderildi. 
     






</TEXT>
</DOC>
