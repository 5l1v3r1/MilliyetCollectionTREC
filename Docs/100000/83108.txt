<DOC>
<DOCNO> 83108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur12.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
15 yaşındaki genç sigara tartışması için cinayet işledi... 
</HEADLINE>
<TEXT>

     Kayseri'de geçen hafta sonu cesedi bulunan gencin, sigara tartışması nedeniyle öldürüldüğü bildirildi. 
     Kayseri Emniyet Müdürü Bekir Tanrıkulu, düzenlediği basın toplantısında, Sakarya Mahallesi'ndeki boş bir arazide ölü bulunan Süleyman Kabanlı'yı 18 , 15 yaşındaki T.Ü'nün öldürdüğünün belirlendiğini ve sanığın kısa sürede yakalandığını söyledi. 
     Tanrukulu, uçucu madde bağımlısı olan T.Ü'nün ifadesinde, olay günü yolda karşılaştığı Süleyman Kabanlı'dan sigara istediğini ve az verdiği için başlayan tartışma sonucunda da bıçaklayarak öldürdüğünü itiraf ettiğini bildirdi. 
     Ailelerin çocuklarıyla yakından ilgilenmesini isteyen Tanrıkulu, şunları kaydetti 
     ''Süleyman Kabanlı'yı bulduğumuzda, üzerinde kimlik yoktu. 
     Araştırmalarımız sonucu kimliğini tespit ederek ailesine ulaştık. 
     Ancak aradan 1 gün geçti. Bu süre içinde Kabanlı'nın ailesi, oğullarının kayıp olduğunu dahi ekiplerimize bildirmemiş. Cinayet sanığı olan genç ise ailesinin sahip çıkmadığı biri. Bu gibi olaylar yaşamamak için aileler çocuklarına sahip çıksınlar. Nerede olduklarını, kimlerle arkadaşlık ettiklerini öğrensinler. 
     Çocuklarımıza sahip çıkmazsak, suçu engellememiz güç olur.'' 
     





</TEXT>
</DOC>
