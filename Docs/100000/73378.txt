<DOC>
<DOCNO> 73378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yasam/yas04a.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç ’ çocuklar ev işgal etti 
</HEADLINE>
<TEXT>

Amerika’da ikisi kız yedi çocuk, bir evi basıp iki kadına tacizde bulundu, mutfağı boşaltıp kaçtı.. 
     DIŞ HABERLER SERVİSİ 

     ABD’nin Pennsylvania eyaletindeki Baldwin kentinde iki genç kadının yaşadığı bir daireyi işgal ederek terör estiren 8 ile 12 yaşlarında ikisi kız en az’ yedi çocuk, ilk işlerinde’ polise yakalanmaktan kurtulamadı. 
     Halk düşmanı’ çocuklar, hem evde bulunan 18 ve 21 yaşlarındaki iki kadına cinsel tacizde bulundu hem de yiyecek ne varsa götürdü. Şaşkınlık veren olay şöyle gelişti 
     
     Polis bile şaşkın 
     Kapıyı zorlayarak eve giren çocuklardan beş erkek, iki kadını bağladı. Çetenin iki kız üyesi de bu arada mutfaktaki yiyecekleri çantalara dolduruyordu. Cinsel tacize uğrayan genç kadınların çığlıklarını duyan erkek arkadaşlarının gelmesi üzerine çocuklar evden kaçtı, ancak polise yakalanmaktan kurtulamadı. 
     Yedisi yakalanan çocuklar, hırsızlık, haneye tecavüz, saldırı ve komplo suçlarından yargılanacak. Şaşkınlığını, 20 yıllık meslek hayatımda böyle bir şey görmedim’ diyerek özetleyen polis yetkilisi Dan Turner, olaya daha fazla çocuğun karışmış olabileceğini de bildirdi. 
     



 YAŞAM 
























</TEXT>
</DOC>
