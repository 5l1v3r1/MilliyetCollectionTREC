<DOC>
<DOCNO> 87172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun23.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalp krizinden sonra yapılan anjiyo ölüm riskini yarıya indiriyor 
</HEADLINE>
<TEXT>

     Ağır kalp krizinden sonra erken dönemde hastaya anjiyo ve stent uygulamasının, bir yıl içinde meydana gelebilecek ölüm riskini, yarı yarıya düşürdüğü saptandı. 
     Kalp krizinden sonra erken dönemde anjiyo uygulanan 2 bin 500 hasta ile kalp krizinden sonra anjiyo uygulanmayan 19 bin 300 hasta üzerinde araştırma yapıldı. 
     Erken dönemde anjiyo uygulanan hastalarda bir yıl içinde meydana gelen ölüm oranının yüzde 2.5 olduğunu saptayan uzmanlar, anjiyo geç uygulanan hastalarda bu oranın 5.2 olduğunu gözledi. 
     Bilim adamları, ağır kalp krizinden sonra aniyo uygulanan hastalarda bir yıl içinde meydana gelebilecek ölüm oranının yüzde 50 düşebildiğini belirtti. 
     Uzmanlar, günümüzde bypass ve anjiyo ameliyatlarının daha başarılı uygulanabildiğine, bu yüzden erken uygulamalarda daha fazla başarı oranı elde edilebildiğine işaret ediyor. 
     İsveçli bilim adamlarının Linkoping Üniversitesi'nde yaptığı araştırmanın raporu LANCET adlı dergide yer aldı. 
     





</TEXT>
</DOC>
