<DOC>
<DOCNO> 81413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/yazar/cemal.html </URL>
<DATE> 2002/05/01/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Sandıktan nasıl istikrar çıkacak 
</HEADLINE>
<TEXT>

     Siyaset ısınıyor, gitgide ön plana çıkıyor. Türkiye siyaset düşünmeye, seçim düşünmeye başlamış durumda. Belki de Türkiye en kritik milletvekili seçimini yaşamaya hazırlanıyor. 
     Sandıktan istikrar da çıkabilir. 
     Türkiye kaosa da yuvarlanabilir. 
     Alarm zilleri mi 
     Bir bakıma öyle. 
     Siyaset sahnesi dağınık çünkü. 
     Ekonomik kriz ve yüzde 10'luk yoksullaşma, koalisyon partilerini neredeyse yiyip bitirmiş durumda. Seçim araştırmalarında üçü de yüzde 10 barajının altında seyrediyor. Toparlanma şansları nedir sorusunun karşılığı bugün için parlak değil. 
     Partiler bölük pörçük 
     Çoğu güçlü gözükmüyor. 
     Ama yine de sağda solda yeni partilerin kuruluş haberleri kulaklara çalınıyor. 
     Seçim araştırmalarında göz dolduran tek parti, Tayyip Erdoğan'ın AKP'si. 
     Ancak sorular var 
     Tayyip Erdoğan eğer milletvekili seçimlerine giremezse, AKP ne yapar "Seçimi kazansa da AKP'ye hükümeti vermezler, boşuna ziyan etme oyunu " propagandası ne kadar etkili olabilir 
     Yabana atılacak sorular değil. 
     Ama şunun altı çizilmeli 
     Siyaset sahnesindeki bu dağınıklık ve bölünmüşlük içinde seçime gidilirse, TÜSİAD Başkanı Tuncay Özilhan'ın deyişiyle "Türkiye'de yangın olur " 
     Peki, seçime böyle gidilir mi 
     İhtimal vermek güç. 
     Büyük sorumsuzluk olur. 
     Türkiye, her şeyin başı olan siyasal istikrarı yakalamak zorunda. 
     DSP, MHP ve ANAP'tan oluşan üçlü koalisyon hükümeti, evet, Türkiye'ye tarihinin en büyük ekonomik krizini yaşattı. 
     Ama aynı zamanda özellikle ekonomik açıdan çok önemli reformları gerçekleştirdi. 1999 yılı sonunda adaylık statüsünü elde ederek Türkiye'yi Avrupa Birliği'ne yakınlaştıran adımları attı. 
     Sonunu getirebilecek mi 
     Bir başka deyişle 
     Enflasyonu yenebilecek mi 
     AB'den kesin tarih alabilecek mi 
     Bu iki sorunun yanıtı gerçekten yaşamsal. Ekonomik programın tavizsiz uygulanması ve bu yılın sonuna kadar üyelik müzakereleri için AB'den takvim alınması, Türkiye'yi ekonomisiyle siyasetiyle çok olumlu etkileyecek. 
     Bunun olabilmesi, bir yandan anadilde radyo - TV, idam gibi konularda hükümetin atacağı adımlara ve Kıbrıs'ta çözüme bağlı... 
     Bunlar olacak mı 
     Yoksa siyaset ısınırken ekonomik politikalardan taviz mi verilecek Kıbrıs'ta bize düşen esnekliklerden kaçınılacak mı 
     Yani ipe un mu serilecek 
     Yıl sonunda Avrupa Birliği'yle ilişkilerde olumsuzluk, hiç kuşkunuz olmasın, birçok şeyi berbat eder, günlük deyişle tüy diker. Siyaset sahnesinde var olan bütün bu dağınıklığın üstüne inşallah bir de bu gelmez başımıza. 
     Türkiye'yi en geç bir buçuk yıl içinde seçim bekliyor. 
     Kafalar karışık 
     Belirsiz ağır basıyor. 
     Sandıktan nasıl istikrar çıkacak 
     Koca bir soru işareti 
     Türkiye'nin raydan çıkmasını istemeyen, sorumluluk duygusu gelişmiş her yurttaş, bir dahaki seçimde sandıktan nasıl istikrar çıkabileceğini ciddiyetle, soğukkanlılıkla düşünmek zorunda... 
     Vakit daralıyor 
     
     







Avrupa ve terör 


Köyceğiz 


Cüneyt’in vedası 


Org. Kıvrıkoğlu 1000 yıl sözünü anlamadılar 


Ekonomi iyi bir rotaya oturacak 


Sandıktan nasıl istikrar çıkacak 


Hukuk diye diye... 


Anadolu liseleri ne olacak 


Beş yıldızlı Cimbom 


Azıcık hamilenin sonu 


Kafkas ekseni 


Umut, aşk ve güzelliğin yendiği zaman 


Halka rağmen, hukuka karşı 


"Onların yüzü suyu hürmetine" 


Söz sırası ilaç üreticilerinde 


1 Mayıs 1 Mayıs Beyaz Türk’ün de bayramı-ı 


Bu kadar kar var ise "kriz" yok demektir 


</TEXT>
</DOC>
