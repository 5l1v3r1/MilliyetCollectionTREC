<DOC>
<DOCNO> 75284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sondun22.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu'nun 50 yıllık kanlı tarihi 
</HEADLINE>
<TEXT>

     Ortadoğu'da, İsrail'in kurulmasıyla başlayan 50 yıllık savaş, barış çabaları ve anlaşmalara rağmen dinmek bilmiyor. 
     
     İsrail'in kurulması 

     Yahudi devletinin kurulması süreci, 1897'de Theodor Herzl'in İsviçre'de Birinci Dünya Siyonist Kongresi'ni toplamasıyla başladı. 
     Başta İngiltere olmak üzere Batılı devletler, Filistin topraklarında bir İsrail devletinin kurulmasını destekledi. 
     29 Kasım 1947'de, BM, Filistin topraklarının yüzde 56'sının 650 
     bin kişilik Yahudi nüfusuna, yüzde 44'ünün ise bir milyon 300 bin nüfuslu Filistin'e verilmesini ve Kudüs'ü uluslararası statüye alan bir planı onayladı. İsrail devletinin kuruluşu 14 Mayıs 1948 tarihinde ilan edildi. 
     
     Arap İsrail savaşları 

     İsrail devletinin kurulmasından sonra, İsrail ile Araplar arasında 1956, 1967 ve 1973 yıllarında savaşlar çıktı. 
     149   1948 İsrail'in kurulmasının hemen ardından Mısır, Ürdün, Irak, 
     Suriye ve Lübnan'dan gelen Arap kuvvetleri, Filistin'in Yahudilere verilmeyen güney ve doğu bölgelerini işgal etti ve Eski Kudüs'ü ele geçirdi. Şubat-Temmuz 1949 arasında çeşitli ateşkes anlaşmaları yapıldı. 
     149   1956 Süveyş Bunalımı- Mısır lideri Cemal Abdülnasır'ın Süveyş 
     Kanalı'nı millileştirmesiyle başlayan bunalımı takiben, İsrail Sina Yarımadası'na girdi. 5 günde Gazze, Refah ve El Ariş'i ele geçirdi, kanalın doğusunu işgal etti. Aralık ayında BM gücü bölgeye yerleşti ve 1957'de İsrail çekildi. 
     149   1967 6 Gün Savaşları- Arap-İsrail güçleri 5-10 Haziran'da 3. kez 
     savaştılar. Araplar Eski Kudüs, Sina, Gazze Şeridi'ni, Ürdün ırmağının batısında kalan ve Batı Şeria adı verilen Ürdün topraklarını, İsrail-Suriye sınırındaki Golan Tepeleri'ni kaybettiler. 
     149   1973 Yahudilerin kutsal günü Yom Kippur'a denk gelen 6 Ekim'de, 
     Mısır Süveyş Kanalı, Suriye ise Golan Tepeleri üzerinden İsrail'e saldırdı. İsrail ve Mısır, önce ateşkes, ardından 1974'de barış anlaşması imzaladı. İsrail ile Suriye arasında da aynı yıl ateşkes sağlandı. Bölgeye BM barış gücü yerleştirildi. 
     149   1979 Camp David- İsrail'in 1979'da Sina Yarımadası'ndan 
     çekilmeyi kabul ederek, Mısır ile Camp David anlaşmasını imzalamasıyla, bir Arap devletiyle ilk kez barış yapılmış oldu. 
     149   1980 İsrail 1980'de Kudüs'ü başkenti ilan etti, 
     149   1982 İsrail, Filistin Kurtuluş Örgütü'nün FKÖ kamplarının 
     bulunduğu Güney Lübnan'ı bombaladı ve işgale başladı. FKÖ, çokuluslu güçlerin denetiminde bölgeden ayrılırken, Filistinliler mülteci kamplarına gönderildi. 
     149   1987 İntifada olarak bilinen Filistinlilerin ayaklanması 
     başladı, 1992'ye dek sürdü. 
     149   15 Kasım 1988 Cezayir'de toplanan Filistin Ulusal Konseyi, 
     bağımsız Filistin devletini ilan etti. 
     
     Oslo ve Filistin Özerk Yönetimi 

     149   1993 Oslo Anlaşması - 13 Eylül'de İsrail ile Filistin Kurtuluş 
     Örgütü FKÖ , Gazze Şeridi ve Batı Şeria'nın bazı bölgelerinde Filistin'e özerklik tanıyan ilk geniş kapsamlı barış anlaşmasını Norveç'in başkenti Oslo'da imzaladı. 
     1991 yılında İspanya'nın başkenti Madrid'de başlatılan barış 
     süreci, Oslo gizli görüşmeleri ve ABD hükümetinin katkılarıyla yaşama geçirildi. 
     149   14 Mayıs 1994 Özerklik anlaşmasının ayrıntılı planı, Mısır'ın 
     başkenti Kahire'de imzalandı. Gazze kenti ile Batı Şeria'daki Eriha, ilk Filistin özerk bölgeleri oldu. 
     149   28 Eylül 1995 ABD'nin başkenti Washington'da, birçok yerleşim 
     biriminin Filistin Özerk Yönetimi'ne FÖY devredildiği ikinci kapsamlı özerklik anlaşması imzalandı. 
     149   4 Kasım 1995 Aşırı milliyetçi genç bir Yahudi, Tel Aviv'deki 
     barış mitinginde İşçi Partisi lideri Başbakan İzak Rabin'i öldürdü. 
     Nobel Barış Ödülü'nü Rabin ve Filistin Devlet Başkanı Arafat ile birlikte paylaşan Şimon Peres Başbakan oldu. 
     149   Mart 1997 İsrail hükümeti, üç semavi dince en kutsal mekan olan, 
     Hz. Muhammed'in Mirac mucizesi mekanı Haremmüşşerif'i kapsayan Eski Kent'in yer aldığı Kudüs'ün Müslüman Arap ağırlıklı Doğu kesiminde, yeni yerleşim birimleri inşasına yeniden başlaması üzerine, Filistin Özerk Yönetimi, nihai kalıcı barış antlaşması yolunda yürütülmeye çalışılan müzakereleri askıya aldı. 
     149   23 Ekim 1998 İsrail ile Filistin liderleri, ABD-Washington 
     yakınında, Maryland eyaletindeki Wye Plantation veya Wye River Anlaşması imzalandı. Anlaşma, Batı Şeria'da uygulanmak üzere ''geçici nitelikli'' barış için toprak verilmesini öngörüyordu. 
     149   4 Eylül 1999 Şarm El Şeyh Dönemin İsrail Başbakanı Ehud Barak 
     ile Arafat barış müzakerelerini yeniden başlattı. 13 Eylül'e kadar tam kapsamlı nihai barış anlaşmasının hazırlanması ve 1 yıla kadar bu anlaşmanın imzalanması ilkesi kabul edildi. İsrail askerlerinin çekilme takvimi belirlendi, Filistin'e liman yapma hakkı tanındı. İsrail ve Filistinli yetkililer, güvenlik sorunlarıyla ilgili bilgi değişimi konusunda işbirliği yapmayı kabul etti. 
     149   9 Mart 2000 Barak ve Arafat, Mısır'ın Kızıldeniz kıyısındaki 
     sayfiye kenti Şarm El Şeyh'te buluştu, barış müzakereleri için yeni takvim belirlendi. 
     149   20 Temmuz 2000 Camp David'de ABD Başkan Bill Clinton'ın 
     gözetiminde Arafat ve Barak, 9 günlük kapalı maraton zirve yaptı. 
     Anlaşma çıkmadı, ancak iki lider görüşmeleri sürdürme kararını koruduklarını söylediler. 
     
     İkinci İntifada 

     149   28 Eylül 2000 İkinci İntifada - İsrail muhalefetinin ''asker ve 
     siyaset şahini'' Şaron, Kudüs'de Haremmüşşerif'i ziyaret etmesiyle ikinci Filistin İntifada'sı patlak verdi. 
     149   17 Ekim 2000 Arafat ve Barak, ABD Başkanı Bill Clinton'ın 
     arabuluculuğunda Mısır'da yapılan Şarm El Şeyh zirvesinde ateşkes kararı aldılar, ancak karar uygulanamadı. 
     149   Kasım 2000 Şarm El Şeyh zirvesinde karara bağlanan Ortadoğu 
     Araştırma Komisyonu, Clinton tarafından oluşturuldu. Amerikalı senatör George Mitchell'in başkanlığını üstlendiği komisyonda 9. Cumhurbaşkanı Süleyman Demirel, AB Yüksek Temsilcisi Javier Solana, eski Amerikalı senatör Warren Rudman ve Norveç Dışişleri Bakanı Torbjörn Jagland yer aldı. 
     149   23 Aralık 2000 Washington Potomac Nehri yanındaki Bollard Askeri 
     Üssü'nde Filistin ve İsrail heyetleri arasında yapılan müzakere sonuçsuz kaldı. Başkan Clinton, Kudüs'ün doğu kesimi yönetiminin FÖY'de olmasını, bunun karşılığında Ürdün, Lübnan ve Suriye'deki 3.5 milyon Filistinli mültecinin vatanlarına dönüşünden feragat edilmesini içeren planı taraflara sundu. 
     149   27 Ocak 2001 Filistin ve İsraillilerin Mısır'ın Taba kentindeki 
     maraton görüşmelerinin sonunda barış anlaşması imzalama çabaları boşa çıktı. 
     149   4 Mayıs 2001 ''Mitchell Komisyonu'' olarak bilinen Ortadoğu 
     Araştırma Komisyonu tarafından hazırlanan rapor, İsrail ve Filistinlilere sunuldu. Raporda, şiddetin tamamen sona erdirilmesi, yeni Yahudi yerleşim birimleri oluşturma projelerinin dondurulması ve barış görüşmelerinin yeniden başlaması tavsiye edildi. 
     149   13 Haziran 2001 Amerikan Merkezi Haberalma Teşkilatı CIA 
     Başkanı George Tenet arabuluculuğunda taraflar ateşkes ilan etti, ancak bu da yürümedi. 
     149   26.03.2002 İkinci İntifada'nın başlamasından itibaren geçen 18 
     aylık sürede, çatışma ve saldırılarda Filistin tarafından 1238, İsrail tarafından 366 olmak üzere toplam 1604 kişi öldü. 
     149   28 Mart 2002 Beyrut'ta yapılan Arap Birliği zirvesinde Suudi 
     Veliaht Prensi Abdullah, yeni Arap-İsrail barış planı sundu. Plan, başkenti Kudüs olan Filistin devletinin tanınması ve mültecilerin haklarının geri verilmesi karşılığında İsrail ile Arap ülkeleri arasındaki ilişkilerin normalleştirilmesini öngörüyor. 
     149   29 Mart 2002 İsrail, Filistin lideri Arafat'ın 1994'de sürgünden 
     döndüğünden beri en şiddetli saldırısını düzenleyerek, Filistin liderinin karargahının da bulunduğu Ramallah'a girerek Filistin yönetim birimlerini kuşattı. Arafat'ın karargahına da tank ateşi isabet etti. 


     
</TEXT>
</DOC>
