<DOC>
<DOCNO> 69496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/ekonomi/eko02.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultanbeyli kayıt dışı cenneti 
</HEADLINE>
<TEXT>

İstanbul’da 16 bin 320 firma kayıt dışı çalışıyor. İstanbul Defterdarlığı’nın yaptığı denetimlere göre, en fazla kayıt dışı firma oranı yüzde 66 ile Sultanbeyli’de 
     NEDİM ŞENER 

     İstanbul Defterdarlığı’nın 2001 yılında yaptığı denetimler sonucunda kayıt dışı çalıştığı belirlenen 16 bin 320 şirket ortaya çıkarıldı. Kayıt dışı çalıştığı belirlenen şirketlerin semt semt dökümü yapıldığında ise Bağcılar ve Esenler ilk sırayı aldı. İstanbul’da belirlenen 16 bin 320 kayıt dışı mükellefin bin 160 tanesi Bağcılar ve Esenler’de ortaya çıkarıldı. Oransal olarak bakıldığında ise kayıt dışılığın en fazla olduğu yerlerin başında Sultanbeyli geliyor. 
     Toplam 145 bin kişinin yaşadığı ve Defterdarlık kayıtlarına göre 711 firmanın bulunduğu Sultanbeyli’de geçen yıl yapılan denetimlerde 476 tane kayıt dışı çalışan işletme tespit edildi. Sultanbeyli’de kayıt dışılık oranı yüzde 66’yı buluyor. Her geçen gün kayıt dışı ekonomi ile mücadeleyi geliştirdiklerini belirten İstanbul Defterdarı Kadir Boy, radikal bir karar alarak elinde çanta ile memurların işyerlerini denetlemesi uygulamasına son verdiklerini bildirdi. Bundan sonra denetimlerin sektör sektör yapılacağını anlatan Boy, şunları şöyledi 
     
     Sektör denetimi başladı 
     "Denetim memurlarını dairelere geri çektik. Bundan böyle dikey denetim gereği bir sektör ele alınacak ve o konuda faaliyet gösteren tüm firmalar denetlenecek. Her sektör kontrol altına alınacak." 
     Bugüne kadar yapılan kayıt dışı firmalarla ilgili araştırmalar hakkında da bilgi veren Kadir Boy, en fazla kayıt dışılığın yüzde 8.27 ile tekstil ve konfeksiyon sektöründe olduğunu söyledi. 
     Bunu yüzde 7.12 ile berber ve kuoförlerin izlediğini anlatan Boy, Toplam 141 meslek kolunda kayıt dışılığın bulunduğunu belirtti. 
     
İstanbul'un kayıtdışı haritası İlçeler Firma toplamı Kayıtdışı firma Kayıtdışı oranı Bağcılar- Esenler 8.091 1.160 14.3 Ümraniye 9.237 987 10.7 B. Çekmece, Çatalca, Silivri 5.875 943 16.1 Eminönü 32.353 919 2.8 üsküdar 8.397 860 10.2 Kadıköy 32.075 869 2.7 Bayrampaşa 8.491 814 9.6 Kartal 10.101 798 7.9 Gaziosmanpaşa 6.380 737 11.6 Bahçelievler 7.647 757 9.9 Pendik 4.532 651 14.4 Maltepe 4.106 595 14.5 Fatih 16.878 576 3.4 Küçükçekmece 6.621 569 8.6 Zeytinburnu 8.679 597 6.9 Bakırköy 14.668 567 3.9 Şişli 28.910 499 1.7 Sultanbeyli 711 476 66.9 Avcılar 3.823 432 11.3 Kağıthane 7.647 406 5.3 Beykoz 1.808 377 20.9 Eyüp 5.194 349 6.7 Beşiktaş 15.166 312 2.1 Güngören 6.838 276 4.0 Tuzla 2.250 276 12.3 Beyoğlu 26.234 240 0.9 Sarıyer 2.375 218 9.2 Şile 204 42 20.6 Adalar 240 18 7.5      
     



 EKONOMİ 













</TEXT>
</DOC>
