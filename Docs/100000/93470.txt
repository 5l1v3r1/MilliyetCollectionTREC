<DOC>
<DOCNO> 93470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/son/sondun29.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu Kıbrıs müzakerelerine müdahele etmeyecek 
</HEADLINE>
<TEXT>

     AB Komisyonu'nun genişlemeden sorumlu üyesi Günter Verheugen'in sözcüsü Jean Christophe Filori, ''AB Komisyonu'nun, Kıbrıs'taki taraflar arasındaki müzakerelere müdahale etme niyetinde olmadığını'' söyledi. 
     Flori, günlük olağan basın toplantısında, ''Kıbrıs'ta müzakereler tıkandı. AB, bu müzakerelere yeni bir hız kazandırmak için girişimde bulunacak mı '' sorusuna yanıt verirken, ''Bu müzakereler, BM çerçevesinde sürdürülüyor. Komisyon, Kıbrıs'taki taraflar arasındaki müzakerelere müdahale etme niyetinde değildir. Tarafların, siyasi bir çözüme ulaşmak için ellerinden geleni yapacaklarını umuyoruz'' diye konuştu. 
     ''Kıbrıs konusunun, genişleme takvimini rayından çıkarmayacağını'' söyleyen Filori, AB Komisyonu Başkanı Romano Prodi'nin 18-19 veya 19-20 Temmuz'da Türkiye'ye gideceğini, Ankara'ya ileteceği mesajların 
     ne olacağını henüz bilmediğini ifade etti. 
     





</TEXT>
</DOC>
