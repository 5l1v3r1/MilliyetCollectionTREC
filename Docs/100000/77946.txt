<DOC>
<DOCNO> 77946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/yazar/sazak.html </URL>
<DATE> 2002/04/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Merkez sağın geleceği 
</HEADLINE>
<TEXT>

     DTP Genel Başkanı İsmet Sezgin, partisinin 18 Mayıs'ta toplanacak büyük kongresinde genel başkanlığa aday olmayacağını duyurarak, Washington Büyükelçiliği'ndeki müsteşarlık görevinden istifa eden "genç diplomat" Mehmet Ali Bayar'ın adaylık yolunu açtı. 
     Sezgin'in, DTP Genel İdare Kurulu'ndan bu yönde karar çıkartırken verdiği 'siyasette gençleşme' mesajı önemlidir 
     "Toplumsal özlemin, gençliğe yol vermekten geçtiği bir çağda özellikle 1980'den bu yana depolitizasyona uğrayan halkın ve gençliğin büyük bölümünün siyasetten ne kadar uzaklaştırıldığı, Türk siyasetinin kirlendiği, tıkandığı, tükendiği, kilitlendiği bir ortamda, gençleri politikaya çekebildiğimiz takdirde bu erozyonu ortadan kaldırabileceğimize inanıyoruz." 
     Geç kalmış ancak iyi niyetli bir özlemi, 1990'ların başında seslendirmek yerine 2002 yılında yerine getiriyor olsa da, sonuçta Sezgin de DTP'deki başkanlık koltuğunu Bayar'a bırakıyor. 
     Başka aday çıkmazsa, Mehmet Ali Bayar, DTP'nin 'demokratik iradesi' uyarınca 18 Mayıs'ta genel başkan seçilerek siyasete atılacak. 
     Bayar'ın gelişi, merkez sağı ve yeni oluşumları ne şekilde etkileyecek 
     Bu sorunun yanıtı için öncelikle 'Demirel'in duruşu'na bakmak gerekiyor. Süleyman Bey, bu oluşumun neresinde 
     Kulislerde iki senaryo var Birisi Mehmet Ali Bayar'ın gelişiyle Demirel'in aktif siyasete dönüş yolunun tümüyle kapandığı, dolayısıyla bu girişimin en çok DYP ve Süleyman Bey'i rahatsız edeceğidir. Demirel ve Çiller'in aşındığı bir oluşumda ANAP liderinin avantajlı çıkacağı düşünülebilir. 
     İkinci ve daha gerçekçi değerlendirme ise Bayar'ın "doğrudan Demirel'in desteğiyle" siyasete gireceğidir. 
     Mehmet Ali Bayar'a Ankara'dan açılan telefon hattındaki kişi 'Bir Bilen'den, Süleyman Bey'den başkası değildir. 
     Güniz Sokak'ın nabzını iyi tutan çevrelere göre, Bayar kendisine yapılan önerileri her defasında 'Demirel'in onayı olmadan gelmem' diye geri çevirdikten sonra nihayet istifa dilekçesini vermiştir. Bunda etkili olan kendisine açılan telefondaki sözlerdir 
     "Gel partinin başına geç, herkes sana yardımcı olacak." 
     Ancak bu sözlerin bir 'garantisi' yok 1980'lerdeki 'emanetçiliğin' bu çağda tutmayacağını Bayar da bilmektedir ve 'paraşütle liderlik' olmaz, başarısı 'kendi ayakları üzerinde durması'na bağlıdır. 
     Bayar'ın gelecekte ne yapacağını, kadro, program ve Türkiye vizyonu belirleyecek. Yine de, Demirel'den 'yeşil ışık' alarak DTP'nin başına geçiyor olması, bir süredir Kuleli Sokak ziyaretlerini yoğunlaştıran Tansu Çiller'in 'Süleyman Bey'i Doğru Yol'la buluşturma' projesinin sonu anlamına geliyor. 
     'Mühür kimdeyse Süleyman odur' misali, Baba mührü Tansu Hanım'a değil, Mehmet Ali Bayar'a vermeye hazırlanıyor. 
     
     







Türkiye'nin röntgeni 


"Kemanımla sana bir ses verebilseydim eğer..." 


Temize havale 


Laiklikle mücadele 


Petrolle Büyük Oyun barış getirecek mi 


Altın ve teneke 


Bostancıoğlu neden yalnız kaldı 


Vergi kutsaldır, ama... 


Filistin Kıbrıs farkı... 


İstanbul’u depreme hazırlamamak 


Kadınlar uyumayın 


Merkez sağın geleceği 


Benim oğlum perakendeci olacak 


Haysiyetsiz Sırtlanlar Diyarı 


Koç, yatırım yapacak mali güç kalmadı’ dedi 


</TEXT>
</DOC>
