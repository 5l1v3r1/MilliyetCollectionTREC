<DOC>
<DOCNO> 53031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sondun11.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de beş yıl aradan sonra ilk film gösterimi... 
</HEADLINE>
<TEXT>

     Taliban yönetimi Afganistan'ı islami kurallar adına sıkı yasaklarla yönetti. Taliban'ın uzaklaşmasından hemen sonra halk özgürlüklerine tekrar kavuştu. Sıradan bir film gösterimi Kabil'de binlarce insanın yarattığı izdihama sahne oldu. 
     Afganistan'ın başkenti Kabil'deki sinema salonunda, beş yıl aradan sonra halka açık ilk film gösterimi sırasında izdiham çıktı. 
     Askeri polis, ''Uruj'' Yükselme adlı Afgan filmini izlemek için 600 kişilik Bahtar Sineması'na girmeye çalışan kalabalığın arasında çıkan kavgaya müdahale etti. 
     İki kişi tutuklanırken, filmin başlaması sırasında salondan alkışlar yükseldi. 
     ''Uruj'' filminde, 1980'li yıllardaki Sovyet işgaline karşı savaşan üç mücahit kahramanın öyküsü anlatılıyor. 
     Afganistan'da 1996 yılında yönetimi ele geçiren ve geçen hafta başkent Kabil'den çekilen Taliban rejimi sırasında film ve televizyon izlemek yasaklanmıştı. 
     Kabil televizyonunun yayına başlamasının ardından kentte ilk film gösterisi de gerçekleştirilmiş oldu. 
     






</TEXT>
</DOC>
