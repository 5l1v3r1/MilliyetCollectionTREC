<DOC>
<DOCNO> 54332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sondun04.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan operasyonunda, 8 haftada 8 gazeteci öldürüldü 
</HEADLINE>
<TEXT>

     ABD'nin Afganistan harekatı 8. haftaya girerken, son 2 haftada Afganistan'da görevi başında öldürülen gazeteci sayısı 8'e yükseldi. 
     Kimi pusuya düşürülen, kimi çatışma alanında sıkışan gazetecilerin kimi de soyguncuların kurşunlarına hedef oldu. 
     Afganistan'da 7 Ekim'de başlayan harekatı izlemek üzere bu ülkeye gelen gazetecilerden meslektaşlarına ilk kötü haber 11 Kasım'da geldi. 
     11 Kasım'da, merkezi Lüksemburg'da olan RTL radyosu muhabiri 
     Fransız Pierre Billaud, Radio France International muhabiri Fransız Johanne Sutton ve Alman Stern dergisi için çalışan Alman gazeteci Volker Handloik, Taliban'ın Kuzey İttifakı'na karşı kuzeydoğu cephesinde düzenlediği operasyon sırasında, içinde bulundukları zırhlı araca açılan ateş sonucu hayatını kaybettiler. 
     19 Kasım'da, Celalabad-Kabil yolunda 4 gazeteci, Reuters ajansı 
     adına çalışan Avustralyalı kameraman Harry Burton ve Afgan asıllı foto muhabiri Azizullah Haydari, İspanya'nın El Mundo gazetesi muhabiri İspanyol Julio Fuentes ile İtalya'nın Corriere della Sera gazetesinden İtalyan Maria Grazia Cutuli pusuya düşürülerek öldürüldü. Son olarak, dün gece, meslektaşlarının ''ç'' dediği İsveç televizyonu TV4 kameramanı İsveçli gazeteci Olaf Stromberg, Talokan'da kaldığı eve giren soyguncuların açtığı ateş sonucu hayatını kaybetti. Uluslararası Gazetecileri Koruma Komitesi, görevleri başında bu yıl 21, geçen yıl 24 gazetecinin öldürüldüğünü açıkladı. 
     






</TEXT>
</DOC>
