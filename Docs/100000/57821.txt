<DOC>
<DOCNO> 57821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/dunya/adun.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’ya terör sitemi 
</HEADLINE>
<TEXT>

Milli Savunma Bakanı Çakmakoğlu Brüksel’deki NATO toplantısında "Teröre karşı AB’den destek alamıyoruz" dedi 
     GÜVEN ÖZALP Brüksel 

     Afganistan’a düzenlenen operasyonda sona gelinmesi dikkatleri bundan sonraki olası hedeflere çevirirken Brüksel’de bir araya gelen NATO savunma bakanlarının da ilk gündem maddesi terörle mücadeleydi. Bu konuda ABD’den Türkiye’ye önemli bir destek geldi. ABD Savunma Bakanı Donald Rumsfeld, Avrupalı müttefiklerin Türkiye’nin bu alandaki kaygılarını dikkate almalarını istedi. 
     Türkiye’nin terörle mücadele konusunda Avrupalı müttefiklerine "Çifte standart uygulamayın" mesajı verdiği toplantıya katılan Milli Savunma Bakanı Sabahattin Çakmakoğlu, "Avrupalı dostlarımız yıllardır biz anlamadılar ya da anlamak istemediler. Onlardan destek alamamamıza rağmen terörle mücadelede büyük ölçüde başarılı olduk" dedi. Çakmakoğlu, ABD’nin uyguladığı ve Türkiye’den de terör örgütlerinin bulunduğu liste konusunda benimsenen yaklaşımın Avrupa tarafından da benimsenmesini istedi. 
     



 DÜNYA 













</TEXT>
</DOC>
