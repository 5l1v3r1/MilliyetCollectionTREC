<DOC>
<DOCNO> 90424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/guncel/gun02.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Atakule’de nefes kesen protesto... 
</HEADLINE>
<TEXT>

Atakule’ye turist gibi çıkan yedi Greenpeace üyesinden beşi, iplerle kuleden sarkıp pankart açtı 
     Greenpeace üyeleri, başkentin simgelerinden olan 127 metrelik Atakule’den aşağıya sarkıp İzmit’teki Tehlikeli ve Klinik Atık Yakma Tesisi’nin çalışmalarını protesto etti. Kulenin Ankara manzarası izlenen balkonuna "turist" gibi çıkan yedi Greenpeace üyesinden beşi aniden iplerle aşağıya sarktı. Yukarıda kalan iki kişi tarafından güvenlikleri sağlanan eylemciler, üzerinde "Atık yakmayı yasaklayın - Ban the burn" yazılı 10 metrekarelik pankartı bir süre rüzg ra karşı mücadele verdikten sonra açabildi. 
     
     Bakan’a iptal çağrısı 
     Banu Dökmecibaşı, eylem öncesi Botanik Parkı’nda Greenpeace adına yaptığı basın açıklamasında, tesisin işletme lisansının iptali istemiyle Çevre Bakanlığı’na dava açtıklarını belirtti. Dökmecibaşı, Marmara Depremi’nin ardından deprem atıklarını yakmak için Çevre Bakanlığı’ndan 3 yıllık izin verildiğini, ancak ocak ayında bu iznin uzatıldığını ifade ederek, "Bu karar, Bakan’ın 1998’de tüm valiliklere gönderdiği mektupla çelişki yaratmaktadır" dedi. 
     Polis, Dökmecibaşı’nın da aralarında bulunduğu dört Greenpeace üyesi ile kuledeki Hollandalı eylemciler Paul Schot, Florian Van Olden, Lübnanlı eylemci Firas Fayad ile Nazım Keven, Tuna Türkmen ve Oğuzhan Yılmaz’ı gözaltına aldı. 
     



 GÜNCEL 

















</TEXT>
</DOC>
