<DOC>
<DOCNO> 73445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/soneko23.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Arthur Andersen ortak arıyor... 
</HEADLINE>
<TEXT>

     Uluslararası bağımsız denetim ve mali müşavirlik şirketi Arthur Andersen, Enron skandalı sonrasında yeniden toparlanmak için Asya'da işbirliği arayışına girdi. 
     Mali müşavirliğini yaptığı ABD'nin enerji devi Enron Şirketi'nin iflasından sonra soruşturma kapsamına alınan Arthur Andersen, Asya'daki pozisyonunu güçlendirmek için Singapur'da rakipleri arasında yer alan KPGM firmasıyla ortaklık görüşmelerine başladı. 
     Andersen Şirketi, KPGM Şirketiyle olan görüşmelerin, şirketin ABD dışındaki işletmeleriyle yapılan olası ortaklık görüşmeleri olduğunu açıkladı. 
     Enron Skandalı'ndan sonra gözden düşen ve zayıflayan Şirket, çeşitli ülkelerin şirketleriyle ortaklık sözleşmeleri imzalayarak eski konumuna dönmeyi planlıyor. 
     Geçen hafta çeşitli rakipleriyle işbirliği için görüşmelerde bulunan Şirket, içinde bulunduğu soruşturma nedeniyle olumlu yanıt alamamıştı. 
     






</TEXT>
</DOC>
