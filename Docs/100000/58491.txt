<DOC>
<DOCNO> 58491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sonspo20.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Gaziantep'i vurdu devirdi, lideriğe oturdu 
</HEADLINE>
<TEXT>

     Beşiktaş ilk yarıdaki son maçında İnönü Stadı'nda Gaziantepspor'u devirdi 3-1 Tribünleri tıklım tıklım dolduran seyircinin büyük desteğiyle maça başlayan Beşiktaş ilk golü kalesinde gördü. Gaziantepsporlu Romaschenko 17. dakikada kaleci Fevzi'nin büyük hatasından yararlanarak topu Beşiktaş ağlarına gönderdi. 
     Golden sonra Beşiktaş oyundan kopmayarak mücadeleci ve tempolu bir futbol sergildi. Maçın 32. dakikasında İbrahim ceza sahasının üzerinden çok sert ve şık bir vuruşla takımını beraberliğe kavuşturdu. 
     İlk yarının sonlarına doğru hakem Ali Aydın'ın Ali Eren'e sarı kart göstermesinden sonra tribünler elektriklendi. Hakemin anons yaptırması üzerine bir grup kapalı tribünden sahaya atladı. Hakeme saldıran holiganlar güvenlik güçleri tarafından etkisiz hale getirildi. 
     Beşiktaş ikinci yarıya çok hızlı girdi. Dakikalar 48'i gösterirken Tümer'den aldığı pasla ceza sahası içinde buluşan İlhan Beşiktaş'ı galibiyete taşıdı. 
     Gaziantepspor'da sarı kartı bulunan golün kahramanı Romaschenko 71. dakikada ikinci sarı kartı görerek ayından atıldı. 
     Dakikalar 76'yı gösterirken bu kez Ronaldo'nun yaklaşık 40 metrelik derinlemesine pası ile kaleciyle karşı karşıya kalan Ahmet Dursun Beşiktaş'ı 3-1 öne geçiren golü attı. 
     






</TEXT>
</DOC>
