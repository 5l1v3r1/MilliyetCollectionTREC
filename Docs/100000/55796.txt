<DOC>
<DOCNO> 55796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yasam/yas01.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüp dirilenler öte yanı’ anlattı 
</HEADLINE>
<TEXT>

Kalbi durduktan sonra yaşama dönenlerle görüşen İngiliz bilim adamları önemli bulgulara ulaştı. Pek çok insan, tünellerden geçip ölü akrabalarıyla konuşuyor 
     DIŞ HABERLER SERVİSİ 

     İngiliz doktorlar, insanoğlunun, varoluştan bu yana cevap aradığı "Ölümden sonra yaşam var mı " sorusuna yanıt bulmak için kolları sıvadı. Southampton Hastanesi doktorlarına bu konuyu araştırmaları için gerekli onay verildi. 
     
Belgesel yapıldı      Araştırma kapsamında doktorlar, kalbi bir süre duran ve tıbbi müdahaleyle tekrar yaşama döndürülen 1000’e yakın kişiyle bire bir görüşerek, deneyimlerini belgeselleştirdi. BBC’de de yayınlanacak araştırma sonuçları, 1000 kişiden 100’ünün solukları kesildikten sonra çeşitli deneyimler yaşadıklarını ortaya koydu. 
     
Sandığın içindeydim’      Görüşülen kişilerden Patrick Tierney, 10 yıl önce başından geçen olayı şöyle anlattı 
     "Kalbim durmuştu. Bunun ne kadar sürdüğünü bilmiyorum ancak bu sürede tanık olduklarımı tüm çıplaklığıyla hatırlıyorum. Önce kendimi bir sandığın içinde kapana kısılmış hissettim. Bir süre sonra kendimi Ortaçağ yapılarını andıran bir tünelde buldum. Karanlık olan tünelin duvarlarında tahta kaplamalar vardı. Ardından daha kısa bir tünele doğru süzüldüm. Bu tünelin ucunda bir renk cümbüşü vardı. Bu bir bahçe ya da sadece ışık kümesi olabilirdi. Ancak çok güzeldi hayatımda gördüğüm en güzel şey..." 
     Doktorların çabasıyla hayata döndürülen Tierney, alay konusu olmaktan çekindiği için bu tecrübesini bugüne dek gizli tutmuştu. 
     
Anlatılanlar çok benzer      Çalışmayı yürüten doktorlardan Sam Parnia, 63 hastayla birebir görüştüğünü ve bu kişilerin tamamının solunumlarının, kalp atışlarının ve beyin aktivitelerinin bir süre için durduğunu söyledi. 
     Parnia, 4 kişinin benzer sıradışılıkta tecrübeleri olduğunu da belirtti. Bir akıl hastalığı ya da inanç sorunu olmayan bu dört kişi de, ölümleri sırasında bir tünelde yolculuk ettiklerini veya ölü akrabalarıyla konuştuklarını hatırladı. 
     
Beyin ile zihin ayrı mı      Ölümden sonra yaşam araştırmasını yapan doktorlardan Sam Parnia, ilginç bir noktaya parmak basıyor "Ölüm süreci hakkında bilimsel olarak çok az şey biliyoruz. Ölüm deneyimleri olduğunu söyleyen insanların ortak tasvirleri beyin ile zihnin birbirinden bağımsız olduğu yönünde bilgiler veriyor. Beyin ölümü gerçekleştikten sonra olanlar şaşırtıcı..." 
     



 YAŞAM 


















</TEXT>
</DOC>
