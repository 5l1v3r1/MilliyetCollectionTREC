<DOC>
<DOCNO> 73694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/ekonomi/eko05.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı da taraftar da üzüldü 
</HEADLINE>
<TEXT>

Galatasaray’ın şampiyonlar ligine veda etmesiyle Galatasaray Sportif hisseleri önce tabana çakıldı, sonra toparlandı. Dünkü kayıp yüzde 3.17’de kaldı 
     EKONOMİ SERVİSİ 

     Galatasaray’ın şampiyonlar liginde önceki akşam Barcelona’ya yenilerek çeyrek final şansını kaybetmesi, borsadaki hisselerini düşürdü. Galatasaray Sportif AŞ hisseleri dün açılışta tabana çakıldı. Hisseler gün içinde bir ara 55.000 liraya kadar geriledi ve kayıp yüzde 12.69’a kadar çıktı. Ancak ikinci seansta gelen alımlarla kayıp azaldı ve hisseler günü 61.000 liradan kapatırken, zarar yüzde 3.17’de kaldı. 
     
     Kayıp yüzde 29 oldu 
     87.000 liradan halka arz edilen ve 20 Şubat’tan itibaren borsada işlem görmeye başlayan Galatasaray Sportif AŞ hisseleri, yaklaşık bir ay içinde yüzde 29.88 değer kaybetti. 
     Galatasaray Barcelona’yı yenseydi çeyrek finale katılım payı olarak 600 bin dolar havuz gelirine ve finale kalsaydı 2.4 milyon dolarlık gelire sahip olacaktı. Bu gelirin yüzde 30’luk kısmı ise Galatasaray Sportif AŞ’ye kalacaktı. 
     Beşiktaş Futbol Yatırımları AŞ hisseleri ise günü yüzde 2.06’lik artışla 24.750 liradan kapattı. 
     



 EKONOMİ 

















</TEXT>
</DOC>
