<DOC>
<DOCNO> 61220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sonspo02.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes'in Alman takımları karşısında boşu yok 
</HEADLINE>
<TEXT>

     Avrupa Ligi'nde yarın deplasmanda Alba Berlin ile karşılaşacak Efes Pilsen'in Alman takımlarına boşu yok. 
     Efes Pilsen, Alman takımlarıyla bugüne kadar yaptığı 9 maçı da kazanarak büyük bir başarıya imza attı. 
     Alman takımlarıyla ilk kez 1994 yılında karşılaşan Efes Pilsen, Bayer Leverkusen'i yenerek başladığı galibiyet serisinde yarınki rakibi Alba Berlin'i 3 kez yendi. 
     Lacivert-beyazlılar, 1996-97 sezonunda Avrupa Ligi'nde TSV Bayer 04 Leverkusen'in kendi sahasında 23 sayı farkla 91-68 yenerek Alman 
     takımlarına karşı en farklı galibiyetini aldı. 
     Efes Pilsen'in Alman takımlarıyla yaptığı maçlar ve aldığı sonuçlar da şöyle 
     
     
1994-95 Avrupa Şampiyon Kulüpler Kupası Bayer Leverkusen-Efes Pilsen 58-68 Efes Pilsen-Bayer Leverkusen 77-66 1996-97 Avrupa Ligi Bayer Leverkusen-Efes Pilsen 72-73 Efes Pilsen-Bayer Leverkusen 91-68 
     
     
1999-2000 Avrupa Ligi Efes Pilsen-Alba Berlin 90-81 Alba Berlin-Efes Pilsen 73-93 
     
     
2000-01 Suprolig Efes Pilsen-Bayer Leverkusen 97-88 Bayer Leverkusen-Efes Pilsen 69-71 
     
     
2001-02 Avrupa Ligi Efes Pilsen-Alba Berlin 78-72 
     
     Avrupa'da 258. maç 
     Efes Pilsen, yarın Alba Berlin ile yapacağı maçla Avrupa kupalarında 258. maçına çıkıyor. 
     Lacivert-beyazlılar, Avrupa kupalarında bugüne dek yaptığı 257 maçta 159 galibiyet, 98 yenilgi aldı. 
     Antrenör Oktay Mahmuti yönetiminde Avrupa kupalarında 21 maç yapan Efes Pilsen, bu karşılaşmalarda 12 galibiyet alırken, 9 maçtan da yenik ayrıldı. 
     






</TEXT>
</DOC>
