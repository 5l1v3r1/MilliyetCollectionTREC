<DOC>
<DOCNO> 52684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sontur20.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızını uyuşturucu hapa alıştıran erkeklerin elinden kurtardı 
</HEADLINE>
<TEXT>

     Bursa'da, uyuşturucu hap içerek fenalaşan 17 yaşındaki genç kız, kendisini izleyen annesinin polislere yerini bildirmesiyle tedavi altına alındı. 
     Bursa Askeri Hastanesi'nde sivil memur olarak çalışan Feride Özbek, ''155 Polis İmdat'' telefonunu arayarak, yaptığı araştırmalar sonucu, boşandığı eşinden olan kızı B.M'nin Reyhan Caddesi'ndeki bir işhanında uyuşturucu hap içtiğini belirlediğini bildirdi. 
     Kızının bu işhanında, iki kişi tarafından zorla alıkonulduğunu öne süren Feride Özbek'in verdiği adrese giden güvenlik güçleri, B.M'yi bir telefon dükkanında baygın durumda buldular. Uyuşturucu hap içtiği belirlenen ve Bursa Devlet Hastanesi'nde tedavi altına alınan B.M'nin sağlık durumunun iyi olduğu öğrenildi. 
     Olaydan sonra gözaltına alınan işyeri sahibi Cihan F. 22 ile arkadaşı İbrahim Y.O. 24 , polise verdikleri ifadelerinde, üç gün önce tanıştıkları B.M'nin kendilerinden uyuşturucu hap bulmalarını istediğini öne sürerek, bu istek üzerine aldıkları 4 adet uyuşturucu hapı genç kıza verdiklerini söylediler. 
     Bu arada, B.M'yi zorla alıkoymadıklarını ve kendi rızasıyla işyerine geldiğini savunan zanlıların verdikleri ifade doğrultusunda, uyuşturucu hap sattığı anlaşılan Tuncay İ'nin yakalanması amacıyla çalışmalara başlandığı bildirildi. 
     






</TEXT>
</DOC>
