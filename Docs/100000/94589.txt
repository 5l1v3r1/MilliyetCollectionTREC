<DOC>
<DOCNO> 94589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/yasam/ayas.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldattım, evliliğim kurtuldu’ 
</HEADLINE>
<TEXT>

Bu söz 40 yaşında, şirket sahibi bir erkeğe, U.S.’ye ait... 16 yıllık evliliği boyunca 300’e yakın kişiyle, 400’ü aşkın ilişkiye giren U.S. bunun evliliğini kurtardığı görüşünde Erkeklerin neden aldattığını, kadınların bu durumda neler hissedip, ne tür tepkiler verdiklerini sorgulayan bu yazı dizisi, "ihanet"i her yönüyle masaya yatırıyor... 
     O adam benim - 1 
Elif Korap 

     Erkek ihanetini masaya yatıran’ dizi nedeniyle aldatma’ kavramıyla günlerce boğuşmak, aldatanları, aldatılanları dinlemek, aşk ile cinsellik kavramlarına kadın ve erkeğin nasıl farklı baktığını görmek için harcadığımız zaman yıllar önce Melih Cevdet Anday’ın Cumhuriyet’te yayımlanan bir yazısının başlığını anımsattı "Sevişmenin Güdüklüğü ve Yüceliği". Bu yazı dizisi erkeklerin neden aldattıkları, kadınların neden aldatıldıkları, sonuçlar, öfkeler, aşklar, tuhaflıklar, sıradalıklardan oluşuyor gibi görünse de, özetle "sevişmenin güdüklüğünü ve yüceliğini" göstermektedir aslında... 
     
     Görüşler ayrı... 
     Bu, aldatma kavramına ne tarafından bakıldığına bağlı bir bakıma. Yalnız cinselliğe dayalı bir birliktelik de aldatma sayılabilir, cinsellik barındırmayan duygusal bir ilişki de ya da her ikisi de... 
     Şöhretten uzak insanların, olağan bu tartışılabilir öykülerini dinledik. Aldatan erkekler nedenlerini anlattılar. Kadınlar ise "Neden aldatıldığınızı düşünüyorsunuz " sorusuna en içten yanıtlarını verdiler. Çoğu zaman erkeklerin gerekçeleriyle kadınların tahminleri birbirini tutmadı.... 
     
     Erkeğin bahanesi çok 
     Uzmanlar erkeklerin aldatmalarını çeşitli nedenlere bağlıyor. Depresyon ve Panik Bozukluklar Merkezi’nden Psikiyatrist Nihat Kaya evlilikteki sorunların aldatmanın nedenlerinden yanız biri olduğunu söylüyor. Kaya, pek çok erkeğin yolunda giden evliliğine rağmen aldattığına da dikkat çekiyor. Kaya, bu davranışın nedenlerini şöyle gruplandırıyor 
     Genler Bazı ailelerde erkek veya kadınlar sürekli partner değiştirebiliyor, hiperseksüel olabiliyor. 
     Psikolojik bozukluk Manik hastalar, düşünce ve davranışlarındaki hareketliliğe paralel olarak cinsellikte de aşırı istekli olabilir aktif tavırlar gösterebilirler. 
     Sıkıntılı çapkınlık Yoğun kaygı ve sıkıntısını alkolle yatıştıranlar gibi çapkınlıkla sakinleşenler de var. 
     Eşcinselliği gizleme eğilimi Gizli eşcinsel eğilimi olanlar, bu dürtülerini bastırmak için sürekli çapkınlık yapabilirler. 
     Avuntu çapkınlığı Yaşamın diğer alanlarında başarı gösteremeyenler, seksüel başarılarıyla avunabilir. 
     Andropoz çapkınlığı Seksüel yaşamın yaşla birlikte azalması da çapkınlığa yol açabilir. 
     Taklitçi çapkınlar Aldatma güdüsü güçlü olmadığı halde çevresinde sürekli olarak "çapkın" insanlarla yüz yüze olan erkekler değişim gösterebilir. 
     
Erkekler içinbu, bir tür ego tatmini’M.K., 23 yaşında, üniversiteli bir kız. Aldatılmanın acısını yaşamış ama yine de affedebilirim’ diyor 
     Ankara’da okurken hayatımın en büyük aşkı’ dediğim adamla tanıştım. Erkek arkadaşım benden 6 yaş büyüktü. Onu tamamen tanıdığımda hayatım tam bir kaosa dönüştü. Çünkü şık olduğum adamın daha önceki ilişkisinden bir kız çocuğu olduğunu öğrendim. O an fiziksel anlamda olmasa da onun geçmişiyle beni aldattığını hissettim. Sevdiğim adama büyük bir güvensizlik duymaya başladım. 
     Aralarındaki ilişkinin bitmediğini, görüştüklerini hissediyordum. Yanılmamışım sevgilim bir süre sonra kızının annesiyle evlendi. 
     Artık bana, aldatılmak çok doğal geliyor. Bence özellikle kadınlar bu gerçekle yaşamayı öğrenmek zorunda. Çünkü aldatmak insanların kendi hayatlarında yaşadıkları en büyük tatmin. Erkekler başka kadınlarla birlikte olduklarında egolarını tatmin ediyorlar. Eğer birine gerçekten aşıksam ve aldatılmak çok avam ve aşağılayıcı şekilde gerçekleşmemişse affederim diye düşünüyorum. Ayrıca benim de aldatmayacağım garanti değil. Başka bir insanın varlığı ilişkiyi mutlaka olumsuz yönde etkiliyor. En iyisi bilmemek ya da söylememek. Yani insanlar bunu kendi içinde yaşamalılar. 
     
Bir tür aldatanlar kulübü kurduk’U.S., 40 yaşında bir erkek. Evlilik kurtarıcı’ olarak gördüğü duygusal olmayan 400 ilişkisini’ dostlarına da tavsiye ediyor 
Neden aldatıyorsunuz 
     16 yıldır evliyim, iki çocuğum var. Aldatmanın ailemde genetik olduğunu düşünüyorum. Eşimle mutluyum, iyi bir evliliğimiz var. Fakat seks hormonlarım çok fazla olduğundan eşimi aldatmak zorundayım. En iyi yolun bunu profesyonelce halletmek olduğunu düşündüm. Bu nedenle yabancı hayat kadınlarıyla beraber oluyorum. İlk başta sayıyordum, artık saymıyorum. 300 civarı kadınla 400’e yakın ilişkiye girdim. 
     
     Çapkınların kardeşliği 
İlk kez ne zaman aldattınız 
     Evliliğimizin ilk yılının sonunda... Seyahatte başlayan ya da işyerinde gelişen bir ilişki mutlaka duygusallığa dökülecektir. Benim yaptığım sadece cinselliğe dayalı. Evliliğimi kurtardı. 
     
Bunun aldatma olduğunu düşünmüyor musunuz 
     Bence değil. Çünkü duygusallık yok. Bir sevgilim yok. Böylece karımın öğrenip üzülme riski de kalmıyor. Çünkü telefonuma mesaj gelmiyor, arayan olmuyor, sürekli görüşmek zorunda kaldığım biri yok. Evliliğimin olumlu etkilendiğini görünce arkadaşlarıma da tavsiye etmeye başladım. Aynı dertten başka kadınlarla duygusal ilişkiye giriyor ve evliliklerini tehlikeye atıyorlardı. Üniversiteden, eski arkadaşlardan, iş çevresinden 25-30 kişi bir kulüp havası yarattık. Hepimiz işadamıyız. Birbirimize telefonlar veriyoruz. Aramızda kadınlarla duygusal bağ kuran olursa durduruyoruz. Hepimizin evliliği bu sayede kurtuldu düzene girdi. 
     
     Kadınlar da yapmalı’ 
Eşiniz aynı gerekçeyle sizi aldatsa ne hissedersiniz 
     Duygusal bir ilişkiye girmiyorsa, anlayabilirim. Keşke kadınlar da gerek duyduklarında profesyonel kişilerle bunu yaşayabilse... 
     
Eşiniz öğrenirse nasıl bir tepki verir sizce 
     Öğrense ilk birkaç dakikada beni öldürmeyi düşünür. Ama ona bu şekilde anlattığımda beni anlayışla karşılayabileceğini, ikna edebileceğimi düşünüyorum. 
     
Aynı şeyi ben yapınca çıldırdı’N.C., 37 yaşında bir kadın ve tiyatrocu aynı erkek tarafından iki kez aldatıldıktan sonra kendisi de ihanetle karşılık vermiş 
Aldatıldığınızı öğrendiğinizde ne hissettiniz 
     Beraberliğimizin ikinci yılında aldatıldığımı öğrendim. Erkek arkadaşım 20 yaşında bir genç kızla beni aldatıyordu. Bir süre sonra bir iki arkadaşımdan beraber olduklarını öğrendim. O an çok utandım. Birilerinden duymanın ağırlığı beni depresif, hırçın ve saldırgan yapmıştı. Onun bu ilişkiyi ink r etmesi nedeniyle ilişkimiz sürdü. İlişkinin üçüncü yılında onun yine bir başkasıyla beraber olduğunu öğrendim. O zaman anladım ki yaşam stardartlarımı değiştiremediğim ya da kendimle uğraşmak zor geldiği için bir erkeği sorun haline getirmişim. 
     
     Aynı duruma düşünce.. 
     İlişkimin dördüncü yılında ben daha güçlüydüm. İşim vardı, evim vardı, kimseye ihtiyacım yoktu. Onu eskisi kadar önemsemiyordum. Artık beni isteyen ve tercih eden erkekleri görmeye başlamıştım. Bir iki kaçamağım olduğunda kendimi hiç de kötü hissetmedim.Aldatmış saymadım. Birini yaralamak ya da aşağılamak için bunu yapmadım. Ona söylediğimde çıldırdı. Benim durumuma düşmüştü. Kendine güvenini kaybetti. Bunu anlamakta zorlandı ve beni terk etti. 
Aldatmaya bakışınız mı değişti 
     Evet. Artık bu kavram bana yabancı. Üstelik iki durumu da yaşamış olmama rağmen yabancı diyorum, çünkü bu ona yüklenen anlamdan ibaret. Hayatıma giren bir erkek, beni değil de başkalarını tercih ediyor diye bunun adına aldatmak koymayı çok doğru bulmuyorum. Biri beni zamanında sevmiş diye ya da ben sevdim diye o insanların başka duygular yakalamasına ya da başka tercihlerde bulunmasını hazmedememek yanlış. 
     
     Yapışmak’tansa.... 
Herkesin birbirini aldatması daha mı doğru olur sizce 
     Bu bir tercih meselesidir. Birilerine, belki arada bir lazım olur diye yedekte tutmak için, korktuğumuz için, sevilmeyeceğimizi düşündüğümüz için yalan söylüyoruz. Oscar Wilde’ın dediği gibi başkalarının almayacağını bilsek hayatımızdan atacağımız çok şey var. Kocalarından nefret eden kadınlar, sevgililerini olsa da olur olmasa da’ diye sevmeye çalışanlar, araya ne zaman bir başkası girse rahatsız olup aldatıldıklarını düşünüyorlar ve o aslında pek de sevmedikleri insanlara sıkı sıkı yapışıyorlar. 
     
     Neden ihanet 
     Erkeklere göre aldatmalarının nedenleri... 

</TEXT>
</DOC>
