<DOC>
<DOCNO> 99029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/spor/aspo.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Federasyonu Başkanı Haluk Ulusoy, suskunluğunu MİLLİYET için bozdu 
</HEADLINE>
<TEXT>
BOMBARDIMAN 
Şenol Güneş ile aramızda bir sorun yok. Biz hocamıza ve yardımcılarına güveniyoruz, arkalarında olacağız. Şenol görevine devam edecek 
Başarımızı küçümseyen insanlar var. Onlar Milli Takım’a ve bize değil, beyinlerindeki mikroplara saldırıyorlar. Bu ne kıskançlık, bu ne nefret 
Küfürün, tüm çirkinliklerin önüne geçeceğiz. Aldığımız kararlar caydırıcı. Gerekirse adı ne olursa olsun bazı kulüplerin canı yanacak 
Yayıncı kuruluş ile sıkıntımız kalmadı. Amacımız üzüm yemek, bağcıyı dövmek değil. Ama vecibeler yerine gelmezse yollarımız ayrılır 
     CEMAL ERSEN 

Çarpıcı mesajlar      FUTBOL Federasyonu Başkanı Haluk Ulusoy, uzun bir aradan sonra sessizliğini bozdu ve çeşitli konularda kamuoyuna mesajlar verdi. Milli Takım’dan naklen yayınlara, hakemlerden saha kapatma cezasına görüşlerini açıklayan Ulusoy şunları söyledi "Fenerbahçe Kulübü ile herhangi bir sorunum yok. Dünya Kupası’ndan sonra Aziz Yıldırım beni aramadı ama, yönetim kurulu adına imzasız bir mektupla başarımı kutlayan bir yazı geldi. 
     
Buzlar eridi      YAYIN kuruluşu ile şu anda herhangi bir sıkıntı kalmadı. Teminat mektubunu çözdürüyoruz. Amacımız üzüm yemek, bağcıyı dövmek değil. Ama yarın, öbür gün vecibelerini yerine getiremeyecek duruma düşerlerse kendileri ile el sıkışır, teşekkür eder yollarımızı ayırırız. Şenol Güneş ile aramızda hiçbir sorun yok. Sonuna kadar arkasındayız. 2004 yılına kadar sözleşmesi var. Biz hocamıza ve yardımcılarına güveniyoruz. 
     
Nedir bu kin’      DÜNYA üçüncülüğü mükemmellik değil. Biz üçüncülüğün arkasına sığınamayız. Önce 2004’te Avrupa Şampiyonu olacağız. 2006’da Dünya Kupası’nda final oynayacağız. 2008 Avrupa Şampiyonası’nda da kupa Türkiye’nin olacak. Başarımızı küçümseyen kişiler var. Onlar Milli Takım’a ve bize değil, beyinlerindeki mikroplara saldırıyorlar. Nedir bu kıskançlık, nedir bu kin, nefret Her türlü eleştiriye açığız, ama hakarete asla. 
     
Hesabını veririz’      İÇKİ masalarında oturup, beni ve milli takımı eleştirmesinler. Bizi bu yolla yıpratamazlar. İcraatlarımız ortada, artık bize gölge etmesinler. Bugüne kadar yaptıklarımız suçsa, suç işlemeye devam edeceğiz. Dünya Kupası’na götürdüğüm insanların hesabını soruyorlar. Harcamaları sponsorlar karşıladı. Ayrıca veremeyeceğimiz tek kuruşluk hesabımız yok. Başarımızı halk belirleyecek. Eğer emaneti geri almak isterlerse, bunu da yerine getiririz. 
     
Revizyon sinyali      KÜFÜR ve kötü tezahürat konusunda aldığımız kararla eminim bütün çirkinlikleri engelleyeceğiz. Çok büyük caydırıcılığı olacak. Şu çok iyi bilinsin ki, küfürün önüne geçeceğiz. Gerekirse adı ne olursa olsun bazı kulüplerimizin canı yanacak. Hedefimize yürüyebilmemiz için daha profesyonel, işini bilen, ufku açık insanlara ihtiyacımız var. Hem federasyonda, hem kurullarda bu nitelikteki yeni arkadaşlarımızı yanımızda görebiliriz." 
     
Güneş batar yine doğarŞenol Güneş, bazı çevrelerin kendisini batırmaya çalıştığını söyledi, "Ancak hiçbir sorun yok" dedi 
     Hedefim büyük’ 
     KUŞADASI’NDAKİ hakem seminerine katılan Şenol Güneş, Haluk Ulusoy ile arasında hiçbir problemin olmadığını söyledi, "2004’e kadar görevimin başındayım" dedi. Güneş bazı kişilerin kendisine önyargılı yaklaştığını söyledi, "Güneş’i batırmaya çalıştılar. Ancak Güneş batar, yine doğar. Bundan sonraki hedeflerim daha da büyük" ifadelerini kullandı. 
     
     Yöneticilere uyarı 
     GÜNEŞ, Ay-Yıldızlı ekibin Dünya Kupası’ndaki başarısına karşın kulüplerin yabancı antrenör ve futbolcuya ilgi göstermesini ise eleştirdi. Kulüp yöneticilerini Fair-Play’e uymaları konusunda uyaran Güneş, hakemlere de "Asla kimseden çekinmeyin. Kuralları uygulayın. Milli takımımız gibi siz de Dünya’nın hayranlıkla izlediği hakemler olun" diye konuştu. 
     



 SPOR 
























</TEXT>
</DOC>
