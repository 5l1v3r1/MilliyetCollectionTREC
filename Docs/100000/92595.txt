<DOC>
<DOCNO> 92595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/yazar/cemal.html </URL>
<DATE> 2002/06/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İlle de dibe mi vurmak lazım 
</HEADLINE>
<TEXT>

     Milli Futbol Takımımız dünya şampiyonu da olsa değişmeyecekti Siyasette ve ekonomide gidiş parlak değil Sanki yeni bir krizin daha eşiğine geldik. 
     Ne yazık ki öyle. 
     Kırmızı ışıklar yanıp sönüyor 
     Futboldaki sevincimiz bu acı gerçeği kısa süre için arka plana itti, o kadar... 
     Ne oluyor 
     Ne olabilir 
     Standart Poor’s, Türkiye’nin kredi notunu düşürdü. Önemli mi 
     Evet, önemli bir gösterge. 
     Çünkü, bu durum tespitiyle birlikte bütün dünyaya Türkiye’de işlerin iyiye değil, kötüye gittiği açıklandı. 
     Değerlendirmede üç unsur var 
     1 Ecevit’in sağlığı... 
     2 Koalisyonda AB anlaşmazlığı... 
     3 Seçimden ne çıkar kaygısı... 
     Standart Poor’s, Türkiye’nin kredi notunu düşürürken bu üç konudaki çıkmaz ya da belirsizliklerin Türk ekonomisine ilişkin beklentileri olumsuz yönde etkilediğini belirtmiş... 
     Öyle değil mi 
     Enflasyon düşüyordu. Faizler iniyordu. Borsa yükseliyordu. Ekonomide canlanma ve büyüme belirtileri çoğalıyordu. Bıçak sırtı durumu devam ederken, genel dengeler yerli yerine oturmaya doğru seyrediyordu. 
     Ama Başbakan Ecevit’in mayıs ayı başında hastaneye kaldırılmasıyla iş değişti. Ecevit’in kendi iradesi dışında her an Başbakanlığa veda etmesi olasılığı, Türkiye’de siyasal belirsizliğe kapıyı ardına kadar açtı. 
     Tabii buna bir de AB’den bir tarih alınmasını engelleyen koalisyon içi görüş ayrılıkları eklendi. 
     Ve sorular bir anda çoğaldı 
     Koalisyon ne olacak Alternatifi var mı Seçim olursa, sandıktan ne çıkar Kaos mu, istikrar mı 
     Ekonomi daha zaten bıçak sırtındayken, siyasette de bu soruların gündeme gelmesi, Türkiye’nin ufkunu yeniden karartmaya başladı. Standart Poors’un analisti önceki günkü Reuters’ın haberinde şöyle diyordu 
     "İleriye dönük reel faizlerin düşmesiyle bu yılın ilk beş ayında hakim olan elverişli ekonomik ortam, Başbakan Ecevit’in hastalığı ve Avrupa Birliği’ne üyelik görüşmelerine başlamak için gereken siyasal reformlar konusunda koalisyon içindeki görüş ayrılıkları nedeniyle kesildi. Bizim görüşümüz, bu tür elverişli bir ortamın gelecek seçimlerden önce geri gelmesinin mümkün görünmediğidir." 
     Kısacası 
     Seçim sandığından ne çıkacak 
     İstikrar mı 
     Kaos mu 
     Bu soruların karşılığı belli oluncaya kadar ekonomide, en iyi ihtimalle bıçak sırtı durumu devam eder. Yani uçurumun kenarında sallanır, uçuruma yuvarlanmayız. 
     Eğer seçim sandığından bir umut çıkabileceğinin işaretlerini bugünden verebilirsek, ekonomide ipler kontrolden çıkmayabilir. 
     Kötü ihtimali düşünmek istemem. 
     Devlet Bakanı Kemal Derviş’le konuştuktan sonra Ecevit’in sağlık durumu, bundan kaynaklanan siyasal belirsizlik ve bir seçim tarihi konusunu ele alan 10 ve 11 Mayıs tarihli iki yazı yazmıştım bu köşede. 
     İkisinde de şu vardı 
     "İstikrar istiyorsak, siyasetin yakın geleceğini, Ecevit sonrasını, seçimi özenle planlamaktan başka çaremiz yok." 
     Ya bunu şimdi yapacağız. 
     Ya da çok daha şiddetli bir krizin sillesini yedikten ve dümdüz olduktan sonra yine yapacağız 
     Hangisi .. 
     
Ecevit ve erken seçim...      Dipnot 
     Sayın Ecevit, dün öğle vakti, iki aylık bir aradan sonra ilk kez partisinin Meclis grubunda yaptığı konuşmada, "Erken seçimden yana değilim ama ufukta seçim gözüktü" dedi. 
     Gerçekten seçim gözüktü mü Yoksa Ecevit’in dili mi sürçtü bilemiyorum. 
     Ancak Ecevit’in dünkü Meclis ve Çankaya turundan dolayı yukarıdaki yazımda herhangi bir değişiklik gerekmiyor. 
     Bir dipnot daha 
     Bu satırlar yazıldıktan sonra Ecevit’ten bir açıklama geldi, erken seçim sözünün yanlış anlaşıldığına dair... 
     
     







En kötüsü, kararsızlık 


İSO da, Ankara'ya başkaldırıyor 


Ecevit’e mesaj 


Uzlaşma... 


İlle de dibe mi vurmak lazım 


Bilmek hakkı 


Yabancı kolejlerin geleceği 


Antepliyim ezelden, geçemem güzelden 


Lütfen beni yanlış anlamayın sayın Başbakan 


İlginç bir şirket öyküsü 


Serçe kartalla uçmaya kalkarsa... 


Seçim gözüktü 


Trilyon kazanan millilerimizin çocuklarına burs 


Mahsuscuktan hayat istasyonları 


Asgari ücret işçi için az’ işveren için çok’ 


</TEXT>
</DOC>
