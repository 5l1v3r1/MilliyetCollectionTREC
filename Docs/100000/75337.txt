<DOC>
<DOCNO> 75337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sonspo09.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş "Üç rakibimiz var, başka rakip istemiyoruz" 
</HEADLINE>
<TEXT>

     Milli Takımlar Teknik Direktörü Şenol Güneş, eleştirilerin ağırlığından yakınarak, ''Bizim 3 rakibimiz var, başka rakip istemiyoruz. Hele Türkiye'den hiç...'' dedi. 
     Güneş, Türkiye Spor Yazarları Derneği'nin TSYD Levent'teki Aydın Doğan Eğitim Merkezi'nde düzenlediği basın toplantısında, 2004 Avrupa Şampiyonası elemeleri fikstürü ve 2002 Dünya Kupası finalleri hazırlıkları hakkında bilgiler vererek, basın mensuplarının sorularını yanıtladı. 
     Yapılan eleştirilerin ağır olduğunu savunan Milli Takımlar Teknik Direktörü, ''Eleştiri doğaldır. Yapıcı eleştirileri her zaman dikkate alıp kendimize ona göre çeki düzen veriyoruz. Ancak bu eleştiriler kaosa ve güvensizliğe dönüşmemeli. Bizim 3 rakibimiz var, başka rakip istemiyoruz. Hele Türkiye'den hiç...'' diye konuştu. 
     2004 Avrupa Futbol Şampiyonası elemelerinde grup maçları kura 
     çekiminin geciktiğini ifade eden Şenol Güneş, ''Genel itibariyle kura çekiminden memnunuz. Maçların yeri ve zamanı neresi olursa olsun ,gruptan çıkmak istiyoruz. Türkiye bu güçtedir'' dedi. 
     Türkiye'nin gündeminde artık Dünya Kupası finallerinin olduğunu belirten Milli Takımlar Teknik Direktörü Şenol Güneş, ''Şimdi bizim için önemli olan Dünya Kupası'ndan bekleneni ortaya koymak. Biz Dünya Kupası'nda başarılı olmak istiyoruz. Bundan asla vazgeçmeyeceğiz ve başarılı olacağız'' şeklinde konuştu. 
     






</TEXT>
</DOC>
