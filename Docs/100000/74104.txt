<DOC>
<DOCNO> 74104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/guncel/gun05.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle takıntı görülmedi 
</HEADLINE>
<TEXT>

İsim’ takıntısı olan para koleksiyoncusu Erdal Birleşik, eşi Nuran’ın adını mahkeme kararıyla Bir Tane Sultan Nuran’ olarak değiştirdi. Kızının adı ise, Cihanda Bir Biricik Bir Tane’ 
     İzmir’de para koleksiyonculuğu yapan, saat, kılıç gibi değişik eşyalardan oluşan zengin koleksiyonu bulunan Erdal Birleşik, eşi Nuran’ın adını mahkeme kararıyla "Bir Tane Sultan Nuran" olarak değiştirdi. Koleksiyoncunun 18 yaşındaki kızı da "Cihanda Bir Biricik Bir Tane" adını taşıyor. 
     Kemeraltı Kuyumcular Çarşısı’ndaki dükk nında eski para alım satımı yapan Birleşik, koleksiyoncuların, ellerindeki eserin dünyada eşi benzeri olmaması gibi bir hayali olduğunu belirterek, "Bende de bu takıntı var. O nedenle eşim ve kızımın isimlerini de bu hayal doğrultusunda belirledim" dedi. 
     "Nuran" olan eşinin adını, Bursa 4. Asliye Ceza Mahkemesi’ne başvurarak, "Bir Tane Sultan Nuran" olarak değiştirdiğini ve nüfusa bu şekilde kaydettirdiğini anlatan Birleşik, "18 yıl önce doğan kızıma ise Cihanda Bir Biricik Bir Tane’ adını koymuştum" dedi. 
     Koleksiyoncu, oğluna ise "Erdal" adını verdiğini kaydetti. Erdal Birleşik’in koleksiyonunda yer alan eski paralar, saatler ve tarihi değeri bulunan değişik eşyaların maddi değeri, trilyonlarca lirayı buluyor. 
     
     Bir isim daha ekletecek 
     Birleşik, eşinin "Bir Tane Sultan Nuran" ismine "İlksen" ismini de ekletmek istediğini ve mahkemeye başvuracaklarını da söyledi. 
     



 GÜNCEL 


















</TEXT>
</DOC>
