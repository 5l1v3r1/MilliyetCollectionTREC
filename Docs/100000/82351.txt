<DOC>
<DOCNO> 82351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/yasam/yas06.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı mektup açmaya korkuyor 
</HEADLINE>
<TEXT>

Amerika’ya huzur yok 11 Eylül ve şarbon saldırısı yetmedi şimdi de bombalı mektuplar çıktı. Patlayan mektuplar 6 kişiyi yaraladı 
     SEMA EMİROĞLU New York 

     Birileri Amerikalılar’ın sinirleriyle oynuyor. 11 Eylül’de saldırılarının yarattığı gerilim ve beş kişinin ölümüne neden olan şarbonlu mektup saldırılarıyla sinirleri iyice zayıflayan Amerikalılar şimdi de bombalı mektup paniği yaşıyor. 
     Amerika’da Iowa ve Illonis eyaletlerinin kırsal bölgelerindeki posta kutularında patlayan bombalarla altı kişinin yaralanmasının ardından, Nebraska’da da en az beş boru bombası daha bulunması ülkede paniğe neden oldu. 
     Federal posta hizmetleri yetkilileri, Nebraska’nın Scotia, Cairo, Columbus, Davenport ve Ohiowa kentlerindeki posta kutularında aynı tipte beş bombaya daha rastlandığını, ancak herhangi bir yaralanma olayının gerçekleşmediğini açıkladı. 
     FBI sözcüsü Weysan Dunn, bu bombaların zararsız hale getirildiğini açıklarken, bombalardan birinin üzerinde hükümet karşıtı mesajlar içeren bir not bulunduğu da öğrenildi. 
     
     "Başka bomba göndermeyin" 
     Resmi makamlar bomba vakalarını iç terörizm’ olarak nitelerken Dunn, bombaları bırakanlara hitaben, "Bunun sorumlusu kimlerse onlara sadece şunu söylemek istiyorum Dikkatimizi çekmeyi başardınız. Ama mesajınızın ne olduğunu tam olarak anladığımızdan emin değiliz. Sizden haber almak istiyoruz sizi dinliyoruz" dedi. Dunn, olayla bağlantılı olan kişilerden, posta kutularına başka bomba bırakmamalarını da istedi. 
     
Türkiye’de de postadan ölüm çıkmıştı      Aslına bakılırsa Türkiye, posta yoluyla yaratılan terör eylemlerinin yabancısı değil. Özellikle 1980 öncesinde bombalı paketlerle suikast, girişimleri sıkça başvurulan bir terör yöntemiydi. 

</TEXT>
</DOC>
