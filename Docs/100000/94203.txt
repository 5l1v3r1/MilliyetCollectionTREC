<DOC>
<DOCNO> 94203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/siyaset/siy00.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük olsun benim olsun demem’ 
</HEADLINE>
<TEXT>
Derviş yeni parti düşünmüyor 
EGEV toplantısında siyasete girme kararını yineleyen Devlet Bakanı Derviş, Üzerime düşeni yaptım, gerisine karışmam diyemem. Ancak tabanım yok’ dedi 
     MERT İLKUTLUĞ İzmir DHA 

     Devlet Bakanı Kemal Derviş, Ege Ekonomisini Güçlendirme Vakfı’nın EGEV toplantısında siyasete girme kararını yinelerken, "Benim tabanım yok" diyerek bağımsız bir siyasi oluşum düşünmediğini belli etti. 
     Adnan Menderes Havalimanı Dış Hatlar Terminali’ndeki USAŞ’a ait Ege Salonu’nda yapılan toplantıya, İzmir Valisi Alaaddin Yüksel, Büyükşehir Belediye Başkanı Ahmet Piriştina, EGEV Yönetim Kurulu Başkanı Uğur Yüce ile çok sayıda işadamı katıldı. 
     Toplantıda işadamları, KOBİ’lerin sıkıntılarından Formula 1’in İzmir’de düzenlenmesine kadar bölgeyle ilgili birçok konuyu dile getirdiler, Derviş’e siyasette nasıl bir yol izleyeceğini sordular. Bir görev düşerse yapmaktan kaçınmayacağını belirten Derviş, "Bugünkü konumum dünden daha farklı. Siyasi olarak bir şekilde aktif olmam gerektiğini görüyorum. Kendi üzerime düşeni yaptım, bundan sonrasına karışmam diyemem" şeklinde konuştu. 
     Siyasete girme konusunda kararlı olduğunu belirten Derviş, buna karşılık siyasette nasıl bir yol izleyeceğini belirtmedi. Derviş, "Ben tabii ki sevenlerimi, dostlarımı biliyorum, ama bende taban yok. Öte yandan Küçük olsun benim olsun’ da çok sağlıklı bir düşünce değil. Yüzde 12 oy alan kendini başarılı değerlendiriyor" dedi. Derviş’in bu sözleri, işadamları tarafından, "Parti kurmak yerine bir partiye girmeyi tercih ediyor, ama kararsız" yorumlarına neden oldu. 
     
     AB’den en azından ışık alalım’ 
     Ekonomik program sonuçlarının iyi olduğunu belirten Derviş,"Siyasi belirsizlik ve güvensizlik olmazsa daha da iyi olur" derken, Türkiye’nin aralık ayında AB’den tam üyelik müzakereleri için tarih ya da en azından "bir ışık" alması gerektiğini de belirtti. Derviş, şunları söyledi "Aralıkta tarih çıkmadığında sorunlar yaşanabilir ve Türkiye için iyi olmaz. Yabancılar yatırımlarını başka ülkelere kaydırabilir." 
     
Hükümette sorun olursa devlet toparlar’      SONGÜL HATISARU İstanbul 

     İstanbul’da yedi banka patronu ve tepe yöneticisi ile cuma günü yaptığı görüşmede, mali sektördeki son gelişmeleri değerlendiren ve "siyasetten artık kaçınamayacağı", "siyasi belirsizliğin birkaç hafta içinde giderileceği" mesajını veren Devlet Bakanı Kemal Derviş, ilginç bir gözlemini de aktardı. Derviş’in, patronlara "Devlet ayrı, hükümet ayrı. Hükümette sorun olabilir, ama devlet toparlar" dediği öğrenildi. 
     Türkiye Sınai Kalkınma Bankası’nın Fındıklı’daki merkezinde gerçekleşen görüşmede, Derviş önce genel bir durum analizi yaparak, "ekonomik göstergelerde bir sorun bulunmadığı", tedirginliğin de siyasi belirsizlikten kaynaklandığı" görüşlerini dile getirdi. Derviş, şunları söyledi 
     
     Asker iması mı 
     "Türkiye’nin bütün ülke riski siyasi belirsizlikten kaynaklanıyor. Ancak bu birkaç hafta içinde aşılacak. Türkiye’de bir hükümet, bir de devlet var. Hükümette sorun olabilir, devlet gerekirse toparlar." 
     Toplantıya katılan bankacılar, Derviş’in Genelkurmay’ın adını telaffuz etmemekle birlikte, bu sözlerle, bürokrasinin işlevinin yanı sıra askerin de siyasi çözüm arayışına dahil olduğunu ima ettiği yorumunu yaptılar. 
     



 SİYASET 


















</TEXT>
</DOC>
