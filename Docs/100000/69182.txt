<DOC>
<DOCNO> 69182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sontur17.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı "Erken tahliyeden 3-5 bin mahkum yararlanacak" 
</HEADLINE>
<TEXT>

     Adalet Bakanı Hikmet Sami Türk, ''3-5 bin mahkumun erken tahliye süresinden yaraarlanacağı tahmin ediliyor'' dedi. 
     Bakan Türk, Kurban Bayramı nedeniyle geldiği Trabzon'da Hayrat, Of, Çaykara ve Dernekpazarı İlçesi'nde vatandaşlarla bayramlaştı. 
     Bakan Türk, Dernekpazarı'nda gazetecilerin, 4616 sayılı Şartla Salıverme ve Cezaların Ertelenmesine Dair Yasa'nın, Anayasa Mahkemesi'nce iptal edilen 3 maddesini yeniden düzenleyen yasa tasarısından kaç mahkumun yararlanacağı yönündeki sorusunu, şöyle yanıtladı 
     ''Kesin olarak bir rakam söylemek mümkün değil. Yalnız Anayasa Mahkemesi'nin iptal kararı gerekçesindeki, 4616 sayılı kanununda öngörülen 10 yıllık indirimin hükmedilen cezaya göre değil, çekilmesi gereken cezaya göre hesaplanacağı , yeni tasarıda vurgulanmaktadır. 
     Kesin olmamakla birlikte, 3-5 bin mahkumun erken tahliye süresinden yararlanacağı tahmin ediliyor.'' Bakan Türk, daha sonra Sürmene ve Köprübaşı İlçesi'ne de giderek, vatandaşların bayramını kutladı. 
     






</TEXT>
</DOC>
