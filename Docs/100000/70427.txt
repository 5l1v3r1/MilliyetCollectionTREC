<DOC>
<DOCNO> 70427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sonspo21.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Federasyonu'nda kritik toplantı... Konu "şike çetesi"... 
</HEADLINE>
<TEXT>

     Futbol Federasyonu Yönetim Kurulu'nun yarın İstanbul'da kritik bir toplantı gerçekleştireceği bildirildi. 
     Futbol Federasyonu'nun Levent'te ki binasında saat 13.00'de başlayacak toplantısında bazı yönetim kurulu üyelerinin, ''Futbolda şike çetesi'' iddiaları ile ilgili rahatsızlıklarını gündeme getirecekleri öğrenildi. 
     Futbol Federasyonu Yönetim kurulu Üyesi Levent Kızıl, yönetimin genel tavrı nedeniyle rahatsızlıkları olduğunu söyledi. 
     Kızıl, ''İnsanlar lafları değiştirerek aktarıyorlar. Genel yönetim anlayışı nedeniyle rahatsızlıklarım var. O nu da yarın yapılacak toplantıda görüşeceğiz'' diye konuştu. 
     Futbol Federasyonu Başkanı Haluk Ulusoy ise, ''Bazı arkadaşların sıkıntıları olabilir. Yarın yapacağımız toplantıda görüşerek, bu sorunları gidermeye çalışırız'' ifadelerini kullandı. 
     






</TEXT>
</DOC>
