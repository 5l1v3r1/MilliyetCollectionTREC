<DOC>
<DOCNO> 94984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/ekonomi/eko02.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazanımları korumalıyız’ 
</HEADLINE>
<TEXT>

Bakan Derviş, Başbakan ve diğer liderlerle yaptığı görüşmelerde ekonomideki iyimser gelişmeleri aktararak, programla sağlanan başarıyı korumayı hedefliyor 
     HARUN GÜREK Ankara 

     DSP’deki istifalarla siyasi arenada başlayan kaosa karşın ekonomideki olumlu gelişmeler sürüyor. 
     Mevcut faiz düzeyi ile kasım ayına kadar borç döndürme sorunuyla karşılaşma olasılığının bulunmadığı hesaplanırken Devlet Bakanı Kemal Derviş ve ekibinin programla sağlanan kazanımı korumaya çalıştığı, liderlerle bunun için görüştüğü kaydedildi. 
     Derviş ve ekonomi bürokratlarının mayıs ayı sanayi üretim verilerinin belli olmasından sonra yaptığı değerlendirmelere göre, sanayideki üretim artışı sürecek. Tarımdaki büyüme ise bu yıl yüzde 8 - 9’u bulacak. İthalattaki canlanma, ticaret sektöründeki hareketlenme de büyümeyi yükseltecek. 
     Derviş ve ekibinin hesaplarına göre, şu andaki ekonomik gidişle, seçimlerde siyasi istikrara ulaşılması halinde yüzde 35’lik enflasyon hedefi de tutacak. 
     İç borçlarda da bir sorun beklenmiyor. Şu andaki yüzde 75 - 80 dolayında bir iç borçlanma faizi ile programın kasım ayına kadar kesintiye uğramadan sürdürülmesi mümkün. 
     
Büyüme yüzde 4’ü bulacak      Şu andaki veriler 2002 için öngörülen yüzde 3 büyüme hedefinin aşılacağını ve yıl sonunda yüzde 4 - 4.5 büyümeye ulaşılacağını gösteriyor. Erken seçim sonunda siyasi istikrara ulaşılacağının görülmesi halinde, yılsonunda büyüme yüzde 4.5’i de geçecek. Yüzde 4.5 büyüme ile Türkiye, 1999’daki milli gelir düzeyini yakalamış olacak. Büyüme yüzde 4.5’in üzerinde olursa 2000 seviyesi yakalanacak. 
     
Belirsizlik biterse program hızlanır’      Dünya Bankası Türkiye Direktörü Ajay Chhibber, Türkiye’de siyasi belirsizliğin kalkması halinde, ekonomik programın tekrar hızlanacağını söyledi. 
     
     Çocukları düşünelim’ 
     Chhibber, "Kamu Mali Yönetim Reformu Arenası"ndaki konuşmasında, toplantı davetiyesindeki çocuk resmine dikkat çekerek, çocuklar akıldan çıkarılmazsa her türlü fedak rlık ve reformun yapılabileceğini söyledi. İstanbul Yaklaşımı için sağlayacakları mali yardımın miktarının da sonbahara kadar kesinleşeceğini belirten Chhibber, "Ama en az 500 milyon dolar düzeyinde olacak" dedi. 
     



 EKONOMİ 



















</TEXT>
</DOC>
