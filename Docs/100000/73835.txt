<DOC>
<DOCNO> 73835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sonspo09.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstatistiklerle Şampiyonlar Ligi... 
</HEADLINE>
<TEXT>

     Futbolda Avrupa Şampiyonlar Ligi'nde 1. turdan sonra 2. tur grup maçları da geride kalıp çeyrek finale 
     kalan 8 takım belirlenirken, bazı ilginç istatistikler de ortaya çıktı. Ligde gruplarda ilk turda 96, 2. turda da 48 olmak üzere toplam 144 maç yapılırken, bu maçlarda toplam 356 gol kaydedildi. Ligde maç başına gol ortalaması da 2.47 olarak gerçekleşti. 1. turda kaydedilen toplam 247 golle maç başına 2.57 ortalamaya ulaşılmışken, 2. turda kalelere giden 109 golle bu turda ortalama 2.27'ye düştü. Avrupa Şampiyonlar Ligi'nde bu sezon en gollü karşılaşma, ilk turdaki Celtic Glasgow İskoçya -FC Juventus İtalya arasındaki maç oldu. 4-3 İskoç takımının galibiyetiyle biten maçta 7 gol atıldı. Bu arada ligde bu sezon en fazla ofsayta düşülen, en fazla faul yapılan ve en fazla sarı kartın çıktığı maç, ilk turdaki TSV Bayer 04 Leverkusen-Fenerbahçe karşılaşması oldu. Maçlarda gollerin atılış dakikaları verilerinde de en çok golün 68 ile 61. ve 75. dakikalar arasında olduğu görüldü. İlk yarının uzatma dakikalarında takımlar 5 gol kaydederken, ikinci yarının uzatma dakikalarındaki mücadelelerden de tam 16 gol geldi. Ligde ilk 2 tur grup maçları sonunda bazı maç istatistikleri şöyle 
     
     En Fazla Kaleyi Bulan Şut Atılan Maç 
     Arsenal-FC Schalke 04 3-2 18 
     
     En Fazla Avuta Giden Şutun Atıldığı Maç 
     Arsenal-Real CD Mallorca 3-1 22 
     
     En Fazla Köşe Vuruşu Yapılan Maç 
     Real Madrid CF-Lokomotiv Moskova 4-0 24 
     
     En Fazla Ofsayta Düşülen Maçlar 
     TSV Bayer 04 Leverkusen-Fenerbahçe 2-1, AS Roma-FC Barcelona 3-0 17 
     
     En Fazla Faul Yapılan Maçlar 
     TSV Bayer 04 Leverkusen-Fenerbahçe 2-1, FC Porto-Panathinaikos 
     2-1 57 
     
     En Fazla Sarı Kart Gösterilen Maç 
     TSV Bayer 04 Leverkusen-Fenerbahçe 2-1 9 
     
     En Fazla Kırmızı Kart Gösterilen Maçlar 
     Feyenoord Rotterdam-AC Sparta Prag 0-2, FC Barcelona-G.Saray 2-2 2 
     
     Gollerin oluş dakikaları 
     1.-15. dakikalar arasında 47 kez. 
     16.-30. dakikalar arasında 49 kez. 
     31.-45. dakikalar arasında 58 kez. 
     46.-60. dakikalar arasında 57 kez. 
     61.-75. dakikalar arasında 68 kez. 
     76.-90. dakikalar arasında 56 kez. 
     1. devrenin sonundaki uzatma dakikaları 5 kez. 
     2. devrenin sonundaki uzatma dakikaları 16 kez. 
     






</TEXT>
</DOC>
