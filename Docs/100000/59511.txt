<DOC>
<DOCNO> 59511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sontur11.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğu olmayan kadınlara porno film seyrettiren üfürükçü... 
</HEADLINE>
<TEXT>

     Kayseri'de, evine çağırdığı çocuğu olmayan kadınlara, muska yazma bahanesiyle porno içerikli CD seyrettirdiği gerekçesiyle bir müezzin gözaltına alındı. 
     Melikgazi İlçesi'ne bağlı Hisarcık beldesindeki Merkez Camisi'nde müezzin olarak görev yapan İlhan K'nın çocuğu olmayan kadınlara muska yazıp evinde porno içerikli CD izlettirdiği ihbar edildi. 
     Müezzin İlhan K, jandarma ekiplerinin görevlendirdiği, çocuğunun olmadığını belirterek kendisiyle bağlantı kuran bir kadına da muska yazdıktan sonra porno içerikli CD seyrettirirken suçüstü yakalandı. 
     İlhan K'nın üzerinde, daha önce seri numaraları alınmış 2 adet 5 milyon lira bulundu. 
     Jandarma ekiplerince müezzinin evinde yapılan aramada, porno içerikli 5 CD, 2 video bantı, CD göstericisi ve video cihazı bulundu. 
     Yetkililer, çocuğu olmayan kadınlara 10 milyon lira karşılığında muska yazıp porno CD seyrettirdiği, cinsel tacizde de bulunduğu belirlenen müezzin İlhan K'nın gözaltına alındığını, soruşturmanın sürdürüldüğünü kaydettiler. 
     






</TEXT>
</DOC>
