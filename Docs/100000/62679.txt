<DOC>
<DOCNO> 62679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/guncel/gun11.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kargoyla otopsiye 
</HEADLINE>
<TEXT>

6 ay önce kaybolan Bursalı gencin kemikleri bulundu 
     SADİ NERGİZDAL ALANYA 

     Üniversite sınavını kazanıp ödül olarak ailesinin tatile gönderdiği Bursalı kayıp Metin Çiçek, 6 ay sonra ölü olarak bulundu. 
     Alanya Kalesi yamaçlarında geçen pazartesi bulunan talihsiz gencin iskelete dönüşmüş cesedini, baba Ali Osman Çiçek, boynundaki dinozorlu kolyesinden tanıyıp teşhis etti. Ceset kutuya konulup DNA testi için İstanbul Adli Tıp’a kargoyla gönderildi. Manzarayı seyrederken düştüğü sanılan gencin, kesin ölüm nedeninin saptanması için savcılık, cesedin İstanbul Adli Tıp’a gönderilmesini istedi. Savcı, aileye, cesedi isterlerse kendilerinin İstanbul’a götürmesini önerdi. Ancak, aile bu teklifi kabul etmedi. Bunun üzerine iskelete dönen ceset, karton kutulara konularak özel bir kargo şirketiyle İstanbul’a gönderildi. 
     



 GÜNCEL 
























</TEXT>
</DOC>
