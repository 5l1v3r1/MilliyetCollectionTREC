<DOC>
<DOCNO> 98761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/guncel/gun05.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Heyelan yüzünden Pisa gibi oldular 
</HEADLINE>
<TEXT>

Kadıköy mahallesinde heyelan nedeniyle çok sayıda ev Pisa kulesi gibi bir tarafa eğildi. Bölge sakinleri zor durumda 
     Samsun’un Kadıköy mahallesinde çok sayıda ev, heyelan nedeniyle, İtalya’daki ünlü Pisa Kulesi gibi bir tarafa eğilirken, konut sahipleri, içindeyken ayakta durmakta dahi zorlandıkları evleri tehlikeye rağmen terk etmiyor. 
     İlkadım sınırlarındaki Kadıköy’ün önemli bölümü imar planlarında heyelanlı bölge olarak görünmesine rağmen, çok sayıda bina kaçak inşa edildi. Toprak kayması yüzünden bu evler bir tarafa eğilirken, konut sahipleri evleri terk etmedi. 
     
     Aşırı yağmurda oynuyor 
     Mahalle sakinleri, özellikle aşırı yağmurlarda evlerin oynamaya başladığını kaydetti. 
     Belediye yetkilileri, Zeytinlik ve Çatalarmut mahallelerinin de heyelanlı bölge olduğunu ifade ederek şu bilgiyi verdi "Bu bölgelerde zemin etüt çalışmaları başlattık. Sondaj işlemleri tamamlandı ve laboratuvar sonuçlarını bekliyoruz. Gelen sonuçları Afet İşleri Genel Müdürlüğü’ne göndereceğiz. 
     



 GÜNCEL 






















</TEXT>
</DOC>
