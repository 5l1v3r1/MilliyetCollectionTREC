<DOC>
<DOCNO> 55548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sontur17.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP'li milletvekili meclis kürsüsüne çıktı "Odalarımız büyütülsün" 
</HEADLINE>
<TEXT>

     DYP Trabzon Milletvekili Ali Naci Tuncer, TBMM kampüsü içindeki halkla ilişkiler binasında bulunan milletvekili odalarının darlığından şikayet ederek, "F tipindeki terörist hücreleri bile bizim odalarımızdan büyük" dedi. 
     TBMM Genel Kurulu'nda Meclis bütçesi üzerinde bir konuşma yapan DYP'li Tuncer, "Aslan Yattığı Yerden Belli Olur" özdeyişini hatırlatarak "Sayın milletvekilleri, çalışma odalarımız 5-6 metrekare, geçen gün Sayın Adalet Bakanı'nın bir konuşmasını izledim. F tipindeki teröristlerin ve şedit mahkumların odalarının 10 metrekare olduğunu söyledi. Biz bu şedit mahkumlara ve teröristlere 10 metrekare oda veriyoruz diye dünya ayağa kalktı" diye yakındı. 
     Milletvekilleri olarak "konfor" istemediklerini belirten Tuncer, "En azından rahat ve verimli sağlayacak yerler yapılsın istiyoruz" dedi. 
     






</TEXT>
</DOC>
