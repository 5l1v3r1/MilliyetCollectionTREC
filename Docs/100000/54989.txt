<DOC>
<DOCNO> 54989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/siyaset/siy07.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna Kodlama iddiaları araştırılacak 
</HEADLINE>
<TEXT>

     ŞENOL DEMİRCİ İstanbul 

     İstanbul Büyükşehir Belediye Başkanı Ali Müfit Gürtuna, AKP Genel Başkanı Recep Tayyip Erdoğan döneminde, burs verilen öğrencileri tavsiye edenlerin kodlanmasıyla ilgili bir uygulamadan haberi olmadığını söyledi. 
     Milliyet'te dün, "Kod adı Tayyip" başlığıyla yayınlanan haberle ilgili Gürtuna şöyle konuştu "Olayı gazeteden öğrendim. Bugüne kadar böyle bir uygulama olduğundan habersizdim. Yoğunluğumdan dolayı herhangi bir araştırma yapamadım. Bu konuda önümüzdeki hafta bir açıklama yapacağım. Yapılan incelemeler sonrası bu olay açıklığa kavuşturulacaktır." 
     Milliyet'in olayın aydınlatılması için kendilerine yardımcı olmasını da isteyen Gürtuna, "Arkadaşlarımı her seferinde uyarıyorum ve 'Asla torpil yapmayın' diyorum. Şu anda torpil olduğuna kesinlikle inanmıyorum" dedi. 
     
Erdoğan’dan da yanıt geldi      Recep Tayyip Erdoğan ise çıkan haberlerle ilgili olarak şunları söyledi "Biz 30 bin değil, 100 bin öğrenciye burs verdik. Bursu verirken, Tayyip Erdoğan, bu kimin nesi diye araştırmamıştır. Bir belediye başkanı 'şu kimdir, bu kimdir' diye öğrencilerle uğraşmaz. Numaralandırma olabilir mi Saçma şeyler bunlar." 
     



 SİYASET 
















</TEXT>
</DOC>
