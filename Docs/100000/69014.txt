<DOC>
<DOCNO> 69014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sonspo01.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da şok.. Murat Sözkesen sezonu kapattı 
</HEADLINE>
<TEXT>

     Avrupa Şampiyonlar Ligi'nde, deplasmanda İngiltere'nin FC Liverpool takımıyla berabere kalan Galatasaray'da, maç sırasında sakatlanan Murat Sözkesen'in şoku yaşanıyor. 
     MR'ı çekilen Murat'ın, sağ diz iç ve dış yan bağlarında yırtık tespit edildiği ve sezonu kapattığı açıklandı. 
     Antrenör Yasin Özdenak, Murat'ın durumuna üzüldüklerini belirterek, ''Liverpool maçında yaptığı ters bir harekette sakatlanmıştı. MR sonunda, iç ve dış yan bağlarında yırtık olduğu tespit edildi. Yüzde 95 sezonu kapattı'' diye konuştu. 
     Özdenak, kulüp doktoru Serhan Kurtulmuş ile Prof. Dr. Burhan Uslu'nun yarın biraraya gelerek, bu futbolcunun durumunu görüşeceklerini ve büyük bir ihtimalle de 24 Şubat Pazar günü ameliyata alacaklarını kaydetti. 
     






</TEXT>
</DOC>
