<DOC>
<DOCNO> 97590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/ekonomi/eko01.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz ve borca battılar 
</HEADLINE>
<TEXT>

Kriz, sanayi şirketlerinin finansman yapısını daha da bozdu. Türkiye’nin en büyük 500 sanayi şirketi 2001’de borç ve faize çalıştı. Özkaynakları erirken borçları yüzde 101, faiz ödemeleri yüzde 178 arttı 
     EKONOMİ SERVİSİ 

     İstanbul Sanayi Odası’nın İSO açıkladığı 500 büyük sanayi kuruluşu’ araştırması, Türkiye’nin en büyük şirketlerinin borç - faiz kıskacında kaldığını, ağır ekonomik krizin yaşandığı 2001 yılında sanayinin zararına çalıştığını ortaya koydu. 
     Araştırmaya göre, 500 büyük şirketin özkaynakları eridi, toplam borçları bir önceki yıla oranla yüzde 101.4 artınca mali yapıları daha da bozuldu. 
     Özel sektör kuruluşlarında varlık finansmanında öz kaynakların payı yüzde 38.49’dan yüzde 33.47’ye geriledi. Buna bağlı olarak borçla finansmanın payı yüzde 61.51’den yüzde 66.53’e yükseldi. Kamu kuruluşlarında bu oran yüzde 74.45’e ulaştı. 
     
     K rları silindi 
     Şirket borçlarının artışı faiz yükündeki artışı beraberinde getirdi. 500 büyük şirketin faiz ödemelerindeki artış yüzde 178.1’i buldu. Geçen yıl toplam satışlarının yüzde 4.3’ü ile borç faizi ödeyen şirketler, bu yıl ancak yüzde 8.1’i ile faiz ödemelerini yapabildiler. 
     Esas faaliyet dışı gelirler içindeki faiz gelirlerinin toplam satışlara oranı ise yüzde 3 düzeyinde gerçekleşti. Böylece büyük sanayi kuruluşları, satışlarının yüzde 5.1’i kadar net faiz ödemesi yapmış oldular. 
     
     Zarar 339 trilyon 
     2000 yılında 1 katrilyon 497 milyar lira k r eden 500 büyük sanayi kuruluşu, 2001 yılını net 339 trilyon zararla kapadı. Kamu kurumlarının net zararı yüzde 2507.2 büyüyerek 1 katrilyon 57 trilyon liraya ulaştı. 343 şirket k r açıklamasına karşın, zarar edenlerin zararının büyüklüğü sonucu toplamda 339 trilyon liralık zarar ortaya çıktı. 
     
     Küçüldüler 
     500 büyük sanayi kuruluşunda yarattığı brüt katma değer yüzde 14.2 oranında geriledi. Özel sektör kuruluşlarında azalma yüzde 10.1 olurken, kamu kuruluşlarındaki azalma yüzde 19.7’ye ulaştı. 
     2001 yılında satışlar önceki yıla oranla toplamda reel olarak yüzde 3.4, özel kuruluşlarda yüzde 3, kamuda ise yüzde 4.5 azalma kaydetti. 
     Net faktör gelirleri içinde maaş ve ücretler ile ödenen faizlerin payının yüzde 178.8’e çıkması sonucu yaratılan net katma değerden üreticinin aldığı pay eksi yüzde 81.4 oldu. İSO Başkanı Tanıl Küçük, rakamları değerlendirirken, "Özel sektör şirketlerinin mali yapısı da son 10 yılda giderek kamu şirketlerine benzemeye başladı" dedi. 
     
Çalışan sayısında yüzde 5.7 azalma      500 büyük sanayi kuruluşunun istihdamında da azalma gerçekleşti. 2000 yılında 468’i özel, 32’si kamu kuruluşlarından oluşan İSO 500 şirketlerinde 526 bin 314 kişi çalışıyordu. Kriz yılında yaşanan işten çıkarmalar sonucu 2001 yılı İSO 500 şirketlerindeki çalışanların sayısında yüzde 5.7 oranında azalma oldu. 
     2001 krizinin yarattığı en büyük olumsuzluklardan birinin işsizlik olduğunu belirten Tanıl Küçük, "500 büyük sanayi kuruluşu da genel konjonktürden soyutlanamadı ve çalışanların sayısı bir önceki yıla göre yüzde 5.7 oranında azaldı" dedi. 
     
Yatırıma, üretime kaynak kalmadı      Kriz yılı 2001’de, 500 büyük sanayi kuruluşunun yarattığı katma değerin üretim faktörlerine dağılımı, ekonominin kaynak yaratamama sorununun derinleştiğini ortaya koydu. 2001’de katma değerin bölüşümünde milli gelir anlamında k rın payı yüzde -81.4 oldu. Faiz oranlarındaki büyük sıçrama nedeni ile ödenen faizlerin net katma değer içindeki payı ise yüzde 93.5’e ulaştı. 
     Maaş ve ücretlerdeki artışlar, enflasyonun altında kalmasına karşın, faktör geliri payı yüzde 85.3 olarak gerçekleşti. Bunun sonucu olarak ekonominin son yıllarda kaynak yaratamaması sorunu 2001 yılında daha ağır bir şekilde yaşandı. Yaratılan net katma değer sadece ödenen faizleri karşılayabildi. 2000 yılında, faktör gelirleri dağılımında maaş ve ücretlerin payı yüzde 70.4, faiz ödemelerinin payı yüzde 33.4 olmuştu. 
     
ISO 500'ün ekonomik büyüklüklerinde reel değişmeler  500 büyük firma 2000 500 büyük firma 2001 Büyük Kuruluşlar Özel 2000 Büyük Kuruluşlar Özel 2001 Kamu Kuruluşları 2000 Kamu Kuruluşları 2001 Toplam satışlar 10 -3.4 17.3 -3 -7.3 -4.5 Bilanço Karı V.Ö. 1.9 -1.7 14.1 -9.1 -22 18 Dönem kar ve zarar toplamı Net kar 1.1 -113.6 42.3 -71.9 -110.3 -1459.3 Brüt katma değer 5 -14.2 11.5 -10.1 -2.5 -19.7 Net katma değer 9.1 -48.6 13.8 -35.2 -1.6 -79.4      
     



 EKONOMİ 



















</TEXT>
</DOC>
