<DOC>
<DOCNO> 73613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/soneko10.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango'nun büyük ikramiyesi 1.7 trilyon liraya yükseldi 
</HEADLINE>
<TEXT>

     Milli Piyango'nun 29 Mart çekilişinde büyük ikramiye, devirli ikramiye ile birlikte 1.7 trilyon liraya çıktı. 
     Milli Piyango İdaresi Genel Müdürlüğü'nden yapılan açıklamaya göre, 19 Mart çekilişinde büyük ikramiye kazanan bilet numarasının son rakamı ile amortiler farklı olduğu için, 900 milyar liralık devirli ikramiye, bir sonraki çekilişe aktarıldı. 
     29 Mart çekilişinde 600 milyar liralık büyük ikramiye, geçen 
     çekilişlerden devreden 900 milyar liralık devirli ikramiye ve söz konusu çekilişin 200 milyar liralık devirli ikramiyesi ile birlikte toplam büyük ikramiye 1 trilyon 700 milyar liraya yükseldi. 
     Milli Piyango, 29 Ocak 2002 çekilişinden itibaren 600 milyar liralık büyük ikramiyeye ek olarak her çekiliş için 200 milyar lira tutarında da devirli ikramiye koydu. 
     Devirli ikramiyeye hak kazanabilmek için büyük ikramiyeyi kazanan bilet numarasının son rakamı ile amorti rakamlarından birinin aynı olması gerekiyor. Rakamların farklı çıkması durumunda, devirli ikramiye toplanarak bir sonraki çekilişe devrediyor. 
     






</TEXT>
</DOC>
