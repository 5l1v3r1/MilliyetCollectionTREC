<DOC>
<DOCNO> 53906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sondun19.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Kendimizi zor günlere alıştırmalıyız" 
</HEADLINE>
<TEXT>

     ABD Başkanı George Bush, Amerikan halkının kendisini ''zor günlere'' alıştırmasını istedi. 
     Bush, Şükran Günü dolayısıyla yaptığı konuşmada, Taliban ve El Kaide'ye karşı son günlerdeki başarılara karşın, ''başlayan savaşın çabucak ve kolayca bitmeyeceğini'' belirtti. 
     ''Düşmanların birçok ülkede saklandığını ve komplo kurduğunu'' belirten Bush, ''bunların acımasız olduklarını'' söyledi. El Kaide ve Taliban üyeleri Afganistan dağlarındaki mağaralara ve tünellere çekilirken, Bush ''kendilerini zor günlerin beklediğini'' söyledi. 
     Terörizmi desteklediği sanılan ülkeleri de uyaran Bush, yeni saldırı hazırlığı içinde olan örgütlere karşı ABD'nin önleyici saldırılar başlatabileceğini bildirdi. 
     Bush, Şükran Günü tatilini Camp David'de geçirdi ve Afganistan konusunda danışmanlarıyla görüştü. 
     






</TEXT>
</DOC>
