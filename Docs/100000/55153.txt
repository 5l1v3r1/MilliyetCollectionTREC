<DOC>
<DOCNO> 55153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/yasam/yas01.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
GELİYORLAR’ 
</HEADLINE>
<TEXT>

Uzaylılar, Geliyorlar’ sloganlı bir kongre ile iki hafta sonra İstanbul’da olacak.. Ana tema da, koca k inatta yalnız olmadığımız ve sık sık ziyaret edildiğimiz .. 
     ÖNAY YILMAZ İstanbul 

     İstanbul, yeni bir UFO kongresine ev sahipliği yapmaya hazırlanıyor. Sirius UFO Uzay Bilimleri Araştırma Merkezi’nin ev sahipliğindeki kongre, 15-16 Aralık 2001 tarihinde, Lütfi Kırdar Kongre ve Sergi Sarayı’nda Geliyorlar’ sloganı altında düzenleniyor. Doğu Avrupa, Balkanlar ve Ortadoğu 3. Uluslararası UFO ve Yeniçağ Kongresi adı altında düzenlenecek toplantılar sayesinde, dünyaca ünlü Ufoloji’ uzmanlarının İstanbul’a gelmesi bekleniyor. 
     
Türk pilotlar tanık’      Kongrenin ana teması, evrende yalnız olmadığımız gerçeğinin altının çizilmesi. Ve tabii, gezegenimizin, dünya dışı varlıklar tarafından uzun zamandır ziyaret edildiğinin bilimsel olarak kanıtlanması. 
     Kongrenin açılış konuşmasını, ev sahibi olarak, Sirius UFO Uzay Bilimleri Araştırma Merkezi Başkanı Haktan Akdoğan yapacak. Bu konuşmasında kendisine UFO gören Türk Hava Yolları ve askeri Türk pilotlarının da eşlik edeceğini söyleyen Akdoğan’ın tek isyanı ise, Türk bilim adamlarının UFO’lar ve uzaylı yaratıklara yaklaşımına... Çünkü Akdoğan’a göre, televizyonlarda olaya muhafazak r yaklaşan Türk bilim adamları, program çıkışı, yok saydıkları UFO’ları kabul ediyorlar. 
     UFO’ların dünyada ve özellikle son zamanlarda ülkemizde sık sık görüldüğünü de savunan Akdoğan, "Gelişmiş ülkeler resmi ağızdan UFO’ları kabul etmiyor. Ancak aynı görevliler emekli olunca UFO’ların doğruluğunu anlatmaya başlıyor. Sanıyorum dünya insanını yavaş yavaş alıştırıyorlar" diyor. 
     
UFO müzesi yakında      Akdoğan’ın bir müjdesi de UFO meraklılarına. Beyoğlu Büyük Parmakkapı Sokak’taki merkezin alt katını müze yapacaklarını belirten Akdoğan, Japonya, İngiltere ve ABD’nin ardından dördüncü UFO Müzesi’nin İstanbul’da aralık ayı sonunda açılacağını söylüyor. Müzede uzaylı yaratıklar ve uçan dairelerin yanı sıra, ünlü Roswell olayı da maketlerle canlandırılacak... 
     
On binlerce Türk sinyal’ bekliyor      SELMA KUNAR Antalya DHA 

     ABD’nin Berkeley Üniversitesi’nce yürütülen ve tüm dünyadan çok sayıda bilgisayar kullanıcısının katıldığı SETI projesi, uzaydan gelebilecek akıllı sinyalleri’ bekliyor. 90 ülkeden 3 milyon kişinin bilgisayarları ile katıldığı projeye, Türkiye’den de destek hızla artıyor. 1992’de başlatılan ve 125 bin Türk’ün katıldığı projenin amacı, bilgisayarların atıl gücünü kullanıp uzayın derinliklerinden gelebilecek sinyalleri analiz etmek. İlgilenenler www.setiathome.com’ adresinden bilgisayarlarına yükledikleri ekran koruyucu programla, Porto Rico - Arecibo’daki çapı 300 metrelik radyo - teleskobun kaydettiği özel sinyallerden, uzaylıları duymaya çalışıyor. 
     



 YAŞAM 















</TEXT>
</DOC>
