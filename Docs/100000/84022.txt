<DOC>
<DOCNO> 84022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/guncel/gun06.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan’dan çifte taciz 
</HEADLINE>
<TEXT>

     TURAÇ TOP İzmir DHA 

     Ege Denizi’nin uluslararası sularında başlayan "Denizaslanı - 2002" tatbikatında, Deniz Kuvvetleri’ne ait helikopterler, Yunan savaş uçaklarınca 2 kez taciz edildi. Gerginlik üzerine, Balıkesir’den kalkan savaş uçaklarının bölgeye ulaşmasıyla Yunan uçakları ayrıldı. 
     Askeri ve sivil arama kurtarma unsurlarının birlikte çalışabilme ve koordinasyon yeteneklerini geliştirmek amacıyla düzenlenen "Denizaslanı - 2002’nin fiili bölümü dün sabah Yunanistan’ın Sakız adası açıklarında ve Ege Denizi’nde başladı. Güney Deniz Saha Komutanı Koramiral Yener Karahanoğlu, tatbikatın başlangıcında, bir Cougar helikopterin, 4 Yunan F - 16 savaş uçağı tarafından tacize uğradığını, bunun üzerine Balıkesir’den 4 uçağın havalandığını, Türk savaş uçaklarının hareket etmesinden kısa süre sonra da Yunan F - 16’larının bölgeden ayrıldığını kaydetti. 
     
     F-16’larımız hazır bekledi 
     Saat 12.00 sıralarında da, Hava Kuvvetleri’ne ait bir helikopter daha Yunan uçaklarının tacizine uğradı. Karahanoğlu "Kemalreis" fırkateyninden kalkan helikoptere iki Yunan Mirage uçağının "teşhis önleme" adı verilen tacizde bulunduğunu, ancak daha sonra bölgeden ayrıldıklarını vurguladı. Yunanların iki tacizinden sonra da, Türk F - 16’ların, harek tın dünkü bölümü bitene kadar görev yaptıkları belirtildi. 
     



 GÜNCEL 


















</TEXT>
</DOC>
