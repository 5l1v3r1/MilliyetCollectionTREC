<DOC>
<DOCNO> 58728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sondun15.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en ünlü dalgıcı intihar etti 
</HEADLINE>
<TEXT>

     "Yunus adam" lakabıyla tanınan ünlü Fransız dalgıç Jacques Mayol intihar etti. 
     Doktorlar 76 yaşındaki Mayol'un 22 Aralık Cumartesi günü kendisi astığını belirtirken, jandarmaların Mayol'un evinde kendi rızasıyla ölümü seçtiğine ilişkin bir mektup bıraktığını tespit ettiği kaydedildi. 
     Hayatı, Fransız ünlü yönetmen Luc Besson'un Türkiye'de "Derinlik Sarhoşluğu" adıyla gösterilen "Le Grand Bleu" adlı filmine konu olan Mayol, dünyanın 105 metre derinliğe dalan ilk dalgıçıydı. 
     1983'te 56 yaşındayken kırdığı 115 metrelik serbest dalış rekoruyla dalmaya veda etmişti. Mayol, nefesli dalışları ile "yunus adam" adını almıştı. 
     Arkadaşı İtalyan dalgıç Umberto Pelizzari, Mayol'un bir süredir depresyonda olduğunu söyledi. Pelizzari, "Onu en son Kasım ayında gördüm, çok mutsuz bir hali vardı" dedi. 
     Mayol'un hayatını anlatan film de, Jean-Marc Barr'ın canlandırdığı kahramanın intihar etmiş olabileceğini düşündürecek şekilde belirsiz bitiyordu. 
     






</TEXT>
</DOC>
