<DOC>
<DOCNO> 61083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/ekonomi/eko06.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KDV fişten kalktı 
</HEADLINE>
<TEXT>

50 milyon liranın üzerindeki alışverişlerde KDV tutarı kadar indirim kampanyası başlatan Gima, satışlarını artırmayı hedefliyor 
     AYFER YILDIZ 

     Gima, 50 milyon ve üzerindeki alışverişlerde KDV oranı kadar indirim kampanyası başlattı. Gima’nın Pazarlamadan Sorumlu Genel Müdür Yardımcısı Ali Serhan Şahin, son günlerdeki KDV tartışmalarına bu kampanya ile son verdiklerini söyledi. 
     Kriz nedeniyle tüketicilerin alım gücünün düştüğünü belirten Şahin, tüketicilerin bütçesine katkıda bulunmak istediklerini ifade etti. 
     
     Piyasa canlanacak’ 
     "KDV indirimine gidilmesi piyasaları canlandırır. Devlet indirmediği için kendimiz indirmek zorunda kaldık" diyen Şahin, temel tüketim ürünlerinde ilk kez KDV indirimine gidildiğini belirtti. 
     Perakende sektöründe yılın son çeyreğinde satışların arttığını ifade eden Şahin, "İlk üç ayda ise son çeyreğe göre satışlar düşük olur. Bu kampanya ile bu düşüşü en aza indirmeyi hedefliyoruz" dedi. 
     
Hedef alışveriş miktarını artırmak      Perakende marketler içinde yüzde 5 pazar payı bulunan Gima, bu kampanya ile yeni müşteriler kazanmayı bekliyor. Müşterilerin gıda bütçelerini bakkal, market, kasap gibi çeşitli kanalların oluşturduğunu ifade eden Pazarlamadan Sorumlu Genel Müdür Yardımcısı Şahin, "Bizden düşük oranda alışveriş yapanların, alışveriş miktarını artırmak istiyoruz" dedi. Perakendecilerin k r marjının yüzde 18, KDV oranlarının ise yüzde 0 - 26 arasında değiştiğini söyleyen Şahin, "Alışveriş bedelinden KDV’yi indirdik" dedi. 
     
Ürüne göre indirim      Gima’dan SuperCard’la bir defada yapılacak 50 milyon ve üzeri alışverişlerde KDV tutarı kadar indirim yapıyor. Bu avantajdan Gima mağazaları, Sen - Al Market ve Alo Gima’dan yapılacak alışverişlerde de yararlanılabilecek. KDV oranı ürünlere göre deşiyor. Bu nedenle indirim oranları da müşterilerin yapacağı alışverişe göre farklılık gösterecek. Tekel ürünlerinde KDV oranı sıfırken, gıda da yüzde 8, temizlik ürünlerinde yüzde 18. Müşteri yapacağı alışverişe göre yüzde 8 ile 18 arasına değişen oranlarda KDV indiriminden yararlanabilecek. 
     



 EKONOMİ 





















</TEXT>
</DOC>
