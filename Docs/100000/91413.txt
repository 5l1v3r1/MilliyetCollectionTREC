<DOC>
<DOCNO> 91413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sondun28.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli takımın başarısı İran'da da sevinçle karşılandı 
</HEADLINE>
<TEXT>

     Milli Takım'ın Senegal'i 1-0 yenerek Dünya Kupası'nda yarı finale yükselmesi, İranlılar tarafından sevinçle karşılandı. 
     Maçı uydu anteni olanlar TRT 1, olmayanlar ise İran Televizyonu 3. Kanalı'ndan canlı izlediler. 
     Maçın Türk Milli Takımı'nın 1-0 galibiyeti ile bitmesinin hemen ardından Türkiye Büyükelçiliği, Anadolu Ajansı Tahran Bürosu ve Tahran'da yaşayan Türklerin evlerine telefon ederek, Milli Takım'ın zaferini kutlayan İranlılar, ''maçı izlemekten ve Türk takımının galibiyetinden büyük zevk aldıklarını'' belirttiler. 
     Tahran'da yaşayan az sayıda Türk ise Milli Takım'ın galibiyetini, İran geleneklerine uygun olarak, tatlı ve pasta alıp İranlı komşularına dağıtarak kutladılar. 
     





</TEXT>
</DOC>
