<DOC>
<DOCNO> 81699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/sonspo10.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor maçı biletleri için Ali Sami Yen'de kuyruklar... 
</HEADLINE>
<TEXT>

     Galatasaray'da taraftarların şampiyonluk kutlamaları nedeniyle büyük ilgi gösterdiği Yimpaş Yozgatspor maçının biletleri satışa çıktı. 
     Sarı-kırmızılı taraftarlar, sabahın erken saatlerinden itibaren Ali Sami Yen Stadı'nda uzun kuyruklar oluşturarak biletlerin satışa çıkmasını beklediler. 
     Biletler, yoğun izdiham nedeniyle ancak saat 12.00'ye doğru satışa çıkartılırken, emniyet güçleri de statta önlem aldı. 
     Alınan önlemlere rağmen, bilet sırasında zaman zaman gerginlikler yaşandı. 
     Bu arada, maç biletlerinin bir kısmını satan Biletix firmasının telefonlarının sabah saatlerinden itibaren kilitlendiği ve biletlerin kısa sürede tükendiği öğrenildi. 
     





</TEXT>
</DOC>
