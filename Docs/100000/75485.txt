<DOC>
<DOCNO> 75485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sondun06.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminem yine mahkemelik oldu 
</HEADLINE>
<TEXT>

     Grammy ödüllü Amerikalı rap sanatçısı Eminem, bir Fransız bestecinin parçalarından birini çaldığı iddiasıyla mahkemeye verildi. 
     Federal mahkemede açılan dava dosyasında, Eminem ve bağlı olduğu Interscope Records şirketi, Fransız besteci Jacques Loussier'in caz karışımı ''Pulsion'' adlı parçasının bazı bölümlerini çalmakla suçlandı. 
     Davacı Loussier'in, ''Pulsion'' parçasının nağmelerinin rap şarkısı ''Kill You''da kullanıldığı gerekçesiye tazminat talebinde bulunduğu belirtildi. 
     Kadınların öldürülmesini anlatan ''Kill You'' parçası, Eminem'in en çok satan ''The Marshall Mathers LP'' adlı albümünde yer alıyor. 
     Klasik ve caz müziğini birleştirerek ün yapan 67 yaşındaki Fransız besteci Loussier'in ise piyasaya çıkardığı bir düzineden fazla albüm dünya çapında 6 milyon satmıştı. 
     






</TEXT>
</DOC>
