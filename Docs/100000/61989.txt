<DOC>
<DOCNO> 61989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/guncel/gun05b.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
’Beni istemediler hepsini öldürdüm’ 
</HEADLINE>
<TEXT>

3 kişinin katili konfeksiyon işçisi konuştu 
     NESLİHAN CUYAR İstanbul 

     Küçükçekmece'de eşini, kayınpederini ve kayınvalidesini öldüren Yusuf Aşkın'ın, karısını birlikte yaşamaya ikna edemediği için öldürdüğünü söyledi. 
     Konfeksiyon işçisi Yusuf Aşkın 35 ve eşi Gülten 21 , yedi yıl önce birbirine kaçarak evlendi. Daha sonra da Tunceli'den gelerek İstanbul'a yerleşti. Tepeüstü'nde ev tutan çift, bir süre sonra maddi zorluklar yaşamaya başladı. Bu sırada işsiz kalan Aşkın, kirayı ödeyemeyince eşiyle birlikte kayınpederinin evine yerleşti. 
     
     Önce işi bıraktı 
     İddiaya göre bir süre sonra işe giren Aşkın, avans isteyip de alamayınca kızıp işten ayrıldı. Bunun üzerine Gülten Aşkın da, eşinden boşanmak istedi. Genç kadının ailesi de, kızlarının işsiz eşiyle yaşamasını istemiyordu. Aile, kızlarına bakacaklarını ancak kendisinin yükünü taşımak istemediklerini Yusuf Aşkın'a söyledi. Son 15 gündür de Aşkın'ı eve almamaya ve kızlarıyla görüştürmemeye başladı. 
     Önceki gün akşam saatlerinde kayınpederi Cevat Çelikten'in evine giden Aşkın, kapının kendisine açılmaması ihtimali üzerine bir başkasına zili çaldırıp içeri girdi. Eşi ile bir süre görüşen Aşkın, barışmaya ikna edemedi. 
     Eşiyle tartıştığı sırada araya kayınvalide Gülhayat Çelikten'in girmesi üzerine de yanında getirdiği silahla önce eşini, ardından da kayınvalidesi ve kayınpederini vurdu. Aşkın, ardından evde olan küçük kızı Melis'i de yanına alarak karakola gidip polise teslim oldu. 
     



 GÜNCEL 

























</TEXT>
</DOC>
