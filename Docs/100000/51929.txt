<DOC>
<DOCNO> 51929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sontur09.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize'de heyelandan ölenlerin sayısı 6'ya yükseldi 
</HEADLINE>
<TEXT>

     Rize'de aşırı yağışlar nedeniyle meydana gelen sel ve heyelanlarda ölenlerin sayısı 6'ya yükseldi. 
     Alınan bilgiye göre, Çayeli İlçesi'nin Kaptanpaşa Beldesi'ne bağlı Gürpınar Köyü'nde heyelan altından İdris ve Muradiye Tolon'un cesetleri çıkarıldı. 
     Güneysu İlçesi Belediye Başkanı Ahmet Minder, Çağla Çay Fabrikası'nın heyelan nedeniyle yıkıldığını belirterek, heyelan sırasında fabrikada bulunan 21 kişinin, 1'i yaralı olmak üzere tamamının kurtarıldığını bildirdi. 
     Minder, ilçedeki Güneysu deresinin taşması sonucu Güneysu karayolunun hasar gördüğünü ve ulaşımın tek şeritten sağlandığını kaydetti. 
     Çamlıhemşin'in Konaklar Mahallesi'nde heyelan nedeniyle yıkılan evde ölenlerin Gülcan Altaş, Zekeriye Korkut, Yusuf Kesici olduğu belirlendi. 
     Öte yandan, Çayeli'nin Ormancık Köyü'nde Kadir ve Yaşar Çiftçi adlı kişilere ulaşılamıyor. 
     
</TEXT>
</DOC>
