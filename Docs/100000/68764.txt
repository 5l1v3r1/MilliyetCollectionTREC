<DOC>
<DOCNO> 68764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/magazin/mag03.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Teoman’dan mega star tarifesi... 
</HEADLINE>
<TEXT>

1.5 saatlik konser için 40 milyar lira talep eden Teoman’ın ekstra istekleri organizatörlerin dudaklarını uçuklattı 
     CESUR SERT DHA 

     Son albümü Gönülçelen’ ile müzik listelerinde fırtına gibi esen rock müzik şarkıcısı Teoman, İzmir’de vereceği 1.5 saatlik konser için kendisi ve ekibine 40 milyar lira istedi. Teoman’ın ağır istek listesi karşısında şaşıran organizasyon şirketi konser projesinden vazgeçti. 
     Mod Organizasyon adlı şirket İzmir’de konser vermesi için Teoman’a teklif götürdü. Teoman, şirkete gönderdiği listede, 1.5 saatlik konser için 17 milyar lira isterken ekibi ve kendisi için dördü business class’ olmak üzere toplam 17 adet İstanbul -İzmir İstanbul uçak bileti, beş yıldızlı otelde ikisi suit, 15’i single’ toplam 17 oda ve İstanbul’dan özel minibüsle gelecek 10 güvenlik görevlisi talebinde bulundu. Yurtiçi ve dışında birçok organizasyona imza atan Mod Organizasyon şirketi yetkilileri, Teoman’ın istekleri karşısında neye uğradıklarını şaşırdı. 
     
Kime özendi bilmiyoruz’      Yetkililer, hemen her hafta yurt dışından DJ ve dansçılar getirdiklerini, Fazıl Say dahil Türkiye’de birçok sanatçıyla çalıştıklarını belirterek şunları söyledi "Hiç böyle isteklerle karşılaşmadık. Dünyaca ünlü piyanist Say bir konser ve workshop çalışması için 15 bin ABD doları aldı. Teoman kime özendi bilemiyoruz. İzmirli gençlere kaç liradan bilet satıp, Teoman’ın 40 milyar liraya yakın masrafını karşılayacağız. Hiç düzenlemeyiz daha iyi." 
     



 MAGAZİN 












</TEXT>
</DOC>
