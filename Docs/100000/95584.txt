<DOC>
<DOCNO> 95584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/14/ekonomi/eko10.html </URL>
<DATE> 2002/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank, Fon bankalarından 358.2 trilyon mevduat kaçırdı 
</HEADLINE>
<TEXT>

Bankaya 19 Haziran’da el konulmasından sonraki hafta Fon bankalarından toplam 358.2 trilyon mevduat çıkışı oldu 
     EKONOMİ SERVİSİ 

     Pamukbank’a el konulmasından sonraki bir haftalık süreçte, Tasarruf Mevduatı Sigorta Fonu TMSF kapsamındaki bankalardan 358.2 trilyon liralık TL ve yabancı para cinsinden mevduat çekilişi olduğu belirlendi. 
     Merkez Bankası’nın haftalık bülteninden derlenen veriler, Pamukbank’ın 19 Haziran’da TMSF’ye devri sonrası yoğun mevduat çekilişi olduğunu ortaya koyuyor. Verilere göre, 14 Haziran’da 1 katrilyon 131.6 trilyon lira olan TL mevduat, Pamukbank’e el konulmasından iki gün sonraki 21 Haziran bilançosunda 3 katrilyon 599.7 trilyona tırmandı. 
     Ancak 28 Haziran tarihli verilerde TL mevduatlar 3 katrilyon 381.4 trilyona geriledi. Böylece Fon bankalarından 21 - 28 Haziran tarihleri arasında 218.3 trilyon TL mevduat çekildi. 
     
     Döviz mevduatı 
     Fon bankalarının 14 Haziran’da 1 katrilyon 85.3 trilyon lira olan döviz mevduatı ise 21 Haziran’da 4 katrilyon 9.2 trilyon liraya yükseldikten sonra 28 Haziran’da 3 katrilyon 869.3 trilyona geriledi. Bir başka deyişle, Fon bankalarının döviz mevduatı bir haftada 139.9 trilyon lira azaldı. Böylece Pamukbank’ın Fon’a geçmesinden sonra bir hafta içinde toplam 358.2 trilyon liralık mevduat çıkışı oldu. 
     21 - 28 Haziran haftasında Fon bankalarının kredileri 20.7 trilyon azalarak 1 katrilyon 314.7 trilyona düşerken, tasfiye olunacak alacaklar 10.6 trilyon lira artışla 566.1 trilyona yükseldi. 
     Hatırlanacağı üzere TMSF, Pamukbank’a el koyduktan sonra yatırımcının yüklü mevduat çekilişi nedeniyle 26 Haziran’da "para çekilişini gerektirecek bir durum yok" açıklaması yapmıştı. 
     
TL mevduat 218.3 trilyon düştü Mevduat türü 21 Haziran 28 Haziran Fark TL mevduat 3.599.7 3.381.4 - 218.3 YP mevduat 4.009.2 3.869.3 - 139.9 Toplam mevduat 7.608.9 7.250.7 - 358.2      
     Mevduat tüm Fon bankalarını kapsıyor. 
     



 EKONOMİ 





















</TEXT>
</DOC>
