<DOC>
<DOCNO> 60234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur09.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrikten tasarruf etmenin pratik yolları... 
</HEADLINE>
<TEXT>

     Türkiye'nin yeniden bir enerji krizine gireceğine ilişkin sinyaller bizzat Enerji ve Tabi Kaynaklar Bakanı Bakanı Zeki Çakan tarafından dile getirilirken, uzmanlar da evlerdeki enerji tasarrufu konusunda ilginç uyarılarda bulunuyor. 
     Uzmanlar, evlerde enerji tasarrufunu en üst seviyeye çıkarmak için, koridor, hol ve tuvalet gibi yerlerde 40 wattan yukarı ampul kullanmanın gereksizliğine işaret ederken, yemek pişirmek için de, yüzde 66 oranında tasarruf sağlayan mikrodalga fırın kullanılmasını öneriyorlar. 
     Yemek pişirilirken fırın kapağının açılmaması uyarısını da yapan uzmanlar, kapağın açılmasının üç kat fazla enerji tüketimine neden olacağını belirtiyorlar. 
     Uzmanların evlerdeki enerji tasarrufu ile ilgili kimi önerileri şöyle 
     "-Enerji koruyucu lambalar kulanın. Böylece aydınlatma maliyeti yüzde 80 civarında azaltılabilir -Camları ve ampulleri temiz tutun, duvarları aydınlık renge boyayın -Çok sayıda lamba yerine güçlü tek lamba kullanın -Ev aletlerini kulanmadığınız zamanlarda fişten çekin -Ev aleti alırken enerji harcamasını da gözetin -Ütüyü, ütüleme bitmeden 5 dakika önce prizden çekin ve işi kalan ısı ile bitirin. Ütü istemeyen kumaştan giysi alın -Saç kurutma işlemini mümkün olduğu kadar havlu ile yapın. Saç kurutma makinasının 10 dakikası, 60 watlık bir ampulun 3 saatine eşdeğer bir enerji harcaması yapar 
     






</TEXT>
</DOC>
