<DOC>
<DOCNO> 77027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/guncel/gun05.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Buz pistinde olay 
</HEADLINE>
<TEXT>

Buz pateni sahasında sis yaratması için görevlendirilen adam, yanlışlıkla gözyaşartıcı bomba attı 25 kişi hastanelik oldu 
     Almanya’nın başkenti Berlin’deki bir Dinlenme Merkezi’nde bulunan buz pateni sahasında sis yaratması için görevlendirilen bir adam, bu iş için yanlışlıkla gözyaşartıcı bomba kullanınca 25 kişi hastanelik oldu. Göz yaşartıcı bombayı atan 47 yaşındaki kişi, buz pateni sahası yetkilileri tarafından pistte sis yaratması için görevlendirildiğini, gözyaşartıcı bombanın da sis için kullanılan bir malzeme olduğunu sandığını söyledi.Yetkililer, bu yönde bir talimat vermediklerini bildirdikleri için, söz konusu kişi hakkında, "Adam yaralamak ve Silah Yasası’nı ihlal etmek" suçlamasıyla soruşturma açıldı. Berlin polisi, olay sırasında buz pistinde yaklaşık 200 kişinin bulunduğunu, 6’sı hafif olmak üzere yaralanan 25 kişinin hastanede tedavi gördüğünü belirtti. 
     



 GÜNCEL 














</TEXT>
</DOC>
