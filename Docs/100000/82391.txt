<DOC>
<DOCNO> 82391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/06/son/sondun23.html </URL>
<DATE> 2002/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabistan'da kadınları yeterince örtmeyen çarşaflar toplatıldı 
</HEADLINE>
<TEXT>

     Suudi Arabistan'da kadınların giymek zorunda olduğu, başlarından ayak parmaklarına kadar örten kara çarşaflardan 82 bini, yetkililer tarafından ''çok süslü, ince ya da vücut hatlarını fark ettirebilecek'' şekilde bulunduğu için toplatıldı. 
     El Cezire gazetesinin dünkü sayısında yer alan habere göre, Ticaret Bakanlığı, başkent Riyad ve Kızıldeniz kıyısındaki liman kenti Cidde'de yapılan denetimler sonucu, şeriat yasalarına tam uymadığı belirlenen, fabrika ve dükkanlardaki 82 bin kara çarşafa el koydu. 
     Habere göre, el konulan kara çarşaflar istenildiği kadar sade, ışık geçirmez ve bol değildi. 
     Katı Şeriat yasalarının uygulandığı Suudi Arabistan'da kadınların kara çarşaflarla tamamen kapatılması, sokaklarda gezen din polisleri tarafından da denetleniyor. 
     





</TEXT>
</DOC>
