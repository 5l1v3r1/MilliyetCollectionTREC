<DOC>
<DOCNO> 91101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/magazin/amag.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayınvalide kocaya kaçtı 
</HEADLINE>
<TEXT>

İffet Erkuvan, çektiği tüm sıkıntılardan sevgilisine Evet’ diyerek kurtulacak 
     YAŞAR ÇAKMAK 

     ÜNLÜ şovmen Mehmet Ali Erbil’in, eşi Sedef’le evliliğinin çatırdamasında baş sorumlu olarak gösterdiği kayınvalidesi İffet Erkuvan, ABD’de yaşayan petrolcü sevgilisi Kayhan Som’la evleniyor. Erbil’in açıklamalarının ardından apar topar ABD’ye uçan Erkuvan’ın son olarak bankacı arkadaşı Bahar Gedik’le dertleştiği ortaya çıktı. 
     
     "Paraya hiç ihtiyacı yok" 
     ERKUVAN’ı akıllı, çevresi geniş ve güzel bir kadın’ olarak tanımlayan Gedik, medyatik kayınvalidenin başına gelenlerden dolayı çok üzgün olduğunu söyledi. Erkuvan’ın para için ne Erbil ne de bir başkasına ihtiyacı olmadığını ileri süren Gedik, "Ankara’daki iki evini satıp İstanbul’da bir ev almayı ve hep kızının yanında olmayı planlıyordu" diye konuştu. 
     
     "Demirkazık’la sorunu maddi" 
     SEVGİLİSİ Som’un Erkuvan’la evlenmeyi çok istediğini de belirten Gedik, sözlerini şöyle tamamladı "İffet kendisine yeni bir iş bakıyor. Ankaralı arkadaşı Nil Demirkazık’ın iddiaları ise tamamen İffet’in Ankara’daki antikacılık döneminden kalma, aralarındaki parasal sorundan kaynaklanıyor." 
     



 MAGAZİN 











</TEXT>
</DOC>
