<DOC>
<DOCNO> 92735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/guncel/gun02.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
4 yaşındaki çocuğun marifeti’ yargıyı böldü 
</HEADLINE>
<TEXT>
Başsavcılık’tan tabanca itirazı 
Karısını öldürmekten 30 yıla mahk m polisin hakkındaki kararı bozan Yargıtay 1. Ceza Dairesi’ne, Başsavcılık karşı çıktı. Dava hakkındaki son kararı Ceza Genel Kurulu verecek 
     ANKARA Milliyet 

     Yargıtay Cumhuriyet Başsavcılığı, karısını öldürmekten 30 yıl hapse mahk m olan polis babanın mahk miyetinin, 4 yaşındaki oğlunun silah kullanma becerisi dikkate alınarak Yargıtay’da bozulmasına itiraz etti. Başsavcılık, Yargıtay 1. Ceza Dairesi’nin bu kararına yaptığı itirazda, 4 yaşındaki çocuğun silah kullanamayacağını, bunun "hayatın olağan akışına aykırı" olduğunu kaydetti. 
     Ankara 7. Ağır Ceza Mahkemesi, polis memuru sanık Z.O.’yu eşi F.O.’yu öldürmekten 30 yıl ağır hapis cezasına çarptırdı. Sanığın temyiz istemini karara bağlayan Yargıtay 1. Ceza Dairesi ise, küçük çocuğun video kasette görülen silah kullanma becerisini dikkate alarak annesini öldürmüş olabileceğine karar vererek, yerel mahkemenin kararını oybirliğiyle bozdu ve sanık Z.O.’nun tahliyesine karar verdi. 
     
     8 ay sonra çekilmiş 
     4 yaşındaki çocuğun silah kullanabildiğini gösteren video çekimlerinin savunma tarafından olaydan 8 ay sonra çekildiğine işaret eden Başsavcılık, ayrıca maktul kadında "ekimozlar" bulunduğunu, yerel mahkemenin takdirinin yerinde olduğunu bildirdi. Başsavcılık, 1. Ceza Dairesi’nin bozma kararının kaldırılmasını ve yerel mahkemenin kararının onanmasını istedi. 
     Bu itirazı, adli tatilden sonra Yargıtay Ceza Genel Kurulu’nun görüşeceği belirtildi. 
     
Baba nasıl kurtuldu      Polis memuru Z.O.’nun eşi F.O., evinin yatak odasında eşinin silahından çıkan kurşunla öldü. Katil zanlısı olarak gözaltına alınan Z.O., çıkarıldığı Ankara 7. Ağır Ceza Mahkemesi’nce 30 yıl ağır hapis cezasına çarptırıldı. Bunun üzerine sanık Z.O., olay sırasında banyoda olduğunu bildirerek, "Eşimi oğlum da vurmuş olabilir" diyerek 4 yaşındaki oğlunun silah kullanabileceğini kanıtlayan bir video kaset ile Yargıtay’a başvurdu. Sanığın temyiz istemini karara bağlayan Yargıtay 1. Ceza Dairesi, heyetçe incelenen video kasette, 4 yaşındaki G’nin "aile ortamında olduğu takdirde rahat hareket ettiği, kendisine verilen benzer nitelikte bir tabancayı rahatlıkla bacakları arasında eliyle kurarak tek eline alıp yönelttiği, nişan alarak tetik düşürdüğüne" dikkat çekerek, Z.O.’nun tahliyesine karar verdi. 
     



 GÜNCEL 























</TEXT>
</DOC>
