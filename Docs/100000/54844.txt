<DOC>
<DOCNO> 54844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yasam/ayas.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
1990 krizinin oyunu bu krize nasip oldu 
</HEADLINE>
<TEXT>

Ferhan Şensoy, 11 yıl önceki krizde yazmaya başladığı 'Kökü Bitti, Zıkkım Zulada' ile, Türkiye'nin 'kriz bağımlılığı'nı sahneye koyuyor 
     ELİF KORAP İstanbul 

     Ortaoyuncular'ın yeni ve çok 'ekonomik' oyunu 'Kökü Bitti, Zıkkım Zulada', Ses Tiyatrosu'nda sahnelenmeye başlandı. 
     Ekonomik olması için 1.5 perde sahnelenen oyunda kostümler de, kumaş tasarrufu nedeniyle yarım Kimi ceketlerin tek kolu yok, paça boyları da kısa... 
     Kökü Bitti, Zıkkım Zulada, Takımsal Takımadalar Cumhuriyeti'nde geçiyor. 50 yıldır IMF reçetesi uygulayan ve bir türlü ekonomik krizden çıkamayarak tasfiyeye giden bu ülkede, cumhurbaşkanı istifa ediyor. 
     
Türkiye değil ama..      Ve hükümet de çareyi halktan, siyasete bulaşmamış, orta halli birini seçmekte buluyor. Ve Bay Şeznok Ferhan Şensoy , ekonomik krizi çözmek için cumhurbaşkanlığı koltuğuna oturtuluyor. Ancak Bay Şeznok'un rahatı, sokak çocuklarının başlattığı büyük ayaklanmayla bozuluyor ve oyun böylece sürüyor. 
     Şensoy, oyunu sahnelemedeki amaçlarını, günümüzde olup bitenlere dikkat çekmek olarak özetliyor. Oyunlarında Türkiye'yi birebir anlatmadıklarını da belirten Şensoy, "Türkiye için bilimkurgusal bir oyun. Ülke, Türkiye’den daha kötü durumda. Şirket olsa bırakıp kaçacaklar. Oyunu 1990 krizinde yazmaya başlamıştım. Günümüz koşullarında sonunu getirdim" diyor. 
     



 YAŞAM 



















</TEXT>
</DOC>
