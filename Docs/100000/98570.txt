<DOC>
<DOCNO> 98570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/ekonomi/eko05.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywoood kopyacıları hack edecek 
</HEADLINE>
<TEXT>

İnternetten müzik ve film indirenler artık dikkatli olmak zorunda. İnternet korsanlarına karşı savaş açan Hollywood, kopyacıların bilgisayarlarına saldıracak 
     EKONOMİ SERVİSİ 

     ABD’de film ve müzik endüstrisinin merkezi Hollywood, bundan böyle internet üzerinden film ve müzik kopyalayanlara karşı saldırı hack teknikleri geliştirecek. Bu sayede bilgisayarından korsan olarak film ya da müzik download eden yükleyen kişinin bilgisayarı Hollywood’un kuracağı teknik ekip tarafından hacklenecek. 
     ABD’de demokratlar tarafından meclise sunulan bu teklif, yasa olarak kabul edilirse, internetten müzik ya da film download eden bilgisayarlar hack edilebilecek. 
     Bu yasanın ardından internette oluşan korsanlık piyasasının büyük ölçüde önünün tıkanması planlanıyor. 
     
     Çözüm bulamıyorlardı 
     Bugüne kadar binlerce film ve müzik parçaları, internet üzerinden kaçak olarak kopyalanan Hollywood, korsanlarla mücadele için uzun zamandır beklemedeydi ama çözüm bulamıyordu. Ancak bu yasanın çıkmasının ardından kendilerine büyük yara veren korsanlık piyasasının önünün tıkanması bekleniyor. 
     Uzmanlar internetteki müzik ve film kopyalamadan oluşan korsanlık endüstrisinin 4.3 milyar dolar civarında olduğunu tahmin ediyor. 
     



 EKONOMİ 


















</TEXT>
</DOC>
