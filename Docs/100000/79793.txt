<DOC>
<DOCNO> 79793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/soneko17.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de savaş faturası ağır... Askeri harcamalar bütçeyi zorluyor 
</HEADLINE>
<TEXT>

     Filistin'e karşı yürüttüğü operasyon, İsrail'in bütçesini zorluyor. 
     Artan askeri harcamalar nedeniyle İsrail Maliye Bakanlığı, bütçede 13 milyar şekellik 2.73 milyar ABD Doları bir kesinti talebinde bulundu. 
     Bakanlık, Başbakan Ariel Şaron'a bu hafta ilettiği önerisinde, ayrıca öngörülen bütçe açığının 4 milyar şekel 839 milyon dolar artırılarak, İsrail'in toplam Gayri Safi Yurtiçi Hasılası'nın GSYİH yüzde 3.5 ile yüzde 3.9'u arasında bir orana yükseltilmesini istedi. 
     Uluslararası kredi derecelendirme kuruluşu Standard And Poor's'un, İsrail'in kredi görünümünü durağandan negatife indirdiğini hatırlatan uzmanlar, bütçe açığının büyümesinin, ülkenin kredi notunun düşürülmesine yol açabileceği uyarısında bulunuyorlar. 
     Uzmanlar, bütçe üzerindeki baskıların İsrail'in bir mali krize sürüklenmesine neden olabileceğini de ifade ediyorlar. İsrail ekonomisinin bu yıl içinde sıfır ya da negatif büyüme göstermesi bekleniyor. 
     İsrail Maliye Bakanlığı, askeri operasyonun finansmanı için vergilerin artırılması ve kamu harcamalarının 1 milyar 260 milyon dolar azaltılmasını da istiyor. 
     Bu arada tırmanan şiddetin yarattığı moral bozukluğunun, İsrail halkının alış veriş ve eğlence harcamalarını önemli ölçüde azalttığını belirten gözlemciler, harcamalardaki düşüşün, İsrail devletinin vergi gelirlerinde de büyük azalmaya yol açtığını vurguluyor. 
     





</TEXT>
</DOC>
