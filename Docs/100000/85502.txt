<DOC>
<DOCNO> 85502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sonspo15.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz Milli Takımı'nda skandal... Kenedy'de doping çıktı.. 
</HEADLINE>
<TEXT>

     Portekiz Milli Takımı'nın orta alan oyuncusu Daniel Kenedy, dopingli çıkınca son anda 23 kişilik Dünya Kupası kadrosunda çıkartıldı. 
     Portekiz'in LUSA Haber Ajansı'nın haberine göre, 28 yaşındaki Gine asıllı futbolcunun normalde kilo düşmek amacıyla kullanılan ancak doping içiren bir ilaç aldığı belirlendi. 
     Kenedy'nin yerine, ümit milli takımdan Hugo Viana, takıma alındı. Bu sezon Portekiz Ligi'nde Daniel Kenedy'nin Maritimo Funchal takımında gösterdiği normalin üzerindeki performanstan sonra kadroya çağrılması, büyük sürpriz olarak yorumlanmıştı. 
     Kenedy'nin, sakat olan Benfica'lı Simao Sabrosa ve Fulham'lı Luis Boa Morte'nin yerine orta alanın sol kanadındaki boşluğu doldurması bekleniyordu. 
     Portekiz Milli Takımı, cumartesi gününden bu yana Macau'da çalışmalarını sürdürüyor. Portekiz, finaller için son hazırlık maçını, 25 Mayıs Cumartesi günü Macau'da, Türkiye'nin grubunda bulunan Çin ile yapacak. 
     





</TEXT>
</DOC>
