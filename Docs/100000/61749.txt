<DOC>
<DOCNO> 61749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sondun09.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de protestolar yeniden başladı 
</HEADLINE>
<TEXT>

     Arjantinliler, hükümetin banka hesaplarını dondurmasını protesto etti. 
     Polis, hükümetin kararına karşı dün gece başlayan protestoların şiddet olaylarına dönüşmesi sonucu, göz yaşartıcı bomba ve plastik mermilerle müdahalede bulundu. 
     Birikimlerinin bulunduğu hesapların dondurulmasına kızan binlerce kişinin, ellerine aldıkları tencerelere ve tavalara vurarak gösteri yaptıkları, daha sonra bir grubun bankaların camlarını taşladıkları bildirildi. 
     ''Paramızı istiyoruz'' şeklinde sloganlar atan göstericiler, başkentin ana meydanlarındaki trafiği de altüst etti. 
     Kızgın Arjantinlilerin tencereli ve tavalı protestosu, sabah saatlerinde de Devlet Başkanlığı Sarayı önünde devam etti. 
     Hükümet, panikleyen mudilerin topluca para çekmelerinin önüne geçmek için, hesapların dondurulmasına karar vermiş ve döviz transferlerine yasak getirmişti. 
     






</TEXT>
</DOC>
