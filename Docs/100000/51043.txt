<DOC>
<DOCNO> 51043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/yasam/yas01.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pişkin sapıktan tokat gibi sözler 
</HEADLINE>
<TEXT>

İki gün arayla iki küçük yavruya tecavüz eden tescilli sapık hapse giderken haykırdı Pişman değilim. Nasıl olsa çıkacağım 
     ALEYİ ÇETİNKAYA Konya DHA 

     Konya'nın Selçuklu ilçesinde akıl almaz olaylar yaşandı. 9 yaşındaki bir kıza, 8 yıl önce tecavüz edip öldüren ve Şartla Salıverme Yasası'ndan yararlanarak 11 ay önce tahliye edilen Sadık Tanur, bu kez 7 yaşındaki iki kız çocuğuna tecavüz etti. 
     Zeliha Kulluk İlköğretim Okulu yakınındaki bir parkta 7 yaşındaki E.E.'ye tecavüz eden 29 yaşındaki sapık Sadık Tanur, ihbar üzerine polis tarafından suçüstü yakalandı. 
     Yapılan adli incelemede Tanur'un 8 yıl önce 9 yaşındaki bir kıza tecavüz ettikten sonra öldürdüğü anlaşıldı. Ve anlaşıldı ki, Tanur, geçen yılın Aralık ayında Şartla Salıverme Yasası'ndan yararlanarak tahliye edilmişti. 
     
     Vatandaşlar linç ediyordu 
     Emniyet'teki sorgusunda olaydan iki gün önce de Aydınlıkevler Mahallesi'ndeki bir parkta 7 yaşındaki A.Ş.'ye de tecavüz ettiğini itiraf etti. 
     Olayın ardından sıkı güvenlik önlemleri altında Numune Hastanesi'ne doktor muayenesine getirilen Tanur, vatandaşlar tarafından linç edilmek istendi ama araya güvenlik güçleri girdi. 
     Sıkı güvenlik önlemleri altında mahkemeye sevk edilen Tanur tutuklanırken, mahkemede de pişman olmadığını söyledi. Tutuklama kararının ardından kelepçelenip cezaevine götürülen Tanur, jandarmaların arasından insanın tüyler ürperten şu sözleri haykırdı "Pişman değilim. Nasıl olsa tekrar çıkacağım." 
     



 YAŞAM 

















</TEXT>
</DOC>
