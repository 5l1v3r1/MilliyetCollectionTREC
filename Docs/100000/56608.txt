<DOC>
<DOCNO> 56608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sondun09.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da liderlik önce İngiltereye'ye veriliyor... 
</HEADLINE>
<TEXT>

     Afganistan'da görev yapacak Uluslararası Güvenlik Gücü'nün liderliğini aşamada İngiltere üstlenecek. Bush ile Blair arasındaki telefon görüşmesinin ardından Washington'da alınan bu kararın bugün resmen açıklanması bekleniyor. Bu karar, Türkiye'nin uluslararası güce katılmayacağı ya da liderliğini üstlenmeyeceği anlamına gelmiyor. İlk aşamada İngiltere'nin liderliğinin tercih edilmesinin en önemli nedeni, İngiliz askerlerinin 10 gün içinde Kabil'e yerleşerek göreve başlayacak hazırlık düzeyine sahip olmaları. Ancak İngilizlerin, gücün liderliğini 60 ya da en fazla 90 gün için üstlenmeleri öngörülüyor. ABD'li yetkililere göre, bu süre sonunda bir başka ülkenin gücün liderliğini devralması planlandı. İkinci aşamadaki lider adayı olarak Washington'da üzerinde en fazla durulan iki ülke ise Türkiye ve Almanya. Bu konuda son kararın, ülkelerin her türlü avantaj ve dezavantajları değerlendirilerek alınacağı ve nihai sözün Bush'a ait olacağı belirtiliyor. Yönetim içinde Almanya'yı tercih eden kanatlar olduğu gibi, Türkiye'yi tercih eden kanatlar da var 
     
</TEXT>
</DOC>
