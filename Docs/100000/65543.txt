<DOC>
<DOCNO> 65543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/yazar/sazak.html </URL>
<DATE> 2002/02/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Erdoğan İkiz Kuleler değişimi 
</HEADLINE>
<TEXT>

     NEW YORK 

     Tayyip Erdoğan ve AK Parti heyetinin Davos toplantısı için geldikleri New York'ta 11 Eylül trajedisinin yaşandığı İkiz Kuleler'in enkazını ziyaret etmeleri anlamlıydı. 
     ABD'deki temasları boyunca Erdoğan'a ısrarla yöneltilen soruların başında, "terör" geliyordu. Washington'daki basın toplantısında Usame bin Ladin'le ilgili görüşü sorulduğunda, Hamas konusundaki sınırlı tepkisinin aksine AK Parti lideri daha açık konuştu 
     "Seyrettiğimiz kasette kendisi 11 Eylül'ün sorumluluğunu üstlendiğine göre bunu yapan teröristtir. Terörün dini, milleti olmaz. Hangi kişi veya kuruluş teröre başvuruyorsa onun karşısında oluruz. 'Bir insanın ölümü, insanlığın ölümü olur' diyen bir dine mensubuz. 11 Eylül'ü yapanları lanetliyoruz. Ama bazı kişileri ve örgütlerin şahsında İslamı gölgelemeye, İslamı yargılamaya çalışanları da onaylamıyoruz. Bunu medeniyetler çatışması, dinler savaşı haline dönüştürmek isteyenlerin tuzağına düşmeyelim." 
     Erdoğan'ın bu söylemini New York'ta somutlaştırması, ölenlerin anısına "başsağlığı" dilemesi önemlidir. 
     ABD gezisinde AK Parti lideri Tayyip Erdoğan'a eşlik eden "genç kadro" göz doldurdu. Değişim ve yenilik iddiasındaki partinin "vitrin"i Türkiye'de günlük siyasetin hayhuyu içinde fark edilmeyen nitelikli isimlerden oluşuyor. 
     Erdoğan'ın "sıfır kilometre parti" diye takdim ettiği AKP heyetinde, Abdullah Gül dışında aktif siyasete yeni giren yüzlere rastladık. Örneğin rahmetli Yusuf Bozkurt Özal'ın oğlu ibrahim Özal genç yaşına karşın, yakın gelecekte adını duyurmaya aday. 
     Tayyip Erdoğan'ın Washington'daki think - tank'lerde kimi sorular karşısında ilk gün zorlanması karşısında "Simülasyon yapmadınız mı " diyenler oldu. Özal son derece soğukkanlı, "Yapmaz olur muyuz, sabah 7.30'a kadar çalıştık, Hamas'la ilgili soruya daha net yanıt verebilirdi bizim başkan, nereden, kimden gelirse gelsin teröre karşıyız" yanıtını verdi. 
     Başkan yardımcıları Murat Mercan ve Büyükelçi Yaşar Yakış, Erdoğan'ın özel danışmanı Cüneyt Zapsu dışında, SBF'den, ODTÜ'den, birkaç dil bilen parlak bir kadroyu Davos nedeniyle ABD'ye getirmişti Tayyip Bey. 
     Ömer Çelik, Reha Denemeç, Ali Babacan, Turhan Çömez, Mevlüt Çavuşoğlu, Ali Sarıkaya dikkat çekici isimlerdi. Pennsylvania Üniversitesi'nden Abdullah Yavaş Washington'da gruba katıldı. Aralarında sakallı kimse yoktu, tek eksikleri kadın üyeydi 
     Bir haftalık ABD gezisi Tayyip Erdoğan'ın yarım asırlık ömrü boyunca inandıkları açısından köklü bir "değişim"in miladı olabilir mi 
     "Ders aldık... Referansımız İslam değil, anayasadır. Temel hak ve özgürlüklerde Kopenhang kriterlerinin uygulanmasını istiyoruz. Türkiye, AB üyesi olmalıdır." 
     Erdoğan, "Kendi değerlerimi inkar edemem, değişmedim" dese de, değişiyor 
     Küresel kapitalizmin kabesi New York'ta Davos zirvesine katılım da "değişim"in göstergesi değil mi 
     
     







Din ve modernleşme 


Yeni dönem... 


Ecevit'ten Bahçeli ve Yılmaz'a çağrı 


Mutlu bir dünya için ekmek ve saygı 
kültürü 


Kırılmaz vazo 


Bir ihtimal daha var 


Lara'nın son gecesi 


Türkiye'nin işi zor... 


Tanrı Dağı kadar Türk, dolar kadar Amerikan 


Bahisçilere müjde Kur - toto’ 


Kapitalizmin terbiye kotası... 


Erdoğan İkiz Kuleler değişimi 


Batan şirketlerin nemaları hortumlanıyor mu 


Sofya'dan Haydarpaşa'ya 


Tütünde son perde’ 


</TEXT>
</DOC>
