<DOC>
<DOCNO> 70675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/yazar/temelkuran.html </URL>
<DATE> 2002/03/04/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Ya çemberin içindesindir ya da içinde yer alacaksın 
</HEADLINE>
<TEXT>

Dünya nasıl kurtulacak ’ meseleleri başlayınca işler karışıyor tabii. Nasıl yapacaksınız, nerede, ne şekilde duracaksınız vesaire... Ama belki de eliniz iyiyse’ büyük masaya oturmak lazım, tıpkı Bono gibi... 
     Ortadoğu Teknik Üniversitesi’nde söyleşi vardı gittik. Sevenlerimiz sandığımızdan çokmuş şaştık. Kemal Derviş’in olaylı söyleşisinden sonra aynı Kongre Merkezi neşeli insanlarla doluverdi, sevindik. Abartıp kaptırmamak lazım ama iyiydi, Kitap Kulübü’ne teşekkür ettik. Ama "büyük basında" yazmak meselesi açılınca... Öyledir ya "Muhalif" olunca artık nerede, nasıl duracağınız, nasıl yapacağınız ve ne yapmayacağınız tartışma konusu olur ya... O eski konular işte, gündeme geldi. "Öznel muhalefetin üretimi" falan gibi hakikaten teorik bir konuya girecek durumumuz yoktu, soruları hakkıyla cevaplayamadık. Cevaplayamadığı soruları aklında taşıyıp kafasını ağırlaştıran kimselerden olduğumuz için geçen çarşamba gününden beri hayatı kendimize hafif tertip zehir ettik. Bu sırada tatlı bir tesadüf eseri Time dergisinin kapağını gördük. Neymiş efendim "Bono dünyayı kurtarabilir mi " diye bir kapak yapmışlar. Rock Grubu U2’nun solisti Bono’nun resmini kapağa basmışlar. Aldık okuduk ve ODTÜ söyleşisiyle Time kapağının yakın ilişkisi olduğunu gördük. Şöyle ki... 
     
İbiş mi, kahraman mı      "Yönetimde olduğum yıllar içinde bir günü hiç unutmayacağım. Hazine Genel Sekreteri Summers bir gün şöyle dedi Ne oldu biliyor musun Biraz önce kot pantolonlu, t-shirt’lü ve tek isimli bir adam beni görmeye geldi. Ama kesinlikle çok akıllıydı. Tanır mısın ’" 
     Eski ABD Başkanı Bill Clinton’ın bu sözleri Time’da yayınlandı. Sözü geçen adam, elbette Bono’ydu. Kofi Annan, Papa, Tony Blair, Vladimir Putin ve yüksek mevkilerdeki diğer adamlarla dünya meselelerini kasketini ters takıp tartışan Dünya Ekonomik Forumu’nda katıldığı ciddi toplantıda küfür edip "Silin şu üçüncü dünyanın borçlarını " diye bağıran Afrika’ya yardım konusunda yıllardır çalışan küstahlığı, zekası ve bilgisinden kaynaklanan muhalif rock yıldızı Vaktiyle Afrika’ya yardım çalışmaları sırasında "Şarkıcılığın, hemşirelikten ve öğretmenlikten daha kıymetli zannedildiği bir dünyada şöhretimi kullanıyorum" diyen adam yani. Çarkların tam ortasında, çarkların dönüş yönünü değiştirmeye çalışan bir adam. 
     Doğrusu onun benimsediği yöntemin doğruluğu tartışılabilir. Zira, Afrika’ya yardımın zorunlu olduğunu anlatırken Marshall Planı’nı öven cümleler sarf etmiş ve "bir ülkeyi nesiler boyu müteşekkir bırakacak" bir yardım yapmak gerektiğini söylemiş. Biraz şüphe uyandırıcı yani. Ama diyeceğim şu ki.. 
     
Sistemin içi-dışı      Türkiye’de h l yaygın olarak tartışılmıyor, ama bütün dünyadaki "canı sıkkınlar", yeni bir dil, yeni bir muhalefet biçimi arıyor. Niye Çünkü sistemin dışı diye bir yer kalmadı. Artık mesela Afrika’nın karnı elmas için deşilirken siyah insanların AIDS’ten kırılmasına canı sıkılanların mücadele edebileceği tek yer sistemin içi. Sistemin içinde muhalif kalmak mümkün mü Yani mesela Bono, ABD’yi Afrika’ya yardıma ikna etmek için Marshall Planı’nı telaffuz edip ağır adamları biraz yağlamak zorunda kalıyorsa artık o bir muhalif sayılabilir mi Porto Allegre’de Dünya Sosyal Forumu’na gitmek yerine Dünya Ekonomik Forumu’nda büyük başları sinir etmek mi daha doğrudur Hatta şu da sorulabilir Bono, çarkların dönüş yönünü değiştirdiğini sanarken büyük başların "Bakın işte biz bize karşı olanlara da söz hakkı veriyoruz" demelerine olanak sağlayan bir ibiş’e mi dönüşmektedir 
     Bana sorarsanız eliniz güçlüyse masaya oturmakta fayda var. Söyleyecek sözünüz varsa duyulacağı yerde durmak gerek yani. Belki de dünya böyle değişir. Kim bilir 
     
     







Türkçenin hali .. 


Bahçeli'nin çizdiği çerçeve 


Bush’un gölgeleri 


Risk nerede 


Başsız cesetlerin çırpınışı 


Avrupa'ya evet Ama... 


İstanbul depreme hazır mı 


Ya çemberin içindesindir ya da içinde yer alacaksın 


Sloganlarla oyalanmak lüksüne sahip miyiz 


Kökten piyasacılık’ iyilik getirmiyor 


</TEXT>
</DOC>
