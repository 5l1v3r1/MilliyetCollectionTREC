<DOC>
<DOCNO> 64544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/yasam/ayas.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Orgazm olamayan kadın kalmayacak 
</HEADLINE>
<TEXT>

Piyasaya sürdüğü bir mavi hap’la seks yaşamında devrim yaratan ilaç şirketinden bir bomba daha Kadınlara özel Pembe Viagra’ 
     DIŞ HABERLER SERVİSİ 

     İktidarsızlığı karşı Viagra’yı geliştirerek cinsellikte devrim yaratan Amerikan Pfizer şirketi, şimdi de kadınlar için geliştirdiği orgazm garantili’ hapı piyasaya sürmeye hazırlanıyor. 
     Önümüzdeki yıl piyasaya sürülene dek adı açıklanmayacak olan ve rengi nedeniyle Pembe Viagra’ diye anılan hapın, kadınların cinsellikte en büyük sorunu olan orgazm olamama durumu’nu tarihe gömeceği açıklandı. Araştırmalara göre, kadınların yüzde 40’ı orgazm olamamaları yüzünden cinsel ilişkiyi sıkıcı buluyor. 
     
     Dört aşamalı seks 
     "Kadınların seksüel içgüdüleri, erkeklere oranla biraz daha karmaşık" diyen uzmanlar en basit anlatımıyla kadınların cinselliğini dört aşamada tanımlıyor Arzu, uyanma, orgazm ve tatmin... Bilim adamları, bu dört aşamadan birinin gerçekleşmemesinin kadının tüm ilişkisini olumsuz etkileyeceği görüşünde. İlişkisinde orgazm olamayan kadınların bir sonraki ilişkiye isteksiz yaklaştıklarını söyleyen bilim adamları, Pembe Viagra’nın kadın cinselliğindeki uyanma ve orgazm aşamalarındaki sorunları ortadan kaldıracağı görüşünde. Amerikan Tıp Birliği verilerine göre, 18-60 yaş arası kadınların üçte biri tatmin olamadıkları için seksi bir külfet olarak görüyor. 
     
     İçerik gizli tutuluyor 
     Pfizer’ın New York’taki yetkilileri, ilacın içeriğini şimdilik sır gibi saklarken detayların yıl sonuna doğru açıklanacağını bildirdiler. 
     Üç yıl önce piyasaya sürülen iktidarsızlık hapı Viagra, erkeklerin seks yaşamında bomba etkisi yaratmıştı. İktidarsız olmayan erkeklerin de seks yaşamlarına renk vermek için kullandığı Viagra’nın internette kara borsası bile var. 
     
Yeni ilacı kullanan kadınlar anlatıyor Fantastik ötesi muhteşem deneyim’      Adı henüz açıklanmayan Pembe Viagra’nın ilk deneyleri İngiliz kadınlar üzerinde yapıldı. Londra Ulusal Nöroloji Hastanesi’nde yapılan deneylere katılan 40 yaşlarındaki bir kadın ilacı almasının ardından yaşadığı orgazm deneyimini şöyle anlattı Muhteşem bir deneyimdi. Bunun sadece fantastik olduğunu söylemek yetersiz kalır." 
     55 yaşındaki bir diğer kadınsa şöyle konuştu "Kanın vajinaya hücum ettiğini hissedebiliyorsunuz. Kendinizi birden sekse yalvarırken buluyorsunuz." 
     



 YAŞAM 


















</TEXT>
</DOC>
