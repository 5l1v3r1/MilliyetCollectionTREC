<DOC>
<DOCNO> 95408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/ekonomi/eko11.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş normal benzin üretmeyecek 
</HEADLINE>
<TEXT>

     ANKARA Milliyet 

     Türkiye Petrol Rafinerileri A.Ş. TÜPRAŞ , 1 Ağustos 2002’den itibaren, kurşunlu normal benzin üretim ve satışına son verileceğini bildirdi. 
     TÜPRAŞ Genel Müdürü Hüsamettin Danış, yaptığı açıklamada, ürün kalitesini iyileştirmek ve AB standartlarına uyum sağlayabilmek amacıyla, 1989 - 2004 yıllarını kapsayan Yatırım Master Planı çerçevesinde 2 milyar doları bulan yatırımların 1.3 milyar dolarlık bölümünün tamamlandığını, 700 milyon dolarlık bölümün ise devam ettiğini vurguladı. 
     
     Yeni yatırımlar 
     Danış TÜPRAŞ’ın, kurşunsuz benzin üretiminde kapasite artışı yatırımlarının devreye girmesiyle yıllık kurşunsuz süper benzin üretim kapasitesini 1.6 milyon ton artırdıklarını belirtti. Normal benzin kullanan araçların süper benzin de kullanabileceği dikkate alınarak, normal benzin üretim ve satışına son verilmesinin kararlaştırıldığı ifade edildi. 
     Ürünlerdeki kurşun içeriği, kurşunlu süper benzinde 0.4 gr litreden lt 0.1 gr lt’ye, kurşunsuz benzinde de 0.013 gr lt’den 0.005 gr lt’ye düşürülerek, benzin üretiminde kullanılan kurşun bileşiklerinin yılda toplam 320 ton daha az kullanılması sağlanacak. 
     



 EKONOMİ 



























</TEXT>
</DOC>
