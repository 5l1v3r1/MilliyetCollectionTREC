<DOC>
<DOCNO> 77958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sondun08.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de telefon, eposta ve kısa mesaj ile oy kullanılabilecek 
</HEADLINE>
<TEXT>

     İngiltere'de 30 belediye için 2 Mayıs'ta yapılacak yerel seçimlerde, telefon, elektronik posta ve cep telefonlarının kısa mesajlarıyla oy kullanılması sağlanacak. 
     Bu imkanların, demokratik katılımı kolaylaştırmak ve ''insanları sandığa değil, sandığı insanların ayağına götürerek'' oy oranını artırmak amacıyla kullanılacağı bildirildi. 
     Belediye başkanlığı seçimi yapılacak yerlerden biri olan St. 
     Albans'ta bu konudaki hazırlıkların başlatıldığı, alışveriş merkezleri ile kamuya açık bazı yerlere oy kullanmak isteyenler için küçük kulubeler hazırlandığı ve seçmenlerin oylarını bu kulubelerdeki bilgisayarlardan kullanabileceği belirtildi. 
     Seçmenlere, 19 Nisan'dan itibaren kentteki kamuya açık yerlerde sistem hakkında bilgi verileceği kaydedildi. 
     Yetkililer, 30 belediye başkanlığı için yapılacak yerel seçimde başarılı olunması halinde, bu uygulamanın 2005 yılında yapılacak genel seçimde kullanılmasının planlandığını bildirdi. 
     





</TEXT>
</DOC>
