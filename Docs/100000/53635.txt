<DOC>
<DOCNO> 53635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sontur20.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tütün yasası aynen kabul edildi 
</HEADLINE>
<TEXT>

     Cumhurbaşkanı Ahmet Necdet Sezer'in bir kez daha görüşülmek üzere TBMM'ye geri gönderdiği Tütün Yasası, Plan ve Bütçe Komisyonu'nda olduğu gibi kabul edildi. 
     Yasa, tütün piyasasının rekabete açılmasını, TEKEL'in yeniden yapılandırılarak özelleştirilmesine olanak sağlanmasına ilişkin düzenlemeler getiriyor. 
     TBMM Genel Kurulu'nda 20 Haziran'da kabul edilen Tütün Yasası, Cumhurbaşkanı Sezer tarafından onaylanmayarak, bir daha görüşülmek üzere TBMM'ye gönderilmişti. 
     Sezer, onaylamama gerekçesini tütün üreticilerinin sorunlarını ''çözümleyecek düzenlemeye yer verilmemesi'', ''iç pazarın tümüyle yabancı sigara tekeline açılacağı'', ''üreticilerin rekabet gücü yönünden sosyal bir sorun yaratacağı'' şeklinde açıklamıştı. 
     Cumhurbaşkanı Sezer'in gerekçelerine uyulmadan olduğu gibi kabul edilen Tütün Yasası'nın yakında TBMM Genel Kurulu'nda ele alınması bekleniyor. 
     Anayasa, Cumhurbaşkanı'nın, bir kez daha görüşülmek üzere TBMM'ye gönderdiği yasaların olduğu gibi kabul edilmesi durumunda onaylamasını zorunlu kılıyor. Cumhurbaşkanı'nın bu şekilde yürürlüğe giren yasaların iptali için Anayasa Mahkemesi'ne başvurma hakkı bulunuyor. 
     






</TEXT>
</DOC>
