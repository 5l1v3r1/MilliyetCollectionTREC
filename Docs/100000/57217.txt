<DOC>
<DOCNO> 57217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sonspo02.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mirsad Türkcan yeniden Avrupa Ligi'nin "En değerli oyuncusu"... 
</HEADLINE>
<TEXT>

     Basketbolda Erkekler Avrupa Ligi'nde 8. hafta maçlarının ardından ''en değerli oyuncu'' sıralamasında, 
     Rusya'nın USH CSKA Moskova takımında oynayan milli sporcu Mirsad Türkcan, yeniden birinciliğe yükselirken, ribaunt krallığında da ilk sıradaki yerini korudu. 
     Sakatlığı nedeniyle takımının son 2 maçında forma giyemeyen Mirsad Türkcan, buna karşın ''en değerli oyuncu'' kategorisinde 164 puanla yeniden zirveye yerleşmeyi başardı. Şu ana dek 6 maçta, savunma ve 23 hücum olmak üzere 76 ribaunt alıp maç başına 12.66'lık ortalama 
     tutturan Türkcan'ın, ribaunt krallığında da zirvedeki yeri değişmedi. 
     Ribaunt krallığında ayrıca Ülkerspor'un ABD'li oyuncusu Quadre Lollis, 46 savunma, 39 hücum, toplam 85 ve maç başına 10.62 ile 3., Efes Pilsen'in Letonyalı pivotu Kaspars Kambala da 45 savunma, 17 hücum, toplam 62 ve maç başına 7.75 ortalamayla 14. sırada bulunuyor. 
     Ligin asist krallığında, Efes Pilsen'in oyun kurucusu Kerem Tunçeri, toplam 30 ve maç başına 3.75 ortalamayla 7. sıraya yükselirken, blok krallığında Efes Pilsen'in milli pivotu Mehmet Okur, toplam 8 ve maç başına 1, Mirsad Türkcan da toplam 6 ve maç başına yine 1 ortalamayla 13. sırayı paylaşıyorlar. 
     Ligde ayrıca sayı krallığında, Yunanistan'ın BC Pire Olympiakos takımından Alphonso Ford, toplam 211 ve 26.37 ortalama, Belçika'nın Telindus Oostende takımından Eduardo Cota, asist krallığında toplam 11 ve 5.5 ortalama, top çalma kategorisinde toplam 6 ve 3 ortalama, blok kategorisinde de Litvanya'nın BC Zalgiris Kaunas takımından Grigorij Hizhnjak, toplam 30 ve 3.75 ortalamayla ilk sırada bulunuyorlar. 
     






</TEXT>
</DOC>
