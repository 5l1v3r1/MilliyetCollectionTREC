<DOC>
<DOCNO> 97367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sontur26.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'den Ecevit'e sert tepki... 
</HEADLINE>
<TEXT>

     AKP Grup Başkanı Bülent Arınç, Başbakan Bülent Ecevit'in partisine yönelik sözlerini "talihsiz" olarak niteyerek, "Ecevit AKP'nin sicil amiri değil" dedi. 
     
     ECEVİT'E TEPKİ, TRT'YE SUÇ DUYURUSU 
     AK Parti Grup Başkanı Bülent Arınç, parti genel merkezinde milletvekilleriyle bir toplantı düzenledi. Arınç, Meclis'in ilk gündeminin 3 Kasım 2002 tarihinde seçimlerinin yapılması, ikinci gündeminin ise Siyasi Partiler ve Seçim Yasalarında değişiklik yapılması olduğunu söyledi. 
     Seçimlerin 3-4 ay içinde yapılmasının yararlı olacağını dile getiren Arınç, Başbakan Bülent Ecevitn AK Partiye yönelik açıklamalarını da "talihsiz" olarak değerlendirdi. 
     Arınç, bunun "tarihe kara bir leke olarak geçtiğini" savunurken, Ecevit'in "AK Parti'nin sicil amiri" olmadığını ifade etti. Arınç, Başbakan Ecevit'in konuşmasını yayınlayan TRT hakkında da suç duyurusunda bulunacaklarını bildirdi. 
     Arınç, ilk maddesi seçim olan her türlü çağrıya olumlu baktıklarını da ifade etti. 
     





</TEXT>
</DOC>
