<DOC>
<DOCNO> 88894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/ekonomi/aeko.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşler iyi diyemem’ 
</HEADLINE>
<TEXT>

Şu anda durumun çok da iyi olduğunu iddia edemeyeceğini söyleyen Derviş, Parçalanmış yönetim’ ve çekişen bürokratlardan’ söz etti. Derviş, "Toparlayacak eşgüdüm de yok" dedi 
     İSMAİL ŞAHİN 

     Ekonomiden sorumlu Devlet Bakanı Kemal Derviş, İstanbul’da düzenlenen Ekonomistler Platformu’nda Türkiye’deki yönetim ve bürokratik yapı hakkında adeta patladı. 
     "Şu anda durumun çok iyi olduğunu iddia edemem" diyen Derviş, "Yani şu anda son derece parçalanmış bir yönetim var. Son derece kısır çekişmeler içinde olan bir bürokratik yapı ve bu yapıyı toparlayacak güçlü bir eşgüdüm de yok" diye konuştu. 
     
     Çekişmeler var 
     Türkiye - Kosta Rika maçını izlemek için erken başlattığı Ekonomistler Platformu’nda "Türkiye’ye Gelecekten Bakmak ve Türkiye’nin Rekabet Gücü" konulu bir konuşma yapan Derviş, siyaset ve güncel konuları konuşmayacağını belirtmesine rağmen yönetim ve bürokratik çekişmelerin Türkiye’yi ekonomik olarak nasıl etkilediği konusunda dinleyenleri şaşırtan ifadelerde bulundu. 
     İhracatçıların Türkiye’nin gücünü dışarıya taşıyan insanlar olduğunu belirten Derviş, bu ifadeden sonra konuşmasına şu sözlerle devam etti 
     "Sanıyorum bunu artık eski bürokratik kafalar bile büyük ölçüde anladı. Ama belki tam anlamış değiller. Türkiye, bu değişim sürecinde başarılı olmak zorunda. Fakat şu anda durumun da çok iyi olduğunu iddia edemem. Yani şu anda son derece parçalanmış bir yönetim, son derece kısır çekişmeler içinde olan bir bürokratik yapı var. Bu yapıyı toparlayacak güçlü bir eşgüdüm de yok. Bu da maalesef böyle, başka türlü görmemiz mümkün değil. Ama sanıyorum önümüzdeki yıllarda, neyin yapılması gerektiği de bence belli oldu." 
     
     Eşgüdüm lazım’ 
     Enflasyonun indiğini ve panik havasının yavaş yavaş kaybolduğunu, küçük de olsa bir büyüme ortamına girildiğini dile getiren Derviş, "Nisan rakamları da bayağı iyi çıktı. Makro kaynak dengesi sağlanmış durumda, özlediğimiz büyüme ortamının oluşması tabii ki kurumların ve piyasaların düzgün bir şekilde işlemesine bağlı" dedi. 
     Eşgüdümün sağlanması gerektiğini vurgulayan Derviş, "Kararların, birtakım bürokratik teşkilatların çekişmeleri sonucunda değil, gerçekten piyasayı en iyi şekilde nasıl destekleriz yaklaşımıyla oluşması lazım" diye konuştu. 
     
Her Allah’ın günü siyaset konuşulmaz’      Liberal sosyal sentezde, günümüzdeki gibi insanların bu kadar siyasetle ilgili olmadığını belirten Derviş, günümüzde, siyasi gelişmeler yüzünden vatandaşların televizyonun başından ayrılmadığını ifade etti. Derviş, "Her Allah’ın günü insanların Başkent Ankara’da Ahmet ne dedi’, Mehmet ne dedi’ diye konuşması yanlış. Bu verimi düşürüyor" dedi. 
     
Ülkeyi bir kişiye bağlamak yanlış      İdeolojik düzeyde sorunların bir kısmının hallolduğunu söyleyen Derviş, bir kişiye bağlanan bir toplumun her zaman tehlike içinde olduğunu kaydetti. Önemli olanın kurumlar ve sistemler olduğunu kaydeden Derviş, şöyle konuştu "Bir lider gider diğeri gelir. Bugün gelişmiş ülkelerde ilginç liderler var. Görevden ayrıldıklarında bile sistem yürümeye devam eder. Bunu sağlamamız lazım." 
     
Avrupa Birliği bize sorun da getiriyor      Türkiye’nin Avrupa Birliği üyeliği konusunda da konuşan Derviş, yapılması gerekenlerin AB simgesi altında yapıldığını ifade etti. Derviş, "Avrupa Birliği sadece çok büyük olanaklar değil, ciddi sorunlar da içeriyor. Bu sorunları nasıl çözeceğiz Türkiye’nin yeni dünya düzeni içindeki yeri nasıl olacak Tüm bu sorunlar bizim için çok önemli" dedi. 
     
Derviş’i mesajla motive ediyorlar      Kemal Derviş, toplantıda konuşmacı olarak katılan Bilgi Üniversitesi 4. sınıf öğrencisi Tuna Bekleviç’in kendisine cep telefonundan mesaj çektiğini belirterek, "Tuna, telefonumu nereden bulmuş bilmiyorum. Arayıp konuşmuyor da sadece mesaj çekiyor. Bu beni mutlu ediyor. Gönderdiği mesajlar bana moral veriyor motive oluyorum" dedi. 
     



 EKONOMİ 




















</TEXT>
</DOC>
