<DOC>
<DOCNO> 92315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/guncel/gun10.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Turgut Özatay’ı kaybettik... 
</HEADLINE>
<TEXT>

     Türk sinemasında "Kötü Adam" tiplemesiyle iz bırakan Turgut Özatay, akciğer kanseri teşhisiyle 3 gün önce kaldırıldığı SSK Okmeydanı Hastanesi’nde vefat etti. 
     İzmir Alaşehir’de 1927’de doğan Özatay, sinemaya "Kahraman Denizciler" filmiyle girdi. Önceleri başrollerde oynayan Özatay, daha sonra "kötü adam" tiplemesiyle ünlendi. Özatay uzun yıllar boyunca sayısız rollerde yer aldı. 
     Yaklaşık 1 yıl önce, oynadığı filmlerin afiş ve sahnelerinden oluşan bir albüm hazırlayan Özatay, albümün sonunda, "Yıllar yılı Türk sinemasına emek vermiş bir sanatçının hayatı boyunca beklentisi, duygu zenginliği ve insanlar tarafından sevilmek, anılmak, kalıcı bir şey bırakmaktır" diye yazdı. Özatay’ın cenazesi bugün, Teşvikiye Camii’nde öğleyin kılınacak cenaze namazının ardından Zincirlikuyu Mezarlığı’nda toprağa verilecek. 
     



 GÜNCEL 



















</TEXT>
</DOC>
