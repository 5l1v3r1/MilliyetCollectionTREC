<DOC>
<DOCNO> 63081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/spor/spo06.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahl ksız calım 
</HEADLINE>
<TEXT>

Milan’ın yıldızı Rui Costa, geçen hafta "gidişi sorunu çözmedi" dediği Fatih Terim için bu kez, "Takıma ve kulübe yararlı olmadı" diye konuştu 
     LÜTFULLAH GÖKTAŞ 

     MİLAN’DA bir türlü arzulanan düzeye ulaşamayan Portekizli yıldız Rui Costa, Corriera dello Sport’ta eski hocası Fatih Terim’e ilişkin değerlendirmelerde bulundu. Manşetten "Özür dilerim Milan, yüreğim halen Floransa’da" başlığıyla verilen haberde Rui Costa, gelecekte Fiorentina’yı çalıştırmaktan mutluluk duyacağını söyledi. Yıldız oyuncu "Terim meselesi, sana pek yaramadı galiba" değerlendirmesine ise, "Takıma ve kulübe de yararı olmadı" ifadesini kullandı. 
     TECRÜBELİ hocanın başarısız olmasının nedenini "Terim, Fiorentina’da da, Milan’da da daha göreve başlamadan pek çok kararsızlıkla kuşatılmıştı" diyerek özetleyen Portekizli yıldız, "Görevden alınma, işlerin yolunda gitmediğinin göstergesidir. Milano’ya Floransa’daki heyecanla gelmiş olan Terim için üzgünüm" diye konuştu. Rui Costa, "Floransa’da kaybedilse dahi iyi futbol nedeniyle mutluydular. Milano’da ise yola devam için kazanmak şarttı" dedi. 
     



 SPOR 
























</TEXT>
</DOC>
