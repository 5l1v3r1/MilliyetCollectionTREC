<DOC>
<DOCNO> 86144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/ekonomi/eko08.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramstore örnek oldu’ 
</HEADLINE>
<TEXT>

En büyük Ramstore’un temel atma törenine katılan Moskova Belediye Başkanı Lujkov, Bu alışveriş sistemi tüm yatırımcılara örnek oluyor’ dedi 
     Koç Grubu’na bağlı Migros ile Enka’nın ortaklığında Rusya’da faaliyet gösteren Ramstore alışveriş merkezleri zincirine, alışveriş - eğlence hizmetinin birarada verileceği merkezi ekleyecek olan tesislerin temeli dün Moskova’da atıldı. 
     Moskova’nın en büyük alışveriş merkezi olacak yeni yatırımla birlikte Ramstore’un kentteki alışveriş merkezi sayısı dörde çıkacak. Zincirin 10 adet de kentin çeşitli bölgelerine dağılmış büyük süpermarketi bulunuyor. 
     
     Moskovalılar şanslı 
     Moskova Belediye Başkanı Yuri Lujkov, Migros Genel Müdürü Ömer Bozer ve Türkiye’nin Moskova Büyükelçiliği yetkililerinin katıldıkları temel atma töreninde yaptığı konuşmada, "Ramstore sayesinde Moskovalılar, en medeni koşullarda hizmet veren alışveriş merkezlerine sahip oldu" dedi. Lujkov, "Türk arkadaşlarımız ile geliştirdiğimiz bu alışveriş merkezi sistemi, yerli - yabancı diğer yatırımcılara da örnek oluşturuyor, onlar da bu örneği izliyorlar" diye konuştu. 
     
     40 milyon ’lık yatırım 
     Migros Genel Müdürü ve Ramenka Yönetim Kurulu Başkanı Ömer Bozer de, 40 milyon dolar yatırımla gerçekleşecek merkezin, 2002 Aralık ayında açılmasının planlandığını söyledi. Toplam 72 bin metrekare alana kurulacak merkezde çocuk eğlence parkı, lunapark, dev sinema salonları, karting pisti, paten merkezi, 50 bin ürünün sunulacağı hipermarket, 130 dünya markasının sunulacağı mağazalar yer alacak. 
     



 EKONOMİ 













</TEXT>
</DOC>
