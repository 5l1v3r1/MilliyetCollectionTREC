<DOC>
<DOCNO> 73773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sondun02.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Irak'a karşı gerekirse nükleer silah kullanacak 
</HEADLINE>
<TEXT>

     İngiltere, ''gerekirse'' Irak'a karşı nükleer silah kullanacak. 
     İngiltere Savunma Bakanı Geoff Hoon, dün gece Avam Kamarası savunma komisyonunda konuşurken, ''Irak gibi haydut devletleri İngiliz birliklerine karşı kitle imha silahlarına başvurmaya kalkarlarsa, biz de nükleer silah kullanırız'' dedi. 
     ''Koşullar gerektirirse, nükleer silahlarımızı kullanacağımızdan emin olabilirler'' diyen Hoon, ''İngiltere'nin elindeki nükleer silahlar belki de Saddam Hüseyin gibi diktatörleri kitle imha silahlarıyla topraklarımıza saldırmaktan caydırmaya yetmeyecektir'' dedi. Hoon, Irak ya da İran gibi ''kaygı uyandıran'' ülkelerin, birkaç yıla kadar İngiltere'yi vurabilecek güce kavuşabileceklerini söyledi. 
     






</TEXT>
</DOC>
