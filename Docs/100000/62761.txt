<DOC>
<DOCNO> 62761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/son/sondun22.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de esrarengiz virüsle yayılan salgın önlenemiyor 
</HEADLINE>
<TEXT>

     İngiltere'nin Cornwall bölgesinde, bir okulun 520 öğrencisinin grip benzeri bir virüsün etkisiyle aynı anda yatağa düştükleri açıklandı. 
     Fowey adlı okulun 9 öğretmeninin de aynı hastalığın belirtilerini gösterdikleri, bölgedeki sağlık kuruluşlarının virüsü tanımlamakta güçlük çekmeleri üzerine, Londra'daki Ulusal Halk Sağlığı Laboratuvarı'nın devreye girdiği bildirildi. 
     Okul Müdürü Bill Leach, bütün öğretmen ve öğrencilerin aynı şikayetlerde bulunduklarını, ortak şikayetlerin ise baş ağrısı, boğazda yanma ve acı hissi, ateş ve vücudun bütün uzuvlarında sancılar şeklinde sıralandığını bildirdi. 
     Leach, ''Mesleğim boyunca böyle bir hastalıkla karşılaşmadım. Asıl garip olan ise aynı sokakta bulunan ilkokulun öğrencilerinde hiçbir şikayet yokken, bizim okulumuzdaki öğrencilerin hastalıktan kırılıyor olmaları. Bu durumda Londra'daki laboratuvarın vereceği bilgiyi beklemekten başka çaremiz yok'' dedi. 
     






</TEXT>
</DOC>
