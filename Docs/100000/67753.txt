<DOC>
<DOCNO> 67753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/spor/spo05a.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Olağanüstü önlem 
</HEADLINE>
<TEXT>

İstanbul polisi Fenerbahçe-Galatasaray maçında kuş uçurtmayacak. Emniyet Müdürü Hasan Özdemir, 4 bin 61 güvenlik görevlisinin çalışacağını açıkladı 
     İL Spor Güvenlik Kurulu, Fenerbahçe - Galatasaray derbisi nedeniyle İstanbul Valisi Erol Çakır başkanlığında vilayet binasında özel bir toplantı yaptı. Fenerbahçe Başkanı Aziz Yıldırım, Galatasaray Başkanı Mehmet Cansun, İstanbul Emniyet Müdürü Hasan Özdemir’in de katıldığı toplantıda maç günü alınacak önlemler tartışıldı. Özdemir, 4 bin 61 güvenlik görevlisinin çalışacağını belirtti. 
     MAÇ günü uygulanacak önlem paketi ise şöyle sıraladı Galatasaraylı yöneticiler polis gözetiminde stada getirilecek. Hakemler ve futbolcular da stada polis kordonunda sokulacak. Galatasaraylı taraftarlara biletleri Ali Sami Yen Stadı’nda verilecek. Fanatik oldukları belirtilen taraftarlar stada alınmayacak. Taraftarların küfür etmeleri önlenecek. Güvenlik için jandarma da yardımda bulunacak. 
     
Yıldırım Hakeme büyük iş düşüyor      FENERBAHÇE Başkanı Aziz Yıldırım, derbiyi kazanmak istediklerini söyledi, "Misafir, umduğunu değil bulduğunu yer" dedi. Bu maçta olay çıkmayacağını belirten Yıldırım, "Ancak hakeme de büyük iş düşüyor. Yapacağı bir hata, istenmeyen olaylara neden olabilir. Biz Fenerbahçe olarak üstümüze düşen görevi yapıyoruz, herkes de yapmak zorunda" dedi. Aziz Yıldırım, maç öncesi Galatasaray taraftarına kumanya dağıtılacağını da söyledi. 
     
Cansun Bu bir medeniyet sınavı      GALATASARAY Başkanı Mehmet Cansun, Fenerbahçe ile bilet konusunda anlaştıklarını ve güvenlik nedeniyle 1100 adeti kabul ettiklerini söyledi. Cansun, maç için ilginç bir yorumda bulunarak, "Bu bir sportmenlik, medeniyet sınavıdır" dedi. Mehmet Cansun skor için de "1-0 kazanırsak iyi olur" ifadesini kullandı. Bu arada Galatasaray, koridorlarda Fenerbahçe’nin özel güvenlik elemanlarını istemediğini açıkladı. 
     



 SPOR 





























</TEXT>
</DOC>
