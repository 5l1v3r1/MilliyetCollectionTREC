<DOC>
<DOCNO> 76485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/dunya/dun02.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, k ğıttan kaplan çıktı 
</HEADLINE>
<TEXT>

     GÜVEN ÖZALP Brüksel 

     Dış politikada en önemli aktörlerden biri olma iddiasını sürdüren Avrupa Birliği AB , Ortadoğu’da tam bir fiyasko yaşıyor. Filistin topraklarında yaşanan gelişmeleri uzaktan izlemekten başka bir şey yapamayan Birlik, dış politikadaki "k ğıttan kaplan" imajını pekiştirmenin ötesine geçemiyor. İsrail Başbakanı Ariel Şaron’un, Birliği kaale almayan tavrını artırarak sürdürmesi ise AB’nin "olmayan itibarını da" kaybetmekte olduğu yorumlarını beraberinde getiriyor. 
     Birliğin son iki gündür başlattığı diplomatik atak ise tam bir komediye dönüştü. AB Komisyonu Başkanı Romano Prodi’nin İsrail’e yönelik olarak gündeme getirdiği "kısık sesli" uyarının ardından "AB’nin kararlılığını göstermek" amacıyla bir araya gelen Birlik dışişleri bakanları da kelimenin tam anlamıyla "havanda su dövdüler." Toplantıdan çıka çıka, bölgeye bir heyet gönderme kararı çıkabildi. 
     Bu arada Avrupalı gazeteciler, AB Dönem Başkanı İspanya’nın Başbakanı Jose Maria Aznar’ın, son birkaç gündür, Arafat ile görüşmek için telefon ettiğini, her seferinde karşısına İsrail Başbakanı Şaron’un çıktığını ve "Sayın Aznar, siz bir teröristle görüşmek istiyorsunuz. Bu olmaz. Ayıp" dediğini, İspanyol kaynaklara dayanarak anlatıyorlar. 
     AB Yüksek Temsilcisi Javier Solana ve İspanya’nın Dışişleri Bakanı Josep Pique’den oluşan heyetin görevi, daha bölgeye ulaşmak üzereyken ağır bir darbe aldı. İsrail’in AB heyetine Arafat’la görüşme izni vermeyeceğini açıklaması Brüksel açısından ağır bir darbe olurken, yeni alaylara da malzeme oluşturdu. 
     



 DÜNYA 












</TEXT>
</DOC>
