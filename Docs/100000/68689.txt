<DOC>
<DOCNO> 68689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sonspo08.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın Kaptanı Tayfur şampiyonluktan emin 
</HEADLINE>
<TEXT>

     Beşiktaş Futbol Takımı Kaptanı Tayfur Havutçu, ''Kimse karamsar olmasın, şampiyonluğa biz ulaşacağız'' dedi. 
     Ankaragücü'ne yenilerek camiaya kötü bir gün yaşattıklarını anlatan Tayfur, artık bu maçın geride kaldığını belirterek, ''Şimdi önümüzde dönüm noktası olarak gördüğümüz zor bir Kocaelispor mücadelesi var. Galibiyetten başka hiçbir şey düşünmüyoruz'' diye konuştu. 
     Milli futbolcu, ''www.bjkhaber.com'' adresli web sitesine yaptığı açıklamada, bu maçta alınacak 3 puanın şampiyonluk yarışında belki de kendilerini öne geçireceğini vurgulayarak, şunları kaydetti 
     ''Bu galibiyet ayrıca Beşiktaşlılara da iyi bir bayram yaşatacak. 
     Kimse karamsar olmasın, şampiyonluğa biz ulaşacağız. Camia olarak kenetlenirsek, bu işi bitiririz. Genç oyunculardan kurulu olmamız zaman zaman bu sonuçları doğurabilir. 
     15 maçlık yenilmezlik serimiz bozuldu, ancak bunun ileride 
     olmaması için belki de hayırlı oldu. Artık önümüze bakacağız ve Beşiktaş'ı zaferlere taşıyacağız. Kimsenin bundan kuşkusu olmasın. Buradan da şimdiden tüm Türkiye'nin Kurban Bayramı'nı kutluyorum.'' 
     






</TEXT>
</DOC>
