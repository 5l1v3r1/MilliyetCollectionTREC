<DOC>
<DOCNO> 60818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/spor/spo06.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mazeretim var asabiyim ben 
</HEADLINE>
<TEXT>

     DÜNYA şampiyonları Hamza Yerlikaya, Şeref Eroğlu ve Nazmi Avluca’nın zorunlu olmasına rağmen "sağlık" mazeretiyle tribünden izlediği Türkiye Şampiyonası’nda Azeri İdrisor, güreşemediği için gözyaşı döktü. Üç yıldızın, Dünya Şampiyonası’nın "moral bozukluğu" nedeniyle mazeret uydurduğu ileri sürülürken, altı yıldır Bursa’da yaşamasına rağmen vatandaş olamadığı için müsabakalara alınmayan İdrisor’u avutmak da tribündeki Eroğlu’na düştü. 
     FEDERASYON Yönetim Kurulu üyesi Mehmet Kılıç, yeni düzenlemeler sonucu puanlama sistemini getirdiklerini, Yerlikaya, Eroğlu ve Avluca’nın mazeret bildirmelerine rağmen eksi bir puan alacaklarını açıkladı. Kılıç, "Aynı aksiliğin serbestte yaşanmaması için de önlem alacağız. Bu kez fire istemiyoruz, herkes katılacak" dedi. Bundan sonra milli takım seçmelerinde turnuvalar, kamp disiplini ve Türkiye şampiyonası baz alınacak. 
     
Bayanlar fırtına gibi      TÜRKİYE Büyükler Grekoromen ve Bayanlar Serbest Güreş Şampiyonası Bursa’da devam ediyor. Dün bayanlarda final müsabakaları yapılırken, 48 kiloda Ayşe Güneri İstanbul , 51’de Dilek Aslan Trabzon , 55’te N.Ugrun Perçi İstanbul , 59’de Dilek Erdoğan Afyon , 63’te Neşe Yazıcı Samsun , 67’de Yüksel Sultansuyu İstanbul ve 72 kiloda Eda Taraman Tokat altın kazandı. Erkeklerde de bugün finaller yapılacak. 
     



 SPOR 


























</TEXT>
</DOC>
