<DOC>
<DOCNO> 84253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/siyaset/asiy.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsamettin Özkan, 11 gündür göremediği Ecevit’i arayıp uyarmış... 
</HEADLINE>
<TEXT>
Ecevit’e gitme’ diyen Özkan’dı 
Ecevit’e, Pakistan-Afganistan gezisini ertelemeyi tavsiye eden Dışişleri Bakanlığı yetkilisi’, Cem’e vek let eden Özkan çıktı 
     SERPİL ÇEVİKCAN 

     Başbakan Yardımcısı Hüsamettin Özkan nekahat süresini adale ağrıları yüzünden kısa bir süre daha uzatan Başbakan Bülent Ecevit’e, Pakistan - Afganistan gezisini ertelemesini tavsiye etti. 
     Daha önce gelen haberlerde Dışişleri Bakanlığı’nın da Ecevit’i geziye gitmemesi konusunda uyardığı belirtiliyordu. Sounda anlaşıldı ki uyarıyı yapan Dışişleri Bakanlığı yetkilisi, Dışişleri Bakanı İsmail Cem’e vek let eden Hüsamettin Özkan’ın ta kendisiydi. Özkan’ı harekete geçiren şey, masasına gelen "Pakistan’da sıcaklar nedeniyle ölü sayısı 33’e çıktı. Hindistan’da da 179 ölü var" notu oldu. Ecevit’in 23 - 24 Mayıs’ta resmi ziyaret için Pakistan’a gideceği, bu ülkeden de günübirlik Afganistan’a geçeceğine ilişkin açıklama, Ecevit’in rahatsızlığı öncesinde duyuruldu. Rahatsızlığının ardından hastaneden ayrılırken kendisine geziyi erteleyip ertelemeyeceği sorulan Ecevit de, net bir yanıt vermedi, ancak dinlenmeye çekildikten sonra ortaya çıkan spekülasyonlar üzerine, pazartesi günü geziyi sınırlı bir heyet ile gerçekleştireceğini açıkladı. Bu açıklamanın, gezinin gerçekleştirileceği bölgedeki toplu ölüm haberleriyle aynı günlere denk gelmesi ise Özkan’ı kaygılandırdı. 
     
     Özkan’a yanıt yok 
     Önce Başbakanlık’ta Dışişleri başdanışmanlığı kanalıyla bölgedeki durumu saat saat izlemeye aldıran Özkan, daha sonra Dışişleri Bakanlığı Müsteşar Vekili Baki İlkin’le bölgedeki durumu ve Ecevit’in ziyaretinin olası sonuçlarını görüştü. Özkan, Dışişleri Bakanlığı’ndan da kaygılarını destekleyen görüş alınca, konuyu telefonla Ecevit’e iletti. Başbakan’a geziyi "şimdilik askıya alma" tavsiyesinde bulunan Özkan, Ecevit’ten henüz net bir yanıt alamadı. 
     Pakistan Büyükelçiliği yetkilileriyse, gezinin yapılacağı açıklamasının ardından Ecevit için bir program hazırladı. Ecevit’in Pakistan’da sıcaklardan etkilenmemesi için serin bir bölge olan Mari kasabasında ikametinin düşünüldüğü kaydedildi. 
     



 SİYASET 














</TEXT>
</DOC>
