<DOC>
<DOCNO> 61270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/sontur31.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartıştığı arkadaşının kulağını çekerek kopardı 
</HEADLINE>
<TEXT>

     Eskişehir'de bir kişi, tartıştığı akrabasının kulağını çekerek kopardı. 
     Alınan bilgiye göre, Deliklitaş Mahallesi Hamidiye Sokak'taki işyerinde birlikte çalışan ve aynı zamanda akraba olan Yener Akdeniz ile Bahadır Çatalkaya, işyerinde alkol aldıktan sonra tartışmaya başladı. 
     Bahadır Çatalkaya, tartışma sırasında sinirlenerek kolunu kesici aletle kesmeye çalıştı. Yener Akdeniz ise engellemeye çalıştığı Bahadır Çatalkaya'nın sağ kulağını çekmek suretiyle kopardı. 
     Tıp Fakültesi Hastanesi'ne kaldırılan Bahadır Çatalkaya'nın tamamen kopan kulağı ameliyatla yerine dikildi. Çatalkaya'nın sağlık durumunun iyi olduğu, olayla ilgili soruşturmanın sürdürüldüğü bildirildi. 
     






</TEXT>
</DOC>
