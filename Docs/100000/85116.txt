<DOC>
<DOCNO> 85116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur11.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz, tartıştığı Erkan Mumcu'yu sildi... 
</HEADLINE>
<TEXT>

     Mesut Yılmaz, dün akşam ANAP değerlendirme toplantısında kendisini kürsüden eleştirerek, Siz liderlik yapamazsanız bunu yapacaklar var. Ya siz sorumluluğu üstlenirsiniz ya da bırakırsınız, üstlenecek olan gelir..." diyen Erkan Mumcu'yu sabah görevinden aldı. 
     ANAP Genel Başkanvekili ve Siyasi İşler Başkanı Erkan Mumcu'nun, bu görevinden alınarak, parlamento ile ilişkiler başkanlığına getirildiği öğrenildi. 
     Alınan bilgiye göre, Mumcu'nun yerine Cengiz Altınkaya getirilirken, Altınkaya'nın yürüttüğü yerel yönetimler başkanlığını Mehmet Çakar, Mehmet Çakar'ın yürüttüğü eğitim ve araştırma başkanlığını Salih Yıldırım üstlendi. 
     Bu arada, ''Türkiye'nin Dünü, Bugünü, Yarını ve ANAP'' başlıklı panelini yöneteceği bildirilen Erkan Mumcu'nun yerine de paneli Devlet Bakanı Yılmaz Karakoyunlu'nun yöneteceği belirtildi. 
     Mesut Yılmaz ile Erkan Mumcu arasında dün geceyarısı yaşananları öğrenmek için aşağıdaki linki tıklayın 
     
</TEXT>
</DOC>
