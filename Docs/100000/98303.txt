<DOC>
<DOCNO> 98303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yasam/yas01.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler Türkiye’ye koşuyor 
</HEADLINE>
<TEXT>
Şimdi emlak almanın zamanı 
Türkiye, İngilizler için emlak cenneti haline geldi En çok rağbet gören yerler ise Akdeniz ve Ege 
     NEVSAL ELEVLİ Londra 

     İklimi çekiyor 
     İNGİLİZ "The Times" gazetesindeki habere göre, cennet gibi sahillere, sayısız tarihsel zenginliklere sahip Türkiye’den emlak satın almak isteyen İngilizlerin sayısı her geçen gün daha da artıyor. İklim özellikleri ve rahat yaşam tarzının İngilizleri çektiği belirtilen Clare Stewart imzalı yazıda, örneğin 20 bin sterline 53 milyar TL kadar apartman daireleri almanın mümkün olduğu ifade edildi. 
     
     Kısıtlamalara dikkat 
     YABANCI alıcılar için Türkiye’de bazı kısıtlamalar olduğuna dikkat çekilen haberde, alınacak emlakın, belirli bir belediye ya da ilçenin sınırları içine dahi olması gerektiği ve askeri bölge içinde yer almaması gerektiği vurgulandı. Haberde, emlak arayan yabancılar için sükunet, doğal güzellikler ve tarihi özellikler gibi faktörlerin yanında ucuz fiyatların da oldukça önemli rol oynadğı belirtildi. 
     
     İspanya’dan daha iyi 
     HABERDE Giles Berry adlı İngiliz, "İspanya ve Portekiz’de emlak baktım ancak Türkiye’de hem fiyatlar daha hesaplı, hem de İspanya’yı gölgede bırakacak mükemmel sahillere sahip" diye konuştu. Türkiye’deki fiyatların, 20 yıl önceki İspanya’da istenen fiyatlara eşit olduğunu belirten Berry, "Ocak ayında Kalkan’dan aldığım emlak yüzde 15 değer kazandı" diye konuştu. 
     
Yalılı gazeteci Alan, kazanır      İSTANBUL’DA görev yapan ABD’li gazeteci James Dorsey, "Bu bir alım piyasası şu an girenler iyi para yaparlar. Ekonomik reformlar da gerçekleşirse piyasada patlama yaşanır" diye konuştu. Dorsey’in kendisi de Boğaz’da 890 bin sterline 2.3 trilyon TL , restore edilmiş dört katlı bir Osmanlı yalısı satıyor. 
     TİMES’IN haberinde, Türkiye’den emlak almak isteyen yabancıların daha çok Ege ve Akdeniz’e rağbet ettiği belirtildi. Bodrum, Marmaris, Fethiye ve Kaş’ın yanısıra doğal güzelliğini koruyabilen Kalkan’ın da bir hayli dikkat çektiği ifade edildi. 
     



 YAŞAM 






















</TEXT>
</DOC>
