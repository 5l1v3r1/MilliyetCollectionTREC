<DOC>
<DOCNO> 85982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/ekonomi/eko03.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaklaşılacak şirkete sıkı denetim geliyor 
</HEADLINE>
<TEXT>

Bankalar, borçlarını yeniden yapılandıracakları şirketlerden yönetim değişikliği ve iştirak satışı yapmalarını da isteyebilecek 
     EKONOMİ SERVİSİ 

     Bankalar Birliği Yönetim Kurulu’nca onaylanan İstanbul Yaklaşımı Çerçeve Anlaşması, sisteme gönüllü olarak katılacak olan mali kurumlar tarafından 31 Mayıs’a kadar imzalanarak, Bankacılık Düzenleme ve Denetleme Kurulu’nun BDDK onayına sunulacak. 
     Bu çerçevede Koordinasyon Sekreteryası ve Hakem Kurulu’ndan oluşan organizasyon yapısı oluşturuldu. Uygulama, BDDK onayının ardından bu organizasyonların belirlenmesiyle başlayacak. Yeniden Yapılandırma Çalışma Grubu Başkanı Garanti Bankası Genel Müdür Yardımcısı Adnan Memiş, uygulamayla borçların yeniden yapılandırılmasının yanı sıra şirketlerin yeniden üretime geçmelerinin amaçlandığını söyledi. Anlaşmada alacaklıların bankalar, özel finans kurumları, TMSF, Emlak Bankası, diğer mali kurumlar olduğunu bildiren Memiş, uygulamanın başarılı olması için İcra İflas Kanunu’nda değişiklik gerektiğini kaydetti. 
     
     Kapsama girecek şirketler 
     Anlaşmada, en az 100 kişi çalıştıran, yıllık ihracatı 15 milyon dolar, cirosu 25 trilyon lirayı aşan, 15 trilyon lira aktif büyüklüğe sahip firmalardan bu kriterin en az ikisine sahip ve yapılandırılmalarının gündeme geldiği tarihte en az iki alacaklı kuruluşta toplam 10 milyon doları aşan riski bulunan firmalar büyük ölçekli olarak tanımlanıyor. Bu tanımın dışında kalanlarlar orta ve küçük ölçekli şirketler kapsamına alınıyor. 
     Alacaklı Bankalar Konsorsiyumu, riskin vadeye bağlanması ve ek finansman sağlanmasının yanı sıra, şirketin ana faaliyeti ile ilgili olmayan faaliyetlerinin tasfiyesini isteyebilecek. Sermaye artırımı, yönetim değişikliği, halka açılma, iştirak ve gayrimenkul satışı, ortaklık yapısının değiştirilmesi, şirket hisse senetleri üzerinde düzenlemeler yapılabilecek. 
     
     Fedak rlık yapacaklar’ 
     Adnan Memiş, bu konudaki soruları şöyle yanıtladı "Verdiğimiz kredilerin sağlıklı döndürülebilmesi için, şu tedbirleri alın, aktif dışında kıymetlerinizi satın ya da işletmenizi küçültün, ortak alın, halka açılın gibi öneriler getirilebilir. Sonuçta daha ağır olan hasta daha fazla fedak rlık yapacak. Gerekirse yönetimlerini bile terk etmeye varabilir, hatta hisessedarlıklarını sınırlandırma gibi fedak rlıklar düzeyine gidebilir. Buna yakın bir çalışma var. Fedak rlıkların hiçbirisini istersen olmayabilir de.’’ 
     
Dünya Bankası kredisinde bankalar seçici olacak      HARUN GÜREK Ankara 

     İstanbul Yaklaşımı için Dünya Bankası’ndan sağlanacak 500 milyon dolarlık kredi doğrudan bankalara açılacak ve kredinin borçlusu bankalar olacak. Kullandırılmasında ise Türkiye Sinai Kalkınma Bankası koordinatör olacak. Hangi şirketlere kaynak sağlanacağına bankalar karar verecek. Kredinin yeniden yapılandırılması konusunda TOBB ve TÜSİAD gibi kuruluşlar da söz sahbi olacak. Kredinin bir bölümü Halk Bankası üzerinden KOBİ’lere kullandırılacak. 
     

</TEXT>
</DOC>
