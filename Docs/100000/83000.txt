<DOC>
<DOCNO> 83000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sondun03.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Milad Kilisesi anlaşması tehlikede 
</HEADLINE>
<TEXT>

     Beytüllahim'deki Milad Kilisesi'nde 5 haftadır süren kuşatmaya son verilmesi, kilisedeki militanların bir bölümünün ve sivillerin tahliye edilmesini öngören anlaşma, militanların yeni garantiler istemesi üzerine tehlikeye girdi. 
     Milad Kilisesi'nden Reuters'i arayan militanlardan biri, kiliseyi kuşatan İsrail askerlerinin olası saldırısından korunmak için AB temsilcisinin kilisede kalması konusunda uluslararası garanti sağlanmazsa anlaşmayı reddedeceklerini ve hiçkimsenin kiliseden ayrılmayacağını söyledi. 
     Taraflar arasında dün gece varılan anlaşmaya göre kilisedeki 26 militan Gazze Şeridi'ne transfer edilecek, siviller kiliseden ayrılacak ve 13 militan da kendilerini kabul edecek bir ülke bulunana kadar kilisede kalacaktı. 
     





</TEXT>
</DOC>
