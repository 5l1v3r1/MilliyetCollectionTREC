<DOC>
<DOCNO> 84166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/soneko30.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Paris'te "Türkiye'de makro dengeler yerine oturdu" 
</HEADLINE>
<TEXT>

     Ekonomiden sorumlu Devlet Bakanı Kemal Derviş, ''Türkiye ekonomisinde artık makro dengelerin yerine oturduğunu'' söyledi. 
     OECD Bakanlar Konseyi'nin çalışma yemeğinde bir konuşma yapan Derviş, Türkiye'nin zor bir dönemden geçtiğini, artık zor günlerin geride kaldığını vurguladı. 
     Faizlerin düştüğüne dikkati çeken Derviş, faiz dışı bütçe fazlası rakamlarının da, beklenenden daha iyi bir gelişme gösterdiğini söyledi. 
     Derviş konuşmasında ayrıca, ekonomide şeffaflığın önemine dikkati çekti. 
     Öte yandan OECD üyesi bakanların çalışma yemeğinden sonra, ilk oturuma geçildi. 
     Bakanlar Konseyi'nin ilk gününde, ''Ekonomik gelişmeler küresel büyümenin nasıl hızlandırılıp desteklenebileceği'', Uluslararası ekonomide şeffalık ve bütünlüğün sağlanması'', OECD misyonu ve sorumlulukları ve forum 2002 toplantısı'' ile ilgili toplantılar yapılacak. 
     Devlet Bakanı Derviş, yarın OECD'deki temasları ile ilgili bir basın toplantısı düzenledikten sonra Türkiye'ye dönecek. 
     





</TEXT>
</DOC>
