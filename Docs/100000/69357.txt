<DOC>
<DOCNO> 69357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/guncel/gun06.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil sonrası sınav temposu hızlanacak 
</HEADLINE>
<TEXT>

     SİBEL KAHRAMAN İstanbul 

     Yarıyıl tatilinin sona ermesiyle birlikte meslek liseleri, Anadolu liseleri, fen liseleri, özel okullar, üniversite derken öğrencilerin sınav temposu artacak. Anadolu ve fen liseleri gibi gözde okullara öğrenci seçen OKÖSYS, 9 Haziran’da gerçekleştirilecek. Yaklaşık 1.5 milyon gencin kader sınavı olarak gördükleri üniversite sınavı 16 Haziran’da, 2002-ÖSS Yabancı Dil Sınavı ise 23 Haziran’da yapılacak. Devlet Parasız Yatılı ve Burslu Sınavı için yarışan öğrenciler de 22 Haziran’da sınava girecek. Bu yıl Anadolu liseleri kontenjanları yüzde 28 arttırılarak 45 bin 430’a yükseltildi. Anadolu öğretmen liselerinin kontenjanı 5 bin 160’tan 7 bin 296’ya çıktı. Bu yıl Ortaöğretim Kurumları Öğrenci Seçme Sınavı’na formayla girme şartı da kaldırıldı. Sınav kılavuzlarında, "Sınava uygun kıyafetle ve başı açık girilmesi" ifadesi yer aldı. Bakanlık bu yıl tercih bildirim formunu da öğrencilerin bulundukları illere gönderecek. 
     



 GÜNCEL 





















</TEXT>
</DOC>
