<DOC>
<DOCNO> 94504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sontur33.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaris'te helikopter düştü, 1 ölü var... 
</HEADLINE>
<TEXT>

     Muğla Valisi Hüseyin Aksoy, Marmaris yakınlarında, içerisinde 5 kişi bulunan bir helikopterin düştüğünü bildirdi. Helikopterde ilk belirlemelere göre bir kişinin öldüğü bildiriliyor. 
     Vali Aksoy, yaptığı açıklamada, Eskişehir Anadolu Üniversitesi'ne ait olan bir helikopterin, Robinson Tatil Köyü'ne ait pistin çok yakınına düştüğünü söyledi. 
     Kaza yerine ekiplerin hareket ettiğini belirten Vali Aksoy, ''Kazanın helikopterin inişi veya kalkışı sırasında mı meydana geldiği yönünde henüz net bir bilgi alamadık. Helikopterde 5 kişi varmış. 
     Henüz bir şey söylemek için çok erken. Güvenlik kuvvetleri ve sağlık ekipleri olay yerine intikal ediyorlar'' dedi. 
     Öte yandan Marmaris Devlet Hastanesi yetkilileri, bölgeye 4 ambulans gönderdiklerini belirttiler. 
     





</TEXT>
</DOC>
