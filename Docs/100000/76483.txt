<DOC>
<DOCNO> 76483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/dunya/adun.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Soykırım uygulanıyor 
</HEADLINE>
<TEXT>

Başbakan Ecevit, İsrail operasyonlarını ilk kez soykırım’ olarak niteledi ve "Filistin halkına dünyanın gözleri önünde soykırım uygulanıyor" dedi 
     ANKARA Milliyet 

     Başbakan Bülent Ecevit, İsrail’in Filistin’e açtığı savaşta tutsak aldığı Yaser Arafat’ın ya sürgüne gideceğini ya da canından olacağını söyledi. Ecevit, "Yalnız Arafat değil, tümüyle Filistin devleti adım adım yok edilmektedir. Filistin halkına karşı, dünyanın gözleri önünde soykırım uygulanmaktadır" dedi. 
     DSP grubunun dünkü toplantısında konuşan Ecevit, son gelişmelerden sadece İsrail’in değil, intifada çocuklarını canlı bombalara dönüştüren radikal unsurların da sorumlu olduğunu kaydetti. Bazı Arap kesimlerinin, Filistin yanlısı görünseler dahi, aslında bir Filistin devleti istemediğini dile getiren Ecevit, şunları söyledi 
     
     Araplar korkuyor 
     "Başka ülkelerden desteklenen radikal unsurlar dışındaki özbeöz Filistin halkı demokrasiye, çağdaşlığa ve laikliğe çok yatkındır. Arap lemindeki bazı çağdışı unsurlarsa, bağımsızlığa ve huzura kavuşmuş bir Filistin halkının kendi halklarına örnek olmasından korkmaktadır. İsrail yönetimi bu gerçeği algılaması durumunda radikal Arap unsurlarının oyununu bir günde bozabilir. 
     
     Şaron inadı bıraksın 
     Bunun yolu, İsrail yönetiminin, Önce tam sük net gelsin’ inadını bırakarak, Arafat önderliğinde Filistin ile barış masasına oturması ve hakça bir uzlaşıya varmasıdır. Çünkü ancak o zaman, kışkırtıcı radikal unsurlar eylemlerinden sonuç alamayacaklarını görecektir. Çağrılarımıza Arafat olumlu yanıt veriyordu. Ariel Şaron ise, bu çağrılarımızı kabul edeceğini, fakat önce tam sük net gelmesinin kesin koşul olduğunu söylemekteydi. 
     Şaron’un tutumu gerçekçi değildir. Artık ipler kopmuştur. Şaron, diyalog ve barış yerine, savaş ve işgali seçmiştir. Şaron’u bu saplantıdan kurtarmak için ABD, etkili, kararlı ve zaman yitirmeksizin devreye girmelidir. 
     
     Yeni Bin Ladin’ler çıkar 
     Aksi takdirde bölge devletlerinin yönetimleri durumu idare etseler de, tüm Arap ülkelerinde halk sokaklara dökülecektir. Nitekim şimdiden başladı. İslam radikalizmi tırmanışa geçecektir. Doğu - Batı karşıtlığı önlenemez duruma gelecektir, Bin Ladin veya El Kaide benzerlerine gün doğacaktır. Bütün dünyayla birlikte Türkiye de bunun acısını çekecektir." 
     
     Gece yarısı açıklama 
     Ecevit, dün gece yarısı yaptığı yeni bir açıklamayla, "soykırım" sözcüğünün bazı çevrelerde maksadını aşan yorumlara neden olduğunun anlaşıldığını bildirdi ve "Ortadoğu’daki olayların yol açabileceği vahim sonuçlara değindim. Sözlerim son gelişmelerden ülkemizde ve bölgemizde duyulan kaygıları yansıtmaktadır" dedi. 
     



 DÜNYA 












</TEXT>
</DOC>
