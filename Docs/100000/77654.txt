<DOC>
<DOCNO> 77654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/ekonomi/eko03.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasada kıpırdanma başladı 
</HEADLINE>
<TEXT>

Rahmi Koç, başta ev aletleri olmak üzere bazı sektörlerde kıpırdanma başladığını belirterek, Bu diğer sektörleri de harekete geçirecektir’ dedi 
     EKONOMİ SERVİSİ 

     Koç Holding Yönetim Kurulu Başkanı Rahmi Koç, başta ev aletleri olmak üzere bazı sektörlerde kıpırdanma yaşandığını belirtti. 
     Ford Otomotiv Genel Kurulu’nun ardından soruları yanıtlayan Koç, "Ümit ediyoruz ki, bu kıpırdanmalar diğer sektörleri de harekete geçirecek. O bakımdan ikinci yarıdan sonra diyoruz. Burada bir rezervasyon var. Hükümette herhangi bir olumsuz gelişme olmazsa. Bir de Ortadoğu’daki gelişmeler." dedi. 
     
     Devlet kemer sıkmadı 
     Koç, Irak konusundaki tahmininin sorulması üzerine, "ABD, Saddam’ı bertaraf etmek istiyor. Babasının yapamadığını oğlu Başkan Bush yapacak" diye konuştu. Türkiye’de yatırım yapacak mali güç kalmadığını da vurgulayan Koç, kaynak biriktirilebilmesi için ekonominin hareketlenmesi, büyümesi gerektiğini belirtti. 
     Türkiye’nin fakirleştiğini, komşularla arasının açıldığını kaydeden Koç, "Fakir ülkenin sözünü kimse dinlemez" dedi. Koç, özelleştirmelerin de süratle yapılması gerektiğini belirterek, "Kamu sektörü kemerleri bizim kadar sıkmadı. Yükü hafifletmeli. İcabında üzerine para vererek iktisadi kamu kuruluşlardan kurtulmak lazım" dedi. 
     Koç, Tofaş’ın üreteceği yeni modele ilişkin soru üzerine de "Avrupa’da kapasite olmasına rağmen, Türkiye’ye gelerek burada yeni yatırımlar yapmayı düşünüyorlar. Çünkü, Doblo ihracatından, kalitesinden de memnunlar. Her yıl, 100 bin adet yapılabilecek bir modeli ele alacaklar" dedi. 
     
TL, şapka meselesi      Koç, Türk Lirası’nın TL aşırı değerlenmesi tartışmalarına ilişkin bir soruyu şöyle yanıtladı "Bizler her durumda ağlıyoruz. Tepkiyi gösteriyoruz. K rlarımız azalıyor, ihracatta bazı piyasaları kaybediyoruz, mal satamıyoruz... Öbür taraftan da, TL kıymetlendiği zaman ithalat nispeten daha ucuza geliyor. Orada da seviniyoruz. O bakımdan kimin şapkasını giydiğinize bağlı TL meselesi. Fakat, öyle ya da böyle bir yerde dengelendi." 
     



 EKONOMİ 





















</TEXT>
</DOC>
