<DOC>
<DOCNO> 80466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/magazin/amag.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Derviş de Milliyet’e konuştu 
</HEADLINE>
<TEXT>
Eninde sonunda biz evleneceğiz’ 
Nişan atıldı, atılmadı’ tartışmalarının tozu dumanı arasında olayın merkezindeki adam Erol Derviş konuştu Yasemin’e güveniyorum ve kim ne derse desin ayrılmadık’ 
     YAŞAR ÇAKMAK 

     Sonunda Erol Derviş de konuştu... Şimdiye kadar kendisini telefonla defalarca aramamıza karşın konuşmamakta ısrar eden Ekonomiden Sorumlu Devlet Bakanı Kemal Derviş’in DJ oğlu Erol Derviş, kendi koyduğu yasağı deldi ve nişanlısı Yasemin Kozanoğlu’nu savundu. Derviş, nişanlısının kendisini işadamı Derya Danacı ile aldattığı şeklindeki dedikodulara aldırmadığını söyledi. İşte Derviş’le yaptığımız tele - röportaj. 
     
Erol Bey, Yasemin Kozanoğlu ile ilişkinizde son durum ne Söylenenler gibi ayrıldınız mı 
     Hayır ayrılmadık. Yasemin’le nişanlıyız. Nişanı sürdürmeye de devam edeceğiz ve eninde sonunda da evleneceğiz. Bu, üç ay içinde de olabilir, bir yıl içinde de... 
     
     Yasemin’e güveniyorum 
Nişanlınızın Derya Danacı’yla Dalaman’a gidişine ne diyorsunuz Haberiniz var mıydı bu seyahatten 
     Yasemin’in çekim için Dalaman’a gidişinden Ortaköy’de Derya Danacı ile çekilen fotoğrafa kadar her şeyden haberim var. Dalaman’a giderken havaalanından beni aradı. Alanda sadece Derya Danacı’yla değil, başka arkadaşlarıyla da karşılaştığını söyledi. Ben Yasemin’e çok güveniyorum ve onu seviyorum. Söylenenler umurumda bile değil. 
     
Neden 
     Türkiye’de ünlü birinin yanında kim olsa medya tarafından sevgilisi gibi yansıtılıyor. Bunu da İstanbul’a gelince öğrendim. Önemli olan Yasemin’in benimle nişanlı olması ya da bizim evlenip evlenmeyeceğimiz değil, bir insan için yanlış haber yapılması. Nişanlımı bir yıldır tanıyorum. Yanında kim olsa sevgilisi diye yazılıyor. Hakkımızda hep yanlış haberler yapıldı. Özellikle de nişan törenimizden sonra olaylar çok çarpıtıldı. Derya Danacı evli ve 2 çocuk babası bir adam, kendisini ben de tanıyorum. Arkadaşlarımızla oturamayacak mıyız yani Bu durum iki aileyi de çok üzdü. Ben üzerinde durmadım. O yüzden de fazla konuşmak istemiyorum. 
     
     Piyano hocam bekliyor, bye bye 
Hakkınızda çıkan haberlerle ilgili olarak babanızdan hiç tepki geldi mi Amerika’ya gitmeden önce size Bu ilişkiyi bir daha gözden geçir’ dediği iddia ediliyor 
     Babamın başka işi gücü yok da bunlarla mı uğraşacak O, Türkiye’nin meseleleriyle uğraşıyor. Benimle değil ama annemle konuşmuş. Bu çocukların hakkında niye bu kadar haber çıkıyor ’ diye sormuş. Babam beni bilir. Yasemin ile benim alacak olduğumuz kararlara güvendiği için tekrar konuşma gereği duymadı. Ben de bu konuda daha fazla konuşmak istemiyorum. Piyano hocam beni bekliyor, bye bye... 
     
Güle güle, nişanlına selam söyle. 




 MAGAZİN 












</TEXT>
</DOC>
