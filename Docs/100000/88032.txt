<DOC>
<DOCNO> 88032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/yasam/yas02.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
O artık olması gereken yerde 
</HEADLINE>
<TEXT>

Tecavüz suçuna rağmen cinayetten tahliye edilen Alanya sapığı’, İskenderun Ağır Ceza’nın kararıyla yeniden cezaevinde 
     BEKİR KARAKOCA, UFUK AKTUĞ Hatay DHA 

     Alanya’da tecavüz ettiği 4 turistten 2’sini öldürmek suçundan iki kez ömür boyu hapis cezasına çarptırılan, ancak Şartla Salıverme Yasası’yla tahliye edilen Hakan Karayavuz’da hatadan dönüldü. 
     Çıktıktan sonra Hollanda ile ilişkilerin gerginleşmesine yol açan ve Hollandalı bir TV muhabirini tokatlayan Karayavuz’un, Alanya Ağır Ceza Mahkemesi’nin itirazını inceleyen İskenderun Ağır Ceza Mahkemesi kararıyla yeniden cezaevine gönderildi. Antakya Cezaevi’nden aftan yararlandığı iddiasıyla 23 Mayıs’ta tahliye edilen Karayavuz için Alanya Cumhuriyet Başsavcısı Selami Hatipoğlu devreye girdi. Tahliye kararına itiraz eden Hatipoğlu, yazısını, prosedür gereği Antakya’ya en yakın ağır ceza mahkemesi olan İskenderun’a gönderdi. 
     
     Tahliyeye hak kazanmadı’ 
     Önceki akşam saat 20.45’te İskenderun’a ulaşan yazıyı dün sabah görüşen İskenderun Ağır Ceza Mahkemesi de, Karayavuz’un işlediği tecavüz suçunun 4616 sayılı af kapsamına girmediğini ve bu cezasını çekmek zorunda olduğunu kararlaştırdı. Kararda, Hatay Ağır Ceza Mahkemesi’nin tahliye kararı verirken bu hususları gözetmediğinin anlaşıldığı vurgulandı ve hükümlünün bu yüzden "şartlı tahliyeye hak kazanmadığı" kaydedildi. Bunun üzerine, Emniyet Müdürlüğü’nde gözaltına tutulan Karayavuz, dün öğlen sağlık kontrolünden geçirildi ve ardından da Hollandalı gazeteci Jessica Lutz’u tokatladığı ve 1996’da bir kızı kaçırdığı gerekçesiyle Alanya Cumhuriyet Savcısı Kemal Çalışkan’a ifade verdi. 
     
     Özür diledi, tehdit etti 
     Daha sonra Lutz’u odasına çağıran ve Savcı Çalışkan’ın isteği üzerine Hollandalı muhabirden özür dileyen Karayavuz, sorgusunun ardından Alanya Kapalı Cezaevi’ne gönderildi. Adliyeden çıkışında gazetecileri yeniden tehdit eden Karayavuz, "Başbakan Ecevit beni Hollandalılar’a sattı" diye bağırdı. Polislerin ağzını kapatarak araca bindirdiği Karayavuz saat 13.00 sıralarında Alanya Kapalı Cezaevi’ne konuldu. 
     
İşte yanlış hesap      Alanya Cumhuriyet Başsavcısı Selami Hatipoğlu, Karayavuz’un en az 7 yıl daha cezaevinde kalması gerektiğini vurgulayarak şunları söyledi "Karayavuz’un ırza geçme suçundan 35 yıl cezası var. Bu ceza, 647 sayılı İnfaz Yasası’na göre 1 2 indirilir, 17.5 yılı kalır. 2148 sayılı kanuna göre de her yıl için 72 gün düşülür. Böylece geriye 14.5 yıl kalır. Bunun 7 yılını yatmış. 7 - 7.5 yıl daha yatması gerekir. Burada ırza geçme suçu bulunan hükümlüye hem 4616, hem 647, hem de 2148 sayılı yasalar uygulanmış. Oysa 4616 sayılı yasa, ırza geçmeyi kapsamıyor. Karayavuz’un temyiz şansı yok. Ancak, kararın iptali için Adalet Bakanlığı’na başvurabilir. Başka bir cezaevine naklini isteyeceğiz." 
     
Türk Tepki fevri ve aşırı      Hollanda’nın Hakan Karayavuz’un tahliyesine tepkisi ise, Türk tarafında fevri’ olarak nitelendirildi. Karayavuz’un cezasının infazının, İskenderun Ağır Ceza Mahkemesi kararı doğrultusunda ırza geçme’ nedeniyle süreceğini kaydeden Adalet Bakanı Hikmet Sami Türk, Hollanda Veliaht Prensi’nin İstanbul programını iptal ettiğinin anımsatılması üzerine şunları söyledi "Yanlış uygulama yapılmıştır. Bu gibi durumlarda fevri değil soğukkanlı davranmak gerekir. Hollanda da kendi ülkesindeki birçok terör suçlusunun iadesi konusunda engeller çıkarmıştır. Ancak biz hiçbir zaman konuyu bu şekilde dramatik boyutlara taşımadık." 
     
Kraliyet gelmiyor      Hakan Karayavuz Türkiye - Hollanda ilişkilerine de darbe vurdu. İstanbul Başkonsolosluğu’nun bugünkü açılış törenine gelmeleri beklenen Hollanda Veliaht Prensi Williamt Alexander ve eşi Prenses Maxima, gezilerini iptal etti. Prens Alexander, Prenses Maxima ve Hollanda Dışişleri Bakanı Jozias Van Aartsen yeniden onarılan başkonsolosluğun açılışı için gelecekleri İstanbul’da iki gün kalacaklardı. Ancak önceki gün Dışişleri Bakanı İsmail Cem ile görüşen Van Aartsen, Karayavuz’un serbest bırakılmasına tepki olarak programı ertelediklerini bildirdi. n ANKARA Milliyet 
     



 YAŞAM 


















</TEXT>
</DOC>
