<DOC>
<DOCNO> 61014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/07/son/soneko14.html </URL>
<DATE> 2002/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasım ayında turist sayısı yüzde 13.5 azaldı 
</HEADLINE>
<TEXT>

     Geçen yılın Kasım ayında Türkiye'yi ziyaret eden yabancıların sayısında, 2000'in aynı ayına göre yüzde 13.5 oranında azalma meydana geldi. 
     Geçen yılın Ocak-Kasım döneminde yabancı ziyaretçi sayısında ise yüzde 12.2'lik artış yaşandı. 
     Devlet İstatistik Enstitüsü DİE , ''2001 Yılı Kasım Ayında Türkiye'ye Giriş-Çıkış Yapan Ziyaretçilerin'' sayısını açıkladı. 
     Geçen yılın Kasım ayında toplam 745 bin 450 kişi Türkiye'ye giriş yaptı. Bu rakamın 462 bin 941'i havayolu, 220 bin 795'i karayolu, 58 bin 297'si de denizyoluyla, geri kalanı da Demiryoluyla geldiler. 
     Türkiye'yi ziyaret edenlerin toplamına bakıldığında, kasım ayındaki azalma yüzde 20.1 olurken, yurtdışından Türkiye'ye ziyaret gelen türk vatandaşlarının sayısındaki azalma yüzde 32.1 oldu. 
     Önceki yılın Kasım ayında giriş yapan toplam 933 bin 154 kişinin 5 bin 275'i havayolu, 285 bin 195'i karayolu, 91 bini de denizyolu 
     ile gelirken, Demiryolu ile Türkiye'ye giriş yapanlar da 3 bin 622 olarak tespit edilmişti. Geçen yılın Ocak-Kasım aylarını kapsayan 11 aylık döneminde ise Türkiye'ye giriş yapan ziyaretçilerin sayısı, önceki yılın aynı dönemine göre yüzde 12.2 oranında artış gösterdi. Öte yandan geçen yılın Kasım ayında, 608 bin 561'i havayolu, 221 bin 132'si karayolu, 57 bin 451'i denizyolu, geri kalanı da demiryolu olmak üzere 890 bin kişi çıkış yaptı. Önceki yılın aynı ayında bakıldığında da, 1 milyon 40 bin kişinin çıkış yaptığı belirlendi. Çıkış yapanların 671 bin 660'ı havayolunu, 275 bin 892'si karayolunu, 89 bin 837'si denizyolunu tercih ettiler. Böylelikle geçen yıl Türkiye'den dışarı çıkışlarda da yüzde 14.4'lük azalma görüldü. 
     






</TEXT>
</DOC>
