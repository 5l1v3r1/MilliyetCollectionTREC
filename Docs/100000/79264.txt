<DOC>
<DOCNO> 79264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sondun18.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya 5 yıl için insan klonlamayı yasakladı 
</HEADLINE>
<TEXT>

     Rusya parlamentosunun alt kanadı Duma, 5 yıl içinde insan kopyalanması araştırmalarını ve klonlanmış insan embriyonlarının Rusya'ya getirilmesini yasaklayan yasa tasarını onayladı. 
     Duma'da yapılması zorunlu üç oturumun sonunda kabul edilen yasa tasarısında, hayvan kopyalanması ya da tedavi amaçlı kopyalama yasaklanmıyor. 
     Tasarıda, genetik kopyalama yöntemiyle insan kopyalama yasağının 5 yıl sonra uzatılabileceği ya da iptal edilebileceği belirtiliyor. 
     Milletvekilleri, yasağın sürekli olması yönündeki değişiklik önergesini ise geçen haftalarda yapılan ilk iki oturumda reddetmişlerdi. 
     Yasanın yürürlüğe girebilmesi için parlamentonun üst kanadı Federasyon Konseyi'nde onaylanması, daha sonra Devlet Başkanı Vladimir Putin tarafından imzalanması gerekiyor. 
     





</TEXT>
</DOC>
