<DOC>
<DOCNO> 54845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yasam/yas02.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççının eli bilime uzandı .. 
</HEADLINE>
<TEXT>

Kavga ediyor gibi yapan 5 kapkaççı, aralarına aldıkları 60 yaşındaki profesörü hastanelik edinceye kadar dövüp parasını kaptılar 
     BÜLENT ÖZDEMİR İstanbul 

     Büyük şehirlerin korkulu rüyası kapkaççıların son kurbanı bu kez bir profesör oldu. Şişli’nin merkezinde güpe gündüz kapkaççıların saldırısına uğrayan Prof. Dr. Sungur Güvener, sakat kalma tehlikesiyle karşı karşıya. 
     60 yaşındaki diş hekimi Güvener, Halaskargazi Caddesi’ndeki muayenehanesinden çıktıktan sonra Fransız Lape Hastanesi önündeki kaldırımda 5 gencin kavga ettiğini görünce yanlarından geçmek isteyince olanlar oldu. 
     
Her yanı kırık dolu      Prof. Güvener, bundan sonra başına gelenleri şöyle anlattı 
     "Buna benzer olayları duyduğum için soyguncu olabileceklerini düşünmüştüm. Ancak kaçmak için geç kaldım. Beni aralarına çekip vurmaya başladılar. Bağırdım ama kimse yardımıma koşmadı. Bir yandan dövüyorlar, diğer taraftan da ceplerimi kontrol ediyorlardı. El çantamı sıkı sıkı tuttum, cüzdanınımı da çıkaramadılar. Sağ cebimdeki 250 milyonu aldıktan sonra beni itip kaçtılar." 
     Sırtüstü yere düşen Güvener’in kalça kemiğinde çok sayıda kırık meydana geldi. Florence Nightingale Hastanesi’nde tedaviye alınan Güvener’in kemiklerinin kaynamasının en az 6 ayı alacağı ve tedavinin sonunda sakat kalabileceği de belirtildi 
     
Bu ayıp devletin      Yaşadığı dehşeti bir türlü kabullenemediğini söyleyen Prof. Dr. Güvener şöyle konuşuyor "İnsanlar bu kadar kötü olamaz. İnanmak istemiyorum. Devletin bizi koruması için bir de yaşam vergisi mi vermemiz gerekiyor Artık halimize bile şükreder olduk. Herkes dua et, ya bıçaklansaydın diyor’. Bunca acıyı yaşadıktan sonra bıçaklanmadım, halen yaşıyorum’ diye seviniyorsam bu ayıp devletindir." 
     
Can bu kadar ucuz mu      Evinde dinlenen Güvener’in, Marmara Üniversitesi Diş Hekimliği Fakültesi eski Dekanı olan eşi Prof. Dr. Övül Güvener de, eşinin başucundan bir an olsun ayrılmıyor. 
     Kapkaç terörünün Türkiye’nin en önemli gündem maddelerinden birisi durumuna geldiğini belirten Övül Güvener, "İnsanların canı bu kadar ucuz mu Son aylarda çantamı yanıma alamıyorum, hatta dışarı bile çıkamıyorum. Hep tedirginlik içinde mi yaşayacağız ’ diye konuştu. 
     



 YAŞAM 



















</TEXT>
</DOC>
