<DOC>
<DOCNO> 87951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/ekonomi/eko01.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İki sektörden iyi haberler geliyor 
</HEADLINE>
<TEXT>
Turizm ve otomotiv rekora koşuyor 
Antalya’ya gelen turist sayısı yüzde 10 arttı. Otomotiv ve taşıt araçları ihracatı beş ayda yüzde 5.1 yükselerek 1.7 milyar dolar oldu 
     Turizm ve ihracattan iyi haberler geliyor. Antalya’ya gelen turist sayısında, bir önceki yıla oranla yüzde 10 dolayında artış görüldü. 
     Profesyonel Otel Yöneticileri Derneği Başkanı Türgen Şevki Bulut özellikle Antalya’da çok iyi bir tempo yakalandığını belirterek, "Bu tempoyu devam ettirirsek, geçen yılın rakamlarını yüzde 15 dolayında geçeriz" dedi. 
     Antalya Havalimanı’na geçen yıl mayıs sonuna kadar 7 bin 586 uçak iniş -kalkış yapmış ve 1 milyon 134 bin turist gelmişti. Bu yılın aynı döneminde iniş - kalkış yapan uçak sayısı 8 bin 75, turist sayısı 1 milyon 240 oldu. 
     Otomotiv sektörü ihracatındaki artış da sürüyor. Ekonomik kriz nedeniyle dış pazarlara yönelen Türk otomotiv sektörünün ihracatı, ocak - mayıs döneminde yüzde 5.1 oranında artarak 1 milyar 722 milyon dolara ulaştı. 
     Taşıt aracı ve yan sanayide 16 şirketin ihracat kayıtlarının yer aldığı Uludağ İhracatcılar Birliği verilerine göre yılın ilk beş ayında otomobil ihracatı yüzde 2.5 artarak 478.8 milyon dolara yükseldi. Yan sanayiide ise ihracat binde 5 gerilemesine rağmen 727 milyon 503 bin dolar ile ilk sırada yer aldı. 
     
     İhracatta rota Avrupa 
     Sektör, ocak - mayıs döneminde 10 serbest bölgenin yanı sıra, 153 ülke ve özerk bölgeye ihracat gerçekleştirdi. Yoğun olarak Avrupa ülkelerine yapılan ihracatta, Almanya, yüzde 24.9’luk gerilemeye rağmen, 323 milyon 720 bin dolar ile ilk sırada yer alırken, bu ülkeyi İtalya ve Fransa izledi. 
     
Türkiye, Akdeniz’in yükselen ülkesi      Akdeniz Turistik Otelciler Birliği AKTOB Başkanı Ahmet Barut, yıl sonu itibariyle Antalya’ya gelen turist sayısının 5 milyona ulaşmasını beklediklerini söyledi. Barut, ’Antalya’ya gelen turist sayısını yüzde 10 olarak artırabiliyorsak bu büyük bir başarıdır" dedi. 
     Turizmde Türkiye’nin rakipleri İspanya, Yunanistan, Tunus ve Mısır gibi ülkelerin turizmde büyük kayıplara uğradığını, ancak Türkiye’nin, Akdeniz çanağında turizmde k rlı çıkan ülkelerin başında bulunduğunu anlatan Barut, bunun da Türkiye’nin başarısı olduğunu kaydetti. 
     
5 ayda 1.7 milyar dolarlık ihracat Mal grubu İhracat bin dolar Değişim Otomotiv yan san. 727.503 0.5 Binek otomobil 478.822 2.5 Eşya taşımaya mahsus taşıtlar 206.911 60.7 Otobüs, midibüs, minibüs 137.461 - 9.8 Gemiler 100.236 92 Hava ve uzay taşıtları 12.222 -75.6 Traktörler 11.717 -25.9 Çekiciler 11.554 1.155.6 İş makineleri 10.663 -14 İki tekerlekli taşıtlar 9.570 22.3 Demiryolu taşıtları 6.944 849.3 Özel amaçlı motorlu taşıt 4.219 -14.8 Tarım makineleri 3.816 47 Tank, zırhlı savaş taşıtı 687 -96.4 Özel amaçlı çekiciler 103 63.8      
     



 EKONOMİ 
























</TEXT>
</DOC>
