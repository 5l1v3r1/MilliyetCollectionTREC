<DOC>
<DOCNO> 60755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sontur17.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da sokakta yaşayanlar toplanıyor 
</HEADLINE>
<TEXT>

     Sosyal Hizmetler ve Çocuk Esirgeme Kurumu SHÇEK İl Sosyal Hizmetler Müdürlüğü, son 2 gün içinde sokakta yaşayan 66 yaşlı ve çocuğu toplayarak barınma merkezlerine yerleştirdi. 
     Yapılan yazılı açıklamada, Valiliğin, kış şartlarının ağırlığı nedeniyle ilçe kaymakamlıklarına ve emniyet müdürlüklerine gönderdiği genelge doğrultusunda, SHÇEK İl Müdürlüğü'ne bağlı Çocuk ve Gençlik Merkezlerindeki ekiplerin sokaktaki çocuk, yaşlı ve özürlülerin barındırılması için çalışma yaptığı belirtildi. 
     Açıklamada, son 2 gün içinde 60 sokak çocuğunun Eyüp-Ayvansaray Çocuk ve Gençlik Merkezi'ne, 5 kimsesiz yaşlının Bahçelievler Huzurevi Rehabilitasyon Merkezi'ne, 1 özürlü çocuğun da Zeytinburnu Zihinsel Özürlü Çocuklar Merkezi'ne yerleştirildiği bildirildi. 
     






</TEXT>
</DOC>
