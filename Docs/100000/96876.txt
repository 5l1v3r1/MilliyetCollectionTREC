<DOC>
<DOCNO> 96876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/ekonomi/eko01.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Güçlenmenin tek yolu birleşme 
</HEADLINE>
<TEXT>

BDDK Başkanı Akçakoca, bankaların sermaye yeterliliği oranının iki yıl içinde yüzde 8’den 12’ye çıkacağını hatırlattı. Akçakoca "Güçlenmek istiyorsak omuz omuza vermeli. Sadece kurallar ve özkaynak koyarak güçlenilmez " dedi 
     EKONOMİ SERVİSİ 

     Bankacılık Düzenleme ve Denetleme Kurumu BDDK Başkanı Engin Akçakoca, BDDK’nın düzenlediği ve IMF Avrupa Bölgesi İcra Direktörü Willy Kiekens’ın da dinleyici olarak katıldığı "Bankacılık Sektörünün Yeniden Yapılandırılması Programı" toplantısında yaptığı konuşmada "BDDK’nın gözü, özkaynaklarda ve gerçek k rlılıkta olacaktır" dedi. 
     
     Eliniz cebinizde olmalı 
     Akçakoca, bankacılığa gerçek özkaynak gerektirdiğini belirterek, "Özkaynak işi, yani devamlı elimizin cebimizde olması gerekiyor" diye konuştu. 
     Yüzde 8 olan sermaye yeterlilik rasyosunun tüm dünyada iki yıl sonra yüzde 12’ye çıkartılacağına işaret eden Akçakoca, şöyle konuştu "Bu rasyo, bu sene sonunda da, gelecek sene sonunda da önümüzde olacak. Güçlenmek istiyorsak, omuz omuza vermek gerekecek. Birleşme bu nedenle önemli. Sadece kurallar koyarak, güçlenmiyoruz, sadece özkaynak koyarsak da güçlenmiyoruz. Doğru işi, doğru zamanda, doğru bir şekilde yapmakla ancak güçlenebiliriz. Grup dışında da bir araya gelip birleşme söz konusu olabilir." 
     
     Kur riski 15 milyar dolardı 
     Akçakoca, geçmiş dönemi değerlendirirken kamu bankalarının bir gecelik borçlanmalarının 14 katrilyon lirayı bulduğunu hatırlattı. Geçen yıl sektörde 15 milyar dolar civarında açık pozisyon olduğunu bildiren Akçakoca, faiz riskinin de büyük boyuta ulaştığını hatırlattı ve "Hiç beklemediğimiz bankalar son derece büyük yara aldı. Bunlar kasım ve şubat krizini getirdi" dedi. Mali bünyesi bozulan bankaların devre dışına alınmasının zorunlu olduğunu vurgulayan Akçakoca, "Faiz kur ve kredi piyasalarını bozmalarına izin verilmemeliydi. Öyle de yapıldı" dedi. 
     
     IMF Bazı önlemler alınmalı 
     IMF Kıdemli Mali Sektör Danışmanı Mats Josefsson da atılan adımlar için BDDK’yı kutlamak gerektiğini belirtirken, Türk bankacılık sisteminin sağlıklı olmasına karşın yine de alması gereken bazı önlemler olduğunu söyledi. "Kötü makro ekonomik şartlar var ki bundan da en çok kötü bankalar etkilenir" diyen Josefsson, şöyle konuştu 
     "Aptal olmak da bir bankayı kötü yönetmek de suç değil. Fakat bankayı mevzuata aykırı yönetmek ve mali durumunu gizlemek suçtur. Politikacılar, yetkili makamlar problemler ayyuka çıkana kadar bunu inkar eder. Türkiye’de de böyle oldu. Bankacılık sorunları daha önce ele alınmalıydı." 
     
Pamukbank kararı her açıdan doğru’      BDDK Başkanı Engin Akçakoca, BDDK’nın Pamukbank’ın Fon’a devir kararının doğru olduğunu savundu. 
     Akçakoca, "BDDK’nın bu konudaki kararı, matematik olarak da hukuk ve kanun olarak da, ekonomi ve Türkiye açısından da doğru" dedi. 
     Akçakoca, Çukurova Grubu Başkanı Mehmet Emin Karamehmet’in Pamukbank kararıyla ilgili olarak BDDK’yı Başbakan’a şikayet ettiği yönündeki haberin hatırlatılması üzerine, "Başbakan’ın takdiri... BDDK’nın bu konudaki kararı fevkal de doğru ve yerinde bir karar. Bu konudaki iddialar, iddia ve spekülasyondan öteye gidemez" diye konuştu. 
     BDDK Başkanı, Pamukbank’ın Fon’a devri sürecine ilişkin soruyu "İki tane eksi bir tane artının üzerine gelirse, bir tane eksi kalır" diye yanıtlayarak, bankanın Yapı Kredi ile birleştirilmesine neden izin vermediklerine vurgu yaptı. Akçakoca, "Çukurova Grubu firmalarının Pamukbank’a borçlarının tamamının zarar yazdırıldığı, verilen teminatların yeterli olduğu halde dikkate alınmadığı" iddiasının da doğru olmadığını vurguladı. 
     
     Çukurova’ya İstanbul Yaklaşımı 
     Çukurova Grubu’nun borçlarının yeniden yapılandırılmasına ilişkin bir soru üzerine de Akçakoca, "İstanbul Yaklaşımı altında yapılacak çalışmalarda, bankasına göre peşin tahsilatın söz konusu olması ve altı ay beklemesi şartı geçerli olacak" diye konuştu. Akçakoca, "Sıkıntısı olan banka var mı " sorusuna da "Yok. Olsaydı zaten önlemi alınırdı" yanıtını verdi. 
     
Özince, IMF’ye Kedi yıkarken değil, sıkarken öldü’ dedi      Türkiye Bankalar Birliği Başkanı ve İş Bankası Genel Müdürü Ersin Özince, krizin iyi yönetilemediğini ve sorunlu bankalarla ilgili çözümlerde geç kalındığını söyledi. 
     Özince, IMF heyetine anlattığını belirttiği şu fıkrayı aktardı "Vatandaş kedisini yıkıyormuş. Oradan geçen birisi, Kedi yıkanmaz’ demiş. Dönüşte bakmış kedi ölü. Ne yaptın ’ demiş. O da, Vallahi yıkarken ölmedi, sıkarken öldü’ demiş. Bankacılık sistemini de çiçek tutar gibi en zarif şekliyle değerlendirmeliyiz." 
     
     Ara çözümler olmalı’ 
     Risklerin h l çok yüksek olduğunu belirten Özince, geçiş dönemlerinde ara çözümlerin devreye sokulmasını, özel bankaları kapsayan reformların sistemin tümünü kamu ve reel sektörü de içerecek şekilde yapılması gerektiğini kaydetti. 
     
     Sefa Ocak Kamu bankaları artık siyasetin arpalığı değil 
     Kamu Bankaları Ortak Yönetim Kurulu Başkanı Safa Ocak, seçim dönemlerinde kamu bankalarının hep siyasetin arpalığı olarak kullanıldığı, bu seçimin diğerlerinden farkının ne olacağı sorusu üzerine, "Bu sefer olmayacak. Yasayla desteklenen bir yönetim kurulu işbaşında. O yasayla verilmiş görev de bunların yapılmaması doğrultusunda" dedi. 
     
     Özelleştirme 2003’te 
     Siyasi belirsizlikler nedeniyle kredi taleplerinin azaldığını da kaydeden Ocak, şube kapatma konusunda ise IMF ile aralarında bir yanlış anlama olduğunu söyledi. Ocak, "IMF 800 şube kapatılmasını istiyor. Biz 790 tanesini kapattık. Şube kapatma artık arkada kaldı" dedi. Özelleştirmeden sorumlu bir yönetim üyesi atadıklarını, danışman seçimine başlayacaklarını anlatan Ocak, şunları söyledi "2003’ün ilk üç ayında bir modelin çıkabileceğini, piyasa koşulları uygun olursa, 2003 sonuna doğru bu işleri daha somut haliyle kamuoyuyla paylaşabileceğimizi umut ediyorum." 
     



 EKONOMİ 























</TEXT>
</DOC>
