<DOC>
<DOCNO> 68016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sontur04.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de yankesiciler kurşun yağmuruna tutuldu, 1 ölü 2 yaralı... 
</HEADLINE>
<TEXT>

     Şişli'de kimliği henüz belirlenemeyen bir kişinin silahlı saldırısına uğrayan ve yankesici oldukları belirtilen 3 kişiden 1'i öldü, 2'si yaralandı. 
     Feriköy Kınalıkeklik Sokak'ta Şerif Çınar 32 , Sıraç Taşan 28 ve Mahmut Sarıkaya'ya 29 , kimliği henüz belirlenemeyen bir kişi tarafından silahlı saldırıda bulunuldu. 
     Sırtına isabet eden kurşunla ağır yaralanan Çınar ile bacaklarından yaralanan Taşan ve Sarıkaya, çevredeki vatandaşların yardımıyla Şişli Etfal Eğitim ve Araştırma Hastanesi'ne kaldırıldı. 
     Yaralılardan Şerif Çınar, hastanede yapılan tüm müdahalelere rağmen kurtarılamazken, Sıraç Taşan ve Mahmut Sarıkaya tedavi altına alındı. 
     Polis yetkilileri, yapılan araştırmada Taşan, Çınar ve Sarıkaya'nın, Şişli bölgesinde yankesicilik olaylarına karıştıklarının belirlendiğini kaydettiler. 
     Olayla ilgili soruşturma sürdürülüyor. 
     






</TEXT>
</DOC>
