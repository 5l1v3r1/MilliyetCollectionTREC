<DOC>
<DOCNO> 77172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sonspo18.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Ronaldo şoku... Oynaması kuşkulu.. 
</HEADLINE>
<TEXT>

     Beşiktaş'ın dün Malatyaspor ile yaptığı Birinci Süper lig maçında sağ dizinden sakatlanan Guiaro Ronaldo'nun, hafta sonundaki Fenerbahçe derbisinde forma giymesinin kuşkulu olduğu bildirildi. 
     Beşiktaş Kulübü Doktoru Ayhan Optur, bugün MR'ı çekilen Brezilyalı futbolcunun sağ diz yan bağlarında zedelenme belirlediklerini belirterek, ''Şu an ağrıları sürüyor. Tedavisine hemen başladık. Ancak oynayıp oynamayacağı hafta içinde kesinlik kazanır. Şimdilik oynaması şüpheli gözüküyor'' dedi. 
     Optur, bugün belindeki ağrılar nedeniyle MR'ı çekilen Asper ile dün ayak bileğinden sakatlanan Ahmet Dursun'un ciddi sorunlarının bulunmadığını ve görev verilmesi durumunda Fenerbahçe maçında forma giyebileceklerini söyledi. 
     






</TEXT>
</DOC>
