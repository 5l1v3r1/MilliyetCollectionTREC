<DOC>
<DOCNO> 55751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/ekonomi/eko05.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş kutuya bir İbo’lu tişört 
</HEADLINE>
<TEXT>

Tetra Pak’ın başlattığı kampanyada, beş meyve suyu kutu altını getiren 10 bin kişiye İbrahim Kutluay’ın fotoğrafının olduğu tişört hediye edilecek 
     EKONOMİ SERVİSİ 

     160’ı aşkın ülkede faaliyet gösteren İsveç kökenli paketleme devi Tetra Pak, kriz ortamında tüketicileri motive edecek yeni bir kampanya başlattı 
     31 Aralık 2001’e kadar devam edecek olan yeni kampanyada beş adet herhangi boydan meyve suyu kutu altını kesip en yakın Yaysat bayiisine götüren ilk on bin kişi İbrahim Kutluay fotoğraf baskılı basketbol tişörtü kazanıyor. 
     Üç adet meyve suyu kutu altını gönderenler arasından yapılacak çekilişte ise 100 kişi Fila’dan basketbol ayakkabısı veya eşofman, dört çift ise Yunanistan’da İbrahim Kutluay’lı Panathinaikos maçına bilet ve Kutluay’la tanışma şansı elde ediyor. 
     
Kampanya morali      Tetra Pak Pazarlama Müdürü Gaye Atakan "Ekonomik krizde de piyasayı canlı tutmak amacıyla faaliyetlerimize devam edeceğiz" dedi. Kategori Yöneticisi Gökçe Günalp Mestçi ise kişi başı meyve suyu tüketiminin Avrupa ülkelerine kıyaslanamayacak kadar az olduğunu belirterek "Pazarı büyütmenin bir yolu da farklı ihtiyaçlara farklı ürünler sunmak. Biz bu bilinçle hareket ediyoruz" dedi. 
     



 EKONOMİ 

















</TEXT>
</DOC>
