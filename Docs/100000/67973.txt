<DOC>
<DOCNO> 67973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/yazar/ozkan.html </URL>
<DATE> 2002/02/16/ </DATE>
<TIME>  </TIME>
<AUTHOR> Tuncay ÖZKAN  </AUTHOR>
<HEADLINE>
Mafya hem kazanıyor hem kara para aklıyor 
</HEADLINE>
<TEXT>

Spor kulüpleri ve adamlarını kullanan mafya, kumar ve bahis mekanizmasını kullanarak elindeki kara parayı da aklıyor 
     Mafyanın sporu ve spor adamlarını neden kullandığına dair üç önemli saptamam var. Bunlardan birincisi mafya spordan para kazanıyor. İkincisi spor kulüpleri ve adamlarını kullanarak kendisini ve elemanlarını meşrulaştırıyor. Kumar ve bahis mekanizmasını kullanarak, elindeki parayı bu yolla aklıyor. Para kazanıyor. Üçüncüsü spor kulüplerinin altyapı teşkilatlarını ve kulüplerin organizasyonlarını gerçekleştiren gençleri ele geçirerek militan kadrolarını oluşturuyor. Stadyumlarda izleyicileri sürüklemek, yönlendirmek görevini de bu kadrolar yerine getiriyor. Spor kulüplerinin yönetim kadrolarında mutlaka mafyanın adamları yer alıyor. Statlarda holiganizmi de, küfür anarşisini de onlar yaratıyor. İstenmeyen yöneticiler, futbolcular bu militan kadro yoluyla elimine ediliyor. 
     Mafya internet teknolojisi üzerinden bahis oyanatarak futbolda para topluyor. Bu noktada içeride maçlar ayarlanıyor ve para kazanılıyor. Türkiye’de kumar ve bahis yasak. Ancak Milli Piyango İdaresi’nin izin verdiği bahisler oynanabiliyor. 
     
     İnternet üzerinden nasıl oynanıyor 
     Oysa internette şöyle bir dolaşınca örne-ğin www.willhill.com, www.intertops.com, www.easybet.com, www.superbahis.com, www.bahis.com, www.easybahis.com, www.turkbetonline.com, www.bahsegir.com, www.megatoto.com adreslerine ulaşmak mümkün. 
     Sitelere üye olmak, mail adresi almak kadar kolay. İsim, adres, kişisel bilgiler giriliyor, kredi kartı numarası veriliyor. Sonra kazanınca para kredi kartına yatırılıyor. Örneğin superbahis.com’un ana sayfasında "Devlet lisanslı ve yasal" olduğu yazılı. Bahis.com’u işletenler Santa Domingo Carrabian lisansı altında işletiyor. Easybahis.com’u kimin işlettiği belli değil, sayfada öyle bir ibare yok. Bahsegir.com merkezi Luxemburg’da bulunan ve 1981 yılından beri müşterek bahis oynatan Beteurope firmasının yan kuruluşu. Megatoto.com Lloyds of Londan adlı büyük bir sigorta kurumunun yan kuruluşu, merkezi Londra’da. Turkbetonline.com BAS Communications’a bağlı. 94’te kurulmuş, Jersey Adası’ndan tescilli, KKTC’de faaliyet gösteriyor. Bu hatların Türk mafyasına ayda 100 milyon marka yakın para kazandırdığı tahmin ediliyor. 
     Reklamlarını internet siteleri üzerinden yapıyorlar, örneğin herhangi bir server’dan maillerinize bakmak için girdiğinizde reklamı çıkabiliyor. 
     Oynamak için 2 yöntem var Birincisinde onların verdiği hesap numarasına para yatırılabiliyor. İkincisinde oynayan kişinin kredi kartı numarası veriliyor. Oynayan kişinin isteğine göre site sahipleri kredi kartından para çekiyorlar. 
     Buralarda bahis oynamanın parasal bedelini dolar üzerinden ödemek gerekiyor. Alt limit 1 - 10 dolar arasında değişiyor. Üst limit ise sınırsız. 
     Genellikle maille yazışıldığı için tartışmalı durumda açık adresleri bulunamadığından müşterinin bahisçilere ulaşma şansı yok. 
     
     Vatandaş Ali nasıl dolandırıldı 
     Bu sitelerde Türkiye’den büyük takımların yanı sıra daha küçük ve 3. lige kadar pek çok takımın maçına da yer veriliyor. 
     Bu sitelerde oynayan bir kişi, bana ulaştı. A.T.’nin anlattıkları ilginç "Bu internet sitelerinin adresleri bulunmuyor. Para kazansan bile eğer miktar düşükse ödeniyor, biraz yüklüyse ödeme yapılmıyor. E - mail ile ulaşmaya çalışıyorsunuz, ama umurlarında değil. Ben 6 bin dolarlık kazanç elde ettikten sonra, bu parayı unutmak zorunda kaldım. Çünkü vermediler. Kaybettiklerim caba. Araştırıp Londra’dan baktırdım, sitenin adresi bir tren istasyonu çıktı." 
     Bir de telefonla oynananlar var. Sistem aynı şekilde çalışıyor. Ücretsiz hatlarla ulaşılıyor, bazılarında karşınıza Türk operatörler çıkıyor. Bunlar bahsinizi alıyor. Telefonla oynanan kimi sitelerde kredi kartı, kimilerinde ise banka havalesi ile para yatırılıyor. Banka hesap numaralarının bazıları Türk, bazıları ise Kıbrıs bankalarına ait. 
     
     Almanya üzerinden bahis 
     Almanya’da içlerinde köpek yarışlarından buz hokeyine kadar çeşitli spor karşılaşmalarının bulunduğu bahis k ğıtlarında oyunlar oynanıyor. Türkiye’den de bu k ğıtlarda futbol karşılaşmaları yer alıyor. 
     Bahis k ğıdında 90’a yakın futbol takımı bulunuyor. Bu sayı duruma göre artıp azalabiliyor. Ancak futbol takımları Brezilya’dan Yeni Zelanda’ya, Afrika’dan Asya ülkelerine uzanan yelpazede çeşitli ülkelerin çeşitli liglerdeki takımlarını kapsıyor. Bunların içinde Türk takımları da yer alıyor. Hemen her bahiste en az iki de Türk takımı yer alabiliyor. Ancak zaman zaman bu sayı değişiyor. Örneğin pazar günleri ikinci lig karşılaşmalarının hemen hepsi bu bahiste bulunabiliyor. Takımların güçlerine, puanlarına, sürpriz olabilecek takımlarla eşleşmelerine ve diğer bazı faktörlere göre değişiyor. Her maçta yer alan takımların bir fiyat birim bedeli var. Almanya’da bu işi özel Gold Essel adlı firma 1940 yılından beri yapıyor. Şike çetesi burada bu maçlarla ilgili bilgileri doğrultusunda hakem ayarlayarak para kazanıyor. Ya da kendi bahislerini oynatarak maç sonuçlarını ayarlayıp para kazanmaya devam ediyor. 
     
Şike sohbetleri      Sen arpayı yolla, ben maçı ayarlarım’ 
     Ali Fevzi Bir -Sadık İlhan 
     A Ne haber Sadık Hoca 
     S İyi, sağ olasın abi, siz ne yapıyorsunuz 
     A İyi, top oynadım bir saunaya girdim çıktım. 
     S Oh, yarasın bir de bir gün beni de al takıma abi, ya nerede oynanıyor 
     A Göztepe’de oynanıyor. 
     S Hıı, ekibin var zaten eskiden beri. 
     A Ne yaptın 
     S İyi abi, evdeyiz, yarışma izliyoruz kim beş yüz milyar kazanır diye. 
     A Maç yok mu 
     S Şeyde var abi, A grubunda var. 
     A Hangisi 
     S Aydın - Konya maçı. 
     A Aydın - Konya maçı Aydın’da mı 
     S Aydın’da abi maç. 
     A Hıı, dinle... 
     S Evet Abi... 
     A Maçları oynayabilirim ha, oynarsam arayacağım seni. 
     S Tamam, haber verirsin. 
     A Yeni bir icat çıkmış ikinci ligde. 
     S Hıı. 
     A Dur bakayım, şimdi faks gelecekti. Bir bakayım, ararım seni yarın, pazar değil mi maç 
     S Pazar günü abi, maç pazar günü. 
     A Harun’a maç var mı ... 
     S Harun’a yok, bir tek Ali’nin var Ankara’dan abi. 
     A Hangi maç 
     S Altay maçına gidiyor. 
     A Kimle 
     S Altay kimle oynuyordu abi, ya tam bilmiyorum ya. 
     A He Ali’nin de kulağını büktürürüz dur bakayım, o Altay’ı da bizim çocuklar ortak oluyorum, ben onlarla şimdi Kıbrıs’ta kumarhane alıyoruz. 
     S Öyle mi 
     A He. 
     S Beraber yolculuk yapacağız, zaten ben de İzmir’de kalacağım o da İzmir’de kalacak. 
     A Ben sizi ağırlatırım orada. 
     S Tamam abi. 
     A Ali anlar mı o işlerden 
     S Anlar anlar, iyi arkadaştır abi. 
     A İyi, tamam. 
     S Tamam. 
     A Oldu, görüşürüz. 
     S Görüşürüz gene abi. 
     A Haydi ararım ben yine. 
     S Sağ ol abi, iyi akşamlar. 
     A Yer ayırtırım ben size. 
     S Tamam abi, tamam ararsın, haber verirsin. 
     A Tamam haydi eyvallah. 
     S Haydi görüşürüz abi. 
     
     A Alo. 
     S İyi akşamlar. 
     A Sadık Hoca ne yapıyon 
     S İyi abi, siz nasılsınız 
     A İyi be, ne olsun 
     S Hasta gibisin abi. 
     A Yok yeni kalktım. 
     S Hadi ya, baya uzun sürmüş abi, gece maratonu o zaman 
     A Haa 
     S Şeyde mi çalıştın, öbür türlü mü abi 
     A İki türlü. 
     S İki türlü diyon, anca diyon ha. 
     A Sen ne yapıyon 
     S İyi abi ya, maçım da var bu hafta. 
     A Nerde 
     S Sakarya’ya gideceğim ya... 
     A Nereye 
     S Sakarya’ya. 
     A Coşkun’a. 
     S Ha ha, Coşkun’a gidiyorum. 
     A Kimle oynuyor 
     S Erzurum. 
     A Erzurum’la, iyi, başka ne var ne yok 
     S Başka hiçbir şey yok abi, arayayım dedim, bu mahkemeler olumlu bitti herhalde 
     A Bitti. 
     S İyi, hayırlısı olsun abi, yakışanı oydu zaten. 
     A Eyvallah, sağ ol. 
     S Yakışanı oydu, oldu abi, sen dinlen o zaman, sonra görüşürüz yine. 
     A Tamam bir şey diyon mu 
     S Yok abi, sağlığın. 
     A İyi hadi. 
     S Görüşürüz abi, iyi akşamlar. 
     
     Sadık Efendim 
     Ali Sadık Hoca sen mi aradın beni 
     S Evet abi. 
     A He ne yapıyorsun 
     S Merak ettim diğerleri ne oldu diye de... 
     A Bir tanesi parayı kurtardık. 
     S Valla... 
     A İkisi yattı. 
     S Hıı. 
     A Helloven maçı sıfır sıfır bitti, Atalanta iki bir yendi, a... kodumun Torino yenildi, bir sıfır galip... 
     S Hı pek bir şey olmadı abi yani ha 
     A Yok a... çocuğunu s....min uykusuz yattım. 
     S He he... 
     A Şey ne yapıyon 
     S İyi abi, evdeyiz işte. 
     A Dinle... 
     S He. 
     A Senin bölgenden hariç bir maça biri gidecek, iş yapar mı arpayla, var mı öyle 
     S Var abi İzmir’de. 
     A Kim var, kim 
     S Bitirim yani... Emanet karşılığı yapar abi. 
     A Yaptırıyorum yani .. 
     S Hangi maça 
     A Senin orda olacak maça. 
     S He. 
     A Anladın mı, bu hafta... 
     S Yapar abi ya. 
     A Yapar değil mi 
     S Yani, ama yapar yani, yapacağını, ben ona bahsetmiştim, sen geçen demiştin ya ikinci... 
     A Yapar yani değil mi 
     S Ben dedim ya sana ben ayarlayacağım diye ha. 
     A Arpayı vereceğiz. 
     S He öyle yapar. 
     A Tamam. 
     S Yapar yani .. 
     A Sen ne yapıyon, daha gelmiyo musunuz 
     S Abi gelecek gibiyiz ya. 
     A He haber ver abi, Tatlıses falan var, ikinci gün ona yer ayırtacağız, öyle kolay değil. 
     S Geliyoruz abi o zaman. 
     A E söyleyin kaç oda ayırtayım size, ara beni. 
     S İki oda yeter bize ya, Zeki Ali’ye dedim, bugün de sen dedin ya, onlara da aç diye, maç durumuna bağlı, işte millet ondan bir şey diyemiyor abi, maçlar... 
     A İyi çarşamba günü, perşembe günü bakın. 
     S He Ali’ye falan da söyledim ben ya da Hüseyin diye gelirim dedi o da. 
     A Tamam ben yer ayırtırım size. 
     S Tamam tamam abi. 
     A İbrahim Tatlıses var bayramın ikinci günü. 
     S Valla güzel olur abi ya, ben o sen bahsettiğinde açmıştım hani ikinci lig dedin ya üç maç falan. 
     A He. 
     S Dedim, bak gizli bir işimiz var, böyle bir şey olduğunda bu sacayağının biri sen olacaksın diye. 
     A ....... mı 
     S He he. 
     A Hı. 
     S İyi para var falan demiştim, tamam sen olduktan sonra olur dediydi abi. 
     A Ha. 
     S Ondan dedim yani. 
     A Başçavuş mu bu 
     S Ha ha. 
     A İyi iyi, tamam. 
     S Tamam. 
     A Tamam. 
     S Oldu abi, ben yarın gene ararım. 
     A Tamam haydi. 
     S Sen bana bugün bişey çıkaramayacan o zaman. 
     A Çıkarırım yarın sana ya. 
     S Tamam ya iyi olur abi ya. 
     A Para mara almadık a.... koyayım, anasının a.... koyayım. 
     S He he. 
     A Sana bir şey söyleyeyim. 
     S He. 
     A Uludağ’da güzel bir şey yapmamız lazım. 
     S Yaparız abi ya, sen onun... 
     A Çağırdım onları, geliyor buraya, Almanya’daki çocuklar zaten. 
     S Öyle mi 
     A He buraya geliyor. 
     S He sen onu bir organize et. 
     A Yani öyle sana bir şey söyleyeyim, değecek yirmi otuz almazsak ne yapayım ya 
     S Evet. 
     A S...mişim 1 milyonu 2 milyonu, herkesin bir teklik indirmesi lazım. 
     S Zaten bunu bir kere alsın darbe olacak abi, ölümüne olacak çünkü. 
     A Allah Allah, bir kere ile işi bitirecek. 
     S Her şeyi göze alacağız çünkü. 
     A Tabii yani, değecek herif bıraktığı zaman da o kendini düzene sokacak. 
     S Yani bütün dünyalığı he, bitmiş olacak. 
     A Öbür türlü s...yim a.... bir milyon iki milyon kimi kurtarır, beş kuruş, s...yim öyle parayı. 
     S Doğru doğru diyon abi. 
     A Tamam. 
     S Sen bana yarın gönderebilecen mi abi bir şey. 
     A Gönderirim yarın sana. 
     S Tamam abi. 
     A Tamam. 
     S Haydi görüşürüz abi, sağ ol. 
     A Haydi görüşürüz. 
     
     Sadık İlhan Efendim. 
     Ali Fevzi Bir O Ferhat erkeklik yapacak mı 
     S Evet abi. 
     A Dört kişi misiniz 
     S Dört kişiyiz abi. 
     A İyi, tamam peki. 
     S Kenanlar... 
     A Kenan şimdi otele gelmiş. 
     S Tamam, iyi, tamam. 
     A Geliyorum, tamam, on dakika sonra oradayım. 
     S Tamam abi. 
     A Siz şeydesiniz Biges’tesiniz. 
     S Biges’teyiz abi. 
     A On dakika sonra ordayım. 
     S Tamam abi, tamam. 
     
     Sadık İlhan Efendim. 
     A Sadık Hoca. 
     S Evet abi. 
     A Bu Bülent Uzun Diyarbakır’da görev yaptı mı 
     S Yaptı abi. 
     A Şeye mi gidiyor 
     S Abi öyle gibi görünüyor, beş sene kaldı Diyarbakır’da. 
     A Hıı beş sene kaldı değil mi 
     S Beş sena kaldı. 
     A Onların g... yandı galiba Rize’de, günah çıkartacaklar galiba. 
     S Abi geçen hafta bayağı hırpalandılar ya, dayak mayak yediler ya... 
     A Olabilir mi 
     S Abi öyle gibi yani, bu sözde onların verdiği, onların görüştüğü, görüşemez Bülent Uzun’la, aracı yok da Mevlüt abiyi kullanmış olabilir, yani yüzde seksen öyle abi. 
     A Hıı. 
     S Yüzde seksen öyle. 
     A Yok şeye koyacağım da onu onun için. 
     S Abi yüzde seksen öyle. 
     A Bana da öyle geldi de akşam görüşürüz, on buçukta gel yanıma. 
     S Tamam abi. 
     A Tamam. 
     S Tamam abi. 
     A O i...yi de uyut. 
     S Ya oda tek abi, yoldan çıkma. 
     A Açıldı mı g.... veren 
     S Geçen sitem ediyor, abi diyor, duydum size......... var ulan dedin ne bileyim sen güvenilir adam değilsin ki dedim, ya abi ben de istiyorum falan, şok oldum. 
     A Vay i...ye bak. 
     S Ya hocasının sözünden çıkacak demek ki, ya aşırı şok oldum ya, dedim ya ciddi mi diyon, kafasyon mu yapıyon dedim, yok abi dedi ya. 
     A Yemek yiyecekseniz hem Biges’e gidin. 
     S Bizim...... geç gelecek zaten üç kişi geliyoruz, Kenan iki saat geç gelecek, o sekiz uçağı ile gelecek. 
     A Tamam. 
     S Tamam abi. 
     A Hadi görüşürüz. 
     S Ha şaşırdım elemana yani. 
     A Hadi görüşürüz. 
     S Tamam abi. 
     A Hadi. 
     
     Sadık İlhan Efendim. 
     Ali Fevzi Bir Geldiniz mi 
     S Geldik abi. 
     A Maç bitti mi, geliyorum, maç mı seyrediyorsunuz 
     S Maç seyretmiyoruz abi, bir arkadaşa uğradık, çay içiyoruz şimdi, otele yerleşmedik, daha... 
     A İyi kaç kişisiniz siz 
     S Dört kişiyiz abi. 
     A Öbürleri yok de mi 
     S Yok, onlar başka otele geçti de beşinci gerekebilir ya. 
     A Kim o 
     S Zafer var ya bizim. 
     A Haa iyi, tamam. 
     S Tamam. 
     A Geleceğim ben, tamam. 
     S Tamam tamam abi, biz onda otelde bekliyoruz seni. 
     A Maçtan sonra hemen geliyorum. 
     S Tamam abi. 
     A Maçı seyredip hemen geliyorum. 
     S Tamam abi. 
     
Abi işi bitirdin mi şimdi ’      Hasan Vezir -Ali Fevzi Bir 
     H Ali abi ile görüşecektim. 
     A Kim arıyor 
     H Ben Hasan VEZiR. 
     A Hasan nasılsın yaa 
     H İyi, Ali abi 
     A Kimle oynuyon bu hafta 
     H Bu hafta Ankara Demirspor’la. Bu, bir hakem var Fırat Altınüst, tanır mısın, İstanbul bölgesinden abi 
     A Bakarız. 
     H Haa bazen çok kötü hakemler yönetiyor. Mesela bi Çankırı, bir Bulancak maçı bizi mahvetti hakemler abi ya, 90 2’de gol verdi. Bize gol olmayan pozisyonda Çankırı’ya yenildiğimiz maçta... 
     A Hıı... 
     H İçeriye girmeyen topa gol verdi, yendirdi bizi yaa. Namağluptuk o zamana kadar, zaten bir mağlubiyetimiz oradan var. İstanbul bölgesinden Fırat Altınüst. 
     A Dur bakayım. 
     H Ya bizi ezmesinler de bizi tutsun demiyoruz yani, sadece ortada maç yönetsinler yani 
     Aynı anda ikinci bir telefonla Ramazan isimli bir şahısla görüşüyor 
     A Ramazan maçta mısın ha Görüştün mü o dediğimle Yok, Silifke ha, Tarsus lider, Zonguldak ikinci, hıı haa, geçen günkü Beylerbeyi maçın hakemi mi, Beylerbeyi Karagümrük maçının hakemi mi haa, iyi iyi. Ramazan sağ ol da sana birini daha sorucam. Bizim Hasan Vezir Karabük’ün antrenörü de biz bunlara yardım etmek mecburiyetindeyiz, Fırat Altınüst haa, Süleyman kim arasın beni Süleyman hemen hemen arattır beni, tamam tamam hadi görüşürüz. Şimdi ben havaalanına gideceğim Ramazan, yarın görüşürüz ya da yarın ararım seni maçta hadi eyvallah. Süleyman beni arasın telefonu arasın, yoksam evi arasın. Hadi eyvallah. 
     İkinci telefondaki görüşmeyi bitirerek tekrar Hasan Vezir’le görüşmeye devam ediyor 
     
     A Alo. 
     H Efendim abi. 
     A Yardımcı benim, sağ kolum. 
     H Bizim yardımcı hakem mi 
     A Ha ha. 
     H Abi söyle de bizi ezmesin. 
     A Lan gevezelik yapma, tamam işte da. 
     H Tamam abi. 
     A Daha ne diyeyim, görmedin mi 
     H Tamam abi, sağol ya. 
     A Tamam işte, sana bir şey söyleyeyim, sana gelir kulübede söyler, tamam. 
     H Tamam, ben senin selamını söylerim abi zaten. 
     A Yok yok, o sana selam söyler, merak etme. 
     H Tamam Ali abi, şimdi iş bitti mi bu şeyin 
     A Aşağı yukarı. 
     H Bitti di mi İnşallah bir daha bir şey çıkmaz ya. 
     A Ufak tefek olur ya daha yeni hadi görüşürüz ortağım. 
     H Tamam, çok sağ ol abi. 
     A Tamam, o senle konuşur, ben ona söylerim. 
     H Tamam abi. 
     A Hadi eyvallah. 
     
Manitalar düzgün olsun’      Ali Fevzi Bir -Dilek 
     D Alo... 
     A Alo... 
     D Efendim Canım 
     A Bak Tepebaşı’nda Euro Plaza var, Euro Plaza... 
     D Yuro Plaza... 
     A Tepebaşı’nı biliyor musun 
     D Tepebaşı mı 
     A Bu şimdi böyle Taksim’den doğru aşağıya inerken sağda. 
     D Tamam biliyorum, tamam tamam... 
     A Sağda köşede Euro Plaza... 
     D Tamam. 
     A Şimdi oraya geçiyorum, oraya gelin. 
     D Tamam canım. 
     
     D Alo... 
     A Dilek... 
     D Efendim canım. 
     A Ha ne yapıyorsun 
     D İyi canım, evdeyiz. 
     A Kaç kişisiniz siz 
     D Biz şu anda üç, ama fazla olabiliriz, istiyorsan... 
     A Kim var 
     D Tanımazsın, çok güzel kızlar. 
     A Valla bak geri gönderirim. 
     D Tamam gönder. 
     A Bak gönderirim, 5 kişi ayarla. 
     D Of tamam. 
     A 5 kişi ya da 3 kişi birine 3 kişi şey yap dur bakalım 3 olmazsa buluruz dur. 
     D Tamam ben bulurum bulurum. 
     A Tamam bak şey olursa, kötü olursa giderler. 
     D Tamam hayatım, nereye geleceğiz 
     A Söyleyeceğim sana. 
     D Karşı taraf mı 
     A Karşı, yo yo Taksim’de. 
     D Hıı Taksim, tamam o zaman 5 kişi ayarlıyorum. 
     A Tamam. 
     D Hadi canım, bay. 
     
     D Alo... 
     A Dilek... 
     D Efendim. 
     A Aliço, Aliço... 
     D Ne haber hayatım 
     A İyi akşamlar, işin var mı 
     D Yoo... 
     A İki üç tane manita ile beklesene, on buçuk on bire doğru arayacağım seni. 
     D Tamam hayatım. 
     A Lan düzgün şeyler olsun. 
     D Düzgün düzgün. 
     A A..... koydumun paçozlarını getiriyormuşsun. 
     D Yok yok yok, süper. 
     A Hadi tamam. 
     D Hadi canım, bay. 
     
     







Yolsuzluk, İslam, laiklik 


Son satırları... 


Akışık ve kamu bankaları 


Uçmayı öğrenebilmek 


Milyonların futbol sevgisiyle şike skandalı 


Formasız örgütler 


Özleme dair 


Cumhuriyetin aydınlık yüzü 2 


Bosna Miloşeviç'e cezasını verdi... 


Cimbombahçe çok yaşa 


Mafya hem kazanıyor hem kara para aklıyor 


Mesut Yılmaz’ın müthiş evrimi 


Yolsuzluk İzleme Platformu 


Ben haddimi bilirim 


Yeni yıla yeni kanun 


Kedi, İsrail ve Filistinliler 


Deprem sigortası 


</TEXT>
</DOC>
