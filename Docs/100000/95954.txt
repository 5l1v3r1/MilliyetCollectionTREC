<DOC>
<DOCNO> 95954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/spor/spo01.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL’DA DÖRT YARALI 
</HEADLINE>
<TEXT>

Beşiktaş, dün peş peşe gelen darbelerle sarsıldı. Tümer’in Samsun’daki cezası nedeniyle UEFA’da 4 maç oynayamayacağı ortaya çıktı. İlhan, Ahmet Dursun ve Bayram’ın sakatlıkları deprem etkisi yarattı 
     K bus gibi gün 
     SİYAH - Beyazlı kulüp, sakatlıklar ve sürpriz cezanın şokunu yaşıyor. Samsunspor’dayken Intertoto Kupası’nda mücadele eden Tümer, 5 Ağustos 1998’de sahalarında Werder Bremen ile oynanan rövanş karşılaşmasında gördüğü kırmızı kart nedeniyle dört maç ceza almıştı. Samsunspor, Avrupa kupalarına katılamayınca, cezası da sabit kaldı. Yıldız oyuncu, Beşiktaş’ın bu sezon UEFA Kupası’ndaki ilk tur ve tur atlaması halinde de ikinci turdaki müsabakalarında forma giyemeyecek. 
     
     İlhan şoku 
     SABAH saatlerinde Ahmet Dursun, Zafer ve Bayram, MR çektirdi. Milliler İlhan ve Tayfur da sağlık kontrolünden geçirildi. Kaleci Yasin de sağ elindeki ağrı nedeniyle tedavi gördü. Üç oyuncunun MR sonuçları açıklandığında ise Beşiktaş günün ikinci büyük darbesiyle sarsıldı. İlhan Mansız’ın sağ dizinde menisküs yırtığı tespit edilirken, Bayram’ın sağ ayak üst uyluk kasında yırtık olduğu bildirildi. Ahmet Dursun’un da kaval kemiğinde ödem oluştuğu saptandı. 
     
     Ahmet Dursun paniği 
     İLHAN’IN artroskopi olacağı ve an az üç hafta takımdan ayrı kalacağı bildirildi. Bayram da üst uyluk kasığındaki yırtık nedeniyle bir ay sonra arkadaşlarına katılacak. Ahmet’in sakatlığının nüksetmesinden korktuklarını belirten Kulüp Doktoru Yalçın Yavuzer, "Testten geçecek. Kaval kemiğinde yeniden stres kırığı oluşmuş olabilir. Eğer durumu eskisi gibi ciddiyse, sahalara dönmesi zaman alabilir" dedi. Üç önemli ismin sakatlığı Lucescu’yu telaşlandırdı. 
     
Madrid’de pürüz çıktı      MEHMET ÇİFTÇİ BARCELONA 

     BEŞİKTAŞ, Real Madridli Conceiçao için dün yöneticiler Hüsnü Güreli ve Yıldırım Demirören ile yaptığı İspanya çıkarmasından sonuç alamadı. Görüşme sonrası açıklama yapan Real Madrid Genel Menajeri Jorge Valdano, "Anlaşma sağlayamadık. Biz satmak istiyoruz, Beşiktaş ise buna sıcak bakmıyor. Yeni bir teklifle gelmemişler. Ancak temaslar devam edecek" açıklamasını yaptı. 
     BREZİLYALI yıldız için İtalyan Lazio’nun İspanyol Kulübü’ne çok cazip bir öneri getirdiği ve yöneticilerin buna olumlu yaklaştığı da belirtiliyor. Kartal’ın prensipte anlaştığı Capone ve Pancu’nun ise bugün İstanbul’a gelmesi bekleniyor. Bu arada Lucescu’nun ısrarla istediği Radu Niculescu ile de yeniden masaya oturulacağı öğrenildi. 
     
Nouma Türkiye’de      SİYAH - Beyazlılar’ın 2000 - 2001 sezonunda formasını giyen ve tavırlarıyla taraftarların gönlünde taht kuran Fransız futbolcu Pascal Nouma, haftasonunda tatilini yapmak üzere Türkiye’ye gelecek. Beşiktaşlı yöneticilerin, ülkemizde bulunacak yıldız oyuncuyla son bir kez görüşeceği ve yeni bir teklif paketi sunacakları iddia edildi. 
     
Topbaşı yarın      SİYAH - Beyazlılar, iki günlük iznin ardından yarın çalışmalara başlayacaklar. Sabah Ümraniye Nevzat Demir Tesisleri’nde toplanacak olan Beşiktaş, çift idmanla ikinci etap hazırlıklarına start verecekler. Perşembe günü de, İsviçre’nin Nyon şehrinde yapılacak kampta yeni sezon için form tutmaya çalışacaklar. 
     
Zago rahatlattı      İSVİÇRE kampında sakatlığı nedeniyle hakkında fikir vermeyen Brezilyalı defans oyuncusu, ligin ilk maçında forma giyeceğini söyledi. Sakatlığının ciddi olmadığını belirten Zago, "Roma’dayken ayak bileğime darbe almıştım. Ancak tedaviler sonunda bu sakatlığı tamamen atlattım. Yavaş yavaş yükleme yapıyorum. Merak etmeyin, yakında hazır olurum. Ligin ilk maçında takımdaki yerimi alacağım" diye konuştu. 
     



 SPOR 

























</TEXT>
</DOC>
