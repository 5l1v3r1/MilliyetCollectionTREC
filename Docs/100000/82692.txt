<DOC>
<DOCNO> 82692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/ekonomi/aeko.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
El ele kaliteyi aldılar şimdi yolları ayırdılar 
</HEADLINE>
<TEXT>

1996’da Avrupa Kalite Ödülü alan Brisa’da grev aşamasına gelindi. Greve karşı lokavt ilan eden işveren yüzde 22, sendika ise yüzde 50 zam öneriyor 
     ATİLLA ÖZSEVER 

     Sabancı Holding’e bağlı Brisa Lastik Fabrikası’ndaki toplu sözleşme görüşmeleri uyuşmazlıkla sonuçlandı. Lastik - İş Sendikası, grev kararını fabrika kapısına astı. Brisa işvereni de lokavt kararı aldı. 1996’da Avrupa Kalite Ödülü alan Brisa’da grev ve lokavt uygulama tarihi henüz açıklanmadı. 
     Ortalama çıplak net ücretin 800 milyon lira dolayında olduğu Brisa’da işveren ilk altı ay için yüzde 22 oranında zam önerirken sendika yüzde 50 zam istiyor. İşçi ve işveren tarafı, geçen hafta Çalışma ve Sosyal Güvenlik Bakanı Yaşar Okuyan’la görüştü, ancak bir sonuç alınamadı. 
     Uyuşmazlıktaki en önemli konunun enflasyon yaklaşımından kaynaklandığı ortaya çıktı. İşveren, hükümetin yaklaşımı doğrultusunda öngörülen enflasyon hedefine göre zam verilmesini isterken, sendika geçmiş enflasyon oranının dikkate alınmasını savunuyor. 
     
     Yüzde 38’lik kayıp var’ 
     Lastik - İş Başkanı Abdullah Karacan, görüşünü şöyle açıkladı 
     "Geçen sözleşme döneminde öngörülen enflasyon dikkate alındı. Bizim yüzde 38’lik bir kaybımız oldu. İşveren bu kaybımızı tel fi etmedi. Şimdi de öngörülen enflasyon oranına göre zam vermek istiyorlar. Oysa biz, Sabancı Grubu’na 2001 yılında 26 trilyon liralık k r sağladık. Hissedarlarına yüzde 270 oranında temettü dağıttılar. Öte yandan aynı gruba bağlı Akbank’ta yüzde 43 zam verdiler, grev erteleme tehdidi ile bizim zammı düşük tutuyorlar". 
     Başkan Karacan, "Geçen dönem uyuşmazlık sonucu greve çıktık. Sekiz günlük grevden sonra hükümet milli güvenlik gerekçesiyle lastik grevini erteledi, yani grev ortadan kalktı. Biz aslında ille de greve çıkalım demiyoruz. Ama grev yapamaz bir durumda bize düşük ücret zammı dayatıyorlar" dedi. 
     Sabancı Grubu, lokavt kararı alınması dışında herhangi bir açıklama yapmadı, grev aşamasına gelinen diğer lastik fabrikalarıyla birlikte ortak bir açıklama yapılması bekleniyor. Üç fabrikada toplam üç bin işçi çalışıyor. 
     
GoodYear ve Pirelli grev aşamasında      Pirelli’de grev kararı dün işyerine asıldı. GoodYear işyerinde de grev kararı bugün asılacak. Lastik - İş tarafından Çalışma Bakanı Yaşar Okuyan’a sunulan raporda, değişik işkollarında faaliyet gösteren 18 işyerinin ücret ve sosyal hakları karşılaştırıldı. Raporda, GoodYear, Pirelli ve Brisa’daki ortalama brüt ücretin 1 milyar 10 milyon lira olduğu belirtilerek, bu fabrikaların ücret yönünden Petkim, Lever, Eczacıbaşı İlaç, Henkel, Tüpraş gibi kuruluşların gerisinde kaldığı kaydedildi. 
     



 EKONOMİ 




















</TEXT>
</DOC>
