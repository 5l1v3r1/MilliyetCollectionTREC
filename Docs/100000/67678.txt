<DOC>
<DOCNO> 67678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sontur06.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçarken ayağını kıran kapkaççı, polise yakalandı 
</HEADLINE>
<TEXT>

     Eminönü'nde yabancı uyruklu bir kadının çantasını zorla aldıktan sonra kaçmaya çalışan kapkaççı, düşerek ayağını kırınca polise yakalandı. 
     İbrahim Danbaloğlu 27 , Laleli Ordu Caddesi'ndeki Süngerciler İşhanı'nda alışveriş yapan yabancı uyruklu Marine Dubitska'nın 25 çantasını çalmak istedi. 
     Kapkaççıya çantasını vermemek için direnen Dubitska, mücadele sırasında yere düştü. Aldığı çantayla bir süre koşan Danbaloğlu ise vatandaşların kovalaması üzerine çantayı sokak başında yere attı. 
     Kaçarken Yakupağa Fırını Sokak'a giren ve burada düşerek ayağını kıran Danbaloğlu, polislerce yakalanarak, tedavisi yapılmak üzere İstanbul Üniversitesi İstanbul Tıp Fakültesi Hastanesi'ne kaldırıldı. 
     






</TEXT>
</DOC>
