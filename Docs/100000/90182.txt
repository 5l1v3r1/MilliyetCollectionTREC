<DOC>
<DOCNO> 90182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sonspo09.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk dostu Japon Spor Bakanı, kimi destekleyecek 
</HEADLINE>
<TEXT>

     Japonya'da bulunan Fikret Ünlü, A Milli Futbol Takımı'na Japon yetkili ve Türk dostlarının ilgisinden memnuniyet duyduğunu bildirdi. 
     Japonya Eğitim, Spor, Bilim ve Teknoloji Bakanı olan Japonya'nın eski Ankara Büyükelçisi Atsuko Toyama ile yediği yemekte, bayan bakanın Türkiye'ye olan sevgisini dile getirdiğini belirterek, ''Sayın Toyama bana, Şimdi bana Türkiye'yi mi Japonya'yı mı hangisini destekleyeceksin diye sorsalar, ne derim dedi'' diye konuştu. 
     Türk-Japon dostluk ilişkilerinin 18 Haziran Salı günü yapılacak maç vesilesiyle daha da gelişmesini umut ettiğini belirten Ünlü, maç sonucuna ilişkin tahmininin sorulması üzerine şunları söyledi 
     ''Eğer maç Türkiye'de oynansaydı, 3-4 farkla galip gelirdik. Türkiye, Japonya'dan daha üstün bir takım. Burada da herhalde uzatmalarda yeneriz diye düşünüyorum. Çeyrek finalde de Senegal ile karşılaşırız. Bana öyle geliyor ki, biz yeniden Brezilya ile yarı finalde karşılaşacağız.'' Öte yandan, Japon basın mensupları da Ünlü'ye Türkiye-Japonya maçına ilişkin sorular yönelttiler. Ünlü, ''Ne zamana kadar buradasınız '' sorusuna, ''Galip geldiğimiz sürece'' yanıtını verdi. 
     





</TEXT>
</DOC>
