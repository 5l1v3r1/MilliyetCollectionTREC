<DOC>
<DOCNO> 63822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sonspo27.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 1 - Galatasaray 1 maç bitti 
</HEADLINE>
<TEXT>

     Birinci Süper Futbol Ligi'nde Denizlispor ile Galatasaray 1-1 berabere kaldı. 
     
     İlk Devre 

     Karşılaşmanın ilk yarısı genelde orta alan mücadelesi şeklinde geçerken, Denizlispor orta sahada uyguladığı presle rakibinin topla oynamasını engellemeye çalıştı. Bu baskı nedeniyle Ümit ve Arif'in etkisiz kalışı ise, konuk takımın oyun planını alt üst etti. 
     Kontrollu bir oyun sergileyen yeşil-siyahlı ekip, ani kontraataklarla Galatasaray kalesinde pozisyonlara girmeyi başardı ama gol bulamadı. Güçlü rakibini durdurmayı yeğleyen Denizlispor, ilk yarıdaki görünümüyle, bunda başarılı oldu. 
     5. dakikadaki Denizlispor atağında Hietanen'in faul atışında 
     Veysel topu kafayla kaleye gönderdi, ancak top Mondragon'da kaldı. 
     7. dakikada Galatasaray Arif ile Denizlispor kalesini yokladı. Bu 
     futbolcunun sert şutunda iyi yer tutan Süleyman, topu köşede bloke etti. 
     13. dakikada Coşkun'un arapasıyla cezaalanına giren Muzaffer, 
     Ergün'den sıyrıldı ve kaleciyle karşı karşıya kaldığı anda vuruşunu yaptı. Mondragon köşeye giden topa parmaklarının ucuyla dokunarak çeldi. Veysel topu kontrol edemedi ve meşin yuvarlak auta çıktı. 
     20. dakikada Hasan Şaş, Ergün'e pasını aktardı. Bu futbolcunun 
     derinlemesine pasında cezaalanına giren Berkant çaprazdan vuruşunu yaptı, ancak top auta gitti. 
     22. dakikada Denizlispor kontraatağında Muzaffer cezaalanına 
     girerken sert vurdu. Mondragon'u geçen top, direği sıyırarak auta gitti. 
     44. dakikada Hasan Şaş'ın kullandığı serbest vuruşta Denizlispor 
     defansının müdahale edemediği topu Perez kafayla kaleye gönderdi. 
     Ancak meşin yuvarlak yandan auta çıktı. 
     Karşılaşmanın ilk yarısı golsüz sona erdi. 
     
     İkinci devre 

     Karşılaşmanın ikinci yarısı ilk 45 dakikaya göre daha mücadeleci geçerken, her iki kalede de daha fazla gol pozisyonları yaşandı. 
     İkinci yarıya Galatasaray, Berkant'ın yerine Sergen'i oyuna alarak başladı. 
     50. dakikada Denizlispor öne geçti. Bu dakikada Ali Tandoğan'ın 
     sağdan ceza alanına ortaladığı topa, yakın mesafeden Coşkun vuramadı. 
     Boşta kalan topu, arka direk dibinde önünde bulan Veysel, kafayla filelere gönderdi ve takımını 1-0 öne geçirdi. 
     53. dakikada Hasan Şaş'ın ceza sahası dışından şutunda, top auta 
     gitti. 
     60. dakikada Galatasaray, Perez'in yerine Erhan Namlı'yı, 
     Ümit'in yerine de Murat Sözkesen'i oyuna aldı. 
     62. dakikada, Galatasaray gole çok yaklaştı. Arif'in arapasıyla 
     hareketlenen Hasan Şaş, kaleciyle karşı karşıya kaldığı anda vuruşunu yaptı. Ancak kaleci Süleyman topu ayaklarıyla kornere çeldi. 
     64. dakikada Galatasaray'dan Emre Aşık sarı kart gördü. 
     71. dakikada, Arif'in ceza sahası içinden şutunda, iyi yer tutan 
     Süleyman topu bloke etmeyi başardı. 
     77. dakikada Galatasaray'ın beraberlik golü geldi. Ergün'ün ceza 
     sahasına gönderdiği topu uzaklaştırmak isteyen Tolunay topu ıskalayınca, Arif meşin yuvarlağı filelere gönderdi 1-1 78. dakikada Denizlispor'da Coşkun'un yerine Cengiz oyuna girdi. 
     80. dakikada Denizlispor'dan Hietnen ikinci sarı kartını görererek 
     kırmızı kartla oyun dışı kaldı. 
     88. dakikada Denizlispor'da Timuçin'in yerine Mustafa Sert 
     oyuna dahil oldu. 
     Karşılaşma 1-1 beraberlikle sona erdi. 
     






</TEXT>
</DOC>
