<DOC>
<DOCNO> 51353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/ekonomi/eko01.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu kaybetti, özel kazandı 
</HEADLINE>
<TEXT>

Bu yılın ilk sekiz ayında kamu ve fon bankaları 3 milyar 272 milyon dolar zarar ederken özel, yabancı, kalkınma ve yatırım bankaları 958 milyon dolar k r etti 
     EKONOMİ SERVİSİ 

     Kriz, Türk bankacılığını küçülttü. Kamu bankaları zarar yazarken, özel bankalar k ra geçti. 
     Bankacılık Düzenleme ve Denetleme Kurulu, "Bankacılık Sektörü Yeniden Yapılandırma Programı Gelişme Raporu"nu yayımladı. Rapora göre, ağustos sonu itibariyle kamu bankalarının zararı 394 milyon dolar, Fon bankalarının zararı da 2 milyar 878 milyon dolar oldu. 
     
     En k rlı yabancılar 
     Buna karşılık özel, yabancı, kalkınma ve yatırım bankaları k r ettiler. Sektör içindeki paylarına oranla en büyük payı yabancı bankalar sağladı. İlk sekiz ayda sektörün toplam aktiflerinin yüzde 51’ini temsil eden özel bankalar 447 milyon dolar k r ederken, toplam aktifler içindeki payı yüzde 2.7 olan yabancı bankalar 240 milyon dolar k r etti. Kalkınma ve yatırım bankaları da 271 milyon dolar k r sağladılar. 
     
     Vadeler kısaldı 
     Kamu ve fon bankalarından özel bankalara mevduat akışı oldu. Kamu ve fon bankalarının payı sırasıyla 7.6 ve 2.5 puan azaldı. Özel bankaların payı ise 8.5 puan arttı. Toplam mevduat, reel olarak yüzde 5.4 artarak 96 katrilyona ulaştı. TL mevduat reel olarak yüzde 19 azalırken, döviz mevduatlar yüzde 32.3 arttı. Dolar bazında TL mevduatlar yüzde 40, döviz mevduatlar ise yüzde 2 eridi. TL mevduatın toplam içindeki payı yüzde 40.2’ye geriledi. Kısa vadeli TL mevduatın toplam TL mevduat içindeki payı ise yüzde 90.6’ya yükseldi. 
     
     Özkaynaklar arttı 
     Aralık 2000 itibariyle 7.2 katrilyon lira olan özkaynaklar, reel olarak yüzde 52.5 artarak 2001 Ağustos’unda 17 katrilyon liraya yükseldi. Toplam aktifler içinde, menkul değerler cüzdanı ve bağlı menkul değerler toplamının payı bir önceki yıl sonuna göre 16.2 puan artarak yüzde 33.9 oldu. Artış görev zararı ve fon bankalarının mali yapılarını güçlendirmek amacıyla verilen senetlerden kaynaklandı. 
     
     8.5 katrilyon batık 
     Kredi hacmi bir önceki yıl sonuna göre reel olarak yüzde 16.7 azaldı. Brüt olarak kredi hacmindeki reel daralma yüzde 10.5 oldu. Bu arada sorunlu krediler de arttı. 2000 yılı sonunda 4 katrilyon lira olan brüt takipteki alacaklar, ağustosta 8.5 katrilyon liraya yükseldi. 
     
     Açık pozisyon yok gibi 
     Türk bankacılık sektörünün yurtdışı bankalardan sağladığı fonlar dolar bazında yüzde 40 oranında geriledi. 19 Şubat itibariyle 15.2 milyar dolar olan vadeli işlemler hariç döviz pozisyon açığı, 28 Eylül itibariyle 2 milyar dolara geriledi. 
     
Sektör yüzde 27 küçüldü      Rapora göre Türk bankacılığı son sekiz ayda birçok açıdan küçüldü. Sektörün aktiflerinde büyük erime oldu. 2000 yıl sonunda 104.1 katrilyon lira olan bankacılık sektörü toplam aktif büyüklüğü, Ağustos 2001’de reel olarak yüzde 2 azalarak 157.7 katrilyon lira oldu. Dolar bazında aktif büyüklük yüzde 27 küçülerek 112.6 milyar dolara geriledi. Banka sayısı yılbaşından bu yana 79’dan 67’ye indi. Kamu bankalarındaki operasyon ile bu bankaların 2000 yılı sonunda 2 bin 494 olan şube sayısı Eylül 2001 itibariyle 2 bin 418’e geriledi. Aynı dönemde 61 bin 700 olan personel sayısı da 48 bin 800’e indi. Raporda, 2 katrilyonu fon kaynaklarından, kalanı Hazine’den olmak üzere fon bankalarına toplam 18.5 katrilyon lira aktarıldığı vurgulandı 
     



 EKONOMİ 


















</TEXT>
</DOC>
