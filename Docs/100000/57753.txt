<DOC>
<DOCNO> 57753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sondun10.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kuzey İttifakı dağılacak, yerine geçici hükümet gelecek" 
</HEADLINE>
<TEXT>

     ABD'nin Afganistan özel temsilcisi James Dobbins, başkent Kabil'de 13 Kasım'da Taliban rejimini deviren Kuzey İttifakı'nın 4 gün sonra, yani geçici Afgan hükümetinin göreve başlayacağı 22 Aralık'ta dağılacağını söyledi. 
     Kabil'deki ABD Büyükelçiliği'nin 12 yıl aradan sonra yeniden açılışına katılan Dobbins, Pakistan'ın başkenti İslamabad'da düzenlediği basın toplantısında, Kuzey İttifakı'nın dağılacağını söyledi ve 22 Aralık'ta göreve başlayacak geçici Afgan hükümetinin Başbakanı Hamid Karzai'nin, Pakistan'da üst düzey temaslarda bulunduğunu açıkladı. 
     Geçici hükümetin devreye girmesinin Kuzey İttifakı'nın sonu anlamına geldiğini belirten Dobbins, ''4 gün içinde Kuzey İttifakı'nın varlığı sona erecek. Karzai'nin ise Pakistan yönetimiyle iyi ilişkiler içinde olmak istediğini ve üst düzey temaslarda bulunduğunu biliyorum, eminin bu tutumu devam edecek'' dedi. 
     






</TEXT>
</DOC>
