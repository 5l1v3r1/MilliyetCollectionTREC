<DOC>
<DOCNO> 91862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/ekonomi/eko08.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 20 bin lira yükseldi 
</HEADLINE>
<TEXT>

İkinci el bono piyasasında satışların etkisiyle faiz çeşitli vadelerde 1.5 - 2.5 puan arasında yükseldi. Dolar, yabancı alımlarının da etkisiyle 20 bin lira arttı 
     EKONOMİ SERVİSİ 

     Hareketli birgün yaşayan döviz piyasında dolar 20 bin lira yükseldi. Dövizdeki yükselişte bir kamu bankasının müşteri kaynaklı alımlarının etkili olduğu gözlendi. Bir süreden beri yaşanan belirsizliğin etkisiyle döviz talebi gözlenen yabancı bankaların Londra kaynaklı alımlarının da etkisiyle dolar bankalararası piyasada 1 milyon 594 liraya kadar yükseldi. Serbest piyasada 20 bin lira yükselerek günü 1 milyon 588 liradan tamamlayan dolardaki yükselişte Başbakan Ecevit’in sağlık durumu da etkili olduğu belirtildi. Piyasa Başbakan’ın 27 Haziran’daki sağlık kontrolü öncesinde çok fazla pozisyon taşımak istemiyor. 
     
     İhaleler bekleniyor 
     Bono piyasasında satışların etkisiyle faiz çeşitli vadelerde 1.5 - 2.5 puan arasında yükseldi. Bono faizlerindeki yükselişte siyasi belirsizliğin yanısıra bugün yapılacak ihaleler öncesinde k r realizasyonuna gidilmesi etkili oldu. 
     Yarın 2.99 katrilyon lirası piyasaya olmak üzere 4.09 katrilyon liralık büyük itfa ödemesi bulunan Hazine, bugün 133 ve 196 günlük iki bono ihalesi birden düzenleyecek. 133 gün vadeli ihalenin itfa tarihi 6 Kasım 2002, 196 gün vadelinin ise 8 Ocak 2003 olacak. 
     



 EKONOMİ 

















</TEXT>
</DOC>
