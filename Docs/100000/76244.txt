<DOC>
<DOCNO> 76244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/sontur04.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabalı vapur karaya oturdu... 
</HEADLINE>
<TEXT>

     Türkiye Denizcilik İşletmeleri'ne TDİ bağlı ''Şefik Gögen'' adlı arabalı vapur, yoğun sis nedeniyle Yalova Topçular İskelesi yakınında karaya oturdu. 
     Olay yerinde bulunan TDİ Genel Müdürü Erkan Arıkan, Eskihisar-Topçular seferini gerçekleştirmekte olan ''Şefik Gögen'' adlı arabalı vapurun, saat 06.00 sıralarında, yoğun sisten dolayı Topçular İskelesi yakınında, 6 numaralı iskele tarafında topuk üzerinde karaya oturduğunu söyledi. 
     Arıkan, İstanbul'dan gelen TDİ'nin ''Poyraz'' adlı römorkörü ve dalgıçların kurtarma çalışmalarına başladıklarını bildirdi. 
     Vapurda yaklaşık 50 yolcu ve 17 araç bulunduğunu ifade eden Arıkan, ''Kurtarma çalışmaları sürüyor. Can ve mal güvenliği tehlikede değil. Endişe edecek bir durum yok'' dedi. 
     






</TEXT>
</DOC>
