<DOC>
<DOCNO> 53622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sontur07.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Affet bizi öğretmenim 
</HEADLINE>
<TEXT>

     Gelecek nesillerin emanet edildiği öğretmenlerin 55 yıl önce 12 cumhuriyet altınına denk gelen maaşlarının, bugün 4.9 cumhuriyet altını düzeyine gerilediği bildirildi. 
     Eğitim, Bilim ve Kültür Emekçileri Sendikası Eğitim-Sen Genel Merkezi'nin yaptığı araştırmaya göre, 1946'da ortalama 400 lira olan öğretmen maaşıyla 12 adet cumhuriyet altını alınabilirken, bugün en yüksek olan 1. derecenin 4. kademesindeki öğretmenin aylığı olan 439 milyon lira 4.9 altını almaya yetiyor. 
     1946'dan itibaren bazı yıllar itibariyle cumhuriyet altını 
     fiyatları, öğretmen maaşları ve satın alabilecekleri altın miktarları şöyle 
     
     
Yıl cumhuriyet altını TL Öğretmen maaşı TL Alabileceği altın adedi 1946 33.1 400 12.1 1960 107.8 2.000 18.5 1965 94.4 2.700 28.6 1975 597.8 5.500 9.2 1980 10.3 16.000 1.5 1990 217.764 969.894 4.4 1993 892.021 5.292.000 5.9 1995 3.908.146 20.291.000 5.1 1997 11.736.666 61.619.000 5.2 1998 17.330.000 122.000.000 7.0 1999 23.700.000 160.000.000 6.7 2000 39.750.000 260.000.000 6.5 2001 Eylül 108.000.000 383.330.000 3.5 2001 Kasım 89.000.000 439.000.000 4.9 
     
     2001'de 283 dolar 
     Eğitim-Sen'in saptamalarına göre, OECD ülkelerinde 15 yıllık bir öğretmen yılda ortalama 28 bin dolar ücret alırken, Türkiye'deki öğretmenler ise bunun 8'de 1'i olan 3 bin 500 dolara çalışıyor. 
     Öğretmenler, Japonya'da 41, Almanya ve İngiltere'de 38, Avustralya'da 36, ABD'de 32, Danimarka'da 31, Fransa'da 29, Yunanistan'da 24, Macaristan'da da yılda ortalama 11 bin dolar maaş alıyor. 
     1993 yılının Ocak ayında 1. derece 4. kademedeki 25 yıllık bir 
     öğretmen 570 dolar karşılığı ücret alırken, 5 Nisan kararları ile ücretleri 237 dolara kadar geriledi. Aradan geçen yıllarda öğretmenin maaşı 350-450 dolar düzeyinde bir seyir izlerken, geçtiğimiz yıl Temmuz ayında öğretmenin bordrosundaki ücreti 433 dolara karşılık geliyordu. 
     Geçen yıl Kasım ve bu yıl Şubat ayında yaşanan ekonomik kriz ve devalüasyon ise maaşları iyice eritti. Geçen yıl 433 dolar düzeyinde ücret alan öğretmenin maaşı, bu yıl 283 dolara geriledi. 
     1. derecenin 4. kademesindeki 25 yıllık bir öğretmenin, 1993-2001 
     yılları arasında aldığı ücret ve dolar olarak karşılığı şöyle 
     
     
Yıl Maaş TL Dolar karşılığı Ocak 1993 4.900.000 570 Ocak 1994 7.500.000 515 Ocak 1995 10.500.000 252 Ocak 1996 22.000.000 400 Ocak 1997 41.000.000 370 Ocak 1998 92.000.000 438 Ocak 1999 163.800.000 504 Ocak 2000 237.500.000 400 Temmuz 2000 282.980.000 433 Ocak 2001 297.627.000 437 Temmuz 2001 397.000.000 283 
     
     Gider geliri katladı 
     Bu arada, 4 kişilik bir öğretmen ailesinin kira, yakıt, mutfak harcamaları, elektrik, su, telefon ve diğer giderlerinin yol, giyim, kırtasiye oluşturduğu zorunlu harcamaları, geçen yıl 505 milyon lira iken, bu yıl 755 milyon liraya yükseldi. 
     Bir yılda zorunlu harcamalar 250 milyon lira artarken, maaş ise 114 milyon lira yükseldi. 
     
     Tekrar öğretmen olmak istemiyorlar 
     Eğitim-Sen'in, 2-4 kişilik aile üyesi 200'ü bayan toplam 500 öğretmen arasında yaptığı ankete göre de, ''Tekrar öğretmen olmak ister misiniz '' sorusuna katılımcıların yüzde 46.4'ü ''hayır'' cevabını verdi. 
     ''Çocuğunuzun öğretmen olmasını ister misiniz '' sorusunu öğretmenlerin yüzde 28.8'i ''evet'', yüzde .8'i de ''hayır'' şeklinde yanıtladı. Yüzde 17.4'ü ise ''çekimser'' kaldı. 
     Ankete katılanların yüzde 59.4'ü ''süreli yayın ve kitap okuduklarını'' belirtmelerine rağmen, bir ayda aldıkları kitap sayısı olarak, yüzde 36'sı 1, yüzde 16'sı 2, yüzde 5'i 3, yüzde 5'i de 4 ve üzerinde yanıtını verdi. Öğretmenlerin yüzde 38'lik kesimi ise hiç kitap almadığını bildirdi. 
     Katılan öğretmenlerin yüzde 36'sı ayda 1-2, yüzde 28'i 0-1, yüzde 18'i 2-3, yüzde 8'i 3-4,, yüzde 6'sı da 4-5 kilo et aldıklarını belirtirken, yüzde 4'ü ise soruyu cevaplamadı. 
     Ayrıca öğretmenlerin yüzde 86'sı, borç ve taksidi olduğunu söyledi. 
     






</TEXT>
</DOC>
