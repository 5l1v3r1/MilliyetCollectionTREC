<DOC>
<DOCNO> 62311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/siyaset/siy02.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtçe eğitim’ diyenler cezaevine 
</HEADLINE>
<TEXT>

Savcı Nuh Mete Yüksel, Kürtçe eğitim isteyen öğrencilerin PKK'nın 6. Kongresi'nde alınan kararlara göre hareket ettiklerini iddia etti. 
     ERSAN ATAR Ankara 

     Trakya ve Van 100. Yıl üniversitelerinde başladıktan sonra Hacettepe Üniversitesi'ne de sıçrayan "Kürtçe'nin seçmeli ders yapılması için imza kampanyası"na katılan 16 öğrenciden 1'i tutuklandı. 
     Değişik illerde aynı anda başlayan operasyon kapsamında Ankara'da gözaltına alınan Hacettepe öğrencilerinden 16'sı, dün Ankara DGM'ye çıkarılarak, soruşturmayı yürüten Savcı Nuh Mete Yüksel tarafından sorgulandı. 
     Öğrencilerin ifadesini alan Yüksel, 16 öğrenciden 15'ini, "Örgütün 6. Kongresi'nde aldığı ve Serxwebun dergisinde yayımlanan kararları doğrultusunda hareket ederek siyasallaşmasına yardım ettikleri" gerekçesiyle, TCK'nin 169. maddesine göre tutuklanmaları istemiyle DGM yedek h kimliğine sevk etti. Öğrencilerden birinin de, TCK'nin "yasadışı örgüt üyeliği" suçunu tanımlayan 168. maddesine göre tutuklanması istendi. 
     Ankara 2 No'lu DGM yedek h kimliği de, öğrencilerden 15'ini serbest bırakırken, Erdal Yıldız adlı öğrenci tutuklandı. 
     
Van’da 13 tutuklama      VAN DHA 

     Van Yüzüncü Yıl Üniversitesi'nde Kürtçe'nin seçmeli dersler kapsamına alınıp okutulmasını isteyen ve geçen haftadan bu yana gözaltında tutulan 270 öğrenciden 13'ü tutuklandı. Diğer öğrenciler de, tutuksuz yargılanmak üzere serbest bırakıldı. Yüzüncü Yıl Üniversitesi'nin çeşitli fakülte ve yüksekokullarında öğrenim gören öğrencilerden kalabalık bir grup, Kürtçe'nin seçmeli ders kapsamına alınması istemiyle 5 gün önce rektörlüğe dilekçe verdi. Ancak, toplu eylem yaptıkları gerekçesiyle jandarma tarafından gözaltına alınan 520 öğrenciden 250'si serbest bırakıldı. 
     



 SİYASET 











</TEXT>
</DOC>
