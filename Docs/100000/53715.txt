<DOC>
<DOCNO> 53715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/yazar/pulur.html </URL>
<DATE> 2001/11/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
At yarışlarından vergi alınamıyor 
</HEADLINE>
<TEXT>

     SİGARADAN, içkiden, şekerden şimdiye kadar vergi alınmıyor muydu 
     Alınıyordu 
     Telefondan vergi alınmıyor muydu 
     Alınıyordu 
     Otomobilden, kamyondan, otobüsten vergi alınmıyor muydu 
     Alınıyordu 
     Benzinden, mazottan, tüpgazdan, doğalgazdan vergi alınmıyor muydu 
     Alınıyordu 
     
     EEEE, bu kıyamet niye kopuyor 
     Şimdi ne yapıyorlar 
     Alınan vergiye zam yapıyorlar, hepsi o kadar 
     Yine kümesteki kazlar yolunacak, kimsenin gücü ve niyeti kümese yeni kazlar sokmaya yetmediğine göre... 
     Esas kıyamet, yoluna yoluna, cascavlak kalan kazların "Yetti gayri, canımı alacak değilsin ya " dediği gün kopacak. 
     
     FAKİR, fukaranın çorbasını kaynattığı gazdan, balık istifi doluştuğu minibüsün mazotundan vergi alan bu devlet, bilir misiniz ki at yarışlarından para kazananlardan vergi alamıyor... 
     Bilin ve öğrenin. 
     
     BİZ de bunu Trabzon Vergi Denetmenleri Büro Başkanı M. İrfan Akşehir'den öğrendik. X 
     At yarışlarında, ikramiye kazananların, istisna tutarını aşan kısmının vergilendirilmesi gerekiyormuş... 
     Ama, Maliye, kazanılan ikramiyelerden, Jokey Kulübü'nün vergi tevkifatı yapamayacağını hükme bağlamış... Yani ikramiye alınırken, vergi kesilmeyecek... 
     
     PEKİ, kazanılan ikramiyelerden vergi nasıl alınacak 
     İkramiye kazananın, istisna tutarını aşan miktarı için oturduğu yerin vergi dairesine beyanname verip, vergi ödemesi gerekiyormuş 
     
     NASREDDİN Hoca, alacaklısına ne demiş 
     "Bak yolun kenarına çalı çırpı döşedim. Yoldan geçen sürülerdeki koyunlar, bunlara takılacak. Takılan yünleri toplayacağım, hanım yıkayacak, tarayacak, eğirip iplik yapacak, çorap örecek, ben de çorapları pazarda satacağım, sana borcumu ödeyeceğim " 
     Alacaklı gülmeye başlayınca Hoca azarlamış 
     "Peşin parayı görünce nasıl da gülersin köftehor " 
     Bu da o hesap 
     
     KONUYU araştıran M. İrfan Akşehir şu tespiti yapmış 
     "Jokey Kulübü'nden ve ganyan bayilerinden, vergi dairelerine ikramiye kazananlarla ilgili bilgi gelmemektedir. 
     İkramiye kazananlar da beyanname vereceklerini bilmemektedir." 
     O halde ne yapmalı 
     Jokey Kulübü, istisna tutarını aşan tutardaki ikramiye kazananları vergi dairesine bildirmelidir. 
     Ya da vergi kaynağında, yani ikramiye alınırken, Jokey Kulübü tarafından kesilmelidir. 
     
     ÜSTELİK bunlar yeni "kazlar" da değil 
     Kazlar yakalanmış ama, bir türlü kümese sokulamıyor. 
     ----------- 
     X Vergi Raporu - Vergi Denetmenleri Derneği yayını, sayı 54 
     
     







Önemli bir karar 


Şemsiye kirası... 


Jandarma ve çocuk 


AB, Kıbrıs derken Devlet Bahçeli'nin üslubu... 


Eşitlik 2003'e mi 


Öğretmenler sıkıntıdayken kim mutlu olabilir ki 


Borsa bir hayvanat bahçesi mi 


Rusya ile yeni ortaklık 


Seyircilerin sorumluluğu yok mu 


Kumarhaneciler geçit arıyor 


At yarışlarından vergi alınamıyor 


Büyükelçi Loğoğlu'nun Irak mesajı 


Köykent'lere çağ atlatmak 


Biraz Kissinger alır mıydınız 


Hayırperver çok yol gösteren yok 


</TEXT>
</DOC>
