<DOC>
<DOCNO> 83342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/dunya/dun01.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Milat Kilisesi’nde kuşatma sona erdi 
</HEADLINE>
<TEXT>

38 gün süren İsrail kuşatmasının ardından 13 Filistinli militan Larnaka’ya sürgüne gönderildi 
     İsrail tarafından 38 gün boyunca kuşatma altında tutulan, içinde kimisi silahlı 123 Filistinlinin bulunduğu Beytüllahim’deki Milat Kilisesi’yle ilgili olarak önceki gece varılan anlaşma üzerine, Hz. İsa’nın doğduğu yer olarak kabul edilen kilise dün sabah saatlerinde boşaltıldı ve kuşatma sona erdi. ABD ve Avrupa Birliği’nin de katkıda bulunduğu anlaşma çerçevesinde, ilk aşamada, İsrail tarafından "üst düzey militan" olarak tanımlanan 13 Filistinli bir İngiliz askeri uçağıyla Kıbrıs Rum Kesimi’ne "sürgüne" gönderildi. Larnaka Havaalanı’na inen Filistinliler, daha sonra bir otele yerleştirildiler. Söz konusu Filistinlilerin bir süre sonra çeşitli Avrupa ülkelerine yollanacakları açıklandı. 
     İsrail tarafından, "daha az tehlikeli" görülen 26 Filistinli ise kiliseden çıkarılıp doğrudan serbest bırakılacakları Gazze Şeridi’ne gönderildi. 
     



 DÜNYA 











</TEXT>
</DOC>
