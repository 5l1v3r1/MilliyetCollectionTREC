<DOC>
<DOCNO> 77491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/yasam/yas03.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölmüş babasını yakarak uğurladı’ 
</HEADLINE>
<TEXT>

Ispanak yerken ölen babasının cesedini dört gün saklayan bunalımlı kız, polis kapıya gelince panikleyip evi yaktı... 
     SELMAN EKİCİ Ankara 

     Başkentin Yukarı Ayrancı semti Hoşdere Caddesi’nde oturan Ayhan Hindikadıoğlu’nun evinde dün dramatik bir aile faciası yaşandı. Özel bir radyoda çalışan 24 yaşındaki Zerrin Hindikadıoğlu, dün sabah eve gelerek ablası Berrin’e 28 babasını görmek istediğini söyledi. 
     Ablasının "Gölbaşı’na balık tutmaya gitti" yanıtından tatmin olmayan genç kadın, yatak odasına gitmeye çalıştı. Ancak abla Berrin kardeşini odadan uzaklaştırdı. Durumdan şüphelenen Zerrin Hindikadıoğlu hemen karakola giderek ihbarda bulundu. İhbar üzerine polisler çilingir yardımıyla eve girmeye çalışırken Berrin Hindikadıoğlu döktüğü tinerle evi ateşe verdi. İtfaiyenin güçlükle söndürdüğü yangının ardından evde arama yapan polis, yatak odasında tanınmayacak kadar yanmış olan Ayhan Hindikadıoğlu’nun cesedini buldu. Zehirlendiği için önce hastaneye götürülen Berrin Hindikadıoğlu ardından da babasını öldürdüğü gerekçesiyle gözaltına aldı. 
     
     Boğazına kaçtı, öldü 
     Ancak yapılan otopsi sonucu baba Hindikadıoğlu’nun dört gün önce boğazına kaçan ıspanak nedeniyle yaşamını yitirdiği, bu sırada evde bulunan kızının paniğe kapıldığı ve cesedi sakladığı anlaşıldı. Annesi bir yıl önce ölen Berrin Hindikadıoğlu’nun "normal dışı" bir psikolojik profil çizdiği iddia edildi. Berrin Hindikadoğlu’nun çok sevdiği babasının cesedi üzerine "pirinç" döktüğü de öğrenildi. 
     



 YAŞAM 



















</TEXT>
</DOC>
