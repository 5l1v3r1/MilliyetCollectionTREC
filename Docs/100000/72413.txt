<DOC>
<DOCNO> 72413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sontur17.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor Kulübü Başkanı Kadıköy Savcılığı'nda.. 
</HEADLINE>
<TEXT>

     Antalyaspor Başkanı Bekir Kumbul ile Basın Sözcüsü ve Hukuk Danışmanı avukat Murat Bulat, ''kulübün yasal haklarının korunması'' isteğiyle ''şike çetesi'' iddiasını soruşturan Cumhuriyet Savcılığı'na dilekçe vermek üzere, Kadıköy Adliyesi'ne geldiler. 
     Avukat Bulat, ''Antalyaspor'un yasal haklarının korunması ve olaylarda suç teşkil ettiği belirlenecek kişilerin cezalandırılması'' talebiyle ''şike çetesi'' soruşturmasını sürdüren Kadıköy Cumhuriyet Savcılığı'na başvuruda bulunacaklarını bildirdi. 
     Bulat, dilekçenin yanı sıra, Antalyaspor'un 3-1 aleyhine sonuçlanan Diyarbakırspor-Antalyaspor maçının görüntülerinin bulunduğu kaset ile basında da yayınlanan görüşme metinlerini, ''mahkemenin yorum yapmasına yardımcı olması'' amacıyla Cumhuriyet Savcısı'na sunacaklarını kaydetti. 
     






</TEXT>
</DOC>
