<DOC>
<DOCNO> 52486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sontur01.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine dikkatsizlik... Yine aşırı hız... Yollar yine kan gölü... 
</HEADLINE>
<TEXT>

     Tekirdağ'da, bir kamyonun dikkatsizlik ve aşırı hız sonucu yolcu midibüsüne çarptığı kazada 3 kişi öldü, 3'ü ağır 33 kişi yaralandı Alınan bilgiye göre, Tekirdağ girişi Bağlar rampasında İsmail Yılmaz'ın 39 kullandığı 19 KS 902 plakalı kamyon, dikkatsizlik ve aşırı hız sonucu direksiyon hakimiyetini kaybederek, karşı yönden gelmekte olan Erdal Duygu 23 yönetimindeki 59 DL 523 plakalı midibüse çarptı. 
     Kaza sonucu, Ferhadanlı Köyü'ne yolcu götürmekte midibüste bulunan Nurdan Üstün 21 ve Ahmet Sert 18 kaldırıldıkları SSK Hastanesi'nde, midibüsün şoförü Erdal Duygu da Tekirdağ Devlet Hastanesi'nde öldü. 
     Kamyon sürücüsü İsmail Yılmaz'la birlikte çeşitli yerlerinden yaralanan toplam 17 kişi Tekirdağ Devlet Hastanesi'nde, 12 kişi SSK Hastanesi'nde, 3 asker Çorlu Askeri Hastanesi'nde ve 1 kişi de Edirne'deki Trakya Üniversitesi T.Ü Tıp Fakültesi Hastanesi'nde tedavi altına alındı. SSK Hastanesi'nde durumları ağır olan 3 kişiden 2'sinin ameliyat edildiği bildirildi. 
     Kazadan sonra Tekirdağ Valisi Cemalettin Sevim ve Emniyet Müdürü Metin Alp, kaza yerine giderek incelemelerde bulunduktan sonra, hastaneleri gezerek yaralılar hakkında bilgi aldı. 
     






</TEXT>
</DOC>
