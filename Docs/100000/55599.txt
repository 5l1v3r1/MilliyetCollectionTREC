<DOC>
<DOCNO> 55599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/siyaset/siy06.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi isterse, Baykal da ister 
</HEADLINE>
<TEXT>

     ANKARA Milliyet 

     CHP lideri Deniz Baykal’ı dün ziyaret eden Türk - İş Başkanı Bayram Meral, hükümetin, Seçim ile Siyasi Partiler Yasası’nı değiştirerek erken seçime gitmesi gerektiğini söyledi. Yapacakları eylemler için CHP’den destek istediklerini ifade eden Meral, "Biz de üstümüze düşeni seve seve yapmaya hazırız. Geçmişte erken seçimin acı deneyimi oldu ama bu kez farklı" dedi. Baykal ise erken seçim istemediklerini belirterek, "Bayram Bey dostumuz istediği için seçim istiyoruz" diye konuştu. Bu sözüyle Meral’i güldüren Baykal, şunları söyledi "Türkiye’de artık sözün hükmü kalmadı. Türk - İş feryat ediyor. Bu artık bıçağın kemiğe dayandığının, umudun kalmadığının ifadesi. Türkiye yeni hükümete derhal kavuşmalı. Herkes bu sese kulak vermeli." Türk - İş eylemlerine destek vereceklerini söyleyen Baykal, kamu işçilerinin emekliliğini öngören tasarruf genelgesine de tepki gösterdi. 
     



 SİYASET 












</TEXT>
</DOC>
