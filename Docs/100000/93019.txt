<DOC>
<DOCNO> 93019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sonspo28.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy Güzelliği ülkemize yaşattıysak ne mutlu bize 
</HEADLINE>
<TEXT>

     Dünya Kupası'nda tarihi bir başarıya imza atan ve 3. olan A Milli Futbol Takımı oyuncuları, teknik heyeti ve yöneticileri İstanbul'a gelirken, tüm ekip başarının mutluluğunu doyasıya yaşadı. 
     Futbol Federasyonu Başkanı Haluk Ulusoy, uçaktan inerken yaptığı açıklamada, büyük bir başarıya imza attıklarını belirterek, ''Güzelliği ülkemize yaşattıysak ne mutlu bize'' dedi. 
     Ulusoy, kendilerini karşılayan vatandaşlara da teşekkür ederek, ''Bu karşılama töreni sonrasında söylenecek birşey yok. Ülkenin birlik ve beraberliğine katkı sağladıysak ne mutlu bize. Bütün oyuncularımla gurur duyuyorum. Başarımız bütün Türkiye'ye armağan olsun. Güzel insanlarımız bizi karşılamaya geldi. Ayrıca Türk Silahlı Kuvvetleri'ne de teşekkür ediyorum. Bize muhteşem bir karşılama yaptılar'' diye konuştu. 
     Tarihi başarıda büyük katkısı olan Milli Takımlar Teknik Direktörü Şenol Güneş ise ekip olarak Türk halkını mutlu etmeyi amaçladıklarını ve bunu da başardıklarını söyledi. 
     Güneş, geçmişe değil geleceğe baktıklarını vurgulayarak, ''Ne söylendiği değil, ne yapılacağı önemliydi'' dedi. 
     Futbolculardan Hasan Şaş, elde ettikleri başarılardan dolayı mutlu olduklarını söylerken, İlhan Mansız ise Türk halkının her güzelliğe layık olduğunu dile getirdi. 
     Emre Aşık ise Türk halkını mahçup etmediklerini bildirdi. 
     





</TEXT>
</DOC>
