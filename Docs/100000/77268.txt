<DOC>
<DOCNO> 77268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/spor/spo05.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR TEK GERÇEK VAR 
</HEADLINE>
<TEXT>

Kocaelispor ile Ankaragücü UEFA’ya, Yimpaş Yozgatspor ikinci lige... Görünen köyü bu şimdilik, bol bilinmeyenli ligimizin. Üstelik, Kupa Şampiyonu dışındakiler h l matematiksel gerçek bile değil 
     TAMER BAĞLAN 

     Türk Futbolu’nun her daim zirvesindekiler, bu sezon da son viraja yine kolkola girmekteler. Geçen hafta üçü de beraberlikte karar kılmıştı, bu hafta üç puanda kader birliği ettiler. Lakin, çarşamba akşamı getirisi bol bir ekstraya çıktıklarından, Sarı - Kırmızılılar k r konusunda ebedi dostlarından bir adım öne geçtiler... 
     Rakiplerinin en büyük umudu, fikstür dezavantajıydı Galatasaray’ın. Ancak, beş güne sıkışan iki Karadeniz deplasmanında, ibre denilen zembereği döndürüp mutlu sona doğru oldukça önemli bir mesafe katettiler. Cim Bom, Avrupa havasından henüz çıkmamışken bir kaç kez ellerine geçen Liderlik’ fırsatını tepenler, şu sıralar bir yandan giden olmadık puanlara yanmakta, bir yandan da "En azından Şampiyonlar Ligi" hayali ile birbirlerini yemek üzere pazarı beklemekteler... 
     Üç ve beş puanlık iki avantaj, önde olunan ikili - üçlü averaj... Cumartesi İstanbulspor’u yenerlerse eğer Galatasaraylılar pazar akşamı hayatlarının en keyifli derbilerinden birini seyredecekler... Hangi renge aşık olurlarsa olsunlar, sanırım aklı selimler bir önceki cümleye itiraz etmeyecekler... 
     Aylardır, hesap kitap konusunda bizi çıkmazlara sokan ligimizin yavaş yavaş ip uçları verdiğini gözlemliyoruz. Henüz matematiksel olarak kesinleşmese de galiba, gol kaçırma rekortmeni Yimpaş Yozgatspor’u alkışlarla ikinci lige uğurluyoruz. Kesin dönüşlerinin erken olmaması umudu ile gelecek sezon Avrupa’da iş yapmak üzere iki ekibimizin yurt dışı biletini de kesmiş bulunuyoruz. Kupa Şampiyonu Kocaelispor ve lig dördüncüsü Ankaragücü... Müstakbel UEFA Kupası temsilcilerimiz, bu hafta görsel bir şölen sundular ve izleyenleri gole doyurdular. Yalnız, mümkünse seneye Avrupa’da savunmaya da özen göstermelerini istiyoruz. Kalan maçlara baktığımızda, büyüklerden üçüncü olanın yanına vermek üzere, UEFA’ya gidecek diğer adayı şimdilik belirleyemiyoruz. 
     Antalyaspor’un çıkışta, Samsunspor’un beklemede olduğu ve yine matematiksel olarak sekiz takımın daha içinde bulunduğu küme düşmeme mücadelesinin ise, son haftaya kadar süreceğini sanıyoruz. Şu, yükseklik konusunda stresin tansiyona nazire yaptığı dönemde hakemin bitiş düdüğü ile birlikte yönetici, teknik heyet ve futbolcuların soyunma odasına, taraftarların da evlerine spor ahlakına uygun biçimde dönmelerini diliyoruz. Tabii ki, çok çok önemli bir nokta daha var Hakemlerden dikkatli, tek standartlı, bağımsız ve de hatasız yönetimler bekliyoruz... 
     



 SPOR 






























</TEXT>
</DOC>
