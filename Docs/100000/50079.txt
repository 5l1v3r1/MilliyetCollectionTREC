<DOC>
<DOCNO> 50079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/ekonomi/eko01.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasetçileri rencide etme’ 
</HEADLINE>
<TEXT>

Bakan Derviş’in milletvekillerinin kredi taleplerinden yakınması, Bakanlar Kurulu’nda tartışma yarattı. Başbakan Yardımcısı Yılmaz, Derviş’ten bu tür açıklamalardan kaçınmasını istedi 
     ÖNDER YILMAZ Ankara 

     Başbakan Yardımcısı ve ANAP lideri Mesut Yılmaz, milletvekillerine yönelik açıklamaları nedeniyle Devlet Bakanı Kemal Derviş’i uyararak "Siyasetçileri rencide ediyorsunuz" dedi. 
     Derviş’in milletvekillerinden, "Bazı şirketlere kamu bankalarından kredi verilmesi yolunda telefon aldığına" ilişkin açıklamaları, Bakanlar Kurulu’nda tartışma konusu oldu. Turizm Bakanı Mustafa Taşar, Derviş’e kamuoyuna yaptığı açıklamalarda dikkatli olması gerektiğini vurgulayarak, "Sözleriniz kastını aşmış olmalı. Ama toplumda tepkilere neden oluyor. Yanlış yorumlanıyor" diye konuştu. 
     
     Derviş Ne dediğimi biliyorum 
     Taşar’ın bu açıklamalarını dinleyen Derviş, "Ben ne söylediğimi gayet iyi biliyorum. Benim konuşmamda kastını aşan bir ifade yok. Söylemek istediğim gayet açık" karşılığını verdi. 
     Bu diyaloğun ardından Devlet Bakanı Mustafa Yılmaz ve bazı bakanlar söz alarak Derviş’e her siyasetçinin seçim bölgesi bulunduğu ve seçmenlerden gelen talepleri kendilerine iletmelerinin doğal olduğunu dile getirdi. Bakanlar, Meclis’e ve siyasetçilere yönelik kamuoyunda yöneltilen eleştirileri bu tür açıklamaların körüklediğini söylediler. 
     
     Ecevit, Bahçeli suskun 
     ANAP lideri Yılmaz ise Derviş’e siyasette bir çok hassasiyetlerin bulunduğunu anımsatarak, "Açıklamalarınızla siyasetçilere rencide ediyorsunuz. Bu tür açıklamalarda kaçınmak gerekir. Kamuoyunda siyasetçiye yönelik güven tartışmaları varken bu açıklamalar, halkla siyaset kurumu arasında sıkıntıları arttırıyor" diye konuştu. Başbakan Bülent Ecevit ile MHP lideri Devlet Bahçeli tartışma konusunda suskun kalırken, MHP’li bakanlar da konuşmamayı tercih ettiler. 
     
     Keçeciler’den destek 
     Devlet Bakanı Mehmet Keçeciler ise bakan arkadaşlarının eleştirilerinin aksine Derviş’e destek çıkarak, "Ben sayın bakanın açıklamaları canlı yayında izledim öyle basına kamoyuna yansıdığı gibi değil. Düşüncelerini iyi niyetli ortaya koyuyor" dedi. 
     Eleştiriler üzerine Derviş, yumuşak bir üslupla, "Gerçi sayın milletvekili arkadaşlarımızın taleplerinin yerine getirilmesi, mevcut koşullarda mümkün gözükmüyor. Ancak yine de rahatsızlık yaratıyor" dedi. 
     
Meclis’te Derviş isyanı      Milletvekilleri, Bakan Derviş’e sert eleştiriler yöneltti. TBMM Başkanvekili Ali Ilıksoy, "Milletten yetki almayanlar kendilerini milletten yetki alanlarla karşılaştırmasınlar. Bakan kredi isteyenlerin isimlerini açıklasın. Aksi halde kendisini müfteri ilan ediyorum" dedi. Milletvekilleri Derviş’i şöyle eleştirdi 

</TEXT>
</DOC>
