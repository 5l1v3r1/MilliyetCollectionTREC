<DOC>
<DOCNO> 70078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sontur25.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den PKK'ya sigara kaçakçılığı suçlaması 
</HEADLINE>
<TEXT>

     Irak'a uygulanan ambargoya karşı bu ülkeye yönelik yoğun bir sigara kaçakçılığı yapıldığı savunulurken PKK'nin bu kaçakçılığıyla bir bağlantısı olduğu öne sürüldü. 
     Los Angeles Times gazetesi, Avrupa Birliği'nin sigara şirketlerinin Irak'a uygulanan ambargoyu on yılı aşkın bir süreden beri ihlal ettiklerini öne sürdüğünü, bu konudaki suçlamaların AB tarafından Brooklyn'deki bir federal mahkemesine sunulan ayrıntılı belgelerde yer aldığını belirtti. 
     AB tarafından yapılan suçlamaların R.J. Reynolds ve 1999 yılında Reynolds'u satın alan Japan Tobacco İnc. Adlı 
     iki şirkette odaklandığı kaydedilen gazetede Philip Morris sigaralarının Türkiye'den Irak'a kamyon ile taşındığına ilişkin iddilarının da bulunduğunu belirtti. Sigara kaçakçılığı iddialarının Reynolds tarafında yalanlandığını bildiren Los Angeles Times gazetesi, AB'nin avukatlarının Irak'a yapılan satışlardan elde edilen gelirlerin bir bölümüyle teröristlerin desteklenmiş olabileceğini iddia ettiklerini belirtirerek aynı avukatların "ABD tarafından terörist grup olarak sınıflandırılan Kürdistan İşçi Partisi'nin sigara ticaretiyle bağlantısı olduğunu gösteren bir belgeyi de tarif ettiklerini" kaydetti. 
     






</TEXT>
</DOC>
