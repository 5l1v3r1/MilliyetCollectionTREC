<DOC>
<DOCNO> 65044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sontur06.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç fiyatlarında belirsizlik sürüyor... 
</HEADLINE>
<TEXT>

     Sağlık Bakanlığı, uygulamadan kaldırılan, firmaların eczanelere yerli ilaçta uyguladığı yüzde 10 iskontonun, sektörde nasıl paylaştırılacağının henüz netlik kazanmaması üzerine bazı ilaçların eczanelerde bulunmaması konusunu araştıracak. 
     Sağlık Bakanlığı İlaç ve Eczacılık Genel Müdürü Orhan Canbolat, valiliklere gönderdiği genelgede, son günlerde bazı ilaçların eczanelerde bulunmadığı ve ilaç sıkıntısının ortaya çıktığı yönünde haberler bulunduğunu hatırlattı. 
     Canbolat, tüm il sağlık müdürlüklerinden, bu konunun araştırılmasını istedi. 
     İlaç fiyatlarında 15 Ocak'tan itibaren geçerli olan yüzde 10 indirimin uygulanıp uygulanmadığının da incelenmesini talep eden Canbolat, sonuçların genel müdürlüğe bildirilmesi gerektiğini kaydetti. 
     






</TEXT>
</DOC>
