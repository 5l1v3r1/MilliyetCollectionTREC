<DOC>
<DOCNO> 82698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/ekonomi/eko05.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedeman’dan yurtdışı atağı 
</HEADLINE>
<TEXT>

Otel zincirine biri yurtdışında, dört halka ekleyen Dedeman’ın yatak kapasitesi 7 bin 581’e ulaştı 
     EKONOMİ SERVİSİ 

     Dedeman Hotel’s International grubu, biri yurtdışında, dört yeni otelin işletmeciliğini devralarak otel zincirini genişletti. 
     Yurtdışında Dedeman ismini taşıyacak ilk otel olan, Moldova’daki Hotel Dedeman Grand Chisinau’nun toplam 143 odası bulunuyor. 
     Dedeman Holding Yönetim Kurulu Başkanı Murat Dedeman, "Dedeman markası yanında herhangi bir uluslararası markayla işbirliğine de açığız" dedi. Fransız otel zinciri Accor’la görüşmelerinin sona ermesinin nedenini de açıklayan Dedeman "Accor dünya devi. Kendi markalarının yanında ikinci bir marka istemiyor. Türkiye’ye bakış açıları değiştiği ve biz de markamızı kaldırmak istemediğimiz için görüşme sonuçlanamadı" diye konuştu. 
     
     Çevre ülkelere yönelecek 
     Dedeman, 2001 yılında 99.1 milyon dolar turizm cirosu elde ettiklerini belirterek, 2002’de bu rakamı geçmeyi planladıklarını söyledi. 
     Dedeman Turizm yatırımları AŞ Genel Müdürü Ünsal Şınık da 2001 yılında yaptıkları beş yıllık planlamada, yatak kapasitelerini yüzde 100 artırmayı hedeflediklerini, bu yılın ilk dört ayında bu hedefin yüzde 50’sini gerçekleştirdiklerini söyleyerek planlarını revize ettikten sonra ilk hedeflerinin daha kolay ulaşabildikleri için çevre ülkeler olduğunu söyledi. 
     



 EKONOMİ 




















</TEXT>
</DOC>
