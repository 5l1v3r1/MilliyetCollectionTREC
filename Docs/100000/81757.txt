<DOC>
<DOCNO> 81757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/ekonomi/eko13.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakma kültürü dergi okutmuyor’ 
</HEADLINE>
<TEXT>

     EKONOMİ SERVİSİ 

     Doğan Burda Rizzoli Yayıncılık ve Pazarlama Genel Müdürü Neslihan Tokcan, Türkiye’de oturma bakma kültürünün olduğunu, bu nedenle dergi satışlarının gelişmiş ülkelerin çok gerisinde kaldığını söyledi. 
     İstanbul Ticaret Üniversitesi tarafından düzenlenen, Türkiye’de dergi yayıncılığı ve sorunları’ panelinde konuşan Tokcan, Türkiye’de dergi satışlarının sayı başına 10 bin ile 50 bin arasında değiştiğini, bu satış rakamının gelişmiş ülkelerin çok gerisinde olduğunu ifade etti. 
     Tokcan, dergilerin reklamverenler açısından bir çok avantajının bulunduğunu, bu avantajların iyi değerlendirilmesi halinde dergilerin reklam için çok etkili mecralar olacağını bildirdi. 
     Tokcan dergilerin yararlarını şöyle açıkladı 
     "Dergiler hedeflenen pazarla bire bir örtüşür. Dergilerin içerikleri ile reklamların içerikleri örtüşür, reklam dergide sadece reklam olarak kalmaz. Dergi reklamları hedef kitle ile sağlam bir bağ kurar. Bir dergi en az bir haftada ve en az dört kişi tarafından okunur. Dergi sayfalarına istenen renk, koku, biçim verilebilir. " 
     Evlerde posta kutusu olmadığı için abonelere yönelik etkin dağıtım yapılamadığını belirten Tokcan, Doğan Grubu’nun dergi satışlarını artırmak için sadece dergi dağıtımına yönelik bir şirket kuracağını sözlerine ekledi. 
     



 EKONOMİ 























</TEXT>
</DOC>
