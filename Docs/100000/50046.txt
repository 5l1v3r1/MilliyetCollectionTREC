<DOC>
<DOCNO> 50046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sontur01.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdi İpekçi ödülü için Atina'ya giden Türk heyeti kaza geçirdi 
</HEADLINE>
<TEXT>

     Abdi İpekçi Dostluk ve Barış Ödülleri törenine katılmak üzere Atina'ya gelen Türk heyetini taşıyan otobüsün, Atina'nın 450 kilometre kuzeyindeki Katerini kenti yakınlarında kaza yaptığı ve otobüsün yandığı bildirildi. 
     Katerini polisi, dün saat 21.45'te meydana gelen ve otobüsteki 21 Türk yolcunun yara almadığı kazada, otobüs sürücüsünün hafif yaralanarak Katerini hastanesinde tedavi altına alındığını söyledi. 
     Polis, otobüsle çarpışan, karşı yönden gelen araçtaki kimlikleri henüz belirlenemeyen iki kişinin ise kazanın ardından çıkan yangın sonucu yaşamlarını yitirdiğini açıkladı. Polis, Türk otobüsünün de kazada yandığını belirtti. 
     Bu arada, Katerini kentinde yerel makamlar tarafından misafir edilen Türk heyetinde yer alan İpsala Belediye Başkanı Mehmet Karagöz, heyet üyelerinin tümünün sağlık durumlarının iyi olduğunu söyledi. 
     Karagöz, "Çok sarsıldık. Kötü bir deneyim yaşadık. Sabah, arkadaşlarla oturup, Atina'ya devam edip etmeyeceğimize karar vereceğiz. Geri de dönebiliriz. Hepimiz çok kötü etkilendik" dedi 
     






</TEXT>
</DOC>
