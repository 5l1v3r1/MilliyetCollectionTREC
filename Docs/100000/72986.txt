<DOC>
<DOCNO> 72986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sontur02.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Finansbank soyguncusunun eşi, tazminat istiyor 
</HEADLINE>
<TEXT>

     Kazasker'deki Finansbank şubesi soygununda bankanın güvenlik görevlisi Engin Bozkurt tarafından öldürülen soygunculardan Suat Durmuş'un eşi Nigar Durmuş, Bozkurt ve banka hakkında, 250 milyar liralık tazminat davası açmaya hazırlanıyor. 
     Suat Durmuş'un babası Hayrettin Durmuş ve eşi Nigar Durmuş ile birlikte Kadıköy'deki bürosunda basın açıklaması yapan Avukat Macit Acar, "Bozkurt, burnu ve para için, öç alma duygusuyla hareket etmiştir. Banka ise güvenlik görevlisine gerekli eğitimi vermediği için kusurludur. Bu nedenle, bankaya ve güvenlik görevlisine 50 milyar liralık maddi, 200 milyar liralık manevi olmak üzere toplam 250 milyar liralık tazminat davası açacağız" diye konuştu. 
     Suat Durmuş'un eşi Nigar Durmuş ise eşinin banka soygununa katıldığına inanmadığını, büyük bir borçları ve sıkıntılarının olmadığını dile getirerek, eşinin olayda ölen diğer soyguncu Mustafa Muratoğlu'nun yanında soygun amaçlı bulunmayabileceğini ileri sürdü. 
     Nigar Durmuş, "Güvenlik görevlisinin eşimi öldürmeye hakkı yok, yaralayabilirdi. Kaçan insanı arkadan vurmaya hakkı yok" diye konuştu. 
     






</TEXT>
</DOC>
