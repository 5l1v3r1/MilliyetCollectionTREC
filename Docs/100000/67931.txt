<DOC>
<DOCNO> 67931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/siyaset/asiy.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İdam düğümünü Meclis çözecek 
</HEADLINE>
<TEXT>

İdam cezasının kaldırılması Meclis’e geliyor. Başbakan Ecevit, "İdamın kaldırılması girişimine Bahçeli engel olmayacak" dedi 
     ANKARA Milliyet 

     Başbakan Bülent Ecevit, AB’ye verilen tahahhütler arasında yer alan idam cezası konusunda MHP Lideri Devlet Bahçeli ile anlaştıklarını açıkladı. Ecevit, "İdamın kaldırılması konusunda hükümet düzeyinde değil de Meclis düzeyinde girişimde bulunursak bir alınganlık gösterir misiniz " sorusuna Bahçeli’nin, "Hayır, Meclis’in yetkisi içindedir" karşılığını verdiğini söyledi. Ecevit, dün NTV’de gündeme ilişkin soruları yanıtlarken şu mesajları verdi 
     İDAM ANLAŞMASI MHP’nin bu konuda olumsuz bir tavrı var. Bu konuda Sayın Bahçeli ile konuştum. "İdamın kaldırılması konusunda hükümet düzeyinde değil de, Meclis düzeyinde girişimde bulunursak bir alınganlık gösterir misiniz " dedim. Sayın Bahçeli de "Hayır, Meclis’in yetkisi içindedir" karşılığını verdi. Meclis’te yeterli oy toplayabilirsek bu konu kendiliğinden çözülecektir. 
     KÜRTÇE YAYINLA EĞİTİM AYRI Kürtçe yayın ile Kürtçe eğitim ayrı şeyler. Eğitimi kabul edemeyiz. Zaten Kürt halkının hepsi Kürtçe bilmiyor. Eğitim için başka bir yabancı dil söz konusu değil. 
     KIBRIS’I ANLATAMADIK Kıbrıs sorunu, Ege sorunundan daha zor çözümlenebilir. Türkiye dünya kamuoyuna haklarını anlatmakta gevşek davranıyor. Kıbrıs’ta gerçeklerin kamuoyuna anlatılması gerekiyor. Sayın Denktaş bunu kendi başına yapıyordu. En kısa zamanda biz de kitap, broşür, uzmanların yazıları gibi kaynaklarla Kıbrıs konusunda dünyayı bilgilendireceğiz. 
     DAVUL ZURNAYA GEREK YOK Görünür gelecekte Irak’a harek t planlanmış durumda değil. Bunu biz değil, ABD söylüyor. Askeri harek t olacaksa aylar öncesinde davul zurna ile ilan edilmesine gerek yok. Ortada fol yok yumurta yokken Türkiye’nin çok zor durumda kalması kaçınılmaz oluyor. Ekonomimiz bu yüzden ağır darbe yiyebilir. Gerek Bush, gerek ABD yönetimi harek t durumunda haber vereceklerini söylemişlerdi. Bu konuda haber vermeleri yetmez, bize danışmaları da gerekir. 
     



 SİYASET 











</TEXT>
</DOC>
