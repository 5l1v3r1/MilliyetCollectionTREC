<DOC>
<DOCNO> 76415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/soneko19.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 162.69 puan artışla 1. seansı, 11.439.63 puandan tamamladı. 
     Hisse senetleri, 1. seansta ortalama yüzde 1.44 oranında değer kazandı. 
     İMKB ilk seansa 11,332.00 puan seviyesinde, 55.06 puan artışla başladı. Endeks, seansın ilk yarısını 131.78 puan gerilemeyle 11,408.72 puandan geçti. İkinci yarıda bu seviyelerini koruyan endeks 
     11,439.63 puandan seansı tamamladı. 
     Endeks, dünkü kapanış seviyesi olan 11,276.94 puanın altına düşmezken, en yüksek olarak 11,495.76 puanı gördü. 
     1. seans kapanışında mali endeks 271.36 puan artışla 16,208.81 
     puana, sanayi endeksi 105.09 puan artışla 9,109.43 puana ve hizmetler endeksi de 71.95 puan artışla 7,050.45 puana yükseldi. Böylece mali grup hisseler önceki kapanışa göre ortalama yüzde 1.70, sanayi grubu hisseler ortalama yüzde 1.17 ve hizmetler grubu hisseler de ortalama yüzde 1.03 oranında değer kazandı. 1. seansta işlem gören toplam 290 hisse senedinden 194'ü değer kazandı. 22 hisse senedi değer yitirirken, 74 hissenin fiyatında ise bir değişiklik olmadı. Seansta, 134 trilyon 563 milyar 807 milyon liralık işlem hacmi oluştu. 1. seansta Tüpraş, Yapı ve Kredi Bankası, Turkcell, Garanti Bankası ve Doğan Holding en yoğun işlem gören hisseler oldular. Beklenenden olumlu gelen enflasyon verilerinin etkisi ile piyasa yükselişle açıldı. Endeks üzerinde etkin olan hisselerde alımlar göze çarptı. Alımlarla 11,500 puana dayanan endeks, 11,495.76 puandan geri döndü. Uzmanlar, işlem hacminde artış olmadan ve alıcılar güçlenmeden yukarı yöndeki hareketlerin 11,500-11,600 aralığında güçlü satışlarla karşılaşacağı ve tepki hareketinden öteye geçmeyeceği ifade ediliyor. 
     






</TEXT>
</DOC>
