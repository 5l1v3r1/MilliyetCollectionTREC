<DOC>
<DOCNO> 85248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sondun26.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler hırsız yakalamak için uzaktan kumandalı araba tasarladı 
</HEADLINE>
<TEXT>

     İngiltere'de Scotland Yard, otomobil hırsızlarını yakalamak için uzaktan kumandalı araba tasarladı. 
     Scotland Yard'ın suçla mücadele alanında tasarladığı bu son ''silahının'', polisin, hırsızın arabayı çaldığı andan itibaren yerini saptamasına ve direksiyonun kontrolünü almasına imkan veriyor. 
     Yetkililerin verdiği bilgiye göre, geleneksel araba kovalamacasının aksine yeni tasarlanan arabayla hırsızın her hareketi izlenebilecek, tam yeri ve arabanın hızı saptanabilecek. 
     Yetkililer, geliştirilen uzaktan kumandalı arabaya yerleştirilen bu sistemin sivil araçlara takılarak, çalınması için ortalık yere bırakılmasının planlandığını da belirttiler. 
     Yeni arabanın, Essex polisi tarafından kullanılacağı ve başarılı olunduğu takdirde ülke çapında polisin hizmetine sunulacağı kaydedildi. 
     





</TEXT>
</DOC>
