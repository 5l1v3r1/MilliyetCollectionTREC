<DOC>
<DOCNO> 91652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/guncel/gun03.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

Sertan, Malatya’da      MALATYASPOR, Beşiktaşlı Sertan Eser ile bir yıllık sözleşme yaptı. Uzun görüşmelerin ardından imzayı atan tecrübeli oyuncu, "Faydalı olacağıma inanıyorum. Kulübüm ve benim için hayırlı olsun. Bu imzayla Beşiktaş’taki futbol hayatıma son veriyorum. Geçmiş iyi ve kötü günlerle geride kaldı" dedi. 
     
Elazığ hızlı başladı      SÜPER Lig’in yeni takımlarından Elazığspor, iç transfer çalışmalarına start verdi. Mehmet Altıparmak, Ümit ve Bülent ile anlaşmaya varan yönetim, diğer oyuncularla da görüşmelerini sürdürüyor. Başkan Hayrettin Karamazı ve İkinci Başkan Baki Aydın’ın, Başkent’te transfer temaslarında bulundukları bildirdi. 
     
Serkan, tamam      TRANSFERİN hızlı ekibi Diyarbakırspor, Samsunsporlu Serkan Karababa’yı renklerine bağladı. Bu futbolcu ile iki yıllığına anlaşma yapan yönetim, resmi imzanın pazartesi gerçekleşeceğini açıkladı. İkinci Başkan Ozan İçkale, "Diyarbakırspor’da transfer bitmez. Sürpriz imzalar olabilir" dedi. 
     
Avrupa heyecanı yaklaşıyor      FUTBOLDA 2002 - 2003 sezonu Şampiyonlar Ligi 1. ve 2. ön eleme ile UEFA Kupası ön eleme turları maçlarının kuraları İsviçre’de çekildi. Şampiyonlar Ligi’nde 1. ön eleme maçları 17 - 24 Temmuz, 2. ön eleme 31 Temmuz - 7 Ağustos, UEFA Kupası’nda da 15 - 29 Ağustos’ta gerçekleşek. Şampiyonlar Ligi’nde Fenerbahçe’nin rakibi 26 Temmuz, UEFA Kupası’ndaki temsilcilerimizin rakipleri de 30 Ağustos’ta belli olacak. 
     
Bilek güreşinde üç madalya      ÇEK Cumhuriyeti’ndeki 12. Avrupa Bilek Güreşi Şampiyonası’nda Türk sporcuları, 2 gümüş, 1 de bronz madalya kazandılar. 23 Haziran’a kadar sürecek şampiyonada, bayanlarda sol el 49 kiloda Nurhan Pehlivan ve 75 kiloda Nurcihan Gönül gümüş, 67 kiloda da Songül Dağdeviren bronz madalya kazandı. 
     
Çekişmeli turnuva      BAŞKANLIĞINI Göksel Arsoy’un yaptığı İstanbul Tenis Kulübü’nde düzenlenen Veteran Tenis Turnuvası zevkli ve iddialı maçlara sahne oldu. 327 sporcunun katıldığı teşvik turnuvasında ilk iki dereceye giren sporculara ödülleri yarın yapılacak kokteyde verilecek. Katılımcılar, mükemmel organizasyon nedeniyle İstanbul Tenis Kulübü’ne teşekkür ettiler. 
     



 SPOR 


































</TEXT>
</DOC>
