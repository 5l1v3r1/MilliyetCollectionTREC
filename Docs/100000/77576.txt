<DOC>
<DOCNO> 77576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/soneko09.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den Arjantin yerel yönetimlerine finansman teklifi... 
</HEADLINE>
<TEXT>

     Uluslararası Para Fonu IMF , Arjantin'de kendi yerel paralarını, para yerine geçen bono, tahvil ve kuponları basmayı durduran ve bütçe açıklarını azaltan eyalet yönetimlerine yardım teklif etti. 
     Arjantin İçişleri Bakanı Rodolfo Gabriella'nın Arjantin'i ziyaret eden IMF heyeti başkanı Anoop Singh ile görüşmesinden sonraki açıklamasına göre, IMF eyalet, vilayet, yerel yönetimler için 700 milyon dolar civarında alternatif finansman önerdi. 
     IMF'nin bu yardım vaadi, Arjantin hükümetinin IMF ile kredi paketine dair müzakerelerinde ilk kez gerçek bir dönüm noktası oluşturuyor. 
     IMF'nin finansmanı Arjantin'in nakit sıkıntısı çeken 23 eyalet, vilayet yönetiminin bütçe açıkları toplamına denk geliyor. 
     Gabriella, IMF'in bütçe açıklarının en iyi nasıl azaltılacağı ve bono, tahvil kullanımının kısıtlanmasını Arjantin hükümeti ve yerel yönetimlere bırakmaktan memnun olduğunu söyledi. 
     Arjantinli Bakan Gabriella, IMF heyeti başkanı Singh ile görüşmesinde insanların işten atılmasından bahsetmediklerini, IMF fonunun nasıl işleyeceği, açıkların ne oranda azaltılmasının zorunlu olduğunu konuştuklarını anlattı. 
     IMF Arjantin'in süregelen bütçe açıkları ile kamu çalışanlarının maaş ve ücretlerinin ödenmesi ile temel hizmetlerin bedelinin karşılanmasında 1.75 milyar dolarlık bono ve tahvillerin kullanılmasından rahatsızdı. 
     IMF para benzeri bu bono ve tahvillerin kullanımının enflasyonu körükleyip peso'nun istikrarını zayıflatacağından endişeli. 
     






</TEXT>
</DOC>
