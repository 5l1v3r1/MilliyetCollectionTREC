<DOC>
<DOCNO> 61451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sontur11.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'dan ayrılanlardan örgüte eleştiri... 
</HEADLINE>
<TEXT>

     Terör örgütü elebaşı Abdullah Öcalan'ın yakalanmasının ardından örgütün izlediği stratejiyi kabullenmeyerek ayrılan bir grup terörist, PKK'nın ''amaçsız ve inançsız'' bir duruma düşürüldüğü gerekçesiyle, sözde başkanlık konseyini eleştiriyor. 
     Kendilerine ''Devrimci Çizgi Savaşçıları'' adını veren ve liderliğini M. Can Yüce'nin yaptığı öğrenilen grup, 31 Aralık Pazartesi günü yayımladığı bildiride, ''sözde Başkanlık Konseyi'nin Öcalan'ın yakalanmasının ardından işbirliğine gittiğinin bilmesine karşın, elde ettiği rantı kaybetmemek için bu duruma göz yumduğu'' görüşü savunuluyor. 
     Terör örgütünün ''amaçsız ve inançsız'' bir duruma düşürüldüğü ifade edilen bildiride, ''Öcalan ve sözde Başkanlık Konseyi'nin teslimiyetçi ve tasfiyeci olduğu, Öcalan'ın hayatına karşılık PKK'nın etkisizleştirildiği, tek çözümün silahlı mücadele olduğu ve bunun örgüt içinde görülmeye başlandığı'' kaydediliyor. 
     Öte yandan, terör örgütü PKK'nın yayın organı durumundaki Medya TV'nin Danimarka'da örgütlenerek, şubat ayı içinde deneme yayınlarına başlayacağı bildirildi. 
     Kopenhag'da, bu çerçevede örgüt mensuplarının görevlendirileceği bir televizyon stüdyosu kurma çalışmalarına başlandığı kaydedildi. 
     






</TEXT>
</DOC>
