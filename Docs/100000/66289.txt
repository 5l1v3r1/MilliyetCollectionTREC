<DOC>
<DOCNO> 66289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/ekonomi/eko06.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlardan Telekom ilgisi 
</HEADLINE>
<TEXT>

Türkiye’de bilgi teknolojisi ve telekomünikasyon hizmetleri şirketi açan Deutsche Telekom’un Başkan Yardımcısı Klaus Hofmann, Türk Telekom’un özelleştirilmesiyle ilgilendiklerini söyledi 
     EVRİM ERGİN 

     Deutsche Telekom’un Başkan Yardımcısı Dr. Klaus Hofmann, Deutsche Telekom’un dört ana şirketinden birisi olan bilgi teknolojileri ve telekomünikasyon hizmetleri şirketi T - Systems ile Türkiye pazarına ilk adımı attıklarını söyledi. 
     Hofmann, "Türk Telekom’a özelleştirme sürecinde talip olacak mısınız " sorusuna da şu yanıtı verdi "Türk Telekom ile ilgilenmiyoruz diyemem. Avrupa’nın en büyük telekom şirketlerinden birisi ve pazar çok geniş, ilgileniyoruz. Ancak hükümetin konuyla ilgili gerçekleştireceği düzenlemelere göre hareket edeceğiz. Şu an çok erken." 
     Hofmann, "Biz Türk Hükümeti’nin resmi olarak adım atmasını bekliyoruz. Olay ortaya çıkınca ilerleme kaydetmek isteriz. Eğer bizim ayak izlerimizi takip ederseniz Türk Telekom’un mobil kısmına daha çok ilgi gösterdiğimizi görürsünüz. Biz aynı zamanda çözüm ortağı olmak da isteriz" dedi. 
     
     Muz cumhuriyeti değilsiniz 
     Türkiye’de yatırım yapmanın yabancı yatırımcılar açısından avantajlarını ve dezavantajlarını değerlendiren Hoffmann, şöyle konuştu "Yatırımcılar açısından Türkiye’de birçok fırsat var. Ben de yabancılara burada yatırım yapmalarını öneriyorum ancak burası bir muz cumhuruyeti değildir." 
     



 EKONOMİ 





















</TEXT>
</DOC>
