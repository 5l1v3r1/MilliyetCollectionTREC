<DOC>
<DOCNO> 93757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sontur27.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli "ANAP'la AB konusunda bir problemimiz yok" 
</HEADLINE>
<TEXT>

     Başbakan Yardımcısı Devlet Bahçeli'nin, Türkiye Odalar ve Borsalar Birliği heyetiyle yapılan görüşmede, siyasetin olumsuzlukların altından kalkacağını ve ANAP'la aralarında AB konusunda bir problem bulunmadığını söylediği belirlendi. 
     TOBB heyetinin Başbakan yardımcısı Devlet Bahçeli'yle görüşmesi de yaklaşık bir saat sürdü. ANKA'nın edindiği bilgiye göre Bahçeli, TOBB'un isteklerinin dinlediği TOBB yöneticilerine siyasetin olumsuzlukların altından kalkacağı mesajını verdi.. Bahçeli'nin koalisyon ortaklarının kesinlikle erken seçimi düşünmediğini AB konusunda ise ANAP'la bir problemleri olmadığını kaydettiği öğrenildi. 
     Bahçeli'nin Başbakan'ın ülkenin ve partisinin geleceği konusunda kendisinin karar vereceğini söylediği ifade edildi. TOBB yöneticileri, Bahçeli'nin sözlerinden "Başbakanın zamana ihtiyacı bulunduğu yönünde bir mesaj" çıkardıklarını belirttiler. 
     ANKA'nın edindiği bilgilere göre yaklaşık bir saat süren Cumhurbaşkanı Sezer-TOBB görüşmesinde ise daha çok TOBB heyeti görüşlerini anlattı. Sezer'in de bu talepleri daha çok dinlemekle yetinip görüş belirtediği öğrenildi. 
     Sezer'in siyasetin içine girmekten yana olmadığı ancak durumu bildiği ve yasal olarak kendisine görev düştüğü taktirde yetkilerini kullanacağı yönünde mesaj verdiği belirlendi. Sezer'in son gelişmelere ilişkin bir endişesi bulunmadığı ve Türkiye'nin bunalımı aşacağına inandığını söylediği belirtildi. 
     Ekonomi zirvesine gitmek üzere Başbakanlık'tan ayrılmak üzereyken TOBB heyetiyle ayaküstü bir görüşme yapan Hüsamettin Özkan ise Türkiye'nin durumunun ve makro ekonomik göstergelerin iyi olduğu ve kriz olmayacağı yönündeki düşüncelerini ifade etti. Özkan'ın son gelişmelerin ve belirsizliğin bazı kesimlerin ortaya çıkardığı spekülasyonlardan kaynaklandığını savunduğu ifade edildi. 
     Ayrıca TOBB'un deklarasyonunda belirttiği her partiden bir Bakanın yer aldığı bir koordinasyon kurulu kurulmasına ilişkin görüşmelerin de bugünkü ekonomi zirvesinde ele alınacağı TOBB heyetine iletildi. 
     





</TEXT>
</DOC>
