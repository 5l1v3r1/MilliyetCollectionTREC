<DOC>
<DOCNO> 53854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/spor/spo02.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
BİLGİLİ, BİLGİLENSİN 
</HEADLINE>
<TEXT>

Fenerbahçe yönetimi, Saracoğlu Stadı’na "imarsız ve iskansız" diyen Beşiktaş başkanına cevap verdi 
     FENERBAHÇE Yönetimi dün bir açıklama yaparak, Şükrü Saracoğlu Stadı’nın imarsız ve iskansız olduğunu söyleyen, Beşiktaş Başkanı Serdar Bilgili’ye cevap verdi. Sarı - Lacivertliler, Serdar Bilgili’nin bu konuda yanlış bilgilendirildiğinden dolayı talihsiz bir konuşma yaptığına değinerek, "Şükrü Saracoğlu Stadı’nın bütün işlemleri tamdır ve eksik olan hiç bir şey yoktur" dediler. 
     
     Koltuklar uçuştu coplar konuştu 
     KARŞILAŞMANIN bitimine beş dakika kala olaylar çıktı. İzmir ekibinin kapalı tribünde maç seyreden taraftarları, stadın koltuklarını kırıp, Şeref Tribünü’ne atmaya başladı. Bu arada bozuk para yağmuru yaşandı. Sahaya bir balta düştü. Maç sonrası da Fenerbahçe seyircilerinin tezahüratlarına sinirlenen Göztepeliler, koltukları Fener tribünlerine doğru da attılar. Emniyet görevlileri olayları güçlükle önlerken, bazı taraftarlar yaralanarak hastaneye kaldırıldı. 
     
     Seriye devam’ 
     FENERBAHÇE Teknik Direktörü Mustafa Denizli, maç sonrası yaptığı açıklamada, seriyi devam ettirdikleri için mutlu olduklarını belirtti. Denizli, "Ligdeki yerimizi perçinlemek için uğraşıyoruz. Hava şartlarına rağmen iyi futbol sergiledik. Artık bu maçı unuttuk, önümüzdeki Altay ve Beşiktaş karşılaşmalarına bakıyoruz. Revivo’nun ABD’ye gitmesi ise benim ve yönetimin bilgisi dahilindedir" ifadelerini kullandı. 
     
Fatih Fener’deSarı-Lacivertli yönetim, Galatasaray’ın transfer etmeye çalıştığı Fatih Akyel ile 3,5 yıllık anlaşma imzaladı. Okan için de Inter ile görüşmelerin sürdüğü öğrenildi 
     Sürpriz hamle 
     FENERBAHÇE Yönetimi sağ gösterip, sol vurdu Fatih Akyel ile 3,5 yıllık anlaşma imzaladı. Dış İlişkiler Sorumlusu Sadettin Saran ve Menajer Saffet Sancaklı, Fatih’in menajeri Ahmet Bulut ile birlikte İspanya’ya giderek anlaşmayı yaptılar. Transfer için Mallorca’ya 1,250 milyon mark, Fatih’e de 160 bin dolar ödenecek. Genç futbolcu önümüzdeki sezondan itibaren oynadığı her resmi maç için ise 10 bin dolar alacak. 
     
     Hamburg’a gidecek 
     YÖNETMELİKLER gereği bu sezon Galatasaray izin vermeden Fatih Türkiye’de forma giyemeyeceği için, Fenerbahçe bu futbolcuyu büyük bir ihtimalle Hamburg’a kiralayacak. Fatih’in transferi önümüzdeki sezon gerçekleştirilmesi düşünülen "gençleştirme operasyonu"nun da ilk hamlesi olarak değerlendirildi. Fenerbahçe yönetiminin ayrıca Okan Buruk için de İnter ile temasta olduğu iddia edildi. 
     
     Taraftar dövmüştü 
     GEÇEN sene Ankaragücü yenilgisi sonrasında Hasan Şaş ile birlikte Florya’da Fenerbahçeli taraftarlara saldıran ve küfürleşen Fatih Akyel için, Asbaşkan Murat Özaydınlı, "Böyle hırslı ve özverili oyuncuyu almaktan mutluyuz. Bundan sonra Fenerbahçeli Fatih olacak. Önümüzdeki sezon için transfer araştırmalarımız sürüyor. Başka isimlere de yöneldik" dedi. n YALÇIN TÜRK 
     
     Galatasaray’da şok 
     GALATASARAY yönetimi Fatih’in Fenerbahçe ile anlaştığını öğrenince tam bir şok geçirdi. Futbol Şubesi Sorumlusu Abdürrahim Albayrak hemen Fatih’i arayarak, olayı sordu ve "İşini bitirmek üzereyiz. Sakın imza atma" dedi. Mete Razlıklı ise Fenerbahçe’nin Fatih’i bu sezon Galatasaray’a para vermeden oynatamayacağına değinerek, transferi "Hayırlı olsun" sözleriyle yorumladı. 
     



 SPOR 
























</TEXT>
</DOC>
