<DOC>
<DOCNO> 80707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/yazar/sazak.html </URL>
<DATE> 2002/04/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bayar'la Sakarya'da ilk cuma 
</HEADLINE>
<TEXT>

     Uzun Çarşı esnafı, medya ordusunun kuşattığı genç adamı izliyor. 
     Depremden bu yana gülmeyen yüzleri dostça kucaklayan, el sıkışan, tanıdıklarıyla sarılıp öpüşen kişi, Mehmet Ali Bayar... Siyasetin en genç lider adayı. 
     Washington'dan döndükten sonra Ankara'da Demokrat Türkiye Partisi'ne üye olan Bayar, ayağının tozuyla baba ocağı Adapazarı'na geliyor. Bir diplomattan çok, çekirdekten yetişme siyasetçi gibi Bayar hiç yabancılık çekmeden kaynaşıyor halkla... Bunda Nuri Bayar'ın oğlu olması kadar, memleketiyle ilişkisini kesmeyişinin etkisi büyük. 17 Ağustos depreminde Cumhurbaşkanlığı danışmanı görevindeyken Adapazarı'na gelerek kurtarma çalışmalarına katılması da unutulmamış. 
     Dün de önce babasının, ardından depremde yitirdiği yeğeni Berkay'ın mezarını ziyaret ediyor. 
     Mehmet Ali Bayar'ın Türkiye'ye ayak bastığı andan itibaren öne çıkan, "bayrak, Kuran, cuma namazı" gibi motifler, "makul çoğunluğu" temsil iddiasındaki lider adayının, milliyetçi ve dinci sağ partilerden farkı konusunda kimi tereddütlere yol açtı. Tayyip Erdoğan'ın önünü böyle mi kesecekti 
     Sakarya'daki ilk cumada Bayar'ı gözlemleme olanağı bulduk. 
     Bayar, söyleşimiz sırasında "Ben demokrat, yüzü Batı'ya dönük ve inançlı bir insanım, ailem, yetişme tarzım ortada, kimsenin aklına başka bir şey gelmesin, neysem oyum laik Cumhuriyet'in kazanımlarını asla tartışma konusu yapmam, dini siyasete alet etme gibi bir düşüncem de olamaz" dedi. 
     Mehmet Ali Bayar'a Ankara'ya gelişi öncesinde "Cumayı Demirel'le Çankaya Merkez Camii'nde mi kılacaksınız " diye sorulunca o da, "Hayır, Adapazarı'nda olacağım, babamı Orhan Camii'nden yolcu etmiştik, çarşıdan sonra herhalde cumaya oraya giderim" demiş. 
     Nitekim dün öğle üzeri Uzun Çarşı esnafını dolaştı, Bayar. 
     Kuyumcusu, ayakkabıcısı, kumaşçısı, hırdavatçısı hepsiyle görüştü. Askerden dönmüş gibi özlemle karşılandı 
     "Amerika'dan gelmiş..." 
     "Kimmiş .." 
     "Celal Bayar..." 
     "Yok canım, Nuri Bayar'ın oğlu..." 
     "Mehmet Ali Bayar, televizyonda gördüm." 
     Adapazarı, Bayar'ın halkın arasına çıkması için iyi bir başlangıç oldu depremin yıktığı bu kentte Ankara'ya tepki o kadar fazla ki, kendilerini temsil edecek yeni yöneticilere ihtiyaç duyuluyor. 
     Yalova'ya, İzmit'e, Osmaniye'ye, Rize'ye yapılan afet yardımları Adapazarı'na uğramamış. 
     Geçen yaz Milliyet TIR'ıyla uğradığımız kentin yolları hala asfaltlanmamış ve insanlar tozla, hastalıkla boğuşuyor. 
     Bayar'ın çevresini kuşatanlar "Depremin üzerinden bin gün geçti hala ilk günkü gibiyiz" diye dert yanıyorlardı. 
     Siftahsız esnaf, işsiz ve parasız halk, can çekişen ekonomi ve 17 Ağustos travmasını yaşayan bir kent. 
     Hoş geldin Mehmet Ali Bayar. İşte memleketinden insan manzaraları. Onlar için "dua etmekten öte" yapacaklarınız olmalı. Sizin ve partinizin 
     
     







Tayyip olayı 


"Kışla - Cami" anlaşmazlığında Washington'un etkisi... 


Yanlış dersler 


Karanlık basınca... 


Yaşam kalitesini ararken 


Kışlayla demokrasi, camiyle irtica... 


Erdoğan ve "jet lag" 


Bunları biliyor muydunuz 


Yüksek Öğretim Şurası acilen toplanmalıdır 


Ufak adımlar politikası 


Aşk romanları olmasa aşk bilinemezdi ’ 


Kamuyu aydınlatma’ 


Meğer okuyan varmış... 


Bayar'la Sakarya'da ilk cuma 


İlacı bırak, dansöze bak 


Madem Ki Öyle, Al Sana Böyle 


Dövizde dar alanda paslaşmalar’ 


</TEXT>
</DOC>
