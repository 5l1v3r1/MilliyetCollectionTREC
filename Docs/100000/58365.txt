<DOC>
<DOCNO> 58365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sontur22.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da "Yüzüklerin Efendisi" kuyrukları... 
</HEADLINE>
<TEXT>

     Vizyona giren ''Yüzüklerin Efendisi 
     Yüzük Kardeşliği'' adlı film, sinema salonları önünde uzun kuyrukların oluşmasına neden oldu. 
     Türkiye'de 75 sinemada aynı anda gösterime giren film, sinemaseverlerin yoğun ilgisiyle karşılandı. Filmi izlemek isteyenler, ilk matinenin başlama saati yaklaştığında sinemalara akın ettiler. 
     Bazı sinemaların önünde uzun bilet kuyrukları meydana geldi. 
     ''The Lord of The Rings Yüzüklerin Efendisi'' üçlemesinin ilki olan ''The Fellowship of The Ring Yüzük Kardeşliği'' adlı film, orijinal Türkçe altyazılı veya Türkçe seslendirilmiş olarak Türkiye'de tüm dünya ile aynı anda vizyona girdi. 
     Yönetmen Peter Jackson'ın, J.R.R Tolkien'in fantastik roman serisi ''Yüzüklerin Efendisi''nin sinema uyarlamasının ilk bölümü ''Yüzük Kardeşliği'', kötülerin eline geçtiği zaman dünyayı yerle bir edecek bir yüzük ve onu korumakla görevli ''yaratıklar''ın hikayesini anlatıyor. 
     Filmin geçtiği ''Orta Dünya'' denen efsanevi yerin yerlileri, insanlar ile ''Hobbitler'', ''Elfler'', ''Orklar'' ve büyücüler gibi fantastik canlılar. 
     Filmin ikinci bölümü ''İkiz Kuleler'' 2002 Aralık ayında, üçüncü bölümü ''Kralın Dönüşü'' ise 2003 Aralık ayında gösterime girecek. 
     






</TEXT>
</DOC>
