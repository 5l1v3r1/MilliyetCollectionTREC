<DOC>
<DOCNO> 50031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sonspo04.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Galatasaray'a kendi evinde üstün... 
</HEADLINE>
<TEXT>

     Galatasaray ile Bursaspor yarın yapacakları karşılaşmayla birlikte, Birinci Futbol Ligi'nde 69. kez karşı karşıya gelecek. 
     Galatasaray, 1967-68 futbol sezonunda ilk kez Birinci Lig'e yükselen Bursaspor ile yaptığı karşılaşmalardan 36'sını galibiyetle kapatırken, rakibine 14 kez yenildi. 2 takım arasındaki 18 karşılaşma da beraberlikle sonuçlandı. 
     Sarı-kırmızılılar, 68 maçta rakip filelere toplam 120 gol atarken, Bursa ekibi 51 golle karşılık verebildi. 
     
     Bursaspor kendi evinde üstün... 
     Bursaspor, kendi evinde Galatasaray ile yaptığı maçlarda 11-10 üstünlük sağladı. 
     Bursa'da yapılan 13 karşılaşma beraberlikle sonuçlanırken, Galatasaray'ın 37 golüne karşılık, Bursaspor 29 gol atabildi. 
     Galatasaray, deplasmanda yaptığı son 3 maçta ise Bursaspor'a yenilmedi. 1997-98 sezonunda deplasmanda Bursaspor'a 3-2 yenilen sarı-kırmızılılar, 1998-99 sezonunda 5-0 galip gelirken, 1999-2000 sezonunda 0-0'lık sonucun ardından, 2000-2001 sezonda ise Galatasaray rakibini 2-0'lık sonuçla deplasmanda geçmeyi başardı. 
     
     Farklı skorlar... 
     Galatasaray, Bursaspor karşısında en farklı skorlu galibiyetini 1999-2000 sezonunda kendi sahasında rakibini 6-0 yenerek aldı. 
     ''Cim Bom'', Bursaspor karşısında 1973-74 sezonunda 4-0, 1978-79 sezonunda 5-1, 1985-86 sezonunda 4-0, 1987-88 sezonunda 5-2, 1998-99 sezonunda 5-0'lık galibiyetler elde etti. 
     






</TEXT>
</DOC>
