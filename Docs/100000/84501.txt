<DOC>
<DOCNO> 84501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/yazar/cemal.html </URL>
<DATE> 2002/05/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bayar sahaya iniyor 
</HEADLINE>
<TEXT>

Yarınki DTP kongresine hazırlanan Mehmet Ali Bayar,’Yeni Türkiye, siyasette değişim iddiasıyla sahaya iniyorum. Boğayı boynuzlarından yakalayacağım’ dedi 
     ANKARA 

     Demokrat Türkiye Partisi, kısa adıyla DTP’nin büyük kongresi yarın. Bir başka deyişle Mehmet Ali Bayar yarın siyaset sahnesine çıkıyor. 
     Göreme Sokak’taki özel ofisinde dün kendisiyle sohbet ederken şöyle dedi 
     "Ben gerçek yeniyim. Ve yeni bir Türkiye iddiasıyla, siyasette değişim iddiasıyla sahaya iniyorum. Boğayı boynuzlarından yakalayacağım." 
     Bayar’ın sloganına gelince 
     "Yeni bir Türkiye için makul çoğunluk " 
     Nedir makul çoğunluk 
     Şöyle özetliyor Bayar 
     "Kendisi ve çocukları için daha iyi bir yaşam talep eden... Bunları kavgasız, gürültüsüz, çekişmesiz bir Türkiye’de görmek isteyen... Yani makul beklenti ve arayışları olan... Makul taleplerini meşru zeminlerde arayan... Cumhuriyet’in değerlerini benimseyen, demokrasiden yana olan makul vatandaşlar topluluğudur makul çoğunluk..." 
     Siyasal yelpazenin neresinde bu makul çoğunluk 
     
Siyasete öfkeli olan...      Bayar’ın yanıtı 
     "İki ana çizgi var ülkemizde. Biri, DP - AP - DYP’den geliyor. Diğeri, CHP’den, orta soldan, sosyal demokrasi ya da demokratik soldan geliyor. Makul çoğunluk bu yelpazenin her iki kanadına da yayılıyor. Merkezin sağına da soluna da... Demokrasinin omurgasını oluşturuyor bu makul çoğunluk..." 
     Turgut Özal’ın orta direk’ kavramının sınıfsal olduğuna işaret ediyor Bayar. Makul çoğunluğun ise sosyolojik bir kavram olduğunu belirtiyor. 
     Şu tarif de Bayar’ın 
     "Devletle kavgalı olmaktan hoşlanmayan, maceracılığa kapalı olan makul çoğunluk, sessiz çoğunluk’ da değildir. Talepleri vardır. Ancak bunlara kulak verilmediği için de, sesine kulak asılmadığı için de siyasete öfkelidir, siyasete uzaktır. Sahnedeki mevcutlardan sıtkı sıyrılmıştır." 
     Bayar’a göre makul çoğunluğun siyasete öfkeli olması, demokrasiyi zayıflatıyor. "Bugün seçmenlerin yüzde 50’si hiçbir partiye oy vermeyeceğini veya kararsız olduğunu söylüyor. Yüzde 50’lilik bir hiçbirisi partisi’ çok yüksek bir orandır" diyen Bayar, siyaset sahnesindeki yeni yüzler arayışının bundan kaynaklandığını belirtiyor. 
     
İrtica, bölücülük...      "Müslümanlık akıl dinidir, irtica ise aklı reddeder " 
     Bu sözler Bayar’ın. 
     Şöyle devam ediyor 
     "İrtica, dini devletin temeline koymak ister. Bunun için dini politikaya alet eder. Bir demokrat olarak irticayı reddederim. Laiklik demokrasinin olmazsa olmaz koşulu ve teminatıdır." 
     Bölücülük, ayrılıkçılık... 
     Bayar şöyle diyor 
     "Bölücülük ve ayrılıkçılık, gericiliktir. Devletin birliği ve ülkenin bütünlüğü en iyi demokrasi içinde korunur. İrtica olsun, bölücülük olsun, her ikisi de demokrasinin düşmanlarıdır. Ve düşmanlarına karşı demokrasinin kendini elbette koruma hakkı vardır." 
     
Gençler, kadınlar...      Bayar’ın bir iddiası da şu 
     "Gençleri, kadınları ve birikimli, donanımlı insanları siyasete taşıyoruz. Kaliteyi siyasete taşımak ve bunu kurumlaştırmaktır amacımız. Siyasette özellikle kadına katılım imkanı vermeyen bir demokrasi güçlenemez. Bu iddiamızın arkasında duracağız ve kadının siyasete katılımını kurumsallaştıracağız." 
     Yarınki DTP büyük kongresiyle yola çıkacaklarını belirten Bayar’ın Türkiye’ye bir çağrısı var 
     "Gelin mucizeler yaratalım " 
     Türkiye’nin çözülmeyecek hiçbir sorunu olmadığını söyleyen Bayar şöyle diyor 
     "Siyaseti Ankara’ya sıkıştırılmış, kısır bir oyun olmaktan çıkartacağız." 
     Sözü gençlere getiriyor 
     "Kriz ortasında bir anket yayımlandı. Genç nüfusun yüzde 79’u Ben artık bu ülkede yaşamak istemiyorum’ diyordu. Geleceğe dönük hayallerini, umutlarını kaybetmek en kötü şey. Hukuksuzluktan, çeteleşmeden, yolsuzluktan, vurgundan, bütün bu tablodan dolayı umudunu yitiren bir gençliği yeniden ayağa kaldıracağız. Ona umudunu aşılayacağız." 
     Bayar, "Mevcut politikacılar, ülkemizin geleceğe dönük hayallerini öldürdü hayalleri olmayan bir ülke mücadele gücünden yoksun kalır" dedikten sonra ekliyor 
     "Bize güvenin " 
     Türkiye’nin bugün yaşadıklarını hiç hak etmediğini, Türkiye’nin mucizeler yaratacak kadar büyük ve güçlü bir ülke olduğunu vurgulayan Bayar, şunları da ekliyor sözlerine 
     "Sivil toplumun gücünü de, Türk girişimcisinin gücünü de mucizeler yaratmak için seferber edeceğiz. Türk girişimcisiyle devletini barıştıracağız. Devleti insanlarına engel değil, hizmet eden devlet haline getireceğiz. Her şeyden önce Türkiye’nin kendisine güvenmesini sağlayacağız." 
     
Söz ve fırsat hakkı...      Bayar, gerçek yeni olarak sahaya ilk kendisinin inmekte olduğunu belirtiyor. Söz ve fırsat hakkıyla daha iyi yaşam hakkını savunduklarını söylüyor 
     "Söz hakkı aynı zamanda bir siyaset talebidir. Arzularını, isteklerini siyasete duyurabilme hakkıdır. Fırsat hakkı, daha iyi eğitim, daha iyi sağlık, yani daha iyi yaşama hakkıdır. Bu ülkenin vatandaşı olmaktan haz duymaktır." 
     Türkiye’nin öncelikli yerini, demokrasiler coğrafyası olarak tarif ediyor Bayar. 
     Avrupa Birliği’nden önce Türkiye’nin bir Avrupa ülkesi olduğunu ve bunun Osmanlı dönemine kadar uzandığına işaret ediyor. 
     Türkiye’nin Avrupa Birliği içinde yer almasından yana olduğunu vurgularken de, bu topraklarda çağdaşlaşma, Avrupalılaşma iddiasının iki yüz yıllık geçmişine de atıfta bulunuyor. 
     
DP - AP - DYP ama...      Kendi siyasal ve ailesel köklerinin DP - AP - DYP’ye gittiğini söylüyor. Bu çizgiyi tabii reddetmediğini, ama yeni olduğunu, bu yeniliği hiç kuşkusuz bir süreklilik içinde savunduğunu belirtiyor. 
     Sonra da ekliyor 
     "Ama bugün yirmi birinci yüzyılın Türkiye’si ve dünyası başka konuları konuşuyor. Yeni yaklaşımlar var. Bir zamanların Yeter Söz Milletindir ’ sloganı, evrensel demokrasi sloganıdır. Daha iyi yaşama, kalkınma ve refah sloganıdır. Çağdaş ve uygar dünyanın bir parçası olan Türkiye halen bunları talep ediyor. Bu aynı zamanda dünyada birinci ligi, süper ligi istemektir. Bizim işimiz, hedefimiz de Türkiye’yi süper lige çıkartmaktır." 
     Özetle Mehmet Ali Bayar 
     Yarın sahneye çıkıyor. 
     Hayırlı olsun 
     
     







Derviş’in yeri 


"Taş kafalar"ın çakamadığı evrensel değişimden, afallatıcı örnekler... 


Gurbetçiler... 


Sayın Özkan’ı davet ettim, kendisi gelmedi 


Bayar sahaya iniyor 


"Felaketin nefesi" 


Butik üniversiteler 


Siyasal istikrar olmazsa, ekonomik istikrar olur mu 


Başarılı oldu mu 


İyimserliği yönetememek’ 


Oyun içinde oyun 


Vurun, fakat dinleyin... 


Güvenpark yaklaşımı 


Hem çiçek alın, hem bağış yapın 


Kuş Kadınlar 


Ecevit sonrası daha iyi olabilir 


</TEXT>
</DOC>
