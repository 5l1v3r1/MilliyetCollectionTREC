<DOC>
<DOCNO> 97139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/sondun17.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemrut Dağı'nda Kral Antiokhos'un mezarı aranacak... 
</HEADLINE>
<TEXT>

     Almanya'da yıyamlanan Der Spiegel dergisi, Hollandalı mimar ve arkeolog Maurice Crijns'in 47 , Nemrut Dağı'nda Kral Antiokhos'un İ.Ö. 69-34 mezarını arayacağını yazdı. 
     Dergide ''Kutsal kazı yeri'' başlığıyla verilen haberde, Uluslararası Nemrut Vakfı'nın başkanı olan Crijns'in, Türkiye Kültür Bakanlığı'ndan, Amsterdam Üniversitesi'nden uzmanlarla Nemrut Dağı'nda 5 yıl boyunca araştırma yapma izni aldığı belirtildi. 
     Arkeologların yaklaşık 100 yıldan bu yana Antiokhos'un mezarını açığa çıkarmak için çaba harcadıklarına işaret edilen haberde, mezarın bulunmasının, Mısır firavunu Tutanhamon'un İ.Ö. 1370-1352 mezarının bulunmasından daha büyük bir sansasyon olacağı kaydedildi. 
     Depremlerin, büyük ısı farklarının ve kitle turizminin Nemrut Dağı'ndaki tarihi eserlerin yıpranmasına yol açtığına dikkat çekilen haberde, Crijns'in bir süre önce büyük eserlerin yeniden düzenlenebilmesi için Nemrut Dağı'nın tepesine büyük bir vinç yerleştirttiği ifade edildi Crijns, ''Sonuçta bizim yapmak istediğimiz şey, Kral Antiokhos'a bir iyilik yapmak'' şeklinde konuştu. 
     





</TEXT>
</DOC>
