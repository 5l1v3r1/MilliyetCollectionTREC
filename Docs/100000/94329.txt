<DOC>
<DOCNO> 94329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/siyaset/siy02.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan bizi üzdü’ 
</HEADLINE>
<TEXT>

CNN Türk’te Kafe Siyaset’e katılan Ecevit, "Özkan’ın, yöneltilen ithamlara karşı çıkma gereği duymaması arkadaşları üzdü" dedi. "MHP koalisyondan ayrılır ve DSP - ANAP - DYP koalisyonu kurulur mu " sorusuna Ecevit’in yanıtı, "Olumlu bakmam ve gerekli görmem" oldu 
     ANKARA Milliyet 

     Başbakan Bülent Ecevit, CNN Türk’te yayınlanan Kafe Siyaset programında soruları yanıtladı. İşte sorular ve yanıtlar... t Sağlığınız nasıl - Sağlığım çok iyi. Zihni bakımdan zaten sorun yoktu. Rahat yürüyebiliyorum. Doktorlarım birkaç gün içinde bütün hareketlerimin serbest olacağını söylüyor. Korseye de alıştım. 
     
Başbakanlıktan çekilecek misiniz 
     - Şu sırada çekilmek gibi bir niyetim yok. Neden bu kadar ısrarla değişik çevreler tarafından bana ve hükümetimize çekil kampanyası yapıldığını anlayabilmiş değilim. Masum nedenlere dayanabilmesi için hükümetin başındaki kişi olalarak birtakım hatalar yapmış, ülkeye zarar verici davranışlarda bulunmuş olmam gerekir. Oysa tam tersi oldu. 
     
Ama faizler yükseldi, borsa düştü. 
     - Bunun mantığını anlayamıyorum. Ecevit yeniden tam çalışır hale gelirse enflasyon düşmez yükselir’ iddiasının mantığını anlamıyorum. Tam tersine bir ülkenin Başbakanı sağlığına kavuşursa bunun herhalde olumlu etkisi olur. 
     
Hükümette uyum sorunu varken bu performans 2004’e kadar sürebilir mi 
     - Yürütme olanağımız var. Ama psikolojik engellerin ortadan kalkması lazım. Üç yılda aldığımız önlemlerden hangileri hükümete zarar verdi ki, başbakan olarak çekilmem isteniyor Benim ve hükümetin kusuru ve eksikleri nedir, bunu anlamak istiyorum. Anlaşılan aldığımız önlemlerden zarar gören bazı çıkar çevreleri ve o çevrelerin kışkırttığı kampanyalara alet olan köşe yazarları var. Siyasal yaşamım boyunca seçimle geldiğim görevlerden zorlanarak değil, kendi özgür irademle çekildim. Çekilmem için kimsenin uyarmasına gerek yok. 
     
Liderlerin ekonomi zirvesinde Derviş, Bahçeli ve Yılmaz çekilmeniz ve rapor almanız telkininde bulundu mu Cumhurbaşkanı’ndan bu yönde telkin geldi mi 
     - Kesinlikle çekil konusu gündeme gelmedi. Sayın Derviş özel görüşme istedi. Açıklama yetkim yok. Sayın Derviş başlangıçta karamsar hava içindeydi. Her şey kağıt üzerine dökülünce iyimser hale geldi. 
     
AB konusunda uyum bozulmadı mı 
     - Meclis’te partilerin katılımıyla bir çalışma yapılacak. Ama birileri arayıp, Bu işlerden sonuç çıkmaz’ diyormuş. Basından okudum, bu doğru, teyit ettik. Ama isim bilmiyorum. 
     
MHP koalisyondan ayrılır ve DSP - ANAP - DYP koalisyonu kurulur mu 
     - Hiç olumlu bakmam ve gerekli görmem. Bu koalisyon başarılı bir uyum sağlamıştır. Bu uyumu bozmanın alemi yoktur. 
     
Özkan ne yaptı da sizi kızdırdı. Size yönelik eleştirilere yeterince tepki vermedi mi 
     - Hiç tepki vermedi. 
     
Ne yapması gerekiyordu 
     - Özkan ile uzun yıllar verimli şekilde çalıştık. Ama son aylarda bana, DSP’ye ve dolaylı olarak hükümete karşı yoğun, korkunç, eşi görülmemiş bir kampanya yapıldı. Sayın Özkan Başbakan Yardımcısı, önemli görevi ve sorumlulukları var. Fakat bana, hükümete ve partimize yöneltilen olağanüstü aşırılıktaki ithamlara karşı çıkma gereği duymaması parti yöneticisi arkadaşları üzdü. 
     
Siz Özkan’a kırgın mısınız 
     - Bu bir duygu meselesi değil. Politikada duygusallıktan daima kaçınırım. Bir soru sordunuz yanıtını verdim. Sayın Özkan’ın son aşamadaki davranışından, yalnız bildiriyi hazırlayanlar değil, partililer de üzüntü duyuyuyor. Ben de bundan ciddi üzüntü duyduğumu inkar edecek durumda değilim. 
     
Özkan’a istifa etmek düşer mi 
     - Herhalde Sayın Özkan gelecektir bugünlerde. Her zaman görüşüruz. Şu ana kadar randevu istemedi. 
     
Çağırıp görüşecek misiniz 
     - O ayrıntıları henüz düşünmedim. 
     
Muhalefet Özkan’ın başbakan olduğu bir seçim hükümetine destek vereceklerini açıkladı. 
     - Daha bir gün geçmeden yeni hükümet formülleri hazırlanıyor. Sonuçlarını göreceğiz. Eşim ve partideki yardımcım Rahşan Ecevit’e yönelik hücumlar beni çok ciddi olarak yaraladı. İkide bir Rahşan Ecevit bir kadın olarak evine çekilsin’ diyorlar. Saldırıları içime sindiremiyorum. 
     
Adalet Bakanı Özkan’a haksızlık yapıldığını söyledi. Özkan ve Cem buluştu. 
     - Sıkıntılı bir durum şüphesiz. Partide bölünme olacağına ihtimal vermiyorum. Ne olacağını göreceğiz. Biz DSP olarak çok zorluklar yaşadık ve üstesinden geldik. 
     
Derviş’i tekrar davet edecek misiniz 
     - Siyasete girip girmeme konusunda kesin bir karara varmış gibi görünmüyor. Bir gün başka ertesi gün başka türlü söylüyor. Bunu eleştiri olarak söylemiyorum, doğal görüyorum. Kesin karara vardığında ne düşündüğünü göreceğiz. 
     
Rahşan Hanım’ operasyonu      ANKARA Milliyet 

     Başbakan Bülent Ecevit’in eşi ve DSP Genel Başkan Yardımcısı Rahşan Ecevit, Başbakan Yardımcısı Hüsamettin Özkan’ı DSP Meclis Grubu’nda yalnızlaştırmak’ için ikna operasyonu başlattı. Rahşan Ecevit, dün Genel Merkez’e gelerek, bazı milletvekilleri ile görüştü. Ecevit’in Özkan’a yakın milletvekillerine muhalif bir hareket içinde yer almama konusunda telkinde bulunduğu belirtildi. Rahşan Ecevit’in muhalif hareketi engellemek amacıyla başlattığı operasyon bugün de sürecek. Rahşan Ecevit, bugün için de, bütün milletvekillerini genel merkezde toplantıya çağırdı. Rahşan Ecevit’in başkanlığında saat 10.00’da yapılacak toplantı milletvekillerine telefonla haber verildi. 
     



 SİYASET 



















</TEXT>
</DOC>
