<DOC>
<DOCNO> 74600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/siyaset/siy04.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay’ın kayyuma devri’ imzaya açıldı 
</HEADLINE>
<TEXT>

     ELÇİN ERGÜN Ankara 

     Kızılay’da yolsuzlukların Başbakanlık Teftiş Kurulu tarafından incelenmesinin ardından hükümet harekete geçti. Kızılay Derneği’nin tüzüğünü feshederek, yönetimin Başbakan tarafından belirlenecek bir kurula bırakılmasına ilişkin kararname imzaya açıldı. 
     Kararname gereğince, derneğin faaliyetteki tüzüğü yürürlükten kaldırılırken, yönetimi de Başbakan tarafından belirlenecek bir kurula bırakılacak. Başbakan’ın belirleyeceği yeni kurul üyelerinde aynı alanda 15 yıl deneyimli ve üniversite mezunu olması koşulu aranacak. Yeni yönetimin tüzüğünün kısa sürede hazırlanarak, Bakanlar Kurulu’na sunulması öngörülüyor. 
     Kararnamenin gerekçesi derneğin işlem ve hesapları ile yöneticileri hakkındaki ihbarlar üzerine Başbakanlık Teftiş Kurulu’nca hazırlanan rapora dayandırıldı. 
     



 SİYASET 












</TEXT>
</DOC>
