<DOC>
<DOCNO> 85144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/ekonomi/eko01.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim geleneği değişmez 
</HEADLINE>
<TEXT>

Erken seçime karşı çıkan Devlet Bakanı Tunca Toskay, IMF de aynı görüşte. Seçim her zaman ekonomiye fatura çıkardı. 50 yıllık bu gelenek üç ayda değişmez’ dedi 
     ANKARA Milliyet 

     Devlet Bakanları Kemal Derviş ve Tunca Toskay arasındaki erken seçime ilişkin görüş ayrılığı derinleşerek sürüyor. Toskay, IMF’nin erken seçimin ekonomiyi olumsuz etkileyeceği konusunda kendisiyle aynı görüşte olduğunu bildirdi. 
     IMF Türkiye Masası Şefi Juha Kahkonen’le görüşmesinde erken seçim konusunu gündeme getirdiğini belirten Toskay, şöyle dedi "Kendisi Kahkonen ile bu konuda bakış açısı olarak bir fark yok. Seçim konusunda bana verdiği yanıtı ben değil, kendisi basın toplantısında size söyleyecek." 
     
     Derviş seçimle gelmedi 
     Derviş’in seçimle gelmiş bir siyasetçi olmadığını belirten Toskay, 50 yıllık seçim geleneğin üç ayda değişmeyeceğini vurguladı. Seçimin ekonomiyi olumsuz etkileyeceğini belirten Toskay, "Bunu siyasetçi olarak, bir daha seçmenin karşısına gidip hesap verecek kişiler olarak söylüyorum" dedi ve şöyle devam etti "1946’dan beri seçim yapan Türkiye’nin seçimlerle ilgili bir geleneği var Seçimlerle ilgili bir fatura çıkıyor ortaya. Seçim tarihini tespit ettiğiniz andan itibaren ekonomideki aktörler, bu geleneği dikkate alarak pozisyonların tayin eder. Zzihniyet üç ayda değişmez. Bu sosyoloji bilimine aykırıdır." 
     Kahkonen’in Toskay’ın ardından görüştüğü Maliye Bakanı Sümer Oral da gündemin ekonomi ve AB olduğunu söyledi. Oral, faiz ödemelerinin de yıl sonunda öngörülenin altında kalabileceğini belirtti. 
     



 EKONOMİ 


















</TEXT>
</DOC>
