<DOC>
<DOCNO> 97307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/soneko12.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İç borç stokumuz 3.3 arttı... 
</HEADLINE>
<TEXT>

     Türkiye'nin iç borç stoku, Haziran sonu itibarıyla bir önceki aya göre yüzde 3.3 artarak, 126 katrilyon 830 trilyon 490 milyar liraya yükseldi. 
     Haziran ayında iç borç stokundaki artış, bir önceki aya göre, tutar olarak ise 4 katrilyon 52 trilyon 439 milyar lirayı buluyor. 
     Hazine Müsteşarlığı verilerine göre, iç borç stoku Mayıs ayında 122 katrilyon 778 trilyon 51 milyar lira idi. 
     İç borç stokunun dağılımına bakıldığında, 98 katrilyon 819 trilyon 328 milyar liralık kısmı tahvil, 28 katrilyon 11 trilyon 163 milyar liralık kısmı da bono ihraçlarından oluşuyor. 
     Hazine'nin gerçekleştirdiği tahvil ihracının 41 katrilyon 440 trilyon 272 milyar lirası nakit, 57 katrilyon 379 trilyon 55 milyar lirası nakit dışı olarak borçlanıldı. 
     Bono ihracı ile borçlanmanın ise 27 katrilyon 844 trilyon 805 milyar liralık bölümü nakit, 166 trilyon 357 milyar liralık bölümü de nakit dışı olarak yapıldı. 
     Hazine'nin 2001 yılı sonu itibarıyla iç borç stoku 122 katrilyon 157 trilyon 260 milyar lira idi. 
     





</TEXT>
</DOC>
