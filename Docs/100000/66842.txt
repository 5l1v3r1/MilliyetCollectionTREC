<DOC>
<DOCNO> 66842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/ekonomi/eko11.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Artık hemşehri fonu kurulsun' 
</HEADLINE>
<TEXT>

Yurtdışında 50 milyar markın yastık altında yattığını söyleyen Demirbilek, Hemşehri Fonları’nın kurulmasını önerdi 
     SONGÜL HATISARU 

     Gurbetçi vatandaşların asgari 50 milyar markı yastık altında tuttuğunu söyleyen Bumerang Menkul Değerler Yönetim Kurulu Başkanı Demirbilek, "Hemşehri Fonları"nın kurulmasını önerdi. 
     Yurtdışında yaşayan vatandaşların seçeneksizlikten dolayı kurumsallaşmamış yerel bazlı şirketlere para kaptırdığına dikkat çeken Demirbilek şunları söyledi 
     "Yurtdışında yaşayan vatandaşlarımızda ciddi birikimler var. Bunu Türkiye’de değerlendirmek istiyorlar. Ancak seçeneksizlikten dolayı dini duyguları istismar eden oluşumlara gidiyorlar. Ve sonuç hep hüsran oluyor. Geçmişte işçi şirketleri Jetpa ve işte Kombassan. Bu kaynakların ekonomiye kazandırılması için yeni enstürümanlar geliştirmek artık bir zorunluluk haline geldi." 
     Kapitalizmin sermaye piyasaları üzerinde kurulduğuna dikkat çeken Demirbilek, "Bir ülkenin gelişmişliğinin en önemli göstergesi yatırımcının parasını nereye yatırdığıyla ölçülür. Ekonomi altına, binaya yatırım yapmakla büyümez. Bireysel emeklilik fonları sisteme sokulmadan sermaye piyasası büyümez" dedi. Hemşehri fonlarının yalnızca Türkiye’de kurulu portföy yönetim şirketleri tarafından kurulup yönetilebileceğini hatırlatan Demirbilek, fonların kurulabilmesi için Alman devleti ve sermaye piyasası kurumlarıyla bir an önce ilişkiye geçilmesi gerektiğini ifade etti. 
     



 EKONOMİ 




















</TEXT>
</DOC>
