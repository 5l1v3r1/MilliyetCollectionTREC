<DOC>
<DOCNO> 82226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sondun09.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuru fasulye kalp hastalıkları ve inme riskini azaltabiliyor 
</HEADLINE>
<TEXT>

     Yeterli derecede alınan folate vitamininin B vitamini ailesinden , inme ve kalp hastalıkları riskini azaltabildiği belirlendi. 
     Amerikan Kalp Kuruluşu yayın organında yer alan araştırma raporunda, folate vitamininin, inme riskini yüzde 20, kalp ve damar hastalıkları ile ilgili riskleri ise yüzde 13 oranında düşürdüğü belirtildi. Folate vitamini, turunçgiller, domates, yapraklı sebzeler, kuru fasulye ve hububatlarda bulunuyor. 
     1998 yılından bu yana ABD'de, folate vitamininin sentetik 
     versiyonu folik asit, ekmek ve unlu mamullere konularak, insanların günlük folate ihtiyaçlarının bir kısmını almaları sağlanıyor. Folate vitamini, bir aminoasit olan homosistin oranını indirerek, kalp ve damar hastalıkları riski üzerinde etkili oluyor. 9764 kadın ve erkek denek üzerinde 20 yıl süren araştırmalarda, her gün 300 mikrogram folate vitamini alan deneklerde, 136 mikrogramın altında folate alan deneklere göre, sistolik kan basıncının ve kolesterol oranının da düştüğü belirlendi. Amerikan Kalp Kuruluşu, günlük folate vitamini ihtiyacını 400 mikrogram olarak öneriyor. Hamile kadınların ise günlük 600 mikrogram folate almaları gerektiği biliniyor. Folate vitamini düşükleri ve sakat doğumları önlüyor. 
     





</TEXT>
</DOC>
