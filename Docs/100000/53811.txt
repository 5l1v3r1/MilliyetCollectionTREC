<DOC>
<DOCNO> 53811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/ekonomi/eko04.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Anında kazandıran kart 
</HEADLINE>
<TEXT>

Akbank, harcama tutarına göre chip - para kazandıran ve bu tutarın anında harcanmasına olanak sağlayan Axess kredi kartı ile 1 milyon 300 bin tüketciye ulaşmayı hedefliyor 
     EKONOMİ SERVİSİ 

     Akbank, harcamayla anında chip para kazandıran ve bu tutarı da hemen kullandıran kredi kartı Axess’i, pazara sundu. Akbank Genel Müdürü Zarfer Kurtul, "Axess ile sadece müşteri beklentilerini karşılamayı hedeflemedik. Beklentileri aşmak, hayalleri zorlamak, büyüleyici bir kalite için bir ilk yaratmak istedik" dedi. 
     Akbank Genel Müdür Yardımcısı İlker Oral da Axess’in dünyada müşteri bağımlılık programıyla çıkan ilk kart olduğunu belirtti. Müşterinin parasının kartın üzerindeki chiple üye işyerinin k r marjına göre hesaplanacağını ve paranın kazanıldığı yerde harcanabileceğini belirten Oral, Axess’le 2002 yılı sonuna kadar 1 milyon 300 bin kişiye ulaşmayı hedeflediklerini söyledi. 
     Her chip para 1 TL değerinde olduğu için tüketiciler ne kadar paraları biriktiğini de kolayca hesaplayabilecek. Axess, başlangıçta 109 marka ve 2 bin 348 üye işyerinde üç ile 6 taksitle alışveriş imkanı da sağlayacak. 
     
Yüksek faize çözüm aranıyor      Türkiye’de 13.5 milyon kredi kartı kullanıcısından yaklaşık 500 bininin icralık olduğunu bildiren Akbank Genel Müdürü Kurtul, kredi kartı borçlarına uygulanan yüksek faizlerin Bankalar Birliği’nde ele alındığını kaydetti. 
     Kurtul, şöyle konuştu "Temerrüt faizi uygulamaları, son Bankalar Birliği toplantısında da tartışıldı. Problem, enflasyon ve faizlerin yüksek olmasından kaynaklanıyor. Ayrıca faizin faizi söz konusu olmadığı için bu tür temerrüt olaylarında tahsilat ve kanun takip süresi de çok uzun süre aldığı için bu türlü bir uygulama Türkiye’de söz konusu. Konuyu tüm bankacılar tartışıyoruz ve müşteriye dönük çözümler getiriyoruz." 
     



 EKONOMİ 























</TEXT>
</DOC>
