<DOC>
<DOCNO> 73166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/magazin/amag.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
35 milyona Seda’ya popo tacizi serbest 
</HEADLINE>
<TEXT>

Kadınlar matinesinde sahne alan Seda Sayan vücudunu övdükten sonra "Ben bir şey alırken ellerim, o kadar para verdiniz çekinmeyin beni elleyin" dedi. Kadınlar da elledi 
     BİRSEN ALTUNTAŞ 

     Bir zamanların efsane eğlencesi kadınlar matinesi’, cumartesi günleri Büyük Maksim Gazinosu’nda yaşatılıyor. Ancak kadınlar, evlerinden yemek getirmek yerine kişi başı 35 milyon lira verip fiks mönü şipariş ederek eğleniyor. Çilingir sofrasını kurduran kadınlar, Mahmut Tuncer, Mehmet Ali Erbil, Hande Yener, Asena ve Seda Sayan ile 4 saat geçiriyor. 
     
     Çekinmeyin elleyin’ 
     İşte dün de çoğunluğu 200’den fazla kadın, matinedeydi... Programın en renkli sanatçısı Seda Sayan, konserinin sonlarına doğru vücudununun güzelliğinden bahsederek kadınlardan kendisini ellemesini istedi Kadınlara "O kadar para veriyorsunuz, her yerimi elleyebilirsiniz Ben de bir şey satın alırken ellerim, siz neden ellemeyesiniz, çekinmeyin" diyen Sayan, istek üzerine ön masalardaki kadınlara poposunu elletti. 
     
     Ne kadar verdiniz ’ 
     Ardından da arka masadaki bir grup kadın da aynı istekte bulununca "Siz ne kadar para vermiştiniz, ona göre" deyince kadınlar "35’er milyon verdik" cevabını verdi. Sayan da bunun üzerine "Neyse programdan sonra özel olarak masanıza gelirim" diyerek espri yaptı. 
     
     Mehmet Ali öptürmedi 
     Tarkan gibi zil takıp oynayan ve bir ara ön masalardan birine çıkıp göbek atan Sayan, kadınlara da rahatlamak için zille göbek atmalarını tavsiye etti. Matinenin bir başka devi Mehmet Ali Erbil şakalarıyla kadınları neşelendirirken kendisini öpmek isteyen kadınları geri çevirdi. 
     
     



 MAGAZİN 














</TEXT>
</DOC>
