<DOC>
<DOCNO> 71335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sonspo10.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor final maçını Erzurum'da oynamak istiyor 
</HEADLINE>
<TEXT>

     Kocaelispor Teknik Direktörü Hikmet Karaman, Türkiye Kupası final maçını Erzurum'da oynamak istediklerini söyledi. 
     Karaman, Türkiye Kupası Finali'nin son yıllarda farklı şehirlerde oynandığını belirterek, ''Geçen yıl, Fenerbahçe ile Gençlerbirliği, final maçını Kayseri'de oynamıştı. Biz de kupa finalinin Erzurum'da oynanmasını istiyoruz'' dedi. 
     Kulüp Başkanı Sefa Sirmen'in tur için belirlediği 250 milyar lira primin çok görülmemesi gerektiğini ifade eden Karaman, şöyle konuştu 
     ''Bugüne kadar 4 tur atladık, ama 1 lira prim almadık. Beşiktaş, İkinci Lig takımı Sakaryaspor'u altın golle elediğinde, futbolcularına 5'er milyar lira dağıttı. Yarı finalde Denizlispor'u eleyince 10'ar 
     milyar lira alacak olan Beşiktaşlı futbolculara, kupayı kazanmaları halinde 20'şer milyar lira prim dağıtılacağı açıklandı. Bunlar göz önüne alındığında benim futbolcularıma verilecek prim çok görülmemelidir.'' 
     






</TEXT>
</DOC>
