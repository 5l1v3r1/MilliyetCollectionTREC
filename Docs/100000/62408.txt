<DOC>
<DOCNO> 62408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sonspo06.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol A Milli Takım aday kadrosu açıklandı 
</HEADLINE>
<TEXT>

     33. Avrupa Erkekler Basketbol Şampiyonası yarı final grup elemelerinde Hollanda ve Litvanya ile karşılaşacak A Milli Takımın aday kadrosu açıklandı. 
     A Milli Takım Başantrenörü Aydın Örs tarafından belirlenen 14 kişilik aday kadroya Darüşşafaka'dan Hakan Köseoğlu ilk kez çağrıldı. 
     Aday kadroda şu oyuncular bulunuyor 
     Kerem Tunçeri, Ömer, Arda, Kaya, Mehmet Efes Pilsen , Tutku, Harun, Haluk, Asım, Kerem Gönlüm Ülkerspor , Hakan Darüşşafaka , Mirsad CSKA Moskova , İbrahim Panathinaikos , Hüseyin Maccabi Elite Tel Aviv . 
     Milliler, 19 Ocak Cumartesi günü Ayhan Şahenk Spor Salonu'nda toplanıp ilk antrenmanını yapacak. 
     A Milli Takım, 20 ve 21 Ocak tarihlerinde Abdi İpekçi Spor Salonu'nda gerçekleştireceği 2'şer antrenmandan sonra 22 Ocak Salı günü Hollanda ile yapacağı maç için bu ülkeye gidecek. 
     Hollanda ile 23 Ocak Çarşamba günü Den Bosch'da karşılaşacak milliler, 24 Ocak Perşembe günü Litvanya ile yapacağı karşılaşma için bu ülkeye geçecek. 
     Milliler, 26 Ocak Cumartesi günü Litvanya ile Vilnius'da yapacağı maçtan sonra 27 Ocak Pazar günü Hollanda üzerinden İstanbul'a dönecek. 
     A Milli Basketbol Takımı, yaptığı ilk 3 maçı kazanarak yarı final grup elemelerine iyi bir başlangıç yapmıştı. 
     Grubundaki ilk maçında Bulgaristan'ı 84-79 yenen milliler, ikinci maçta da deplasmanda İsviçre'ye 70-'lük üstünlük sağlamıştı. 
     A Milli Takım, son olarak kendi sahasında Ukrayna'yı 80-67 yenmişti. 
     






</TEXT>
</DOC>
