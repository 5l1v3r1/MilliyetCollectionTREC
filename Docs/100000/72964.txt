<DOC>
<DOCNO> 72964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sonspo05.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Lakers Clippers'i yenerek liderliğe yükseldi 
</HEADLINE>
<TEXT>

     ABD Profesyonel Basketbol Ligi NBA'de Batı Konferansı Pasifik Grubu'nda, Los Angeles Lakers, Los Angeles Clippers'ı 98-92 yenerek liderliğe oturdu. 
     Los Angeles'daki karşılaşmada Kobe Bryant, 14'ü son 6.19 dakikada olmak üzere 33 sayı attı. 
     Lakers, bu sonuçla Hidayet Türkoğlu'nun da formasını giydiği Sacramento Kings'le birlikte ligde en iyi seriyi yakalayan 2. takım oldu. Lakers, aynı zamanda son 13 maçta 11. galibiyetini, üst üste de 4. zaferini kazandı. 
     Son günlerde çıkışa geçen ve Pasifik Grubu'nda 5. sırada bulunan Clippers ise maçta birara çok iyi bir seri yakaladı ve üst üste 17 sayı atarak 76-66 öne geçti. Ancak ilerleyen dakikalarda bu üstünlüğünü kaybeden Clippers, 9 maçta 2. yenilgisine uğradı. 
     Doğu Konferansı Atlantik Grubu lideri New Jersey Nets ise aynı grupta 6. sırada yeralan Miami Heat'i evinde 97-78 yendi. 
     East Rutherford'daki maçta Keith Van Horn 28 sayı kaydederken, 11 sayı, 14 asist, 12 ribaund gerçekleştiren Jason Kidd, bu sezon 7. kariyerinde ise 45. kez ''triple-double'' yaptı. 
     Evinde üst üste 7. galibiyetine ulaşan Nets'de Kenyon Martin skora 14 sayı ekledi. Ancak Jim Jackson'a kasti faul yapan Martin'in, hem bu hareketi hem de sert oyunu nedeniyle 4 maç ceza alması bekleniyor. 
     Miami'de ise kenardan gelen ve Martin'in kasti faule maruz kalan Jim Jackson, 17 sayıyla takımda en çok sayı atan oyuncu oldu. 
     
     
Sonuçlar şöyle Atlanta Hawks-Phoenix Suns 104-89 Orlando Magic-Denver Nuggets 124-102 Minnesota Timberwolves-Indiana Pacers 85-98 Detroit Pistons-Utah Jazz 97-100 Memphis Grizzlies-Boston Celtics 97-103 New Jersey Nets-Miami Heat 97-78 Seattle Supersonics-Washington Wizards 98-103 Los Angeles Lakers-Los Angeles Clippers 98-92 
     






</TEXT>
</DOC>
