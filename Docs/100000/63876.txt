<DOC>
<DOCNO> 63876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/guncel/gun08.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitimde yabancı dil kalkmalı mı 
</HEADLINE>
<TEXT>

ÇAPRAZ ATEŞ 
     SİBEL KAHRAMAN ŞEN 

     Anadolu liselerinde, bazı derslerin yabancı dilde yapılmasına son verilmesi ve hazırlık sınıflarından sonra Türkçe eğitim verilmesi yıllardır tartışılıyor. Zaman zaman Meclis’e öneri olarak da verilen "Yabancı dilde eğitim kaldırılsın" isteklerinin yanı sıra, "Daha da alt sınıflara çekilsin" talepleri de bulunuyor. Yabancı dilde eğitim kaldırılmalı mı Görüşler şöyle 
     
     Türker Kurşun Bahçeşehir Koleji 
Alt sınıfa çekilmeli      Yabancı dilde eğitim bırakın kaldırmayı, daha aşağı sınıflara çekilmeli. Bugünkü modelde uygulanan lise hazırlık sınıfına dayalı yabancı dilde fen eğitimi yeteri kadar verimli değil. Eski sistemde olduğu gibi 6. sınıfa çekilmeli. Bazı derslerin yabancı dille yapılması, öğrencilerin yabancı dili daha iyi öğrenmeleri için iyi bir model. İngilizce’nin evrensel bir dil olması, en yaygın bilim dillerinin başında gelmesi, bu dile de öğrencilerin belli alanlarda h kim olmaları için yabancı dilde fen eğitimi gerekli. Ezberciliğe neden olup olmaması tamamen verilen metoda bağlı. Her çocuk yabancı dilde eğitimin altından kalkamaz ama bunu başaran öğrenciler için artı bir değerdir. 
     
     Prof. Süha Sevük ODTÜ eski Rek. 
Hazırlıkla olmaz      Çoğunluk anadilde eğitim yapmalı ancak, yabancı dilde eğitim veren kurumlar da olmalı. Yabancı dilde eğitimde başka bir kültüre erişiyorsunuz. Bunu yalnızca hazırlık eğitimiyle sağlayamazsınız. Bugün Avrupa’da da İngilizce eğitim yapan kurumlar var. Bilim ve teknoloji geliştikçe İngilizce daha büyük önem kazanıyor. İster kabul edelim ister etmeyelim, teknolojinin h kimiyeti beraberinde dil h kimiyetini de getiriyor. Bugün internete giriyorsunuz dili İngilizce. Yabancı dilde eğitim ezberciliğe, kalitenin düşmesine yol açmaz. Yabancı dilde eğitime siyah veya beyaz olarak bakılamaz. 
     
     Tınaz Titiz Beyaz Nokta Vakfı 
Eğitim Türkçe olmalı      Bir değil en az iki yabancı dilin, bilgi birikimini izleyebilecek düzeyde öğrenilmesi kaçınılmazdır. Ama kesinlikle Türkiye’de yapılan eğitim Türkçe olmalı. Bu şekilde yabancı dil öğrenilmiyor, kimse kimseye yalan söylemesin. Üstelik ezberciliğe de neden oluyor. Ben de yabancı dille ders verdim. Ortalama kısmını herkes anlıyor ancak esas öğrenilmesi gereken bölümleri kimse anlamıyor. Amaç çat pat İngilizce bilen yetiştirmek değil, eğitim yapmaktır. Bizim amacımız yabancı şirketlere pazarlama uzmanı yetiştirmek değil. Eğitim dili Türkçe olmalı. Yabancı dil anaokullarına kadar sokuşturularak öğretilmeye çalışılıyor. Önce kendi dilimizle düşünmeyi öğretelim, sonra yabancı dille düşünme öğrenilir. 
     
     Burhanettin Polat İlke Okulları 
Uyuşmazlık var      Türkiye’de ortaöğretimle yükseköğretimin bir uyuşmazlığı var. Çocuk ortaöğretimde fizik, kimya, biyoloji derslerini İngilizce görüyor. Sonra üniversite sınavında bu derslerle ilgili sorular karşısına Türkçe olarak çıkıyor. Son yıllarda üniversite sınavlarına baktığımızda soruların yoruma dayalı olduğunu görüyoruz. Bu durumda öğrenci zaman kaybediyor. Ortaöğretimle yükseköğretimin fikir birliğine varmaları gerekiyor. Ancak şu andaki durum Türkçe sorularla yükseköğretime girilen bir sistemse eğitimin de hazırlık sonrasında Türkçe yapılması gerekiyor. 
     



 GÜNCEL 















</TEXT>
</DOC>
