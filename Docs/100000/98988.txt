<DOC>
<DOCNO> 98988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/ekonomi/eko02.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Emeklinin parası tükendi Hazine cepten ödeyecek 
</HEADLINE>
<TEXT>

Bütçeden SSK’ya 1.7 katrilyon lira ödenek ayrıldı. İlk altı ayda bunun 1.4 katrilyonu kullanıldı. Kaçak çalıştırma, işsizlik ve zorunlu emeklilik nedeniyle prim geliri azalan SSK, Hazine’ye muhtaç durumda 
     ATİLLA ÖZSEVER 

     Ekonomik krizin yol açtığı işsizlik, kamuda zorunlu emeklilik ve yüksek prim yükü nedeniyle sigortalı sayısı azalan SSK, emekli maaşı ödemek için Hazine’ye muhtaç duruma düştü. 
     2002 Bütçesi’ne SSK için 1 katrilyon 670 trilyon liralık ödenek kondu. İlk altı ayda Hazine’den SSK’ya 1 katrilyon 354 trilyon liralık ödenek aktarıldı. Geri kalan paranın da Ağustos’ta biteceği ve SSK’nin Hazine’den ek kaynak talep edeceği belirtiliyor. Türk - İş Sosyal Güvenlik Danışmanı Celal Tozan, SSK’nın içinde bulunduğu çıkmazı şöyle anlattı 
     
     İşsizlik sigortalıyı azalttı 
     "Sosyal Güvenlik Reformu denilen 4447 sayılı yasaya rağmen aktif sigortalı sayısı zaman içinde azalma sürecine girmiştir. 1998 yılında bir önceki yıla göre yüzde 13.6 artışla 6 milyon 181 bine yükselen sigortalı sayısı 1999’da çıkan yasadan sonra giderek azalmıştır. 2001 yılında 5 milyon 259 bin kişiye inmiştir. Burada şu faktörler rol oynamıştır Yasa gereği prim yükünün yükselmesi sonucu sigortasız, kaçak işçi çalıştırma artmış, 2001 yılındaki ekonomik kriz nedeniyle yoğun işsizlik yaşanmış, özelleştirme ve kamuda zorunlu emeklilik nedeniyle yine sigortalı sayısı azalmıştır." 
     Celal Tozan, sigortalı sayısının azalması nedeniyle aktif pasif dengesinin bozulduğunu, nerdeyse bir sigortalının bir emekliyi karşılar duruma geldiğini söyledi. Batı ülkelerindeki bu oranın en az dörde bir olduğunu belirten Tozan, sigortalı sayısının düşmesi sonucu prim gelirlerinin iyice azaldığına dikkat çekti. 
     Tozan, "Bu yıl bütçeden ayrılan ödeneğin de büyük kısmı kullanıldı. Geriye kalan 316 trilyon liralık kaynak da Ağustos’un ortası itibariyle bitebilir. Hazine yardımı olmadan emekli aylıklarının ödenmesi imkansızdır. Tekrar ek bütçeye ihtiyaç var" dedi. 
     
SSK'YA HAZİNE YARDIMI Yıl Milyar TL. 1991 - 1992 - 1993 - 1994 14.480 1995 59.200 1996 69.739 1997 336.000 1998 447.000 1999 1.111.000 2000 400.000 2001 1.108.000 2002 6 aylık 1.354.000 TOPLAM 4.899.419      
     
2 SİGORTALI 1 EMEKLİYİ BAKAMIYOR Yıl Sigortalı Bin Kişi Emekli Bin Kişi Aktif Pasif Oranı 1998 6.181 2.916 2.3 1999 5.871 3.129 2.2 2000 5.805 3.329 2.7 2001 5.259 3.666 1.4      
     
PRİM GELİRİ - EMEKLİ AYLIĞI KARŞILAŞTIRMASI Ay Prim geliri Milyar TL. Aylık Ödeme Milyar TL. Ocak 640.150 683.323 Şubat 609.265 722.313 Mart 646.086 740.927 Nisan 633.000 754.424 Mayıs 680.500 773.603 Haziran 789.500 781.050      
     Not Emekli aylığı ödemesi dışında SSK işletme ve personel giderleri, hastane ve ilaç masrafları da söz konusu. Bu masraflar da dahil edildiği zaman prim gelirleri tüm giderleri karşılayamıyor. 
     
     



 EKONOMİ 























</TEXT>
</DOC>
