<DOC>
<DOCNO> 83635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/siyaset/siy04.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi şahıslara bağlı değil’ 
</HEADLINE>
<TEXT>

     ANKARA Milliyet 

     Devlet Bakanı Kemal Derviş Atina’da yayımlanan To Vima gazetesine verdiği demeçte Türk ekonomisinin şahıslara bağlı bir şekilden çıktığını söyledi. Derviş, "Başbakan’ın bir an evvel sağlığına kavuşmasını istiyorum ancak Türkiye’nin ekonomik durumu kişilere bağlı değil" dedi. Derviş, AB’nin üye ülkelere ekonomi alanında büyük destekleri olduğunu belirtti ve bu süreçte Türk-Yunan işbirliğinin önemli bir rol oynayacağını kaydetti. Derviş, "Ne kadar çok işbirliği yapılırsa, Türk ve Yunan ekonomileri için o kadar iyi olacaktır" dedi. Başbakan Bülent Ecevit’in sağlık durumuyla ilgili bir soruyu yanıtlarken, Türk ekonomisinin artık şahıslara bağlı bir ekonomi olmaktan çıktığını ifade eden Derviş, Başbakan’ın bir an önce sağlığına kavuşmasını istediğini, bununla beraber geleceğe bakarken, Türkiye’nin ekonomik durumunun bir erkek, ya da bir kadına bağlı olmadığını da söyledi. 
     



 SİYASET 













</TEXT>
</DOC>
