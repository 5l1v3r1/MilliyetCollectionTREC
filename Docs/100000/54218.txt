<DOC>
<DOCNO> 54218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sontur04.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hani polis önlem almıştı Kapkaççılar yine terör estirdi 
</HEADLINE>
<TEXT>

     Kadıköy'de 2 kapkaççı, otomobille yanına yaklaşıp çantasını aldıkları hemşireyi, bir süre yerde sürüklediler. 
     Merdivenköy Yolu Sahika Sokak'ta bulunan Özel Göztepe Hastanesi'nin önünde yürüyen ve aynı hastanede hemşire olan Birsen Talay'ın omzundaki çanta, 34 RS 6169 plakalı otomobille gelen 2 kişi tarafından alınmak istendi. 
     Çantayı bırakmamak için bir süre direnen ve yerde sürüklenen Talay, içinde bir miktar para, kredi kartı ve evrak bulunan çantasını kapkaççılara vermek zorunda kaldı. 
     Hafif şekilde yaralanan Talay, görev yaptığı hastanede sağlık kontrolünden geçirildikten sonra karakola giderek, olayla ilgili bilgi verdi. 
     Bu arada, Maslak Çamlıtepe Mahallesi girişindeki ahşap bir manavda çıkan yangın, çevredeki bazı ağaçlara da zarar verdikten sonra itfaiye ekiplerince söndürüldü. 
     






</TEXT>
</DOC>
