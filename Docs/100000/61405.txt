<DOC>
<DOCNO> 61405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/soneko05.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi dergisi Forbes "IMF, El Kaide gibi..." 
</HEADLINE>
<TEXT>

     Ünlü Amerikan ekonomi dergisi Forbes, Uluslararası Para Fonu'nun IMF politikalarının "dünyaya verdiği zararı", El Kaide örgütünün terörüyle kıyaslayarak, Türkiye'nin bu politikalardan uzaklaşıp, para birimi olarak doları benimsemeyi düşünmesini önerdi. 
     Derginin sahibi, muhafazakar milyarder politikacı Steve Forbes imzasıyla yayınlanan başyazıda IMF, "El Kaide'nin bilinçsiz müttefiki" olarak nitelendirilirken, IMF'nin büyüme karşıtı ekonomik reçetelerinin dünyaya büyük zarar verdiği savunuldu. 
     IMF politikalarının Arjantin'i yıkıma götürdüğünü ve şimdi de "sıranın Türkiye'ye geldiğini" ileri süren Forbes, IMF'nin budalaca bir şekilde ülkelerde para birimini devalüe ettirdiğini ve devalüasyonun yol açtığı enflasyonun körüklenmesiyle hiçbir ülkenin refaha ulaşamadığını yazdı. 
     






</TEXT>
</DOC>
