<DOC>
<DOCNO> 56278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/yasam/ayas.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanları hayran bırakan Türk mimar 
</HEADLINE>
<TEXT>

Dünyanın en ünlü tasarım dergilerinden İnterni, Faruk Malhan’a tam beş sayfa ayırdı 
     ELİF KORAP İstanbul 

     İtalya’nın 43 yıldır yayımlanan, en önemli dekorasyon dergilerinden İnterni’, Aralık sayısında Türk mimar Faruk Malhan’a 5 sayfa ayırdı. Dergi, mimarı överken "Tanınmış bir teknik mimar, sanayici, ama bütün bunların ötesinde Türk kültür elçisi" sözlerini kullandı. 
     Kendisiyle yapılan söyleşide amacının mobilya ile dolu bir odadan çok, yaşamla dolu bir oda yaratmak olduğunu vurgulayan Malhan, "Bir ev, sıcak, basit, kişiyi yansıtan doğal mobilyalarla döşenmeli" diye konuştu. 
     
Arınmanın peşindeyim’      Mimaride Leonardo da Vinci ile Mimar Sinan’ı örnek aldığını açıklayan Faruk Malhan, İtalyan dergisine tarzını şöyle anlattı "Şık, işlevsel, hafif, sağlıklı ve ekolojik mobilyalar tasarlıyorum. Kalabalığın, süslerin azalması, estetiğin yalnız fonksiyonla ve yapıyla olması benim yaklaşımım. Koleksiyonuma adını veren Siddharta, Hint mitolojisinde bir kahraman. Saflığa doğru yapılan uzun yolculuğu ve arınmayı anlatıyor. Ben de bu arınmanın peşindeyim". 
     



 YAŞAM 












</TEXT>
</DOC>
