<DOC>
<DOCNO> 82858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sonspo24.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA'da skandal...Blatter'a ''parayı kötüye kullanma'' suçlaması... 
</HEADLINE>
<TEXT>

     FIFA İcra Komitesi'nin 24 üyesinden 11'i, başkan Sepp Blatter hakkında, İsviçre mahkemelerinde, ''parayı kötüye kullandığı'' gerekçesiyle dava açmaya hazırlanıyor. 
     UEFA Başkanı Lennart Johansson, bir FIFA asbaşkanı ve 1 icra komitesi üyesi, bu akşam Feyenoord-Borussia Dortmund arasında oynanacak UEFA Kupası final maçı öncesi karşılaşmaya ev sahipliği yapacak Hollanda'nın Rotterdam kentinde bu açıklamayı yaptılar. 
     Johansson, ''İsviçre kanunlarına göre, eğer bir suç işlendiğinin farkına varırsanız mahkemeye gitmeniz gerekiyor, aksi takdirde mesuliyet altına girersiniz'' dedi. 
     Lennart Johansson, FIFA Genel Sekreteri Michel Zen-Ruffinen'in raporlarının, şu anda İsviçreli bir avukatın elinde olduğunu ve bunların 2 gün içinde Zürih Sulh Ceza Hakimi'ne verileceğini bildirdi. 
     Zen-Ruffinen'in tüm suçlamaları yalanlayan başkan Blatter'in görevini kötüye kullandığını gösteren 300 evraktan elde edilen delillerle 21 dosya sayfası rapor hazırladığı belirtildi. 
     





</TEXT>
</DOC>
