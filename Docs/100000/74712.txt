<DOC>
<DOCNO> 74712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sonspo02.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor, Avrupa Kupaları'nda 142. maçına çıkıyor 
</HEADLINE>
<TEXT>

     Basketbolda Erkekler Avrupa Ligi'nde 2. tur 4. maçında yarın kendi sahasında İspanya'nın TAU Ceramica 
     Vitoria takımıyla karşılaşacak Ülkerspor, Avrupa'da 142. maçına çıkıyor. 
     Ülkerspor, 8 yıllık Avrupa serüveninde bugüne kadar yaptığı 141 maçta, 63 galibiyet, 77 yenilgi aldı. 
     Turuncu-yeşilliler, 3 Kasım 1993 yılında Avrupa Radivoj Koraç Kupası 2. turunda Hırvat KK Cibona Zagreb ile yaptığı rövanş maçında ise 74-74 berabere kalmıştı. 
     TAU Ceramica'yı kendi sahasında konuk edecek olan Ülkerspor, ''Kupa 1'' de evinde daha başarılı sonuçlar alıyor. 
     Turuncu-yeşilliler, 1'er kez Avrupa Şampiyon Kulüpler Kupası ve Suprolig, 5 kez de Avrupa Ligi, olmak üzere 7. kez mücadelede ettiği ''Kupa 1''de kendi sahasında yaptığı 62 maçın 37'sini kazanırken, 25 maçta ise salondan yenik ayrıldı. 
     TAU Ceramica Vitoria ile karşılaşacak olan Ülkerspor, tarihinde en farklı yenilgisini bir başka İspanyol kulübünden aldı. 
     Türk ekibi, Uluslararası Basketbol Federasyonu FIBA tarafından ilk kez 1996-97 sezonunda düzenlenen Avrupa Ligi'nde 2. tur maçında Estudiantes SAD Madrid'e İspanya'da tam 34 sayı farkla 97-63 
     yenildi. 
     Ülkerspor, TAU Ceramica Vitoria ile deplasmanda oynadığı ilk maçı da tam 32 sayı farkla 101-69 yitirdi. 
     






</TEXT>
</DOC>
