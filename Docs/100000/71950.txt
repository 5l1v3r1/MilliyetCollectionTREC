<DOC>
<DOCNO> 71950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sondun20.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal ülke Ladonya'ya binlerce vatanda 351 l 305 k ba 351 vurusu 
</HEADLINE>
<TEXT>

     İsveç'te sanatçı Lars Vilks'in internette kurduğu sanal ülke Ladonya için, 3 binden fazla Pakistanlı vatandaşlık için başvurdu. 
     Sitede ismi Ladonya Genel Sekreteri olarak anılan Vilks, 1996 yılında İsveçli yetkilileri protesto etmek için internette kurduğu hayali ülke Ladonya için, http www.aim.se ladonia adresine Pakistanlıların ilk başvuruyu bir ay önce yaptıklarını belirterek, kısa süre içinde sayfaların vatandaşlık talepleriyle dolduğunu söyledi. 
     Vilks, siteye elektronik posta gönderen Pakistanlıların Ladonya'ya nasıl ulaşabileceklerini ve Pakistan'daki büyükelçiliğin nerede olduğunu sorduklarını belirterek, insanların boş umutlara kapılmasını engellemek amacıyla sitenin vatandaşlığa başvuru seçeneğinin geçici olarak kapatıldığını bildirdi. 
     Olmayan hayali ülkenin kayıtlarına göre halen 6 bin vatandaşı bulunuyor. 
     İsveç'in güneyinde 1 kilometrekare büyüklükteki hayali internet ülkesi Ladonya, 1996 yılında İsveç'in güneyindeki Skane bölgesinde iki soyut sanat çalışmasının sahneden kaldırılma girişimini protesto etmek için, Vilks tarafından kurulmuştu. 
     






</TEXT>
</DOC>
