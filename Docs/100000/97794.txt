<DOC>
<DOCNO> 97794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sontur29.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün konvoyunun önünü kesip bıçakla saldırdılar... 
</HEADLINE>
<TEXT>

     Zonguldak'ın Karaelmas Mahallesi'nde, gelin aracının önünü kesen 2 kişi, para alamayınca damadın akrabalarından 2 kişiyi bıçakla yaraladı, 2'sini de yumrukladı. 
     Edinilen bilgiye göre, Marangoz Ahmet Caddesi'nde, Bahattin Özsoy ile ismi henüz belirlenemeyen bir kişi, düğün konvoyundaki gelin arabasını durdurarak para istedi. 
     Damadın yakınlarının para vermemesi üzerine çıkan tartışmada, Bahattin Özsoy ve arkadaşı, Hasan Durgut ile Yusuf Durgut'u bıçakla yaralayıp, İbrahim Durgut ve İbrahim Üngan'ı yumrukla darp etti. 
     Yetkililer, yaralıların SSK Zonguldak Bölge Hastanesi'nde tedavi altına alındığını, Özsoy'un yakalandığını ve yanındaki arkadaşının yakalanmasına çalışıldığını bildirdiler. 
     





</TEXT>
</DOC>
