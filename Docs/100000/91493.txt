<DOC>
<DOCNO> 91493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/ekonomi/eko02.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan New York’ta hakim karşısına çıktı 
</HEADLINE>
<TEXT>

New York Federal Güney Bölge Mahkemesi Yargıcı Rakoff, Hakan Uzan’a, Motorola ve Nokia’nın suçlamalarını destekleyen önemli deliller bulunduğunu söyledi 
     SEMA EMİROĞLU New York 

     New York Federal Güney Bölge Mahkemesi Yargıcı Jed S. Rakoff, Telsim’in sahibi Hakan Uzan ve ailesi aleyhinde Motorola ve Nokia şirketleri tarafından yapılan sahtekarlık, haraç ve çete RICO suçlamalarını destekleyen temel önemde delil bulunduğunu bildirdi. 
     Rakoff, Uzanlar’ın bu şirketlerin yöneticileri aleyhinde "cinayet, adam kaçırma ve tecavüz tehdidi" suçlamasıyla Türkiye’de açtıkları davaları haklı gösterecek bir delil olmadığını da kaydetti. Hakan Uzan, önceki gün New York mahkemesinde tanık sandalyesine oturarak ifade verdi. 
     
     Delil tartışması 
     Motorola ve Nokia yöneticileri aleyhinde Türkiye’de açılan davada suçlamaların hangi delillere dayandırıldığını soran Rakoff, Uzan’ın gazete haberleri’ yanıtını eleştirdi. Rakoff, Uzan’a, "Ona bakılırsa bir gazete haberi, sizi para aklamakla suçladı. Bu dava açmak için yeterli mi " dedi. Motorola ve Nokia’nın kendileriyle ilgili iddiaların Telsim’e borç verdikleri parayı geri almalarını önlemek için bahane olarak kullanıldığını düşündüğünü kaydeden Rakoff, şunları söyledi 
     "Bu mahkemenin konusu bu değil. Davanın görülmesi sonunda haklı ya da haksız bulunabilirsiniz. Ama şu andaki deliller, suçlamaları desteklemektedir." 
     



 EKONOMİ 















</TEXT>
</DOC>
