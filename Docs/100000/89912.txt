<DOC>
<DOCNO> 89912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sontur17.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayet zanlısını tatbikat sırasında linç etmeye kalkıştılar... 
</HEADLINE>
<TEXT>

     Adana'da, bisikletiyle evine giderken, uğradığı silahlı saldırı sonucu ölen Aydın Adıgüzel'in 26 katil zanlısı kayınpeder ile kayınbiraderine olay yerinde tatbikat yaptırıldı. Polis, linç girişimleri üzerine sanıkları olay yerinden uzaklaştırdı. 
     Emniyet Müdürlüğü Cinayet Bürosu ekiplerince gözaltına alınan Murtaza Özbay 52 ve kayınbiraderi Mustafa Metin 49 , geniş güvenlik önlemleri altında olayın gerçekleştiği Yeni Yurt Mahallesi'ne getirildi. 
     Zanlı Murtaza Özbay, kızı ile damadı arasındaki geçimsizliği gidermek için geldiğini belirterek, ''Ancak, Aydın Adıgüzel silahını çekince, ben de üzerimde taşıdığım silahla ateş ettim. Damadımı ben öldürdüm'' dedi. 
     Bu arada, Aydın Adıgüzel'in yakınlarının linç girişimleri üzerine, polis, sanıkları otomobile bindirerek, olay yerinden uzaklaştırdı. 
     Aydın Adıgüzel'in ablası Berrin Açık, zanlıları görünce bayıldı. 
     Berrin Açık, kardeşinin, kayınpederine para vermediği ve istediği evi almadığı için öldürüldüğünü iddia etti. 
     Olaydan sonra, Emniyet Müdürlüğü'ne götürülen sanıkların, sorgulamalarının tamamlanmasının ardından, adliyeye sevk edilecekleri belirtildi. 
     





</TEXT>
</DOC>
