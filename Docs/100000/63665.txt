<DOC>
<DOCNO> 63665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/dunya/dun06.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Hamas’ı bastı 4 ölü 
</HEADLINE>
<TEXT>

     DIŞ HABERLER SERVİSİ 

     İsrail tanklarının, dün sabah Filistin’e ait Batı Şeria’nın Nablus kentine girmesinin ardından düzenlenen baskında, 5 aşırı dinci Hamas örgütü militanı öldürüldü. 
     İsrail askerlerinin Nablus’daki El Mejin bölgesinde düzenledikleri operasyonda Hamas’ın patlayıcı tesisinin bulunduğu 5 katlı bir binayı da ele geçirdikleri belirtildi. Filistinli görgü tanıkları, binadan patlama ve ateş sesleri geldiğini söyledi. 
     İsrail askeri kaynakları, "özel kuvvetler tarafından öldürülen 5 kişinin Hamas üyesi olduğunu" açıkladı. Askeri kaynaklar, Nablus’un, İsrail hedeflerine karşı saldırılarda aşırı dinci Filistinli gruplar tarafından sıçrama taşı olarak kullanıldığı için işgal edildiğini savundu. 
     5 militanın öldürülmesi Hamas sempatizanlarının Filistin lideri Arafat’a karşı sokağa dökülmesine yol açtı. Filistinlilerin öldürülmesini protesto eden binlerce Hamas yanlısı gösterici, Nablus’taki cezaevini kuşattı ve binaya taşlar atarak havaya ateş açtı. Filistin lideri Yaser Arafat, olayları yatıştırmak için cezaevinde bulunan bir Hamas üyesini serbest bıraktı. 
     



 DÜNYA 















</TEXT>
</DOC>
