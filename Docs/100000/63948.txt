<DOC>
<DOCNO> 63948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sondun02.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de önemli bir bankanın Genel Müdürü tutuklandı 
</HEADLINE>
<TEXT>

     Derin bir ekonomik bunalımdan geçmekte olan Arjantin'de önemli bir bankanın genel müdürü, ülkeden ayrılmak üzereyken havaalanında tutuklandı. 
     Yerel basının polis kaynaklarına dayanarak verdiği habere göre, Banco General de Negocios'un BGN Genel Müdür Carlos Rohm, para aklama soruşturması çerçevesinde, 30 kadar kişiyi daha gözaltına aldıran Federal Yargıç Maria Servini de Cubria'nın talimatıyla, Alman havayolları Lufthansa'nın uçağına binmek üzereyken tutuklandı. 
     Federal Yargıç Servini de Cubria'nın soruşturma dosyasının Amerikan Senatosu'nun Arjantin'de para aklamayla ilgili bir raporundan sonra açtığı belirtildi. 
     Öte yandan, Arjantin Eczacılar Konfederasyonu CPA , ülkedeki 12 bin eczanenin yarısının, sosyal sigortalar kurumunun borçlarını ödeyememesi nedeniyle önümüzdeki günlerde iflasla karşı karşıya kalacağı uyarısında bulundu. 
     CPA, ülkedeki 6 bin eczanenin, Arjantin devletinin tamamı gibi iflas eden sosyal sigorta kurumunun 500 milyon dolar borcunu bu hafta ödememesi durumunda iflas bayrağını çekeceğini bildirdi. 
     






</TEXT>
</DOC>
