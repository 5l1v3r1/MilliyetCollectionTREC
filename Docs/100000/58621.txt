<DOC>
<DOCNO> 58621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sonspo09.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor 3 - Galatasaray 3 maç bitti 
</HEADLINE>
<TEXT>

     Birinci Süper Futbol Ligi'nde 17. 
     haftanın son maçında, Yimpaş Yozgatspor ile Galatasaray, 3-3 berabere kaldı. 
     İki takım ilk yarıyı 1-1'lik eşitlikle tamamladılar. 
     Kar yağışı nedeniyle dün 15. dakikasında yarıda kalan ve bugüne ertelenen, bugün de baştan başlayan maçın ilk dakikaları karşılıklı ataklarla geçti. 
     Daha 1. dakikada Ayhan'ın ceza alanı dışından sert şutunda, topu kaleci Diallo güçlükle kornere çeldi. 
     5. dakikada Gürçay'ın köşe atışından ceza alanına ortasında, 
     Cihat'ın kafa vuruşunda, top üst direkten döndü. Dönen topu savunma uzaklaştırdı. 
     9. dakikada sağdan Ergün'ün ortasında, Selim'e çarpan top kornere 
     çıktı. 
     11. dakikada İsmail'in sağdan ortasında, top kaleci Mondragon'da 
     kaldı. 
     13. dakikada Galatasaray'ın golü geldi. Bu dakikada Victoria'nın 
     ceza alanı dışından sert şutunda, top kaleci Diallo'nun yanından filelerle buluştu 1-0. 
     43. dakikada Sergen'in ceza alanı dışından sert şutunda, top 
     üstten az farkla auta çıktı. 
     44. dakikada İsmail'in ara pasında topla buluşan ev sahibi ekibin 
     yeni Finlandiyalı futbolcusu Antti, önce önüne açtı, daha sonra yerden sert vurarak topu filelerle buluşturdu 1-1. 
     Ev sahibi Yimpaş Yozgatspor, ikinci yarıya, Gürçay'ın yerine Hüseyin'i xx oyuna aldı. 
     48. dakikada sağ kanattan ortalanan topta, kaleci Mondragon'un 
     geçen topla buluşan Hüseyin, topu boş kaleye gönderdi 2-1. 
     53. dakikada Cem'in ara pasında topla buluşan İsmail, ceza alanına 
     girdi, kaleciyle karşı karşıya kaldı ve topu Mondragon'un üzerinden filelerle buluşturdu 3-1. 
     56. dakikada Hüseyin, kendi aldığı topla ceza alanına girdi ve 
     yerden sert vurdu. Top, yan ağlarda kaldı. 
     58. dakikada Bülent Akın'ın ceza alanına ortasında, Galatasaraylı 
     futbolcular hareketlenmeyince, topu kaleci Diallo rahat bloke etti. 
     Galatasaray, 59. dakikada Serkan'ın yerine Ümit xx , 62. dakikada Vedat'ın yerine Erhan Namlı x , 80. dakikada da Murat'ın yerine Berkant'ı xx oyuna aldı. 
     Yimpaş Yozgatspor'da ise 62. dakikada İsmail'in yerine Mustafa Özer x , 71. dakikada da İlhan'ın yerine Mehmet x oyuna alındı. 
     80. dakikada ise Sergen, Hüseyin'e çok sert bir harekette bulundu. Hakem bu harekete sarı kart gösterince seyirci ve Yozgatsporlu futbolculardan büyük tepki gördü. 
     1 dakika sonra ise Sergen Galatasaray'ın 2. golüne imza attı 3-2. 
     85. dakikada yine Sergen'in geliştirdiği Galatasaray atağında, konuk ekip ceza alanı içinde karambol oluştu. Bu karanbolde hakem elle oynama belirleyerek 
     penaltı noktasını gösterdi. Karara itiraz eden Selim, sarı kart gördü. 
     Penaltı vuruşunda Berkant, kaleci Diallo'nun solundan topu ağlara gönderdi 3-3. 
     Bu arada hakem, Diallo'nun atış sırasında önce hareket ettiği gerekçesiyle kaleci bu futbolcuya da sarı kart gösterdi. 
     90. dakikada gelişen Yimpaş Yozgatspor atağında, Antti'nin 
     pasında, ceza alanı içinde topla buluşan Cengizhan'ın şutunda, top yan ağlarda kalınca, maç 3-3 sona erdi. 
     Maç bitiminde hakemler, yoğun pretostolarla, geniş güvenlik önlemleri altında sahayı terkederken, kaleci Diallo sahanın ortasında ağladı. Bu futbolcuyu, arkadaşları güçlükle teselli ederek, soyunma odasına götürdü. 
     






</TEXT>
</DOC>
