<DOC>
<DOCNO> 74198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/soneko08.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçen hafta... Döviz, borsa, altın... 
</HEADLINE>
<TEXT>

     Piyasalar, ABD Başkan Yardımcısı Dick Cheney'nin açıklamalarıyla Irak tedirginliği konusunda biraz olsun rahatladı ve geçen haftayı moralli kapattı. 
     Cheney'in açıklamalarının yanında Devlet Bakanı Kemal Derviş'in Washington'da akut krizin bittiğine ilişkin sözleri ve Petrol Ofisi'nin başarılı halka arzının da etkisiyle borsa endeksi geçen haftayı, 1,019.73 puanlık artışla 11,791.59 puandan tamamladı. Hisse senetleri geçen hafta ortalama yüzde 9.47 oranında değer kazandı. 
     Pazartesi günü haftaya yüzde 1.55'lik düşüşle başlayan endeks, daha sonraki günlerde sürekli bir çıkış trendinde oldu. 
     Salı günü bekleyiş havasındaki piyasada endeks ilk seansta 69.84 puanlık artış gerçekleştirdi. İkinci seansta küçük çapta düşüş gelmesine rağmen endeks günü 38.80 puan yukarıda tamamladı. Salı günü hisse senetleri ortalama yüzde 0.37 oranında değer kazandı. 
     Çarşamba günü Cheney'in açıklamalarının yanında Devlet Bakanı Kemal Derviş'in akut krizin bittiğine ilişkin sözleri, borsadaki havanın olumlu olarak algılanmasında etkili oldu. Hisse senetleri günlük bazda ortalama yüzde 1.25 oranında artış kaydetti. Endeks de gün sonunda 10,776.31 puandan kapandı. 
     Yükseliş Perşembe günü artarak sürdü. Endeks ilk seansta 208.60, ikinci seansta da 486.15 puan birden artarak günü 11,471.06 puandan tamamladı. Hisse senetleri Perşembe günü ortalama yüzde 6.45 oranında artış kaydetti. 
     Cuma günü gelen kısmi kar satışlarına rağmen hisse bazında hareketlerle çıkış devam etti. Endeks günlük bazda 320. puan arttı. 
     Hisse senetleri de ortalama yüzde 2.79 oranında değer kazandı. 
     Uzmanlar, işlem hacmindeki artışla piyasaya para girişi olduğuna dikkat çekerek, 11,500-11,800 seviyelerinin, kar satışları gelmesi durumunda önemli destek seviyeleri olacağını kaydediyorlar. Uzmanlar, endekste önemli bir direnç olan 12,000 seviyesine yaklaştıkça gelen satışların piyasanın yorulduğu izlenimi yarattığını, Pazartesi günü bu seviyelerden kar realizasyonları gelebileceğini vurguluyorlar. 
     
     ÖZETLE YATIRIM ARAÇLARI 
     Geçen hafta altında artış, dövizde düşüş eğilimi vardı. İstanbul serbest piyasada Türk Lirası karşısında ABD Doları'nın fiyatı yüzde 0.81, Euro'nun fiyatı yüzde 0.42 oranında düştü. 
     24 ayar külçe altının gram satış fiyatı yüzde 0.39 oranında, 
     Cumhuriyet altınının satış fiyatı da yüzde 0.58 oranında yükseldi. 
     Yatırım fonlarının seyrini izleyen A.A Fon Endeksi ortalama yüzde 1.37 oranında artış kaydetti. 
     Mevduat faizlerinde önceki hafta sonuna göre ortalamalarda bir puanın üstünde düşüş oldu. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.87, bir haftalık reponun net getirisi de yüzde 0.91 olarak gerçekleşti. 
     
     BORSA ENDEKSLERİ 
     İMKB Bileşik Endeksi, bir önceki hafta sonuna göre 1,019.73 puanlık artışla 10,771.86 puandan, 11,791.59 puana çıktı. Hisse senetlerinin haftalık ortalama değer artışı yüzde 9.47 oldu. 
     İMKB Ulusal-Mali Endeksi 1,796.91 puan artarak 14,678.85 puandan 16,475.76 puana, İMKB Ulusal-Sanayi Endeksi 476.24 puan artarak 
     9,150.64 puandan 9,626.88 puana ve İMKB Ulusal-Hizmetler Endeksi de 
     498.20 puan artarak 6,545.91 puandan 7,044.11 puana çıktı. 
     Böylece, mali grup hisseleri ortalama yüzde 12.24 oranında, sanayi grubu hisseleri ortalama yüzde 5.20 oranında ve hizmetler grubu hisseleri de ortalama yüzde 7.61 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 310 hisse senedinden 254'ü değer kazandı. 37 hisse senedi değer yitirirken, 19 hisse senedinin değeri değişmedi. 
     En yüksek oranlı artış, yüzde 44.23 ile Tek-Art Turizm hisselerinde oldu. Milliyet hisseleri yüzde 38.64 oranındaki artışla ikinci ve Arat Tekstil hisseleri de yüzde 36.92 oranındaki artışla üçüncü oldu. 
     En yüksek oranlı düşüş ise yüzde 14.71 ile halka arzdan sonra tahtası tekrar işleme açılan Petrol Ofisi hisselerinde oldu. Yüzde 11.29'luk düşüşle Sasa hisseleri ikinci ve yüzde 11.11 oranındaki 
     düşüşle de Esem Sport YENİ hisseleri üçüncü olarak sıralandı. 
     İMKB Ulusal Pazar'da geçen hafta toplam 552 milyar 863.0 milyon adet hisse senedi işlem gördü ve karşılığında 2 katrilyon 100 trilyon 346.5 milyar liralık işlem hacmi gerçekleşti. 
     
     DÖVİZ 
     İstanbul serbest döviz piyasasında alınıp satılan döviz türlerinden ABD Doları geçen hafta Türk Lirası karşısında yüzde 0.81 oranında ve Euro yüzde 0.42 oranında değer yitirdiler. 
     ABD Doları'nın Türk Lirası satış fiyatı 11 bin lira düşerek 1 milyon 342 bin liraya, Euro'nun satış fiyatı 5 bin lira düşerek 1 milyon 183 bin liraya indi. 
     Cuma günü kapanışta, öteki döviz türlerinden İngiliz Sterlini'nin Türk Lirası satış fiyatı yüzde 0.31 oranında artarak 1 milyon 916 bin liraya çıkarken, İsviçre Frangı'nın satış fiyatı da yüzde 0.10 oranında düşerek 809 bin 500 lira odu. 
     Bugün öğle saatlerinde İstanbul serbest piyasada ABD Doları 1 milyon 343 bin, Euro da 1 milyon 180 bin liradan satılıyordu. 
     
     ALTIN 
     Geçen hafta Kapalıçarşı'da alınıp satılan 24 ayar külçe altının gram satış fiyatı yüzde 0.39 oranında, Cumhuriyet altınının satış fiyatı da yüzde 0.58 oranında arttı. 
     Kapalıçarşı'da külçe altının gram satış fiyatı 50 bin liralık artışla 12 milyon 750 bin liraya, Cumhuriyet altınının satış fiyatı da 500 bin liralık artışla 86 milyon 500 bin liraya çıktı. 
     İstanbul Altın Borsası'nda İAB işlem gören 24 ayar altının gram fiyatı ise bir önceki hafta sonuna göre değişmeyerek 12 milyon 670 bin lirada kaldı. 
     
     YATIRIM FONLARI 
     Yatırım fonlarına katılma belgeleri bir önceki haftaya göre ortalama yüzde 1.37 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3,461 puan artarak 251,789 puandan 255,250 puana yükseldi. 
     Fonlar arasında en çok değer kazanan katılma belgeleri, yüzde 9.48'lik artışla İş A Tipi Mali Endeks Fon, yüzde 8.25'lik artışla 
     Global A Tipi İMKB-100 Endeks Fon ve yüzde 8.17'lik artışla Koçbank A Tipi İMKB-30 Endeks Fon oldular. 
     Geçen haftanın en çok değer yitiren ilk üç katılma belgesi yüzde 0.77'lik düşüşle Ata B Tipi Yabancı Menkul Kıymet Yatırımı Fonu, yüzde 
     0.71'lik düşüşle Koç Yatırım B Tipi Tahvil Bono Fon ve yüzde 0.59'luk 
     düşüşle Tarişbank A Tipi Değişken Fon olarak sıralandı. 
     
     TAHVİL-BONO-FAİZ-REPO 
     Hazine geçen hafta biri 3 ay vadeli bono, diğeri de 2 yıl vadeli tahvil olmak üzere iki ihale düzenledi. 
     3 ay vadeli bono ihalesine toplam 1 katrilyon 70.6 trilyon liralık 
     teklif gelirken, ihalede nominal 846.6 trilyon liralık satış yapıldı. 
     İhaledeki net satış miktarı da 746 trilyon lira olarak gerçekleşti. 
     Bono ihalesinde bileşik faiz yüzde 65.88, basit faiz ise yüzde .95 oldu. Bonoların ihraç tarihi 20 Mart 2002, geri ödeme tarihi ise 19 Haziran 2002 olarak belirlendi. 
     Hazine Müsteşarlığı'nın Salı günü düzenlediği 2 yıl vadeli, 3 ayda bir kupon ödemeli değişken faizli tahvil ihalesine 1 katrilyon 478.8 trilyon liralık nominal talep geldi. İhalede nominal satış tutarı 1 katrilyon 349.7 trilyon lira olurken, net satış tutarı 1 katrilyon 343.7 trilyon lira olarak gerçekleşti. İhalede tahvillerin dönemsel 
     faiz oranı yüzde 15.59 olarak belirlendi. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri ise yüzde 0.73 ile yüzde 1.11 arasında gerçekleşti. 
     Mevduat faizlerinde önceki hafta sonuna göre ortalamalarda bir puanın üstüne çıkan düşüşler oldu. 
     Önde gelen ve değerlendirmeye alınan 10 kamu ve özel bankanın faiz oranlarının ortalamaları dikkate alınarak yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.87 oldu. 
     Önceki hafta sonunda ortalama faizi yüzde 57 dolayında olan haftalık reponun net getirisi yüzde 0.91 olarak gerçekleşti. 
     






</TEXT>
</DOC>
