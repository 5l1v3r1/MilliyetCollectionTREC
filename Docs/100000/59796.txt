<DOC>
<DOCNO> 59796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/siyaset/asiy.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

Kriz gençleri jigolo yaptı... 
     Derya SAZAK 

Arjantin'de olaylar patlayınca 'Türk insanının acı çekme katsayısı fazla' demiştiniz. Bu tepki farkını neye bağlıyorsunuz 
     Bizde büyük çapta olmasa da bazı patlamalar yaşanıyor. Ölüm oruçları nedeniyle bölgesel çaplı çatışma çıkabiliyor. Güneydoğu'da PKK'dan sonra Hizbullah huzursuzluğu yaşandı. Kriz öncesi ve sonrasında polis, esnaf yürüdü. Sorun sadece şubat krizi değil, siyasi faktörler de var krizi tetikleyen. Bizde örtülü, maskeli bir tepki söz konusu. Bunda otoriter bir siyasi kültürün egemenliği var. Diğer neden siyasi örgütsüzlük. 
     
     Yaşam standartları düştü 
Başbakan'a yazar kasa fırlatan esnaf özür diledi. Bireysel tepkilerin toplumsal sonucu olmuyor, oysa Polonya'da işçi hareketi 1980'lerde Walesa'yı lider yapmıştı. Bizde niye sivil toplum önderleri çıkmıyor 
     Yazar kasacının gidip el öpmesi, Doğu kültürüne has 'Ben ettim, sen eyleme' türü bir davranış. Örgütsüz eylemlerden kahraman çıkmaz. Beyaz yakalılara değinmek istiyorum. Sadece banka sektöründe 30 bin kişi işini kaybetti. Çoğu orta üst sınıfa mensuptular bu insanlar dolarla kiraladıkları evlerini terk etti, çocuklarını özel okuldan aldı. Üniversitede öğretim üyesi ya da devlet memuru bir doktor, mühendis olanların yaşam standartları düştü. 
     
     Örgütlenmeleri lazım 
Araştırma konusu yaptığınız örnekler var mı 
     Bankada yönetici olarak çalışan birisini taksi şoförlüğü yaparken gördüm eve para getirmek için bu işe başladığını söyledi. Bankaya geri dönmek için umudu yok. Başka birisini biliyorum her gün işe gider gibi yapıyor. Evdeki çocuklara hissettirmemek için sanal ortamda çalışıyor. 
     
Yeniden iş sahibi olmaları için ne yapmak gerekiyor. Bu görev siyasi partilere mi düşüyor, sivil toplum örgütlerine mi 
     Türkiye'de insanlar sorunu olduğu zaman önce aile dayanışmasıyla çözüme gidiyor, büyük kentlerde hemşeri dernekleri gibi ilkel bağlar da koruyucu. 1970'lerde sendikaya, partiye giderlerdi. 1980 sonrası bu değişti. Bence aralarında örgütlenmeleri gerekir, bülten çıkarabilirler, İnternette seslerini duyurabilirler. 
     
     Herkes 'kıyak' peşinde 
Bir korku var anlaşılan, mazlum olanın, namuslu olanın kendini ifade etme korkusu... Çetenin sesi daha fazla çıkıyor. 
     Krizin en önemli nedenlerden birisi yolsuzluk ve kayıt dışı ekonomi. Bankaların boşaltılması. Türkiye'deki insanların siyasi sistemden talepleri içinde etik, objektif hukuk devleti gibi istemleri göremiyoruz veya bu talepler çok küçük bir grup tarafından dile getiriliyor, fakat bunlar da örgütlenerek büyük kitlelere bu talepleri mal edemiyor. Türkiye'de herkes ne yazık ki 'kıyak istiyor'. 
     
Farklı görüşler dile getirilmeli, bir demokratik tepki gelişmeli, aşırı sessizlik de sağlıksız değil mi 
     Demokratik tepki gelişmediği için insanlar eve gelip karısını dövüyor. Ekonomik kriz sonrasında yapılan araştırmaya göre Türkiye'de aile içi şiddet çiftlerde yüzde 58. Ayrıca krizden etkilenenler, alıştıkları tüketimi yapamayan insanlar çalmaya başladılar, aç olan da çalıyor. Ahlaki çöküntü yaşanıyor. Mesela üniversite öğrencilerinden genç erkekler arasında jigololuk artmaya başladı. Akmerkez'de orta yaşlı hanımların arkasında paketlerle yürüyen genç erkekleri göreceksiniz. Bunların buluştukları barlar varmış. Yani hem genç hanımlar arasında hem genç erkekler arasında belli bir para karşılığında vücudunu satma gibi eğilimler yaygınlaşıyor. 
     
     Beyaz yakalılar AKP'ye kayar 
Krizde kaybedenlerin siyasal tercihleri ne olur 
     Beyaz yakalı işsizlerin çoğu kararsız. Bu insanların içinde sosyal protesto dürtüsü var ama bunu demokratik bir şekilde ortaya koyamıyorlar. Belki sistemi cezalandırmak için gidip radikal bir partiye oy verecekler, belki sandığa gitmeyecekler. AKP'ye gidenler de olacak, anketlerde gözüküyor. 
Neden Tayyip Erdoğan 
     Erdoğan solun söylemlerini aldı onları İslami motiflerle süsledi ve şimdi liberal bir anlayışla sunuyor. Bu söylem kaybedenlere cazip gelebilir. Veya sistemi protesto etmek için tepki oyları oraya gidebilir. 
     
     Hemşeriler sağ olsun 
Türkiye Arjantin olmaz derken sağlam aile yapısına güveniliyor. Oysa siz aile ekonomilerinin de etkilendiğini savunuyorsunuz. 
     Kentte oturanlar köydeki akrabalarından yardım alıyor. İnformal olarak çalışan çok sayıda kadın da var kentlerde bu insanlar çalıştıkları evlerden maddi yardım sağlıyor. Ancak işsiz kalan beyaz yakalılar çalıştırdıkları kadınları çıkarttılar. Görünmeyen ev ekonomisinden geçinenler de işsiz kaldı. Bir başka faktör de hemşericilik, herkes bir yakını kanalıyla iş arıyor. 
     
     Genç nüfusumuz demografik bomba 
Güvenlik kuvvetleri nasıl etkileniyorlar krizden 
     Sıkıntılılar, 'Sosyal patlamamı copla yapıyorum' diyen olmuştu. 
     
Türk insanının 'acıya dayanma endeksi'ne gelelim. Bu bilimsel bir veri mi 
     Washington'daki Nüfus Kriz Komitesi UNICEF bulgularını kullanarak 'insanın acı çekme' düzeyini ilan ediyor. Dikkate alınan kriterler ortalama ömür, günlük alınan kalori, içilebilir suya erişim, eğitim, sağlık, iletişim teknolojisi kullanma düzeyi, sivil haklar, kişi başına ulusal gelir, siyasi özgürlükler, insan hakları ihlalleri. Bu endekse göre Danimarka 1, Yunanistan 19, Yugoslavya 44 negatif puan alırken Türkiye 53 negatif puana sahiptir. 
     
Türkiye dibe vurmadı ama Arjantin'deki riski taşıyoruz. 
     Rehavete kapılmamak lazım. Arjantin'de işini kaybedenler 4-5 yıl önce gecekonduya taşınmaya başladı, sosyal patlama şimdi yaşanıyor. 
     
     Okula gitmiyorlar 
Geleceği nasıl görüyorsunuz 
     Karamsarım, 7 - 15 yaşındaki erkeklerin yüzde 21'i, genç kızların yüzde 31'i okul dışında. Bu istatistik Diyarbakır'a gittiğinizde kız çocuklarında yüzde 60'lara çıkıyor. Bu çocuklar ya karapara mekanizmalarında çalışacaklar ya da bunları terör örgütleri istihdam edecek. Türkiye'nin genç nüfusu 'demografik bomba'. 
     
Radikal unsurlar yeraltında uykuda Siyasal İslamla ilgili araştırma yapıyorsunuz. 11 Eylül'le ilgili ne düşünüyorsunuz 
     11 Eylül saldırıları ve Ladin insanların kafasında tekrar soru işareti uyandırdı siyasi İslamla demokrasi bağdaşabilir cevabını verenler ürktü. Siyasi İslamcı bir insan bir gecede kendini militana dönüştürebiliyor. Türkiye'de 28 Şubat'tan sonra radikal unsurların yeraltına indiğine inanıyorum. 
     
Kriz 2002’de yeni aktörler çıkarır 2002'de umutları yeniden inşa etmek için nereden başlamalı 
     En fazla pay eğitime ayrılmalı. İkincisi insanlar krizden çıkmamızı istiyorlarsa taleplerinde dürüst olmalılar Bana kıyak, başkasına hukuk demeyecekler. 
     
Siyasi partilerle ilgili tahmininiz nedir 
     Kriz yeni aktörler çıkaracak. Toplumda yeni oluşum beklentisi var. 
     



 SİYASET 


















</TEXT>
</DOC>
