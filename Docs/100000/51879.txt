<DOC>
<DOCNO> 51879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/sondun36.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI, uçakta patlama olduğunu düşünüyor... 
</HEADLINE>
<TEXT>

     Amerikan yönetimi yetkilileri, Federal Soruşturma Bürosu'nun FBI New York'ta düşen uçağın içinde kazadan önce patlama meydana geldiğini düşündüğünü ve bunun kaynağını araştırdığını bildirdi. 
     Yetkililer, uçaktaki patlamanın mekanik bir sorundan mı, yoksa bir sabotaj sonucu mu olduğunun araştırıldığını kaydetti. 
     Amerikan Airlines Havayolları'na ait Airbus A300 tipi yolcu uçağının, New York-Santa Domingo seferini yapmak üzere içinde 255 kişiyle JFK Havaalanı'ndan havalanırken bir yerleşim yerine düşmesiyle bazı evler alev aldı. 
     
     Görgü tanıklarının ifadeleri çelişkili.. 
     New York Belediye Başkanı Robert Giuilani, şu anda uçağın düştüğü Queens semtindeki hasarın boyutları konusunda bir açıklama yapacak durumda olmadığını belirtti. 
     Giuilani, helikopterle kaza yerini havadan gördüğünü kaydetti. 
     Bu arada, görgü tanıklarının ifadeleri de çelişiyor. 
     Yerel televizyon kanallarına göre, bir grup görgü tanığı, sağ kanat altında bir patlama meydana geldiğini belirtirken, diğerleri de uçağın sol tarafında patlama olduğunu söylüyor. 
     New York'un dünyaca ünlü Empire State binası da önlem olarak tahliye edildi. 
     Öte yandan uçağın yakınlarına düştüğü JFK havaalanı, sadece gelen yolcu uçaklarına açıldı. 
     






</TEXT>
</DOC>
