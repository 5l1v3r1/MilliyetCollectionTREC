<DOC>
<DOCNO> 66011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sondun10.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin dibinde nükleer tehlike 
</HEADLINE>
<TEXT>

     Ermenistan'da dün sabah ve gece Richter ölçeğine göre 5 ve 4 büyüklüğünde iki depremin meydana gelmesinden sonra, Azeri parlementerler bu ülkedeki nükleer enerji santralının kapatılması için girişimde bulunmaya hazırlanıyor. 
     Santralın olası bir depremde zarar göreceğini ve büyük bir çevre felaketine yol açabileceğini belirten milletvekillerinin, santralın kapatılması için Avrupa Konseyi Parlamenter Meclisi AKPM nezdinde girişimde bulunacakları bildirildi. 
     Milletvekili Gültekin Hacıyeva, gazetecilere yaptığı açıklamada, Ermenistan'daki santralın çok eski bir teknolojiyle çalıştığını anımsatarak, herhangi bir nedenden dolayı zarar görmesi durumunda, ortaya çıkacak radyoaktif sızıntının Azerbaycan için büyük tehlike oluşturucağını kaydetti. 
     Ermenistan Sismik Güvenlik Merkezi'nden dün yapılan açıklamaya göre, merkez üssü Aşotsk kentinin 10 kilometre uzağında olan deprem dün sabah TSİ 03.00 sıralarında meydana geldi. 
     Richter ölçeğine göre 5 büyüklüğündeki bu deprem ve artçı sarsıntıların Erivan ve Gümrü'nün yanı sıra işgal altındaki Yukarı Karabağ bölgesinin Hankendi kentinde de hissedildi. 
     Ermenistan'ın güneybatısındaki Artaşah kentinde dün gece meydana gelen depremin ise Richter ölçeğine göre 4 büyüklüğünde olduğu belirtildi. 
     






</TEXT>
</DOC>
