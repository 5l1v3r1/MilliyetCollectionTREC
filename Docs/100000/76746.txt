<DOC>
<DOCNO> 76746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/spor/spo03.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
CANAYDIN’IN YUVASI FLORYA 
</HEADLINE>
<TEXT>

Galatasaray Başkanı, tesislerde kendisine özel oda yaptırdı, sabah 08.00’de mesaisine başladı. Futbolcular bu duruma oldukça şaşırdı 
     ERHAN TELLİ 

     24 saat mesai 
     SARI - Kırmızılı kulüpte Başkan Özhan Canaydın, takımla yakından ilgilenmek için ilk planını hayata geçirdi ve Florya Metin Oktay Tesisleri’ne taşındı. Tesislerde bulunan yönetim kurulu toplantı salonunun hemen yanında kendisine özel bir oda hazırlatan Canaydın, asistanları ile buraya yerleşti. Başkan Özhan Canaydın’ın her sabah saat 08.00’de personelden önce tesislere gelip, çalışmalarına başladığı ve akşam geç saatlere kadar tam mesai yaptığı öğrenildi. 
     
     Sözünü tuttu 
     KONGRE çalışmaları sırasında Bursa’daki işlerini oğluna devrettiğini açıklayan ve başkan seçilmesi halinde sadece Galatasaray’la ilgilenip, tüm mesaisini bu iş için harcayacağını söyleyen Özhan Canaydın, bu sözünü de tutmuş oldu. Bir ilki gerçekleştirip, ofisini Florya’ya taşıyan Canaydın’ın bu davranışı taktir topladı. Her sabah karşılarında başkanı bulan kulüp personeli, teknik heyet ve futbolcular, Canaydın’ın bu özverisi karşısında oldukça şaşırdı. 
     
ASLAN’DA Ortega harek tıKongrede üç yıldız isim sözü veren yönetim, Arjantinli futbolcunun transferine çalışıyor 
     GALATASARAY yönetimi, bir taraftan şampiyonluk hesapları yaparken, diğer yandan da yeni sezonda oluşturulacak kadro için gizlice transfer çalışmalarını sürdürüyor. İkinci Başkan Ali Dürüst’ün direktifleri doğrultusunda harekete geçen Futbol Şube Sorumluları Burak Elmas ve Özer Saraçoğlu transfer rotasını Arjantin olarak belirledi. 
     YÖNETİMİN, daha önce de gündeme gelen Ortega’nın ismi üzerinde fikir birliğine vardığı, Hagi’nin özelliklerini taşıyabileceği düşünülen ünlü yıldızın transferi için düğmeye bastığı bildirildi. Sarı - Kırmızılı yöneticilerin ayrıca Arjantin’den üç oyuncuyu daha yakın takibe alıp, transfer koşullarını araştırdığı ifade edildi. 
     
Alternatif Fransa      ROMANYA’DA yayınlanan Pro - Sport gazetesine göre Lucesu, Fransız kulüplerinin gözdesi oldu. Rumen hocaya, özellikle Lyon, Bordeux ve PSG’nin ciddi teklifler sunduğunu yazan gazetede Lucescu’nun, "Mayısın ilk haftasında Başkan’la masaya oturacağım. Kadronun küçülmesini istemiyorum. Fransa’da da yabancılık çekmem" sözleri yer aldı. 
     
Özdenak’ın uğuru      LUCESCU’NUN cezası nedeniyle dört maçta takımın başında sahaya çıkan Yardımcı Antrenör Yasin Özdenak uğurlu geldi. Lucescu’nun da esprili bir şekilde vurgulayıp, Özdenak’a takıldığı dönemde Galatasaray, sadece Diyarbakırspor ile deplasmanda berabere kaldı. Cim - Bom, zorlu Beşiktaş, Bursaspor ve Trabzonspor karşılaşmalarından üçer puanla ayrıldı. 
     
Şimdi de Batista      SAMSUNSPOR maçının hazırlıklarını sürdüren Galatasaray’da, Serkan ve Perez tamamen iyileşirken, Batista’nın sürpriz sakatlığı Lucescu’yu zor durumda bıraktı. Arka adalesinde gerilme olan ve dün düz koşuyla yetinen Brezilyalı oyuncunun durumu bu sabahki idmanda netleşecek. Sarı - Kırmızılılar, öğlen özel uçakla Samsun’a gidecek. 
     
Cim-Bom’da sıkıyönetim      LİGDE son beş haftaya üç puanlık bir avantajla önde giren Sarı - Kırmızılı kulüpte yönetim ve teknik heyet zorlu Samsunspor deplasmanı öncesinde seferberlik ilan etti. Teknik Direktör Lucescu, takımı tıpkı Şampiyonlar Ligi maçlarında olduğu gibi karşılaşmadan iki gün önce kampa aldı. Futbolcular dün gece 23.00’te Florya’da kampa girdi. 
     



 SPOR 




























</TEXT>
</DOC>
