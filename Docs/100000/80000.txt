<DOC>
<DOCNO> 80000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sontur12.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümette idam çatlağı 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, Türkiye'nin gündemini meşgul eden her konuda, hükümet ortaklarının dışında Meclis'te uzlaşma aramanın yeni bir koalisyon arayışının yolunu açabileceğini' söyledi. 
     Bahçeli, Gümüşhane'den gelen bir grup öğrenciyi TBMM'deki makamında kabulünde, gazetecilerin çeşitli konulardaki sorularını yanıtladı. 
     Devlet Bahçeli, koalisyon ortakları dışında Meclis'te uzlaşma aramanın sorun yaratıp yaratmayacağının sorulması üzerine şöyle konuştu 
     ''Toplumumuzun önemli konuları üzerinde Meclis iradesine başvurmak demokratik bir davranış şeklidir. Ama Türkiye'nin gündemini meşgul eden her konuda böyle bir yolu tercih etmek, koalisyon ortaklarının dışında Meclis'te uzlaşma zemini aramak, bunun bir simetriği olarak yeni bir koalisyon arayışının yolunu açabilir.'' MHP Lideri Bahçeli, bir gazetecinin, ANAP Genel Başkanı ve Başbakan Yardımcısı Mesut Yılmaz'ın terör örgütü elebaşı Abdullah Öcalan'ın idam edilmemesi gerektiğine ilişkin sözlerini hatırlatması üzerine, bir liderin sözlerinin kendisini ilgilendireceğini söyledi. 
     Bu konudaki görüşlerini daha önce açıkladıklarını anlatan Bahçeli, idam cezasının infazına ilişkin yasa TBMM Gündemi'ne geldiği zaman daha bu yönde davranacaklarını kaydetti. 
     Mesut Yılmaz, yazarımız Fikret Bila'ya, idam cezası, Abdullah Öcalan'ın idamı ve mecliste uzlaşma arayışı üzerine şunları söylemişti 
     "Muhalefetten destek aramayı düşünüyoruz. Sayın Bahçeli'nin buna itirazı yok. Muhalefet partileri ile bu arayışa girebiliriz." 
     





</TEXT>
</DOC>
