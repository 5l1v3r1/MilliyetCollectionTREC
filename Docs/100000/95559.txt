<DOC>
<DOCNO> 95559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sontur15.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal'dan Derviş'e "Birleşeceksek niye ayrıldık " 
</HEADLINE>
<TEXT>

     CHP Genel Başkanı Deniz Baykal, İsmail Cem ve Hüsamettin Özkan ile yeni parti arayışlarını sürdüren Devlet bakanı Kemal Derviş'in "CHP ile birleşebiliriz" şeklindeki sözlerini değerlendirirken, "Birleşecektik niye ayrıldık" dedi. 
     Deniz Baykal, Fenerbahçe ve Milli takımı futbolcusu Fatih Akyel'i parti genel merkezinde kabul etti. Tekirdağ'ın Saray İlçesinde adının bir parka verilmesi nedeniyle, Baykal'a teşekkür ziyaretinde bulunan Fatih Akyel, Deniz Baykal'a Dünya kupasında giydiği 4 numaralı formasını armağan etti. 
     Baykal, gazetecilerin, Devlet Bakanı Derviş'in, yeni oluşumun CHP ile birleşebileceği şeklindeki açıklamalarını anımsatması üzerine, "Birleşecektiysek bu ayrışma niye" diye sordu. Kendilerinin çalışmalarını sürdürdüğünü, çok ciddi bir atılım içinde olduklarını kaydeden Baykal, "Bizim dışımızdaki oluşumlarla ilgili değerlendirme yapmak istemiyorum. Biz işimize bakıyoruz. Bu oluşumların sonuncusu için de böyle." diye konuştu. 
     





</TEXT>
</DOC>
