<DOC>
<DOCNO> 70126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/siyaset/siy03.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar süt dağıttı 
</HEADLINE>
<TEXT>

Dört ilde başlayan süt kampanyasının Ankara ayağında çocuklarla bir araya gelen bakanlar, projeyi hep birlikte tanıttı 
     ANKARA Milliyet 

     Ankara, İstanbul, İzmir ve Diyarbakır’da başlatılan süt kampanyası, Devlet Bakanı Hasan Gemici, Milli Eğitim Bakanı Metin Bostancıoğlu, Tarım ve Köyişleri Bakanı Yusuf Hüsnü Gökalp ile Sağlık Bakanı Osman Durmuş’un katıldığı renkli bir törenle tanıtıldı. Kampanya çerçevesinde Türkiye’de 1 milyon çocuk, 76 gün boyunca süt içmenin keyfini yaşayacak. Gemici, bir toplumun kalkınmasının sağlıklı yetişecek nesillere bağlı olduğunu vurgularken, Gökalp de "Türk ineğinin sütü sağlıklıdır" dedi. Bostancıoğlu ise "Çocuklar büyüklere süt alışkanlığı kazandırmalı" diye konuştu. Durmuş da çocuklara sütün yararlarını anlattı. Süt kutuları üzerindeki Lıkır ile Mıkır karakterlerini yaratan Milliyet Çocuk Dergisi Yönetmeni Yalvaç Ural ve Milliyet Çizeri Haslet Soyöz de törende çocuklarla buluştu. 
     
Süt kampanyası ulusal dava oldu      İSTANBUL Milliyet 

     Devlet Bakanı Hasan Gemici ve Tetra Pak Türkiye Genel Müdürü Jan Hildingstam, süt kampanyasına destek verilmesini ve bu kampanyanın ulusal dava’ olarak görülmesini istedi. Gemici ve Hildingstam açıklamalarında, Okul Sütü Programı’nın dar gelirli ailelere katkı amacı taşıdığını vurguladı. Uygulamanın kamuoyu tarafından sahiplenilmesi gerektiği belirtilerek, "Bu, uygulamanın genişletilmesi açısından kalıcı bir öneme sahiptir" denildi. Tetra Pak, birçok ülkede de okul sütü programını hayata geçirmişti. 
     



 SİYASET 
















</TEXT>
</DOC>
