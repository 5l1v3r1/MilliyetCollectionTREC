<DOC>
<DOCNO> 96033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/son/sondun38.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da çete çatışmalarında haftada bir Kırgız ölüyor 
</HEADLINE>
<TEXT>

     Rusya'da, her haftada bir gurbetçi Kırgız'ın çete çatışmaları sonucu öldürüldüğü bildirildi. 
     Rusya'nin Ural dağlarında bulunan Sverdlovsk eyaletine çalışmak için gelen Kırgızlar'ın her hafta bir vatandaşını kaybettiği bildirildi. 
     Kırgız Meclisi üyesi Tursunbay Bakıruulı, basına yaptığı açıklamada, ziyaret ettikleri Sverdlovsk eyaletinde çeteler arası çatışmalar sonucu her hafta bir Kırgız'ın hayatını kaybettiğini soyledi. 
     Rus Polisinin bu olaylara seyirci kaldığını belirten Bakıruulı, Kırgız gurbetçilerin lideri Bolot Absatarov'un öldürüldüğünü, ancak şimdiye kadar soruşturma başlatılmadığını da kaydetti. 
     Kırgız Kabar ajansına göre, milletvekilleri heyetinin Rus yetkililerle görüşmesinde gurbetçilere yerel pansiyonlardan yer ayrılması ve korunmaları yönünde anlaşma sağlandı. 
     Haberde, 5 milyon nüfuslu Kırgızistan'daki ekonomik sıkıntılar yüzünden Sverdlovsk eyaletine iş bulmak amacıyla gelen Kırgız gurbetçilerin sayısı 30 bine ulaştığı bildirildi. 
     





</TEXT>
</DOC>
