<DOC>
<DOCNO> 67464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sonspo04.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe tribününe sızacak Galatasaraylılar yandı.. 
</HEADLINE>
<TEXT>

     Birinci Süper Futbol Ligi'nde Fenerbahçe ile Galatasaray arasında 16 Şubat Cumartesi günü yapılacak derbi maç için geriye sayım başlarken, her iki takım taraftarları arasında ''taktik savaşları'' yaşanıyor. 
     Dev maç için dün satışa çıkarılan 47 bin biletin kısa sürede tükenmesinin ardından, Fenerbahçeli taraftarlar bilet bulabilme telaşına düşerken, kendilerine 1100 adet bilet ayrılan Galatasaraylılar ise, Fenerbahçe tribünlerine sızabilmenin hesabını yapıyor. 
     Sarı-lacivertlilerde tribün gruplarının oluşturduğu Fenerbahçe Taraftarlar Birliği, yaptığı açıklamada, stat girişinde ve çevresinde taraftarların üzerlerinin aranacağı ve Fenerbahçe tribününe girmeye çalışacak Galatasaray taraftarlarının emniyete teslim edileceğini bildirdi. 
     Buna göre, stat girişinde ve çevresinde tüm taraftarların üzerleri aranacak ve Galatasaraylı oldukları belirlenenler güvenlik güçlerine teslim edilecek. 
     






</TEXT>
</DOC>
