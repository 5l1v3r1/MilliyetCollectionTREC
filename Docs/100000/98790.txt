<DOC>
<DOCNO> 98790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/siyaset/siyz1.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIR BAŞI 
</HEADLINE>
<TEXT>

     Dokuzlar’ yol ayrımında 
     DSP’de "Ecevitler’in öncülüğünde Ecevitsiz dönem" hareketini başlatan, ancak Genel Başkan Bülent Ecevit’i olağanüstü kurultayı toplamaya ikna edemeyen "Dokuzlar", yol ayrımına geldi. "Dokuzlarödan Kütahya Milletvekili Emin Karaa, "Seçim kararı alınırsa bizim de DSP ile sözleşmemiz biter, özgür kalırız. İstifa eder, kendi yolumuzu buluruz" dedi. TBMM Adalet Komisyonu Başkanı olan Karaa, içlerinden bazılarının CHP’ye katılacağı yönündeki haberlerin doğru olmadığını söyledi. 
     
     HADEP İttifaka hazırız 
     HADEP Genel Başkanı Murat Bozlak, parlamentoya girmek için sağ - sol demeden ittifak yapabileceklerini belirterek "Ya iktidar ya da iktidar ortağı olmak istiyoruz" dedi. Bozlak HADEP’in arkasında ciddi anlamda bir halk desteği olduğunu söyledi. İktidarı hedefelediklerini kaydeden Bozlak, şöyle konuştu "Seçime kendi öz gücümüzle hazırlandık ve tek başına girmeyi planlıyoruz. Ancak iktidarı hedefleyen bir partiyiz. Anlaşabileceğimiz bir partiyle ittifaka da hazırız. " 
     



 SİYASET 



















</TEXT>
</DOC>
