<DOC>
<DOCNO> 75099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/soneko06.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirmede, "birleşme" formülü... 
</HEADLINE>
<TEXT>

     Devletin ekonomide işletmecilik alanından tümüyle çekilmesi ve devlet bütçesi üzerindeki KİT finansman yükünün azaltılması amacıyla çalışmalarını sürdüren Özelleştirme İdaresi Başkanlığı, ticari fonksiyonu azalan veya kalmayan şirketleri, başka kuruluşlarla ''birleştirme yoluyla'' tasarrufa gidiyor. 
     ÖİB, bu amaçla Et ve Balık Ürünleri A.Ş EBK , T. 
     Motor Sanayi ve Ticaret A.Ş Tümosan , Turban Turizm A.Ş ile Türkiye Zirai Donatım A.Ş'yi TZDAŞ özelleştirme kapsamında bulunan bir başka kuruluş olan Sümer Holding A.Ş'ye devrediyor. 
     İdare, T. Gemi Sanayii A.Ş'yi de Denizcilik İşletmeleri TDİ ile birleştirecek. 
     Bu arada, Çelik Çekme Boru Sanayi ve Ticaret A.Ş'nin de Çelbor 
     Erdemir'e devri konusunda karar alınması bekleniyor. 
     Bu işletmelerin devirlerinin bir kısmı tamamlanırken, bir bölümü karar aşamasında bulunuyor. 
     Özelleştirme İdaresi yetkilileri, şirket birleşmelerindeki amacın tasarruf olduğunu belirterek, şunları kaydediyorlar 
     ''Birleşmelerdeki amaç, bu işletmelerin ticari fonksiyonlarının kalmaması nedeni ile bunların bir çatı altında toplanarak, ekonomik tasarruf sağlanmasıdır. 
     Zirai Donatım'ın ticari faaliyetleri azaldı, Turban ve Et-Balık'ın birçok işletmesi ve kombinası satılmış durumda. Bu kuruluşların tasfiye edilmesi gerekir ancak, tasfiye işlemleri uzun sürüyor. Bu nedenle birleştirme yolu seçiliyor. Böyle olunca şirketlerin genel kurullarında birleşme kararı alınıyor ve tek Genel Müdür ile devam ediliyor, burada personelden, kağıda kadar bir çok konuda tasarruf sağlanıyor.'' Özelleştirme İdaresi'nin şu an portföyünde toplam 33 kuruluş bulunurken, söz konusu şirketlerin birleştirilmesi sonucu bu rakam 26'lar seviyesine inecek. 
     ÖİB'nin, portföyündeki 33 kuruluşun 22'sinde yüzde 90'ın üstünde payı bulunuyor. Bu kuruluşların sayısı da yapılacak birleşmeler sonrasında 16'ya düşecek. 
     Halen birleştirme aşamasında olan EBK, Gemi Sanayii A.Ş, Turban Turizm, Türkiye Zirai Donatım A.Ş, Tümosan ve Çelbor'da ÖİB'nin payı yüzde 100 oranında bulunuyor. 
     Özelleştirme İdaresi'nin, söz konusu birleşmeler öncesinde, özelleştirme kapsam ve programında bulunan kuruluşlar ile ÖİB'nin sahip olduğu hisse oranı şöyle 
     ''EBK, Eti Bakır, Eti Elektrometalurji, Eti Krom, Sümer Holding, TDÇİ, TDİ, Gemi Sanayii, SEKA, Tekel, Taksan, Turban, Tügsaş, TZDAŞ, Çelbor, Tümosan hisse oranları yüzde 100 , Türkiye Şeker Fabrikaları, İgsaş ve KBİ hisse oranları yüzde 99.99 , Gerkonsan hisse oranı yüzde 99.95 , THY hisse oranı yüzde 98.17 , Petkim hisse oranı yüzde 88.86 , Tüpraş hisse oranı yüzde 65.76 , Ataköy Turizm hisse oranı 
     yüzde 58.59 , Ataköy Otelcilik hisse oranı yüzde 56.49 , Ditaş hisse oranı yüzde 50.98 , Gönen Gıda hisse oranı yüzde 49 , Erdemir hisse oranı yüzde 46.12 , POAŞ hisse oranı yüzde 25.8 , Ataköy Marina hisse oranı yüzde 15.07 , Tofaş Türk Otomobil hisse oranı yüzde 2.19 ve Arçelik A.Ş hisse oranı yüzde 1.37 .'' 
     






</TEXT>
</DOC>
