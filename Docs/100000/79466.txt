<DOC>
<DOCNO> 79466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/soneko10.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
MÜSİAD Genel Başkanı'ndan siyasi mesajlar... 
</HEADLINE>
<TEXT>

     Müstakil Sanayici ve İşadamları Derneği MÜSİAD Genel Başkanı Ali Bayramoğlu, ''Soruyorum sizlere Sayın Derviş ve ekonomi kurmayları, sizin bu topluma yarayan ekonomik bir programınız var mı Yoksa sadece elinize tutuşturulan direktifleri program diye yutturmaya mı çalışıyorsunuz '' dedi. 
     Kuran'ı Kerim okunarak başlayan 11. Olağan Genel Kurul toplantısında konuşan Bayramoğlu, geçtiğimiz yıl yapılan genel kurul toplantısında ekonomiden sorumlu Devlet Bakanı Kemal Derviş'e hitaben yaptığı konuşmaları hatırlattı. 
     Bayramoğlu, ''Niye yapmıştık bu uyarıları biz Çünkü ülkemiz de, halkımız da yaşadıklarımızı haketmiyordu'' diye konuştu. 
     Uygulanan programda değişen hiçbirşey görmediklerini belirten Bayramoğlu, şunları kaydetti 
     ''Dağ maalesef fare bile doğurmadı. Para basmak yok. Konsolidasyon yok. Üretim yok. Peki ne var Kısır faiz döngüsüyle borçlanmaya devam. 
     Neymiş faizler yüzde 100'lere düşmüş. Bu mu şeffaflık ve yanlış bilgi vermemek Sayın Derviş Güçlü statükonun fikri neyse, Sayın Derviş'in de zikri oymuş. Her taraf bir anda duruldu. Yurtdışından kaynaklar gelmeye başladı. Döviz düşmeye, borsa tırmanmaya başladı.'' Bu filmi çok gördüklerini belirten Bayramoğlu, ''faizli sistemle statükonun devamı'' isimli sistemin tutmayacağını kaydetti. 
     Güçlü medya desteğiyle sistemin şimdilik devam edeceğini belirten Bayramoğlu, ''Kısmi rahatlama olacak. Sayın Derviş'in siyasete girip girmeyeceğini tartışarak yaz dönemini geçireceğiz'' şeklinde konuştu. 
     Bayramoğlu, şöyle devam etti 
     ''Soruyorum sizlere Sayın Derviş ve ekonomi kurmayları, Allah aşkına söyleyin sizin bu topluma yarayan ve ülkeyi kalkındırmayı gaye edinmiş bir ekonomik programınız var mı Yoksa sadece elinize tutuşturulan direktifleri toplumumuza ekonomik program diye mi yutturmaya çalışıyorsunuz İşte herşey ortada. Ard arda dizilen bir niyet mektubu furyasıdır gidiyor. Tüm niyet mektubunda bir temanın altı devamlı çiziliyor. O da sürdürülebilir borçlanma. Borçla kim kalkınmış Bir örneği daha var mı Bu düşünce ve mantıkla ekonomi hiçbir yere gitmez beyler. Uyanın artık. '' 
     
     ''GÜCÜNÜZ BAŞÖRTÜSÜNE Mİ YETİYOR '' 
     Konuşmasında dış politikaya da değinen Bayramoğlu, çevrede yaşanan gelişmeleri seyrederek lider ülke olunamayacağını söyledi. 
     Bayramoğlu, ''İsrail'le ihale flörtümüz bozulmasın diye mücadele ediyoruz. Gelişmeler içinde sayın Başbakan'ın ağzından tesadüfen iki çift doğru laf çıkıyor. Malum çevrelerin tepkisini görünce hemen yanlış anlaşıldım kelimelerine sığınıyor. Bu mu lider ülkenin başbakanı '' diye konuştu. 
     Bayramoğlu, şunları kaydetti 
     ''Sayın Başbakan başörtüsü hadisesine karşı gösterdiğiniz kararlılık, cesaret ve haddini bildirme gücünüzü bu ülkenin milli bütünlüğüne ve uluslararası arenadaki itibarını yükseltme hususunda göstermenizi beklerdik. Hani nerede cesaret ve dik duruş. Haddini bildirme gücünüz ve kararlılığınız. Gücünüz sadece başörtüsüne ve başörtülü çocuklara mı yetiyor '' 
     
     TSK 
     Konuşmasında toplumun çeşitli kesimlerine de seslenen Bayramoğlu, Türk Silahlı Kuvvetleri'ne hitaben de şunları kaydetti 
     ''Siz ordumuzun değerli mensupları ülkenin bölünmez bütünlüğü ve korunmasında göstermiş olduğunuz hassasiyet ve kararlılığın bir benzerini de toplumdan soyutlanmış bir görüntüyü sona erdirerek, herkes ve her kesimle kaynaşmış, dünyanın en modern katılımcı ve uzlaşmacı ordusunu oluşturarak parlamentoyla koordineli çalışmalarınızla ve uluslararası kabul görmüş demokratik anlayışla, gerek AB ve gerekse uluslararası bölgesel oluşumlarda lider ülke Türkiye'nin oluşumuna katkı sağlamalısınız.'' Genel Kurul'da yapılan multivizyon gösterisinde ise IMF destekli politikalar eleştirildi. Günü kurtaranların tek kaygısının yarın doların ne olacağı sorusu olduğu ifade edilen filmde, Türkiye'nin ekonomik kriz değil, buhrana açılan kapının önünde durduğu öne sürüldü. 
     11 Eylül'de ''sömürgeci finans kapitalin'' temellerinin çöktüğü 
     anlatılan filmde, kimin kontrol ettiği belli olmayan uluslararası sermaye piyasalarının, politikalarının milli ekonomilerin yaşam alanını daralttığı belirtildi. 
     





</TEXT>
</DOC>
