<DOC>
<DOCNO> 60633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/ekonomi/eko06.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Talih kuşu da zamlanıyor 
</HEADLINE>
<TEXT>

     Devirli ikramiye adı altında yeni bir ikramiye uygulaması başlatan Milli Piyango İdaresi, diğer yandan bilet ücretlerine de yüzde 50 zam kararı aldı. 
     2001’de ve yılında ve bu yılın ilk iki çekilişinde 4 milyon lira olan Milli Piyango tam bilet ücreti, 29 Ocak çekiliş biletlerinin satışa sunulmasıyla birlikte 6 milyon liraya yükselecek. Yarım biletler 3 milyon, çeyrek biletler de 1.5 milyon liradan satılacak. 
     
     200 milyarlık devir 
     Yeni bir uygulamayla, 600 milyar liralık büyük ikramiyeye ek olarak 200 milyar lira tutarında devirli ikramiye verilecek. Devirli ikramiyeye hak kazanabilmek için büyük ikramiye kazanan bilet numarasının son rakamı ile amorti rakamlarından birinin aynı olması gerekecek. 
     Büyük ikramiyeye isabet eden biletin numarası, amorti rakamlarından biri ile aynı değilse 200 milyar bir dahaki çekilişe devredilecek. 
     Öngörülen devirli ikramiyenin tümü 200 milyar lira ya da bir kısmı 50, 100, 150 milyar lira birbirini izleyen yedi çekiliş devredebilecek. Yedi çekilişte devirli ikramiyenin tamamı satılan bilet sahiplerine ödenemezse, izleyen çekilişte bu tutar tümüyle dağıtılacak. 
     



 EKONOMİ 




















</TEXT>
</DOC>
