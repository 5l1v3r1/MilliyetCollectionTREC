<DOC>
<DOCNO> 91114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/siyaset/siy09.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fogg Türkiye destek görmedi 
</HEADLINE>
<TEXT>

     İSTANBUL Milliyet 

     Görev süresi dolan AB Temsilcisi Karen Fogg, Türklerin henüz dost ve destekleyen bir Avrupa göremediğini belirterek, "Buradaki görevim esnasında en çok pişmanlık duyduğum şey, 1990’ların ortasından beri Komisyon’un maddi destek gönderilmesinde inanılmaz yavaş olmasıydı" dedi. Fogg, Aktüel dergisinde yayımlanan röportajında Türkiye ve AB’ye üyeliğiyle ilgili soruları yanıtladı. 
     Maddi ve teknik destek alınamamasındaki probleme değinen Fogg, "1998 - 2001 arasında Türkiye için çok ilginç programlara karar verilmişti. Ama hayata geçirilmesi çok zaman aldı. Brüksel’deki prosedür karışıktır, ama bu durumun aciliyetine karşı sunulacak bir bahane değil" dedi. "Türkiye’nin AB üyesi olmasının ne kadar muhteşem bir şey olacağının şimdi daha çok farkındayım. Türkiye’de yurt genelinde gezilere çıkarsanız, sıradan insanların inanılmaz derecede aklı başında ve Avrupalı olduklarını görürsünüz" diyen Fogg, uygulamanın yavaş olmasıyla ilgili de şunları söyledi "Türk tarafı birkaç durum haricinde tamamiyle sorumlu değil. Bunu Brüksel bürokrasisinin yavaşlığına bağlıyorum. Bazı programlar da iyi tasarlanmalıydı." 



 SİYASET 


















</TEXT>
</DOC>
