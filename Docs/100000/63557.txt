<DOC>
<DOCNO> 63557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/yazar/okur.html </URL>
<DATE> 2002/01/22/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Türkiye’nin en zengin koleksiyoncusu 
</HEADLINE>
<TEXT>

     Bankacılar diyor ki "Biz, Merkez Bankası’nın da Hazine’nin de çok fazla faizi düşürmek istemediğini düşünüyoruz. Bono arzını artırarak fiyatlama yapma eğilimi kedisini gösteriyor. O yüzden bugünkü iki yıl vadeli değişken faizli tahvil ihalesine bankalar ilgi gösterecek. Çünkü bankalar aktif yaratmada zorlanıyor." 
     Dün yapılan 3 aylık referans bono ihalesinde faiz beklentisi bileşik bazda 70 civarındaydı. Faizler 72.25 gelince piyasada tedirginlik oldu. Bono piyasasına satış geldi. 
     O yüzden bu yıl boyunca çok sık karşılaşacağımız değişken faizli tahvil ihaleleri, borçlanmada vadenin uzatılması açısından önemli diye düşünüyoruz. 
     Ancak çoğu kişinin döviz piyasasını izlediğinin farkındayız. Dolar nereye gidiyor sorusu çok önemli. Dün ABD piyasasının tatil olması nedeniyle cumadan bu yana kimse üç günü dövizde geçirmek istemedi. Bugün piyasaya bakacağız. Borsa piyasalardaki gelişmeleri izliyor. Taze para girişi olmadığı için yerli yatırımcı ile devam eden kısa vadeli hareketler, trend değişikliği konusunda yeterli sinyal vermiyor. Sonuçta aracı kurumlar da alternatif piyasalara odaklı. Paranın rotasında gündem belli. Ama bizim gündemimizde başka bir konu var. 
     
Özel müzeler...      Özel müzeler diye yazarsak "ne oluyor" diye sormayın. İşte "Rahmi Koç Müzesi", ödüle doymuyor. Rahmi Koç bu işe önayak oldu ama diğer patronlar da bu yarışta koşuyor. Örnek mi Sakıp Sabancı ve İnan Kıraç memleketin hal ve gidişatını yakından takip ederken, bir taraftan da kendi müzelerini tamamlama telaşına düştüler. 
     Sabancı Emirgan’daki Atlı Köşk’ün bahçesinin altına özel bir müze kuruyor. Mayıs ayında bir aksilik olmazsa açacak. İnan Kıraç, Beyoğlu’nu sevdiği için Pera Palas’a yakın iki eski binayı satın aldı. Onunla ilgileniyor. Sırada beş işadamı daha var. Çalışmalar iyice hızlandı. Özel müzelerin bize ne yararı var derseniz Kültür ve sanata yapılan katkı, Türkiye’yi tanıtma anlamında başlıbaşına bir misyon taşıyor. 
     Tablo zengini BDDK 
     Bize göre Türkiye’nin en zengin sanat koleksiyonuna sahip olan kurumu BDDK. Fona alınan 19 bankanın koleksiyonlarında neler var neler O yüzden yakında bir müze kurarlarsa şaşmayın Ancak bizim derdiğimiz BDDK’nın fona aldığı bankaların antika koleksiyonlarıyla ilgili şöyle sağlam bir envanter görmek. 
     Çünkü son 10 gündür İktisat Bankası’nın koleksiyonu tartışıldı durdu. 320 parçadan oluşan ve sadece bankaya ait koleksiyon, 20 milyon dolara Commercial Union’a yeniden sigorta ettirilmişti. Etibank’ın 150 tablodan oluşan koleksiyonu satıldı gitti. O satıştan çıt çıkmadı. Oysa bankaların hemen hepsinde çok değerli antikalar var. İster resim, ister çini, ister farklı bir parça, acaba hangi bankanın koleksiyonu daha değerli Merak etmiyor musunuz Özel müze kurmayı planlayanlar meraklı, onlar takipte, bilesiniz... Örneğin kamuoyu İktisat Bankası’nın tablolarına odaklandı. Fakat 120 parçadan oluşan İzmik çinilerine bakan yok. Çünkü İznik çinilerinin 100 tanesi İngiltere’de, 600 bin sterlin ile 2.5 Fransız frangı eden iki İznik çinisinin durumunu öğrenmek bu bankadan haber bekleyen herkesi ilgilendirmiyor mu 
     
     







İki ceza maddesi 


Parasız adam 


ABD izlenimleri 


Avrupa Birliği'yle Kürtçede ahmaklık örnekleri 


Çeneleri tutmak 


Vecihi Hoca'dan mektup var 


Amerikalı gözüyle Türk eğitimi 


Dünyaya açılmanın yolları 


FRP’yi yasaklamalı mı yasaklamamalı mı 


Türkiye’nin en zengin koleksiyoncusu 


Eşit ücret kararnamesinde irade var, icraat yok 


Ecevit, Irak ve İncirlik 


Bankalar yasası Cumhurbaşkanı'ndan döner mi 


Kara bıyıklı yabancıya yüksek faizli Törkiş tahvil’ 


BDDK’dan "İlgim yok" yazısı geldi 


</TEXT>
</DOC>
