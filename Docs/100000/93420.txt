<DOC>
<DOCNO> 93420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yasam/yas03a.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk kadınları siyasete ilgisiz 
</HEADLINE>
<TEXT>

İşte Türk kadınının profili Ortalama boyu 1.62, kilosu 65. Siyasetle ilgilenmiyor. Yüzde 31’i gazete okumuyor. En çok okuduğu ise magazin dergileri.. 
     SERHAT OĞUZ İstanbul 

     Yüzde 70’i kahverengi gözlü 
     TÜRKİYE’NİN kır ve kent nüfusunu temsil eden 17 ilde 1592 kadınla yapılan bir araştırma, Türk kadınıyla ilgili çarpıcı sonuçlar ortaya koydu. Taylor Nelson Sofres Piar şirketinin yaptığı araştırmaya göre Türk kadınlarının yüzde 70’i kahverengi gözlü, yüzde 51’i buğday tenli ve kahverengi saçlı. Ortalama boyu 1.62, ortalama kilosu ise 65. 
     
     Gazete de okumuyor 
     YÜZDE 6’sı solcu, yüzde 18’i sağcı olan Türk kadınının yüzde 50’si kendisini siyasi yelpazenin merkezinde görüyor. Yüzde 28’i siyasi gelişmeleri hiç izlemiyor. Sadece yüzde 25’i her gün gazete okuyor. Hiç okumayanların oranı ise yüzde 31. En çok okuduğu yayın ise yüzde 32’yle magazin dergileri. 
     
     Balayı mı, o da ne 
     ARAŞTIRMAYA katılan kadınların yüzde 88’i evlendiğinde balayına çıkmamış ancak kına gecesi düzenlemiş. Yüzde 20’si eşiyle arasında kan bağı bulunduğunu, yüzde 97’si ilk evliliği olduğunu kaydetti. Evliliklerin yüzde 38’i tanışarak, yüzde 42’si görücü usulüyle gerçekleşmiş. 
     
     İçki ve sigarayı pek sevmiyor... 

</TEXT>
</DOC>
