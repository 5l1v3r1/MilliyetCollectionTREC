<DOC>
<DOCNO> 73042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/siyaset/siy04.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Avrupa iyi niyet göstermiyor 
</HEADLINE>
<TEXT>

     OSMANİYE, İÇEL DHA 

     Başbakan Yardımcısı Devlet Bahçeli, Türkiye’nin AB yolunda özellikle son 3 yıldır büyük bir gayret gösterdiğini, ancak aynı iyi niyet ve çabayı karşı taraftan görmenin mümkün olmadığını söyledi. 
     İçel’in Tarsus ilçesine ve ardından memleketi Osmaniye’ye giden Bahçeli, Sağlık Bakanı Osman Durmuş ve Bayındırlık Bakanı Abdulkadir Akçan ile birlikte, Tarsus’ta yapımı tamamlanan atıksu arıtma tesisinin açılışına katıldı. Bahçeli, Türkiye’nin bir yandan ekonomik krizin yaralarını sarmaya çalışırken, bir yandan AB’ye üyelik sürecinde sorumluluklarının gereğini yerine getirmeye çalıştığını anlattı. Bahçeli şöyle konuştu 
     "Unutulmaması gereken temel husus, AB’ye tam üyelik hedefinin sadece siyasi kriterlere bağlı olmadığıdır. Türkiye ekonomik altyapı ve istikrarını AB normlarına uygun hale getirmedikçe, bu hedefin gerçekleşmesi mümkün değildir. " 



 SİYASET 













</TEXT>
</DOC>
