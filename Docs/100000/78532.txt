<DOC>
<DOCNO> 78532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sontur19.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan'ın özel korumaları serbest bırakıldı 
</HEADLINE>
<TEXT>

     Kapatılan RP'nin Genel Başkanı Necmettin Erbakan'ın, ''Sakaryalılar Grubu'' olarak bilinen özel korumalarından 3'ü, sevk edildikleri mahkemece serbest bırakıldı. 
     Erbakan'ın dün akşam bir restorana gitmek için konutundan çıkışı sırasında, özel korumaları ile resmi korumaları arasında yaşanan olaylardan sonra gözaltına alınan Abdurrahman Akyüz, İbrahim Gölcü ve Yunus İncir, 50. Yıl Karakolu ekiplerince öğleden sonra Ankara Adliye Sarayı'na getirildi. 
     Adli tabiplikte sağlık kontrolünden geçiren özel korumalar, daha sonra, suçüstü savcılığına götürüldü. 
     Cumhuriyet Savcısı Ziya Delen, özel korumaları, ''görevli memurun görevini yapmasına engel olmak'' ve ''darp'' suçlarından tutuklama istemiyle nöbetçi mahkemeye sevk etti. 
     Nöbetçi Ankara 13. Sulh Ceza Mahkemesi Yargıcı Ali Yüksel, Erbakan'ın özel korumaları Akyüz, Gölcü ve İncir'i, ifadelerini aldıktan sonra serbest bıraktı. 
     Akyüz, adli tabiplik önünde gazetecilerin, ''Kavga ettiğiniz doğru mu '' sorusu üzerine, ''Hayır, kavga etmedik'' yanıtı verdi. ''Trafik kazası mı oldu '' diye sorulması üzerine de Akyüz, soruları yanıtlamayacağını söyledi. 
     





</TEXT>
</DOC>
