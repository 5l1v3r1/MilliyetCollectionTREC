<DOC>
<DOCNO> 50116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/siyaset/asiy.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandumu göze alamadılar 
</HEADLINE>
<TEXT>

TBMM Anayasa Komisyonu, hazırladığı yeni yasa teklifi ile referanduma gidilmesini engelledi. DYP’li İyimaya, "Bürokrat vekilden fazla maaş alıyorsa, millet iradesinin üstünlüğü olamaz" dedi 
     ANKARA Milliyet 

     TBMM Anayasa Komisyonu, Cumhurbaşkanı Ahmet Necdet Sezer tarafından referanduma götürülen Anayasa’nın 86. maddesi yerine hazırlanan yeni teklifi kabul etti. SP’li Mustafa Kamalak’ın ret oyuna karşı oy çokluğuyla kabul edilen teklif, "Milletvekillerinin ödenek ve yolluklarıyla emeklilik işlemlerinin yasayla belirlenmesini, vekillerin Emekli Sandığı ile ilişkilendirilmesini, isteyenlerin ayrıldıktan sonra da bu ilişkilendirmeyi sürdürmesini öngören" bir hüküm içeriyor. 
     Teklifin görüşmeleri SP’nin "Necmettin Erbakan" pazarlığına sahne olurken, daha önce geçen zam önergesinin, "nasıl ve kimler tarafından getirildiği" konusu da tartışma yarattı. Vekillerin, söz konusu düzenlemeyi yansıtma biçiminden dolayı basını da eleştirdiği görüşmelerde şu görüşler dile getirildi 
     
     SP’nin teklifi "Mini paket" 
     Mustafa Kamalak SP Karşılarında güçlü rakipler olmadığı zaman mevcutlar atalete kapılıyor. Birilerinin aleyhine bir düzenleme yapmayalım. 
     Şeref Malkoç SP Tek madde halinde getirilirse "SSK’lılar ilaç kuyruklarında beklerken milletvekilleri sadece kendi maaşları için Anayasa değiştirdi’ denilecek. Bir mini paket yapalım. 
     Ahmet İyimaya DYP Bir başka konuyla irtibatlandırılmayalım. Bu nedenle paketin Genel Kurul’a tek indirilmesini istiyoruz. 
     Osman Kılıç DSP Önerge yanlıştı. 
     Necdet Saruhan DSP Önergeye imza koyan 6 arkadaşı kurban etmeyelim. Ben de olsam imzalardım. Yanlış olurdu, dönerdim. 
     Kılıç Bana geldi, imzalamadım. 
     İyimaya Önemli olan vekil maaşının ne kadar olduğu değil, maaş sıralamasında 43. sırada bulunması. Bürokrat vekilden fazla maaş alıyorsa, millet iradesinin üstünlüğü kabul edilmiyor demektir. Böyle bir rezerv konmalıdır. 
     



 SİYASET 











</TEXT>
</DOC>
