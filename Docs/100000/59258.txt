<DOC>
<DOCNO> 59258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/yazar/yilmaz.html </URL>
<DATE> 2001/12/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Deride iki Turgut olayı’... 
</HEADLINE>
<TEXT>

     Bundan 4 yıl önce Türkiye Deri Konfeksiyoncuları Derneği TDKD kuruluyor ve Başkanlığı’na Hüseyin Demirci geliyor. 1998’de sektörde faaliyet gösteren 160 ortak ile oluşan Deri Konfeksiyoncuları Dış Ticaret Şirketi’nin başına da Seyit Ali Gündüz geçiyor. Deri konfeksiyoncularını bu oluşumlarda iki ayrı "Turgut olayı" tetiklemiş gibi gözüküyor. 
     
Anadolu alınmıyor      Birincisi Turgut Koşar kaynaklı... 
     Koşar’ın 20 yıldır başkanlığını yürüttüğü Türkiye Deri Sanayicileri Derneği’ne 
     TDSD özellikle Anadolu’dan yeni üye kaydı yapılmamasını eleştiren bir grup deri sanayicisi, 2000’de kaybettikleri dernek seçimlerinde muhalif liste çıkarıyor. Bakıyorlar ki, seslerini burada yükseltemeyecekler, TDKD’ye sahip çıkıyorlar. 
     İkincisi Turgut Yılmaz kaynaklı... 
     Delta Deri ile sektörde eskilerden olan Turgut Yılmaz, 1990’larda Giyim Sanayicileri Dış Ticaret Şirketi’ni kurduğunda, bir kısım deri sanayicisini de ortak olarak bünyesine katmıştı. İhracat lideri bu şirket ağırlığı tekstilden yana koyunca, dericilerin seslerine pek de kulak asmamış. 
     
Markaları "Deri"      Son bir yılda ihracatta artış kaydeden beşinci sektör olan deri, bölgesel pazar üzerine yoğunlaşıyor. Gündüz, Deri Dış Ticaret Şirketi’nin Polonya’nın Varşova kentinde bir mağaza açtığını belirtiyor. Doğu Avrupa ve Rusya Federasyonu’nda mağaza açmaya devam edeceklerini söyleyen Gündüz, firmanın uluslararası markasının da "Deri" olduğunu vurguluyor. 
     Deri konfeksiyonunda en önemli sorun kayıt dışı ekonomi. Türkiye’nin 1 milyar 700 milyon dolar olan deri ihracatında, kayıtlı rakam yalnızca 560 milyon dolar. Deri Dış Ticaret’in buradaki payı ise yüzde 10’lar civarında. 
     Dünyanın bir numaralı deri işleyen ülkesi olan Türkiye’de deri sektörü, 1998’deki Rusya krizinde battı .. Krizden önce 4 milyar dolara varan Rusya ihracatı, 1 milyar dolarlara çekilince, markalaşma da önemli bir sorun olarak önlerine çıktı. 
     
Zelal Japonya’da      Yaptığımız sohbette, Gündüz’ün kızı Zelal’in adının Japonya’daki tedarikçileri tarafından marka olarak kullanıldığını öğrendik. Türkiye’de deri konfeksiyonunda sessiz bir gidiş var. Örneğin kamuoyunda çok duyulmayan Orjin Deri, özellikle Amerika pazarında ünlü bir firma. İhracat liginin ilk sıralarında olmasına karşılık adını gizli tutan MRM firması Çin’de diktirdiği ürünlerle Fransa’da lider durumunda. 
     Bir de batış öyküsü...Toskana Deri’nin sahibi Yahya Uz da İzmir eski Belediye Başkanı Behçet Uz’un oğlu "Mutlu son" kahramanlarından. Aldığı kredileri ödeyemeyince, Toskana’yı kapatıp Amerika’ya uçtuğu söyleniyor. 
     
Demirel’in şaşkınlığı      En çok güldüğüm anıyı da aktarayım. 
     Başkan Gündüz, Tunceli’nin Nazımiye ilçesinden. Nazımiye eski belediye başkanlarından biri Süleyman Demirel’in Başbakanlığı döneminde ziyaretine gider. Demirel’e iki lafın arasında "Nazımiye’yle ilgilenmiyorsunuz" diye yakınır. 
     Demirel şaşkın... 
     Nazımiye, ziyaretçi Başkan’ın ağzından "Nazmiye" gibi çıkmaktadır zira... 
     Demirel herhalde üstüne vazife olmayan ailevi bir konuya girdiğini düşündüğü ziyaretçisini, "Eyidir eyidir" diye geçiştirmeyi başarmıştır. 
     
     







İnönü faktörü 


Bushizm.. 


Ecevit ve Org. Kıvrıkoğlu'nun sözleri 


Irak'la ilgili o kadar çok soru var ki 


Sevinecek şeyler de bol üzülecek şeyler de bol 


Kurmayca diplomasi 


Mutlu Noeller Türkiye .. 


İhracata maşallah 


Afgan deneyimi 


Yılbaşı fırsatıyla isyana tahrik 


Tarikat okulunda dehşet 


Alemdaroğlu'na angaje olanlar 


Solda Pişkinsüt partisi 


Batan 19 bankadan 11'inin murakabesi neden Deloitte'e 


Ay-Cell piyasa’da 


Deride iki Turgut olayı’... 


</TEXT>
</DOC>
