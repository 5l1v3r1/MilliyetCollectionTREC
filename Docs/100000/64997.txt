<DOC>
<DOCNO> 64997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/soneko11.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye İş Kurumu, 210 bin işsize iş buldu 
</HEADLINE>
<TEXT>

     Türkiye İş Kurumu'na geçen yılın 11 ayında başvuran 311 bin 130 işsizden 210 bin 161'i, kamu ve özel sektörde işe yerleştirildi. 
     2001 yılının Ocak-Kasım ayları döneminde, kuruma 238 bin 998'i 
     erkek, 72 bin 132'si kadın olmak üzere toplam 311 bin 130 kişi iş için başvuruda bulundu. Bu kişilerin 23 bin 405'inin özürlü, 15 bin 431'i daha iyi şartlarda iş isteyen, 13 bin 487'sinin eski hükümlü, 4'ünün de emekli olduğu belirtildi. İş için başvuruda bulunanlardan 266 bin 459'u, kurum tarafından işverene sunuldu. Bu kişilerden 141 bin 639'u kamu sektöründe, 68 bin 522'si özel sektörde olmak üzere 210 bin 161'i işe yerleştirildi. İşe yerleştirilenlerin 167 bin 590'ını erkekler, 42 bin 571'ini de kadınlar oluşturdu. 11 bin 65'i erkek, 1422'si kadın olmak üzere 12 bin 487 özürlüye iş bulundu. Özürlülerden 11 bin 150'si özel sektörde, 1337'si de kamu sektöründe iş sahibi oldu. Eski hükümlülerden de, 6 bin 138'i erkek, 117'i kadın olmak üzere toplam 6 bin 255'i kişi işe yerleştirildi. Bu kişilerden 687'si kamu, 5 bin 568 kişi de özel sektörde iş buldu. Türkiye İş Kurumu'na en çok başvuru yapılan 5 il ise 58 bin 49 kişiyle Adana, 30 bin kişiyle İstanbul, 25 bin 247 kişiyle Ankara, 23 bin 362 kişiyle Bursa ve 7 bin 52 kişiyle de Eskişehir oldu. En az başvuru ise 93 kişiyle Bingöl, 125 kişiyle Ardahan, 136 kişiyle Iğdır, 200 kişiyle Gümüşhane ve 255 kişiyle de Hakkari'den yapıldı. 
     






</TEXT>
</DOC>
