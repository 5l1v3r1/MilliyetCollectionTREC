<DOC>
<DOCNO> 80275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/spor/spo02.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
RÜŞTÜ’YE neler oluyor 
</HEADLINE>
<TEXT>

Tedavisini tamamlayan yıldız kaleci ağrılarının sürdüğünü ifade etti. Kulüp doktoru ise oynayabileceğini açıkladı 
     YUSUF DURSUN 

     ALMANYA’DAKİ tedavisini tamamlayıp, önceki gün İstanbul’a dönen Rüştü "oynayamayacağını" söylerken, sağlık heyetinden olumlu rapor gelmesi çelişki yarattı. Kulüp doktoru İsmail Başöz, yıldız kalecinin bel ağrılarının zaman zaman tekrarlandığına dikkati çekerken, "Bunu çok fazla abartmamak gerek. Rüştü, Bursaspor maçında ağrılarının durumuna göre oynayabilir" dedi. 
     RÜŞTÜ ise oynayacak durumda olmadığını açıkladı. Tedaviye rağmen durumunda düzelme olmadığını belirten tecrübeli kaleci, "Herkesin Oğuz’a güvenmesi lazım. Oynadığı üç maçı da takım kazandı. Kendisi de gol yemedi" dedi. Asla görevden kaçmayacağını belirten Rüştü, bugün yapacağı bir basın toplantısıyla sakatlığı ve transfer dedikoduları hakkında açıklama yapacak. 
     
Lorant’ı sinir bastı      HAFTANIN ilk çalışmasında takımı yedekler ve aslar olmak üzere ikiye bölen Lorant, dört kaleli yaptırdığı dar alan maçında küplere bindi. Yedek takımın oyunun hakimi olması ve aslar karşısında dört farklı galibiyet elde etmesi üzerine, oldukça sinirlenen Alman hoca, çalışma sırasında ağzına geleni söyledi. İstediklerinin bir türlü yapılmaması üzerine de isyan etti. 
     AS oyuncuların konsantre olmadıklarını ve maçı hafife aldıklarını gören Lorant önce pres yapmalarını istedi. Takımda hareketlenme olmayınca futbolcuları tek tek uyarmaya başladı. Ancak yedeklerin çabasının artması ve asların durumu eşitlemek için gayret göstermemeleri Lorant’ı kızdırdı. Durumu yardımcısı Oğuz Çetin’e de anlatan Alman hoca, tüm oyunculardan ciddiyet istediğini bildirdi. 
     
Saracoğlu’nda rekor kırıldı      YENİ maraton tribünün tamamlanmasıyla birlikte kapasitesi 52 bine çıkan Şükrü Saracoğlu Stadı, sezonu seyirci rekoruyla kapatıyor. 22 maçta 28 bin seyirci ortalamasıyla Türkiye genelinde birinci olan ve bir çok Avrupa ülkesini geride bırakan Fenerbahçe, maraton tribününün devreye girmesiyle son altı maçta bu sayıyı 42 bine çıkardı. Galatasaray ve Trabzon maçları kapalı gişe oynanırken, yönetim Diyarbakır karşılaşmasında da biletlerin tamamının satılmasını bekliyor. 
     
Ulusoy’a sorularFenerbahçe Yönetimi dün bir bildiri yayınlayarak Futbol Federasyonu’nu sorguladı, ihaleler, kefil olunan futbolcular ve altyapı fonu için açıklama istedi 
     Savaş sürüyor 
     FUTBOL Federasyonu ile "savaşını" sürdüren Fenerbahçe, Haluk Ulusoy’un açıklamaları üzerine dün bir bildiri yayınladı. Yönetim, "Biz icraatlarımız ile ilgili hesabımızı veriyoruz. Aynı şeffaflığı federasyondan da bekliyoruz" diyerek, beş soru sordu. "Acaba onların alnı ak mı" yorumunun yapıldığı eleştiriler şu başlıklardan oluştu 

</TEXT>
</DOC>
