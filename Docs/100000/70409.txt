<DOC>
<DOCNO> 70409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sonspo03.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 33 hafta sonra penaltı kazandı 
</HEADLINE>
<TEXT>

     Fenerbahçe, Çaykur Rizespor maçında kazandığı penaltı atışıyla ligde 33 hafta sonra penaltı kazanmış oldu. 
     Bu sezon ilk kez penaltı kazanan sarı-lacivertliler, geçen sezon ligin 26. haftasında İstanbul'da Adanaspor karşısında 15. dakikada penaltı kazanırken, Rapaiç bunu gole çevirerek takımını 1-0 öne geçirmişti. 
     Rapaiç bu akşam da kazanılan penaltı atışını gole çevirerek takımını 2-0 öne geçirdi. 
     Fenerbahçe, penaltı kazandığı sırada sarı-lacivertli taraftarlar ''Rüştü'' diye bağırırken, Rapaiç topun üzerine gelince ''Rap rap Rapaiç'' diye tezarühat yaptılar. 
     
     Ümit kart cezalısı 

     Çaykur Rizespor maçında 40. dakikada sarı kart gören Ümit Özat, bu sezon 4. sarı kartını görerek cezalı duruma düştü. 
     Ümit, Fenerbahçe'nin gelecek hafta Antalyaspor ile deplasmanda yapacağı maçta forma giyemeyecek. 
     Fenerbahçe, Çaykur Rizespor'u yenerek ligde üst üste 5. 
     galibiyetini aldı. 
     Ligde en son 20. haftada Ankaragücü'ne deplasmanda yenilen sarı-lacivertliler, bu maçın ardından sırasıyla Kocaelispor, Yimpaş Yozgatspor, Galatasaray, Denizlispor ve Çaykur Rizespor'u mağlup etti. 
     Fenerbahçe, son 2 sezonda kendi sahasında yaptığı 29 lig maçında 28. galibiyetini elde etti. 
     Sarı-lacivertliler, bu sezon 14. haftada Beşiktaş karşısında kendi sahasındaki tek yenilgisini almıştı. 
     






</TEXT>
</DOC>
