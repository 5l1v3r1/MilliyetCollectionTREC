<DOC>
<DOCNO> 75664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sonspo02.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Başkanı Canaydın "Ortada bir maçtı" 
</HEADLINE>
<TEXT>

     Diyarbakırspor ile Galatasaray arasında yapılan ve 0-0 tamamlanan maçtan sonra bir açıklama yapan sarı-kırmızılı takımın başkanı Özhan Canaydın, her iki takımın da iyi mücadele ettiğini söyledi. 
     Canaydın, iyi bir maç olduğunu belirterek, ''Maç ortadaydı. Ancak bizim mutlaka kazanmamız gerekiyordu. Burada 2 puan kaybettik. Bundan sonra puan kaybetmemeliyiz'' dedi. 
     Galatasaraylı Abdurrahim Albayrak da yaptığı açıklama, Sergen'in sakatlanmasından sonra deplasmanda maç kazanamadıklarını belirterek şunları söyledi 
     ''Galip gelmek için elimizden geleni yaptık. Ancak galip gelemedik. Yolumuza devam edeceğiz. Önümüzdeki Trabzonspor maçını düşünüyoruz. Deplasmanlardaki başarısızlığın nedenini ben de kendi kendime soruyorum. Sergen sakatlandığından beri deplasmanda maç kazanamıyoruz. Bu da çok ilginç.'' Diyarbakırspor Kulübü Başkanı Mücahit Can ise yaptığı açıklamada, takımının beklenmeyen maçlarda puan kaybettiğini belirterek şu görüşleri dile getirdi 
     ''Diyarbakırspor büyük takımlardan puan almayı bildi. Bu maçı da kazanmamız gerekiyordu. Ancak beraberlikle yetindik. Diyarbakırspor'un ligdeki durumu böyle olmamalıydı. Beklenmeyen ve kazanmamız gereken maçlarda puan kaptırdığımız için şimdi sıkıntı yaşıyoruz.'' 
     






</TEXT>
</DOC>
