<DOC>
<DOCNO> 75544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sontur14.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinburnu'nda tekstil deposunda yangın... 
</HEADLINE>
<TEXT>

     Zeytinburnu'nda bir tekstil firmasının deposunda çıkan yangın maddi hasara yol açtı. 
     Kazlıçeşme Mahallesi'nde bulunan ''Rubi'' adlı tekstil firmasının 3 katlı binasının zemin kattaki depo bölümünde, henüz belirlenemeyen bir nedenle yangın çıktı. 
     Yangına müdahale eden İstanbul, Bakırköy ve Zeytinburnu itfaiye grupları, bina duvarını kompresör ve kazmalarla kırarak depoya su sıktı. 
     İtfaiyenin çabasıyla kontrol altına alınarak söndürülen yangında ölen ya da yaralanan olmazken, maddi hasar meydana geldi. 
     İşyerinde çalışanların yangın sırasında içeride bulunan malzemeleri çıkartmak için büyük çaba harcadıkları dikkat çekti. 
     






</TEXT>
</DOC>
