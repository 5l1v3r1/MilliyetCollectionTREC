<DOC>
<DOCNO> 79038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/yazar/cemal.html </URL>
<DATE> 2002/04/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Baykal'lı CHP'nin iktidar şansı... 
</HEADLINE>
<TEXT>

     Yıl 1999 Nisan ayı. 18 Nisan'da genel seçimler yapılmış, yüzde 10 barajına takılan CHP de parlamento dışında kalmış... 
     O tarihte bu köşede yer alan yazımdan bazı satırlar 
     "CHP tam dört yıldır muhalefetteydi. Çetelere bulaşmadı. Pisliğe, yolsuzluğa bulaşmadı. Ama yine de oyunu artıramadı. Üstelik baraja takıldı. Yani oyları yüzde 10'un altında kaldı. Niye CHP yeniden doğabilir mi Yükselişe geçebilir mi Yoksa bundan sonra tabela partisi olarak tarihin arşivine mi kaldırılır " 
     Bu soru hala geçerli mi 
     Geçerli olmadığı gönül rahatlığıyla söylenebilir mi 
     Sanmıyorum. 
     Birçok seçim araştırmasına göre, CHP bir süredir yüzde 10 barajının az üstünde seyrediyor. Şimdilik baraj sıkıntısı yok gibi. 
     Ama bununla birlikte iktidar rüzgarları CHP'nin yelkenlerini doldurmuş değil. Ya da iktidar yürüyüşüne çıkacak kuvvetli bir rüzgar yakaladığı söylenemez CHP'nin. 
     Niye öyle 
     CHP, yukarıda belirttiğim gibi, 1995 - 99 arasında dört yıl muhalefette kalmasına rağmen seçim sandığında büyümedi, küçüldü. 
     CHP 1999 Nisan ayından beri yine muhalefette. Üstelik, bir sosyal demokrat parti açısından muhalefet yapmak için ideal bir ortama sahip. 
     Türkiye, Cumhuriyet tarihinin en büyük ekonomik krizine düşmüş. 
     Ekonomisi yüzde 10 küçülmüş. 
     Muazzam yoksullaşmış. 
     Ülkede işsizlik patlamış. 
     Ülkenin parası pul olmuş 
     Boğazına kadar eşitsizliğe, adaletsizliğe batmış. 
     Üstelik rakipleri, koalisyon ortağı partiler seçim araştırmalarında dökülüyor. 
     Bir sosyal demokrat parti daha ne ister Muhalefet yapmak ve kitleleri peşine takmak için bundan daha uygun koşullar bulunabilir mi 
     Elbette hayır. 
     Ancak, CHP'nin böylesi koşullardan bugüne kadar yararlandığını söylemek güç. Kabaran bir iktidar dalgasının üstüne hala oturabilmiş değil CHP. Seçim araştırmalarında zar zor barajın üstünde seyretmesi, hala bıçak sırtında olduğu gerçeğini değiştirmiyor. 
     Niye böyle 
     Yıl 1995, 11 Eylül. 
     SHP ile CHP, CHP tabelası altında birleşir. Deniz Baykal genel başkanlık koltuğuna oturur. 
     O tarihteki satırlarım 
     "Baykal deyince akla hırçınlık gelir. Baykal deyince akla hizipçilik gelir. Baykal deyince, dışa kapalı çalışma tarzı gelir akla. Yani akademik dünyadan, entelektüel dünyadan kopuk siyaset tarzı gelir. Baykal deyince, kişisel karizmaya çok fazla bel bağlamak gelir akla. 
     Baykal bunları aşabilecek mi 
     Kurultay konuşmasında dediği gibi CHP'yi 'kriz değil çözüm partisi' yapabilecek mi " 
     Baykal bunları yapamadı. 
     Yapamadığını dört yıl sonraki 1999 seçimleri gösterdi. CHP 1999'da şans, kader, kısmetten dolayı değil, Baykal inandırıcı olamadığı, geniş kitlelere güven veremediği için baraja takıldı. 
     Baykal bugün inandırıcı mı 
     Olabilse, CHP çoktan iktidar yürüyüşüne geçmiş olurdu. Siyaset sahnesinde yeni isim, yeni oluşum, yeni parti arayışlarına rastlanmazdı. 
     Ve CHP yelkenleri çoktan beri iktidar rüzgarıyla dolmuş olurdu. 
     Şimdilik bu yok. 
     Belki yarın olur. 
     Armut piş ağzıma düş bekleyişi, bakalım, daha ne kadar, nereye kadar sürecek CHP'de 
     
     







Toplumdan bakmak... 


Leylek leylek havada, yumurtası tavada... 


Köyde Antigone 


Malzemeler kesildi ameliyatlar durdu 


Baykal'lı CHP'nin iktidar şansı... 


Enflasyonun düşmesi iyi haber mi, kötü haber mi 


"Su, toprak" ve "çamur" 


Bir eğitim mucizesi 


Endekslerin önemi 


Süper güç - süz... 


Spor ekonomisi 


Biz, bize benzeriz... 


Fikret Ünlü'nün isyanı 


Krizle değişen tüketim alışkanlığımız 


Hewlett - Packard ile Compaq birleşiyor 


Kıvrıkoğlu operasyonu derinleşiyor 


</TEXT>
</DOC>
