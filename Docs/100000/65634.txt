<DOC>
<DOCNO> 65634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/siyaset/siy02.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem’den Peres’e nasihat 
</HEADLINE>
<TEXT>

Dışişleri Bakanı Cem, Peres’e "Filistin tarafı ile diyalog ve terörle mücadeleyi eşzamanlı yürütmeyi" tavsiye etti 
     SEMA EMİROĞLU New York 

     Dünya Ekonomik Forumu’na katılan Dışişleri Bakanı İsmail Cem, dün görüştüğü İsrailli meslektaşı Şimon Peres’e, "Filistin tarafı ile diyalog ve terörle mücadeleyi eşzamanlı yürütme" tavsiyesinde bulundu. Ortadoğu’daki son durumu "İçaçıcı değil" sözleriyle tanımlayan Cem, tarafların "karşılıklı intihar" halinde olduklarını ve yeniden görüşmelere başlayabilmek için saldırıların dinmesini beklememeleri gerektiğini belirterek, "Hem terörizmle mücadele etmek, hem de diyaloğa girmek için eşzamanlı çaba gösterilmeli" dedi. Cem’in bu görüşünü, Fransa Dışişleri Bakanı Hubert Vedrine ve AB’nin dış ilişkilerden sorumlu komiseri Javier Solana desteklerken, ABD Dışişleri Bakanı Colin Powell, "Şiddette azalma olmadan görüşmelerde ilerleme kaydedilemez" dedi. Cem, bugün Yunanlı meslektaşı Yorgo Papandreu ile bir araya gelecek. 
     



 SİYASET 











</TEXT>
</DOC>
