<DOC>
<DOCNO> 92084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/ekonomi/eko02.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün pasaportu taşıyorlar’ 
</HEADLINE>
<TEXT>
Uzanlar Ürdün vatandaşı çıktı 
Motorola avukatlarının Cem Uzan ile birlikte Ürdün vatandaşı olduğunu kanıtladığı Hakan Uzan, "Bu çok normal. Ürdün’de de iş yapıyorum ve kral benim arkadaşım" dedi 
     SEMA EMİROĞLU New York 

     Motorola ve Nokia’nın Telsim’den alacakları için açtığı davada, Türk vatandaşı olduklarını ve tek öncelikleriyle yükümlülüklerinin, Türk hukukuna ile makamlarına karşı olduğunu, bu nedenle Amerikan mahkemesinin yargı yetkisini tanımadıklarını ilan eden Hakan ve Cem Uzan’a bir darbe de davacı tarafın avukatlarından geldi. 
     Motorola avukatları, dün Hakan Uzan’ın ifade vermeye devam ettiği New York Güney Mahkemesi’nde, iki kardeşin aynı zamanda Ürdün vatandaşı olduklarını bildirdi ve bunu, Uzanların Ürdün pasaportlarının fotokopilerini göstererek kanıtladı. Uzan, "Bu çok normal. Ürdün’de de iş yapıyorum ve kral benim arkadaşım" dedi. 
     
     New York’ta daireleri var’ 
     Motorola avukatları, Hakan Uzan ve ailesinin New York’ta pek çok apartman dairesi olduğunu, banka hesapları ve sürücü ehliyetlerinin bulunduğunu ve Trump gayrımenkul şirketi aleyhine dava açtıklarını belirterek, "Bunların hepsi New York’ta ikamet ettiğinizi gösteriyor. Dava söz konusu olunca mı New York’ta ikamet etmediğinizi iddia ediyorsunuz" diye sordular. 
     
     İfade Atina’da alınabilir 
     Cem Uzan’ın tanık olarak ifade vermek üzere ABD’ye gelmeyi reddetmesi halinde, yargıç Rakoff, davacı tarafın Uzan’ın ifadesini İstanbul’a uçakla yarım saat mesafedeki Atina veya Sofya’da alabileceğini bildirdi. 
     Motorola ve Nokia avukatlarının, Türkiye’de bir savcılık başvurusu sonucunda Adalet Bakanlığı’nın ilettiği duyuruyla, Türk yargı sistemine saygısızlık yapıldığını bildirmesi ve soruşturma açılmasi ihtimali nedeniyle Türkiye’ye gitmek istemeği bildirildi. Yargıç Rakoff, ısrarla Türk yargı sistemine saygı duyduklarını kaydetti. 
     
Uzan’a Kroll suçlaması sorusu      Hakan Uzan, Motorola ve Nokia’nın Türkiye’de Kroll dedektiflik firmasını tutmasının ardından şirket yöneticileri hakkında Türk mahkemelerinde "cinayet ve adam kaçırma tehdidi" gibi suçlamalarla dava açmasından ötürü zor duruma düştü. 
     Yargıç Rakoff, Uzan’ın, tehdit telefonları aldıklarını söylemesi üzerine, "Bu telefonları Motorola’ya nasıl atfettiniz Belki bunlar durumdan avantaj sağlamak isteyen başka kişilerce yapılmıştı. Bu hiç aklınıza gelmedi mi" dedi. 
     Rakoff, Uzan’ın, Motorola ve Nokia yöneticileri aleyhindeki ceza davalarını geri çekmenin kendi kontrolünde olmadığı açıklamasını eleştirerek "Savcıya gidip iddiaların temelsiz olduğunu ve fikir değiştirdiğinizi söyleyebilirdiniz, ama yapmadınız" dedi. 
     
Motorola Uzan inandırıcı değil      Motorola’nın başavukatı Robert Stahl, Uzan’ın mahkemeye verdiği ifadelerin inandırıcı olmadığını bildirdi. 
     New York mahkemesinin ihtiyati tedbir kararına uymak ve Telsim’in teminat gösterilen hisselerini mahkeme emrine yatırmak için Uzan ailesinin hiçbir çaba göstermediğini savunan Stahl şunları söyledi 
     
     Kuzene dava açtırdı’ 
     "Uzan, hisselerin ülke dışına çıkarılması için Türk mahkemesinden tedbir kararı çıkartan üç Telsim bayisi ile ilgisi olmadığını iddia ederek yalan söyledi. Bu bayilerden biri, onun kuzeni. Üstelik bu tedbir kararlarının varlığını son ana kadar New York mahkemesinden gizledi ve bir taraftan bunlara karşı çıkar gibi gözükürken, diğer yandan kendisi aynı yönde karar alınması için mahkemeye başvurdu. Motorola ve Nokia’yı, İsviçre’deki hakemlik kuruluna gitmemesi halinde, zararları ödeme isteğiyle tehdit etti. Ayrıca Hakan Uzan dışında hiç bir davalı New York’a gelip ifade vermedi." Stahl, Uzan’ların, mahkeme kararına karşı gelmekle suçlanmasını ve ceza almasını istedi. 
     



 EKONOMİ 





















</TEXT>
</DOC>
