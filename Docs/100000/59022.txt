<DOC>
<DOCNO> 59022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/siyaset/siy05.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık kulisi 
</HEADLINE>
<TEXT>
Çay’ın yerine Akşener mi 
     MHP kulislerinde Çay’ın azli ile boşalan Devlet Bakanlığı’na getirilecek isimler tartışılmaya başlandı. Bahçeli’nin bakanlığa atamayı yine son güne bırakabileceği dile getirilirken, bakanlık için kulislerde oldukça ilginç isimler konuşuluyor. Kulislerde, MHP Grup Başkanvekili Mehmet Şandır, MHP Genel Başkan Yardımcıları Esat Öz ve Şevket Bülent Yahnici, İstanbul Milletvekili Bozkurt Yaşar Öztürk, Kocaeli Milletvekili Meral Akşener ile Muğla Milletvekili Metin Ergun’un adı geçiyor. Türkoloji üzerine doktora yapan ve neredeyse bütün Türki Cumhuriyetleri dillerini bilen Ergun ismi ağırlık kazanırken, Akşener’in de kabinede kadın bakan olması açısından tercih edilebileceği vurgulanıyor. 
     



 SİYASET 













</TEXT>
</DOC>
