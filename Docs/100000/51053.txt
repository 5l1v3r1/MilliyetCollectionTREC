<DOC>
<DOCNO> 51053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/yazar/bila.html </URL>
<DATE> 2001/11/07/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ürdün’den de asker istenmiş 
</HEADLINE>
<TEXT>

Türkiye'den NATO aracılığıyla değil de ikili ilişkiler çerçevesinde bizzat asker isteyen ABD'li yetkililer, aynı talebi Ürdün'e de iletmiş 
     Türkiye'nin, özel kuvvetlerden 90 subay ve astsubaydan oluşan bir birlik gönderme kararıyla sonuçlanan ABD'nin yardım talebinin Ankara'ya hangi kanaldan iletildiği son günlerde merak edilen konulardan biri. Ankara'daki yetkililerden aldığımız bilgiye göre ABD'nin Türkiye'den asker talebi NATO üzerinden gelmiş değil. 
     Her ne kadar, NATO 5. maddeyi işletme kararı aldıysa da, Washington, asker talebini Ankara'ya NATO üzerinden değil, "ikili ilişkiler" çerçevesinde doğrudan iletmiş durumda. Talep, hem askeri, hem de diplomatik kanaldan gelmiş görünüyor. Talebin NATO üzerinden gelmeyişinin siyasi bir anlamı var mı 
     
     NEDEN NATO İSTEMEDİ 
     Ankara, şimdilik böyle bir anlam yükleme eğiliminde değil. ABD'nin, NATO üzerinden talepte bulunmak için Kuzey Atlantik Konseyi NAC 'nin toplanması gerektiği için zaman kazanmak açısından doğrudan talepte bulunmayı yeğlemiş olabileceği düşüncesinde. NATO yerine ikili kanalın kullanılmasına daha çok "teknik" bir gözle bakıyor. 
     
     ÜRDÜN YANIT VERMEDİ 
     Bir diğer gerekçe ise ABD'nin NATO dışındaki ülkelerden de talepte bulunmuş olması. Bunlar arasında Ürdün, Avustralya ve Yeni Zelanda da var. Ankara, ABD'nin Ürdün'den de talepte bulunmasını önemsiyor. Ürdün'ün henüz ne yanıt verdiği bilinmiyor. Ürdün de asker göndermek dahil yardımı kabul ederse Türkiye'den sonra güç gönderecek ikinci Müslüman ülke olacak. 
     
Mehmetçik 1.5 ay sonra gidiyor      Yetkililer, Türk askerinin bölgeye gidişinin 1.5 ay kadar zaman alabileceğini belirtiyor. Birlik, hareketinden önce basına tanıtılacak. Öncü bir subay ekibinin Afganistan'a gittiği yolundaki haberler ise gerçeği yansıtmıyor. Yetkililer, birliğin sevkinden önce keşif, konuşlanacak yerin saptanması gibi amaçlarla önden bir ekibin gideceğini ancak henüz gitmediğini belirtiyorlar. Ayrıca, orada kurulacak kararg hta bir Türk subayının da görev alacağı gelen bilgiler arasında. Türk birliğiyle ilgili olarak ABD ile temaslar sürüyor. Ankara, hem askeri, hem de siyasi açıdan temkinli davranıyor. 
     
     







İran ve Türkiye 


İsveçlilerle... 


Ürdün’den de asker istenmiş 


MHP'de 'iade-i itibar' sorunu 


Şarbondan sonra çiçek 


Bir öğrencinin umudu nasıl yok edildi 


KDV indirimi lobisi ihtiyatlı karşılandı 


Aşkın ömrü kaç yıl 


Bedel herkes için ağır... 


Meclis uyanmaya başlıyor mu 


"Komünist " 


Size birkaç parça mevduat satalım 


Yalan ve hakikat 


Yaşadık... Ondüle ve cila makinesi ucuzladı 


</TEXT>
</DOC>
