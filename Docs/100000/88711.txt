<DOC>
<DOCNO> 88711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/soneko10.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Apo'ya sayın diyen ekonomist Tunca Toskay'ı kızdırdı 
</HEADLINE>
<TEXT>

     Ekonomistler Forumu'nda Abdullah Öcalan gerginliği, Devlet Bakanı Tunca Toskay'a salon terkettirdi. 
     Ekonomistler Platformu tarafından eden Türkiye İhracatçılar Meclisi'nin TİM katkısıyla gerçekleştirilen "Global Dünyada Türkiye'nin Rekabet Avantajları Forumu"nda Öcalan gerginliği yaşandı. Ekonomist Atilla Yeşilada'nın konuşması sırasında Abdullah Öcalan için "sayın" ifadesini kullanması üzerine, TİM Uluslararası İlişkiler Strateji Danışmanı Bülent Başer "Sayın ifadesi saygıdeğer insanlar için kullanılır, sürç-ü lisan mı ettiniz, yoksa bilerek mi kullandınız. Öcalan sayın' ifadesine layık değil" deyince, Yeşilada, "AB teamüllerine göre Sayın' ifadesi tüm insanlar için kullanılır, o yüzden kullanıyorum. Hatta Sayın Ecevit de Sayın terörist başı' demişti. Abdullah Öcalan'ın AİHM'nde yargılanması devam ediyor. Yargılanma boyunca da sayın demeye devam edeceğim" dedi. Bunun üzerine, Başer salonu terketti. 
     Atilla Yeşilada da "Konuşmama devam edeceğim, salonu terkedecek başka kimse var mı" konuşması üzerine Devlet Bakanı Tunca Toskay ve TİM Başkanı Oğuz Satıcı da salonu terkederek Yeşilada'ya tepki gösterdiler. 
     





</TEXT>
</DOC>
