<DOC>
<DOCNO> 96266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun06.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Filistinlilerle görüşmeyi erteledi. 
</HEADLINE>
<TEXT>

     İsrail, Batı Şeria'nın kuzeyindeki Emmanuel Yahudi yerleşim birimi yakınlarında düzenlenen saldırı nedeniyle bugün Filistinlilerle yapılması planlanan toplantıyı erteledi. 
     İsrail hükümet sözcüsü Ra'anan Gissin, yeni oluşturulan İsrail komitesinin katılacağı toplantının, saldırıda öldürülenlerin cenaze törenlerinin ardından yapılacağını kaydetti. 
     Gissin, Reuters ajansına yaptığı açıklamada, ''Toplantı askıya alındı. Görüşmeler yarın yapılabilir. Cenaze törenleri varken toplantı yapılamaz'' dedi. 
     Bu arada dünkü saldırıda annesi yaralanan bir bebeğin de doğum sırasında öldüğü bildirildi. Bebeğin ölümüyle saldırıda ölenlerin sayısı 8'e yükseldi. 
     Hastane kaynakları, hastaneye kaldırılan annenin bebeğinin sezaryenle kurtarılmaya çalışıldığını, ancak bebeğin doğumda öldüğünü duyurdu. 
     Saldırıda, 9 aylık bir bebek de hayatını kaybetmişti. 
     





</TEXT>
</DOC>
