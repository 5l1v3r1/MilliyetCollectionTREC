<DOC>
<DOCNO> 59092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sondun20.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan- Pakistan gerilimi tırmanıyor, savaş uçakları konuşlandı 
</HEADLINE>
<TEXT>

     Hindistan, Pakistan ile artan gerginlik üzerine, savaş uçaklarını ileri üslere konuşlandırdığını açıkladı. 
     Hintli yetkililer, 13 Aralık'ta parlamentoya düzenlenen intihar saldırısının ardından Pakistan ile tırmanan gerginlikte atılacak yeni adımları ele almak üzere, başkent Yeni Delhi'de toplandı. 
     Savunma Bakanı George Fernandes'in ''füzelerinin hazır olduğu'' yönündeki açıklamasından sonra, bir bakanlık yetkilisi de, savaş uçaklarının son günlerde ileri üslere kaydırılıp kaydırılmadığı yönündeki bir soruya, ''Evet'' yanıtını verdi. 
     Bakanlık sözcüsü, ancak bunun, bir ''önlem'' olduğunu belirtti. 
     Sınırdaki askeri yığınakla ilgili sorular üzerine, ''Hint füze sistemleri hazır halde tutuluyor. Bütün füzeler yerli yerinde'' diyen Fernandes, ayrıntı vermemişti. 
     






</TEXT>
</DOC>
