<DOC>
<DOCNO> 77882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/guncel/gun06.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Mayıs’ta ÇİNLİ YAĞMURU 
</HEADLINE>
<TEXT>

Bu yıl 1 Mayıs bayram havasında geçecek. İşçi Bayramı tatilini fırsat bilen 1000 Çinli, soluğu Türkiye’de alıyor 
     Her yıl olay yaratan görüntülere sahne olan ve "İşçi Bayramı" ilan edilip edilmemesi yıllardır tartışılan 1 Mayıs, sonunda "Turist Bayramı" olarak Türkiye’nin kapısını çalıyor. 1.2 milyarlık nüfusuyla dünyanın en kalabalık ülkesi olan Çin’in Türkiye’yi "resmi tatil ülkesi" ilan etmesiyle birlikte ülkelerindeki 1 haftalık "İşçi Bayramı" tatilinden yararlanan ilk Çinli gruplar ay sonunda Türkiye’ye gelecek . 
     Aristo Tur’un Yönetim Kurulu Başkanı Sema Bakacak, 1 Mayıs’tan önce Çin’den gelenlerin "iş gezisi" statüsünde seyahat ettiğini belirterek, "Artık Çinliler, Türkiye’ye tatil amacıyla gittiğini beyan ederek gelebilecekler" dedi. Bakacak, Çin’de 1 hafta süren "İşçi Bayramı Tatili" dolayısıyla bin civarında Çinlinin Türkiye’de tatil yapacağını ifade etti. 
     
     İşçi Bayramı’nda Türkiye turu 
     Çin’de, yayımlanan 7 ayrı gazeteye verilen ilanların ardından, 78 kişilik Çinli turist grubunun, 28 Nisan’da İstanbul’a geleceğini belirten Bakacak, "Çinli turistleri İstanbul’un yanı sıra İzmir, Kuşadası, Efes ve Pamukkale’ye götüreceğiz. Kafile 7 Mayıs’ta Çin’e dönecek" diye konuştu. 
     



 GÜNCEL 






















</TEXT>
</DOC>
