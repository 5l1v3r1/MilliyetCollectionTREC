<DOC>
<DOCNO> 95443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/siyaset/siy11.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP’li Suna Mezara kadar Ecevit’çiyiz 
</HEADLINE>
<TEXT>

     DSP Yalova Milletvekili Hasan Suna, "Pazara kadar değil, mezara kadar liderimizin arkasındayız" dedi. 
     Suna, partisinin Yalova İl Başkanlığı’nda düzenlediği basın toplantısında, bir partide bölünmeler, ayrılmalar ve farklı görüşler olabileceğini, ancak son 4 günde oluşan olayları anlamak için fazla siyaset bilgisine sahip olmak gerekmediğini söyledi. Çıkar çevrelerinin, kendi istedikleri ortamı yaratabilmek için hazırladıkları senaryoyu sahneye koyduklarını belirten Suna, şöyle konuştu "Bu senaryo başarılı olamayacaktır. İstifalara Beyaz hareket’ deniliyor. Bu istifa hareketinin başarılı olması mümkün değildir. Partimizden kopup giden arkadaşlarım, bana da partiden ayrılmam yönünde tekliflerde bulunmuşlardır. Biz, bütün teşkilat ve kurullarımızla görevimizin başındayız. Önümüzdeki günlerde geri dönüşler başlayacaktır. Biz pazara kadar değil, mezara kadar liderimizin ve partimizin arkasındayız." 
     



 SİYASET 

























</TEXT>
</DOC>
