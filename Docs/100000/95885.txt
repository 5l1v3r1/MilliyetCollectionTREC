<DOC>
<DOCNO> 95885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sontur28.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Başkanı Meclisi 1 Eylül'de olağanüstü toplantıya çağırdı 
</HEADLINE>
<TEXT>

     TBMM Genel Kurulu, MHP'nin yeterli imza ile yaptığı başvuru üzerine 1 Eylül 2002 Pazar günü saat 15.00'te olağanüstü toplanacak. 
     Genel Kurul'un toplanabilmesi için, İçtüzük uyarınca yeterli çoğunluk aranacak. TBMM Genel Kurulu, milletvekili sayısının beşte üçünü oluşturan 184 milletvekilinin katılımıyla toplanabiliyor. 
     Toplantıda yeterli çoğunluk sağlanamazsa çağrı düşüyor. 
     Birleşim, yeterli çoğunlukla açılabildiği takdirde, toplantıyı gerektiren konunun görüşmelerine geçiliyor. Konu üzerinde görüşmeler tamamlandıktan sonra, çalışmalara devam edilmesi yönünde bir karar alınmazsa Genel Kurul yeniden kapanıyor. 
     Anayasa, Meclis'in çalışmalarına ara verdiği ya da tatil sırasında doğrudan doğruya veya Bakanlar Kurulu'nun istemi üzerine Cumhurbaşkanınca toplantıya çağrılabileceğini öngörüyor. Ayrıca, Meclis Başkanı da doğrudan doğruya veya üyelerin beşte birinin 110 milletvekili yazılı istemi üzerine Meclis'i toplantıya çağırıyor. 
     Olağanüstü toplanan TBMM'de öncelikle bu toplantıyı gerektiren konu görüşülmeden ara verme veya tatile devam edilemiyor. 
     MHP'nin çağrısından daha erken bir tarihti kapsayan başka bir çağrı yapılmadığı veya Anayasa'daki yetkili kurum ve kişilerden bir istem gelmediği takdirde TBMM 1 Eylül'de olağanüstü toplanacak. 
     





</TEXT>
</DOC>
