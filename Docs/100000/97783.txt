<DOC>
<DOCNO> 97783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sontur18.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da sahte isimle 250 milyarlık kontör çaldılar.. 
</HEADLINE>
<TEXT>

     Diyarbakır'da, Telsim Genel Müdürlüğü'nden, havayoluyla gönderilen 250 milyar liralık telefon kontörü, havaalanının kargo bölümünden, sahte isim kullanan 2 kişi tarafından alındı. 
     Alınan bilgiye göre, kimlikleri henüz belirlenemeyen 2 kişi, Şanlıurfa'da bulunan Polat Telsim Shop adına Telsim Genel Müdürlüğü'nden Diyarbakır Havaalanı kargo bölümüne gelen 250 milyar liralık telefon kontörünü sahte isimle alarak kaçtı. 
     Olay, havaalanına gelen işletme sahibinin kontörleri istemesiyle ortaya çıktı. 
     Bir otomobille kaçan ve eşkalleri belirlenen kişilerin yakalanabilmesi için Diyarbakır Emniyet Müdürlüğü'ne bağlı ekipler şehir giriş çıkışlarında Güvenlik önlemi aldı. 
     Bu arada, şahısların plakası belirlenemeyen lacivert renkli ford focus marka araç kullandıkları belirlenince, çok sayıda lacivert renkli aynı model aracın sürücüleri havaalanına getirilerek kargo bölümündeki görevli ile yüzleştirildi. 
     Soruşturmanın sürdürüldüğü bildirildi. 
     





</TEXT>
</DOC>
