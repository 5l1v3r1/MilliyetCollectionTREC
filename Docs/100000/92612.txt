<DOC>
<DOCNO> 92612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun06.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayarlara dev LCD ekranlar 
</HEADLINE>
<TEXT>

     Şimdiye kadar adeta prestij sembolü kabul edilen bilgisayarlardaki düz LCD ekranlar artık ihtiyaç haline gelirken, bu ekranların boyutları da büyüdü. 
     Fiyatları hızla düşen ve ucuz masaüstü bilgisayarlarla bile paket halinde satışa sunulan düz ekranlara karşın NEC-Mitsubishi konsorsiyomu, 30-inçlik dev LCD ekranlarını piyasaya sürdü. Bu ekranların köşeden köşeye uzunluğu 76 santimetreyi geçiyor. 
     Buna rağmen alışılmış bilgisayar monitörlerinden çok daha az yer tutan LCD ekranların ağırlığı 19.5 kilogramı buluyor. LCD ekranların satış fiyatı ise 4 bin dolar. 
     Yeni ekranların çözülümünün 1280 x 768 piksel olduğunu belirten uzmanlar, en-boy oranının ise 16 10 olduğunu kaydettiler. Dev boyuttaki LCD ekranların, geleneksel bilgisayar monitörlerinden çok daha az enerji tükettiği de NEC-Mitsubishi firmaları tarafından açıklandı. 
     





</TEXT>
</DOC>
