<DOC>
<DOCNO> 84915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/sonspo08.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hong Kong Federasyonu'nun ihmali millilerimizin canını sıktı 
</HEADLINE>
<TEXT>

     2002 Dünya Kupası hazırlıklarını Hong Kong'da sürdüren A Milli Futbol 
     Takımı'nın bu akşam yerel saatle 18.00'de Government şirketine ait stattaki çalışması gerçekleşemedi. 
     Türk Milli Takımı, bu akşamki idmanı Government'ın stadında yapmak istedi. Ancak bu talep, Government şirketinin yetkilileri tarafından, yoğun yağış nedeniyle Hong Kong Futbol Federasyonu'nun gereken parayı yatırmaması üzerine rededildi. 
     Government şirketinin kurallarına göre, yoğun yağışlı havalarda bir takımın statta çalışabilmesi için Hong Kong Futbol Federasyonu'nun davet ettiği ülkeler adına belli bir miktar para ödemesi gerekiyor. 
     A Milli Takım, stat kapısında yaklaşık yarım saat süren tartışmanın ardından dün çalışma yapılan Sui Sai Wan Stadı'na giderek antrenman yaptı. 
     1 saat gecikmeli olarak gerçekleşen akşam idmanına, yaşanan bu olay nedeniyle Hong Kong'lu basın mensupları alınmadı. 
     





</TEXT>
</DOC>
