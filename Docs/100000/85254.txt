<DOC>
<DOCNO> 85254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sondun32.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyninin sol kısmı alınan Türk kızı iki dil konuşabiliyor 
</HEADLINE>
<TEXT>

     Ender rastlanan bir hastalık sebebiyle beyninin dil öğrenilmesi için gerekli olan sol yarısı alınan 7 yaşındaki bir Türk kızının, Türkçe ve Hollandaca'yı akıcı şekilde konuştuğu bildirildi. 
     Der Spiegel dergisi, 3 yaşındayken ender rastlanan Rasmussen Sendromu hastalığından dolayı beyinin sol yarısı alınan kızın beyninin bu kısmının omurilik sıvısıyla doldurulduğunu yazdı. 
     Olayın ilginç yanının, insan beyninin sol kısmının dil öğrenilmesi için gerekli olduğuna dikkat çekilen haberde, adı açıklanmayan Türk kızının beyninin sağ kısmının zamanla öğrenme yeteneğini üstlendiği belirtildi. 
     Hollanda'da yaşayan Türk kızının, vücudunun sağ kısmını tam olarak kontrol edemediği ve pek iyi göremediği, ancak bunun dışında normal bir yaşam sürdürdüğü ifade edildi. 
     Rasmussen Sendromu'na yakalanan çocukların konuşamadıklarına ve el ile ayaklarının kontrolüne hakim olamadıklarına işaret edilen haberde, ender rastlanan bu hastalığa Almanya'da da her yıl 10 ila 15 çocuğun yakalandığı kaydedildi. 
     





</TEXT>
</DOC>
