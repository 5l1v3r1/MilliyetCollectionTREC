<DOC>
<DOCNO> 58512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sontur21.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastaneye yaralı yetiştiren taksi yayaya çarptı 
</HEADLINE>
<TEXT>

     Zonguldak kent merkezinde, hastaneye hasta götüren taksi, bir yayaya çarptı. Yaya da yaralı halde yarım saat kaldırımda ambulansın gelmesini bekledi. 
     Edinilen bilgiye göre, Şendoğan Demir 33 yönetimindeki 67 T 0248 plakalı taksi, hastaneye hasta götürürken Gazipaşa Caddesi'nde yolun karşısına geçmek isteyen Turgay Alkan'a 30 ve ardından kaldırımdaki direğe çarptı. 
     Yaralanan Alkan, yaya kaldırımında yaklaşık yarım saat ambulansın gelmesini bekledi. Çevrede toplanan vatandaşlar, ambulansın geç gelmesine tepki gösterdiler. 
     Kaza yapan taksici, gazetecilerin fotoğraf çekmesini engellemeye çalışırken, trafik akışında bir süre aksama oldu. Kaza yerine gelen Emniyet Müdürü Mustafa Öncül, ambulansın geç gelmesinin, trafik akışının yoğun olmasından kaynaklanabileceğini bildirdi. 
     SSK Zonguldak Bölge Hastanesi'ne kaldırılan Turgay Alkan'ın müşahede altında tutulduğu bildirildi. 
     






</TEXT>
</DOC>
