<DOC>
<DOCNO> 60831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yasam/yas06.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda pantolon tartışması 
</HEADLINE>
<TEXT>
Kız öğrenciler de pantolon giysin mi 
Devlet dairelerinde kadın personele pantolon yasağı kaldırıldı... Kız öğrencilere de pantolon yasağı kaldırılmalı mı Konuyu ilgililere sorduk 
     GİYİLEBİLİR DİYENLER 
     "Tek tipe karşıyız" 
Alaaddin Dinçer Eğitim - Sen Genel Başkanı 
     "BİZ özellikle tek tip kıyafet zorlamalarına karşı çıkıyoruz. Forma zorunluluğu kaldırılarak, kıyafetler serbest bırakılmalı. Bunun geçiş aşaması olarak da öncelikle pantolon giyme yasağı kalkmalı. Bu sadece küçük bir yönetmelik değişikliğine bakar, hiç de zor değil." 
     
     "Pantolon giyilebilir" 
Türker Kurşun Bahçeşehir Koleji Genel Müdürü 
     GÜNLÜK yaşamda giyilen giysilerin, abartılı olmamak kaydıyla okul ortamında da giyilmesinde bir sakınca yok. Belli bir çizgiyi korumak şartıyla pantolon giyilmesinde sakınca yok. Hem rahat hareket etmek hem de iklim koşulları için son derece önemli. Buna okullar bulundukları çevrenin şartlarına göre kendileri de karar verebilir." 
     
     GİYİLEMEZ DİYENLER 
     "Dengesizlik oluşur" 
Mehmet Ceylan MHP Milletvekili 
     "BELLİ bir yaşa kadar çocukların disiplin alışkanlığının oluşması için kurallar olmalı. Etek zorunluluğu da bu kurallardan birisi olduğu için doğru karşılıyorum. Formada iyi kötü ayrımı olabilir ama marka problemi yok. Pantolonu serbest bıraktığınızda ortaya bir marka sorunu çıkacaktır. Bu da çocuklar arasında dengesizlik oluşturur. Birisinin markalı diğerinin pazardan giyinmesi çocukta psikolojik etki bırakır." 
     
     "Eşitlik bozulur" 
Ahmet Çakar MHP milletvekili 
     "AsIrlardan beri kadının kendine mahsus bir kıyafeti var. Kız çocuklarımızda bu estetik anlayışını da korumak gerekiyor. Eğitim sürecinde bulunan çocuklarımız için pantolon yasağının kalkmasında fayda görmüyorum. Bu dönem özellikle millet ruhu ve şuurunun gerektiği bir dönemdir. Müşterek kıyafetin meydana getirdiği bir eşitlik anlayış var. Pantolon serbesti getirilirse bu kıyafet serbesti anlamına gelir. O zaman kollektif ruhu, disiplini nasıl aşılayacağız İlköğretimde böyle bir uygulamayı düşünmek bile mahsurludur." 
     



 YAŞAM 



















</TEXT>
</DOC>
