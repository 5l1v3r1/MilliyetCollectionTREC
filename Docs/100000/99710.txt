<DOC>
<DOCNO> 99710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sontur37.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihten idam notları... 
</HEADLINE>
<TEXT>

     Türkiye'de, Cumhuriyet'in ilanından bu yana bini aşkın kişi idam edildi. 1936-1984 yılları arasında idam edilenlerin sayısı resmi kayıtlara göre sayısı ortalama 385 iken, İstiklal Mahkemeleri binin üzerinde kişi hakkında idam cezası verdi. 
     Türkiye İnsan Hakları Vakfı'nın araştırmasına göre, Türkiye'de bini aşkın insan idam edildi. Ancak, sayının bu kadar kabarık olmasına rağmen, elde net bir resmi veri bulunmuyor. İdam serüvenini, İstiklal Mahkemeleri'ndeki toplu infazlarıyla başlayan Türkiye tarihine, Dev-Yol davasından "Anayasal düzeni zorla değiştirmek" suçu ile yargılanan Hıdır Aslan'ın idamı, son infaz olarak geçti. 
     
     NET KAYIT YOK 
     Adalet Bakanlığı Adli Sicil ve İstatistik Genel Müdürlüğü verilerine göre 1936-1984 döneminde 385 kişi infaz edildi. Adalet Bakanlığı verilerine göre ise 1937-1984 yılları arasında 415 infaz gerçekleşti. Araştırmada, resmi kaynaklar arasındaki farkın, "ölüm cezaları yasanın öngördüğünün aksine karar çıkarılmaksızın infaz edilmesinden" ya da "düzgün bir kayıt tutulmadığından" kaynaklandığı bildirildi. 
     Öte yandan konuya ilişkin akademik çalışmalar bu rakamın çok üstünde kayıtlar sunuyor. Prof. Dr. Semih Gemalmaz'ın 2000 tarihli çalışmasında, TBMM'nin kurulduğu 23 Nisan 1920 tarihinden, Cumhuriyet döneminde en son infazın gerçekleştirildiği 25 Ekim 1984 tarihine kadar geçen sürede, TBMM tarafından çıkarılan "infaz yasaları" uyarınca toplam 712 ölüm cezası hükümlüsünün infaz edildiği belirtiliyor. Bu 
     rakama, olağanüstü yargı makamlarınca, İstiklal Mahkemeleri ve sıkıyönetim mahkemelerince verilen ancak TBMM'nin onayına sunulmaksızın gerçekleştirilen infazların dahil olmadığı belirtiliyor. 
     
     İSTİKLAL MAHKEMELERİ 
     Araştırma, Türkiye Cumhuriyeti'nde en çok ölüm cezasına çarptıran mahkemelerin İstiklal Mahkemeleri olduğu sonucunu ortaya koydu. Çeşitli aralıklarla 1920-1929 yılları arasında görev yapan İstiklal Mahkemeleri'nde binlerce kişi idam edildi. 
     TBMM Kültür, Sanat ve Yayın Kurulu'nun bir çalışmasına göre, 1.10.1920-31.07.1922 tarihleri arasında 59 bin 164 kişi yargılanırken, bin 54 kişi idam edildi. 2 bin 696 kişi hakkında müeccelen idam kararı verildi. 
     Prof. Dr. Gemalmaz'ın araştırmasına göre ise, 1922-1929 yılları arasında İstiklal Mahkemeleri tarafından verilen ve infaz edilen ölüm cezaları "ihtiyatlı bir tahminle" 1500- 2000 civarında. 
     
     ASKERİ MAHKEMELER 
     12 Eylül askeri darbesinde, normal koşullarda yalnızca 
     Türk Silahlı Kuvvetleri TSK mensuplarını yargılama yetkisi bulunan askeri mahkemelerin yetki alanı "sıkıyönetim ilanına yol açan" suçlara ilişkin davaları da kapsayacak şekilde genişletildi. Sıkıyönetim ilanına yol açan suçlar, şiddet içerme koşulu aranmaksızın, devletin varlığını ve bütünlüğünü" ve "anayasal düzenin devamını" tehdit eden siyasi faaliyetler olarak tanımlandı ve Türkiye'de sıkıyönetimin yürürlükte olduğu 1978-1987 yılları arasında bu mahkemelerde 60 bini aşkın kişi yargılandı. 
     27 Mayıs 1960, 12 Mart 1971 ve 12 Eylül 1980 askeri 
     darbelerinin ardından parlementer sistemin askıya alındığı 7 yıl 3 ay 20 günlük dönemde 90 infaz gerçekleştirildi. Bu idamlardan, kamuoyunca en çok bilinenleri, 27 Mayıs'ta Başbakan Adnan Menderes, Fatin Rüşdü Zorlu ve Hasan Polatkan 12 Mart'da Deniz Gezmiş, Yusuf Aslan ve Hüseyin İnan'ın infazı oldu. 
     
     EN AZ İNFAZ 1970-1979'DA 
     Cumhuriyet'in ilan edildiği 1923 yılından bugüne kadar Türkiye'de ölüm cezası ve uygulamasına ilişkin verilerse araştırmada şöyle özetlendi 
     .1923-1984 yılları arasındaki 62 yıllık dönemin 17 yılını kapyasan 1924, 1940, 1952, 19, 1965-1970, 1973- 1979 yıllarında hiç olmadı. Aynı dönemde 13 yıl boyunca 
     TBMM hiç bir infaz kararı çıkmadı. 
     .İstiklal Mahkemeleri ve Sıkıyönetim Mahkemeleri'nin verdikleri kararlar hariç Cumhuriyet tarihinde infazların en yoğun olduğu dönem 1930-39 dönemi -256 mahkum için 182 infaz kararı .İnfazın en düşük olduğu dönem 1970-1979 dönemi -17 mahkum için 13 infaz kararı .12 Eylül'den sonra 12 Eylül 1980'den TBMM'nin yeniden açıldığı 6 Kasım 1983 tarihine kadar -24'ü adli, 24'ü siyasi suçlu olmak üzere toplam 48 kişi infaz edildi 
     .Cumhuriyet Dönemi'nde gerçekleştirilen son infaz Dev- Yol yönetici olmak suçundan TCY'nin "Anayasal düzeni zorla değiştirmek" fiilini düzenleyen 146. maddesi uyarınca ölüm cezasına çarptırlılan Hıdır Aslan'ın 25 Ekim 1984 tarihinde infaz edildi. 
     .Bekleyen dosyalar 31 Haziran 2002 tarihi itibariyle TBMM Adalet Komisyonu'nda ölüm cezasına hükümlü 83 kişiye ait 32 dosya bulunuyor. Bu sanıkların tamamı TCY'nin "Devletin hakimiyeti altına bulunan topraklardan bir kısmını devlet idaresinden ayırmaya yönelik eylemlerde bulunma" suçunu düzenleyen 125 'nci maddesi veya "Anayasal düzeni silah zoruyla yıkmaya cebren teşebbüs suçunu düzenleyen 146'ıncı maddesi uyarınca ölüm cezasına mahkum edildi. 
     
     TOPLU İNFAZ ÖRNEKLERİ 
     Araştırmada, Cumhuriyet Dönemi'nde gerçekleştirilen toplu infazlara şu iki örnek verildi 
     .İzmir Suikasti Davası Cumhurbaşkanı Mustafa Kemal'in 7 Haziran 1926 tarihinde İzmir'e düzenleyeceği gezide 
     suikast yapılacağı ihbarı üzerine, Ziya Hurşit'in açıklamaları doğrultusunda eski İttihat ve Terakki yöneticilerinden bazılarının ve kapatılan Terakkiperver Cumhuriyet Fırkası TPCF önde gelenleri İstiklal Mahkemesi tarafından yargılandı. Ankara İstiklal Mahkemesi, İzmir'deki yargılamanın sonucunda 6'sı milletvekili, 13 kişi hakkında ölüm cezası verdi, cezalar 13-14 Temmuz gecesi infaz edildi. Ankara'daki dava 26 Ağustos günü sonuçlandı. Yargılama sonunda İttihat ve Terakki'nin Eski Maliye Bakanı Cavid Bey, Dr. Nazım, Hilmi Bey Ardahan Milletvekili ve Nail Bey 26 Ağustos günü ölüm cezasına çarptırıldılar. Cezalar aynı gece infaz edildi. .Şeyh Said Davası Şark İstiklal Mahkemesi 28 Haziran 1925 tarih ve 1925 341-69 sayılı kararıyla 49 sanığın idamına karar verdi. Bunlardan 47'sinin cezası 28 29 Haziran 1925 gecesi Diyarbakır'da Dağkapı Meydanı'nda infaz edildi 
     





</TEXT>
</DOC>
