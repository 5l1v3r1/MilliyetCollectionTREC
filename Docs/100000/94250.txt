<DOC>
<DOCNO> 94250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/yazar/temelkuran.html </URL>
<DATE> 2002/07/07/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bir insanlık alemi belgeseli olarak Şenol Güneş 
</HEADLINE>
<TEXT>
Güneş’li havalar 
Hükmetmemeyi tercih ederseniz, sizi hükümsüz sayarlar. Ezmediğinizde, gücünüz yok sanırlar. Zordur insanlık aleminde "klasını" korumak 
     Fatih Terim’in "Ben işimi bilirim" cabbarlığı ve "kurtarıcı baba" hallerine fersah fersah uzak olduğu ve bu yüzden hükmedilmeyi bekleyen kalabalığı "sahipsiz" bıraktığı için mi Gri takım elbisesini hiç değiştirmeyip Türkiye’nin "Dışarıda nasıl temsil ediliyoruz " saplantısını tetiklediği için mi Lise coğrafya öğretmeni kesimi saçları ve yüzündeki o Anadolu’ya has acıklı ifadeyle "başaracak adam" değil de "elinden geleni yapan adam" gibi görünüp "karizma heykeli" olmaya oynamadığı için mi Ne ise ne, sevmediler Şenol Güneş’i. 
     Hatta sahadaki oyuncular bile farklıydı sanki. Gol attıklarında babalarına yakaladığı balığı göstermek için koşan çocuklar gibi Fatih Terim’den aferin almaya koşan oyuncular, Şenol Güneş’i "zaferi getiren baba" olarak kucaklayıp omuzlara almadılar. İktidar-baba olmamayı tercih eden bir adamla ne yapacaklarını şaşırmış gibiydiler sanki... 
     
Herkes Fatih Terim      İzleyenler de rahatsızdılar bu "iktidar boşluğundan". Terim’in saha kenarında Emre’yi tartaklamasını bile hayranlıkla izleyenler, onun zamanında birer Fatih Terim kesildiler. İktidar boşluğunu doldurmak gerekiyordu çünkü. Televizyonlarda "herkes bir teknik direktör" atmosferi yaşanırken Güneş’e taktik veren bakkal çakkal bile Fatih Terim’i taklit eder gibiydi. Kardeşine karşı zalim babasını taklit eden büyük oğlan kardeşler gibi... Ya da tepesinde bir iktidar olmazsa şaşkınlaşan, ne yapacağını şaşıran ve derhal bir iktidar yaratmaya çalışan bütün ezik kalabalıklar gibi... 
     
Futbol arası hayat      Ve Şenol Güneş dünyanın öbür ucundan döndü. Haksızlığa uğradığını hisseden her insan gibi o da bir "son konuşma" yapmak istiyordu, her şeyi anlatan bir nutuk için kürsüye çıktı. Bir basın toplantısı düzenledi. Bağırmadan acı sözlü konuşur ya insan, neresi acımışsa acıtanın tam orasını acıtmaya niyetlenir ya, daha fazlasında gözü yoktur hani. Tam öyleydi işte. "Futbol sadece futbol değildir" diye başladı ama söyledikleri "Her şey de futbol değildir" diyordu. "Futbol arası hayat" yaptı ve konuştu 

</TEXT>
</DOC>
