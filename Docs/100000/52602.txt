<DOC>
<DOCNO> 52602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sondun06.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Devrik Kral Afganistan'a dönmek istiyor 
</HEADLINE>
<TEXT>

     Devrik Afgan Kralı Muhammed Zahir Şah, Afganistan'a gri dönmek istiyor. 
     1973 yılından beri Roma'da sürgünde olan 87 yaşındaki Şah'ın yakın 
     çevresinden yapılan açıklamada, ''Kralın Afganistan'a geri dönmesi için çalışılıyor. Barışın yaratılmasında ve Büyük Meclis Loya Jirga 
     projesinin hayata geçirilmesinde bir rol oynayabilir'' denildi. 
     İtalyan haber ajansı Ansa'nın, Zahir Şah'ın Birleşmiş Milletler'e ait bir uçakla Afganistan'a doğru yola çıktığı haberleri ise Kral'ın çevresi tarafından yalanlandı. 
     Açıklamada, ''Bu proje için çalışılıyor. Umuyoruz ki kısa zamanda somut bir şeyler ortaya çıkar'' ifadesi kullanıldı. 
     Birleşmiş Milletler'in Afganistan özel temsilcisi İbrahim Brahimi ile Roma'daki evinde görüşen Zahir Şah'ın, Afganistan'da Birleşmiş Milletler'in kontrolünde oluşturulacak bir barış ortamı temenni ettiği belirtildi. 
     






</TEXT>
</DOC>
