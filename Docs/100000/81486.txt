<DOC>
<DOCNO> 81486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/son/soneko28.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat nisan ayında yüzde 8.0 arttı 
</HEADLINE>
<TEXT>

     Türkiye'nin Nisan ayı ihracatı, geçen yılın aynı ayına oranla yüzde 8.0 arttı. 
     Türkiye İhracatçılar Meclisi'nin TİM kayıtlarına göre, Nisan ayında 2 milyar 747 milyon 214 bin dolarlık ihracat kayıt altına alındı. 2001 yılı Nisan ayındaki ihracat ise 2 milyar 544 milyon 5 bin dolar olmuştu. 
     Ocak-Nisan arasındaki 4 aylık ihracat da geçen yılın aynı dönemine göre yüzde 5.8 artışla 10 milyar 387 milyon 770 bin dolar olarak gerçekleşti. 
     Nisan ayı sonu itibariyle son bir yıllık ihracat ise yüzde 12.1 büyüyerek, 31 milyar 620 milyon 884 bin dolara yükseldi. Geçen yıl Nisan ayı sonu itibariyle yıllık ihracat ise 28 milyar 208 milyon 885 bin dolar olarak belirlenmişti. 
     Türkiye İhracatçılar Meclisi TİM 
     verilerine göre, Nisan'da sanayi ihracatı yüzde 11.0 arttı. 
     Madencilik ihracatındaki artış yüzde 34.0 olurken, tarım ürünleri ihracatı yüzde 13.1 geriledi. 
     Sanayi ürünleri içinde yer alan ihracatın lokomotifi durumundaki hazırgiyim ve konfeksiyonda artış oranı yüzde 24.0'ü bulurken, taşıt araçları ve yan sanayi ihracatındaki artış yüzde 3.7'de kaldı. 
     Elektrik-elektronik ve makina ihracatı da yüzde 29.2 büyüdü. 
     Tarım ürünleri içindeki hububat, bakliyat, yağlı tohumlar ve mamulleri ihracatı yüzde 33.3, meyve sebze mamülleri ihracatı yüzde 2.2, kuru meyve ve mamulleri ihracatı yüzde 22.1, fındık ve mamulleri 
     ihracatı yüzde 29.9, zeytin ve zeytinyağı ihracatı yüzde 80.6 geriledi. Tütün ihracatı ise yüzde 33.9 artış gösterdi. 
     





</TEXT>
</DOC>
