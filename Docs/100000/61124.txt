<DOC>
<DOCNO> 61124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/spor/aspo.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SON DURAKTAYIM’ 
</HEADLINE>
<TEXT>

Sergen Yalçın, Galatasaray forması ile futbola veda edeceğini söyledi. Yıldız oyuncu, "Mayıs’tan önce sözleşme imzalarsam, ikinci imzayı nikah masasında atacağım" dedi 
     ERHAN TELLİ 

     "Beşiktaş’la görüşmedim" 
     SARI - Kırmızılı ekibin yıldızı Sergen Yalçın, jübilesini Galatasaray’da yapmak istediğini söyledi. MİLLİYET’E, Abdürrahim Albayrak ile poz veren milli futbolcu, Beşiktaş’la devre arasında transfer görüşmesi yapmadığını söyledi. Sergen, "Kimseyle ne görüştüm, ne konuştum. Galatasaray bu durumdayken, böyle görüşmeler yapmam doğru değil. Galatasaray’da kalmak istiyorum. Son duraktayım. Futbolu da inşallah burada bırakacağım" dedi. 
     
     "1.5 milyona biter" 
     SERGEN, bonservis işinin futbolunu olumsuz etkilediğini belirtti, "Kafamın rahat olması lazım" diye konuştu. Yıldız oyuncu, "Mayıs’tan önce imza atmak istiyorum. Siirt Jet Pa’nın özverili davranacağını umut ediyorum. Tahminim 1.5 milyon dolara bu iş biter. Özel hayatım ile ilgili düşüncelerim var. Ciddi bir ilişki yaşıyorum. Galatasaray’a imza atarsam, ikinci imzayı da nikah masasında atmayı düşünüyorum" ifadesini kullandı. 
     
     "Biz ayrılamayız" 
     ABDÜRRAHİM Albayrak ise Sergen ile verdiği poz sırasında "Biz ayrılamayız" dedi. Albayrak şöyle devam etti "Sergen için hafta sonunda Siirt Jet - Pa ile masaya oturacağız. Onun gibi bir futbolcuyu elimizden kaçırmak istemiyoruz. Bonservis sorununu çözdüğümüz zaman gerçek Sergen’i seyredeceğiz. O, dünyada eşi benzeri olmayan bir oyuncu. Böyle birine sahip olduğumuz için kendimizi çok şanslı hissediyoruz." 
     



 SPOR 
























</TEXT>
</DOC>
