<DOC>
<DOCNO> 81676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/son/soneko16.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahmi Koç "Mustafa Koç'un sağlık durumu iyi" 
</HEADLINE>
<TEXT>

     Koç Holding Yönetim Kurulu Başkanı Rahmi Koç, ABD'de by-pass ameliyatı geçiren Mustafa Koç'un sağlık durumunun iyi olduğunu ve bir hafta-10 gün içinde Türkiye'ye döneceğini söyledi. 
     Rahmi Koç, Koç Üniversitesi Sağlık Yüksek Okulu'nun açılışı öncesinde, basın mensuplarının Mustafa Koç'un sağlık durumuyla ilgili sorularını yanıtladı. 
     Mustafa Koç'un sağlığı konusunda bilgi alıp almadığı sorusuna Koç, ''Mustafa Koç'un sağlığıyla ilgili haber aldım, gayet iyi. 
     Yürütmüşler. 1 hafta 10 içinde Türkiye'ye döner'' diye konuştu. 
     ''Mustafa Koç'un kalp problemi var mıydı '' sorusu üzerine Koç, ''Yoktu, kiloluydu. Kolestrolü vardı ama çok spor yapardı ve kilosuna göre çok hareketliydi'' dedi. 
     Ameliyatın hesapta olmadığını ve Mustafa Koç'un ABD'ye gidince muayeneden geçmek istediğini belirten Koç, ''Böylece bu iş ortaya çıktı. İyi ki zamanında çıktı. Çok tehlikeli olabilirdi'' dedi. 
     Mustafa Koç'un sağlığına daha önce dikkat edip etmediğinin sorulması üzerine Rahmi Koç, ''Hayır. Yemesine içmesine dikkat etmiyordu ama bundan sonra herhalde yaşam tarzı değişecektir'' dedi. 
     Koç, kendisinin de böyle bir ameliyat geçirdiğinin hatırlatılması üzerine, şunları söyledi 
     ''1983 yılında yaşındayken, ben de böyle bir ameliyat geçirdim. 
     Benimki de kalp gelmeden oldu. Tamamen doktorların zamanında önleme dediği teknikle yapıldı. Onun için herkese tavsiye ederim, muayyen yaştan sonra senede bir defa muhakkak chek-up'tan geçilmesi gerekir.'' Rahmi Koç, Mustafa Koç'a önerileri olup olmayacağının sorulması üzerine de, ''Perhiz falan değil de yaşam tarzını değiştirecek herhalde'' dedi. 
     Mustafa Koç'un iş hayatında herhangi bir kısıtlama olup olmayacağına ilişkin soru üzerine de Koç, şunları kaydetti 
     ''Hayır. İnsan kendini çalışırken daha iyi hissediyor. Fakat spor yapması, yürümesi, yüzmesi, gıdalarına dikkat etmesi lazım. Dış dünyayla iş dünyasını mümkün mertebe ayırması lazım. Bunun yolu, yoga gibi metodlardan geçiyor. Yani yaşam tarzını değiştirmesi gerekecek.'' 
     





</TEXT>
</DOC>
