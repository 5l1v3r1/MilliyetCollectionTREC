<DOC>
<DOCNO> 96909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/20/magazin/yazdud.html </URL>
<DATE> 2002/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar ile Özlem’in arasına kara kedi girdi 
</HEADLINE>
<TEXT>

Maslak’da eğlencenin adı Zarifi, Serdar ile Arto arasında sıcak rüzgarlar, Cenk nazara geldi, Öztarhanlar’ın düğününde müthiş sürpriz, Koçarslan çiftinin 10. evlilik yıldönümü... 
     Efendim, hafta içi yine acayip yoğundum. Üstelik konuklarım da vardı. Modanın duayeni sevgili Yıldırım Mayruk, eski milli manken olan ve h l fiziğini aslan gibi koruyan sevgili Semra Tınaz ile Maslak’daki yazlık Zarifi’de buluştuk. Çok keyifli bir akşamdı. Semra, Podyum adlı çiçekçi dükkanında muhteşem şeyler 
     yapıyor. En son Bill Clinton’ın Çırağan Sarayı’ndaki konuşmasında salonun tüm süsleme ve dizaynını sevgili Semra yapmış. Meraklılar 
     için Podyum’un telefon numarası 0212 234 21 12. Geçen kış çok ses getiren farklı mekanlardan biriydi Zarifi. Maslak’daki Hacı Osman Bayırı’nda yer alan Koleksiyon Mobilya Tesisleri’nin içinde hizmet veriyor. İşletme Emre Canbulat’ta. Restoran ve bar olarak 1000 kişilik müşteri kapasitesi olan yazlık Zarifi’nin konseptinde Mustafa Toner ve Hasan Mingü gibi iki büyük imzanın rolü var. O gece Mustafa Toner bir grup arkadaşıyla yan masamızdaydı. Türk mutfağının özel tatları ve azınlık mutfağının seçme mezelerinden meydana gelen mönü, İbrahim Çelik tarafından hazırlanmış. İşletmeci Emre Canbulat, Osmanlı mutfağından zahterli soğan ve beğendili kuzu beli ile Arap mutfağından tabule ve falafel, 
     Ermeni mutfağından topik, Boşnak mutfağından isli et önerdi. 20 yıldır tanıdığım salon şefi Kazım Akın da Zarifi’de başlamış. O gece bizim masaya garson Ünal baktı, kusursuzdu. Müzik için DJ İlker Tandoğan’ı kutladık. Bu işi gerçekten iyi biliyor. Şansımıza davul şov da vardı. Pazar günleri de Altın Kızlar sahne alıyormuş. Güvenliğin başında Ömer Kurt var. Efendi bir ekip çalışıyor. Soğuk başlangıçlardan deniz börülcesi, maydonoz ve taze naneli ince bulgurdan meydana gelen tabule, yalancı turşu, nohut hamuru içinde soğan, tahin, kuş üzümü ve çam fıstığından oluşan topik geldi. Ara sıcak olarak sebzeli ve etli muska böreği, sebze mücver, yaprak ciğer, soya ve sarmısaklı zeytinyağı ile marine edilmiş ahtapot ızgara aldık. Ana yemek olarak ortaya biberiye ile marine edilmiş, beğendi püresi ile sunulan kuzu beli geldi. Tatlı olarak istediğim karadut soslu pannacotta muhteşemdi. Semra çikolatalı sufleyi tercih etti. Toplam 100 milyon ödedim. Yemekler gerçekten lezzetli, servis olağanüstü, müzik müthişti. Zarifi’nin telefon numarası 0212 223 04 01. 
     
S Point’de müzikli geceler, Cenk ölümden döndü      Bodrum’da mekan sahibi olan dostlarımla görüşüyorum. Orada hareketlenme başlamış başlamasına ama tıklım tıklım da değilmiş. Dodo ve Havana Beach keyifliymiş. Sosyetenin altın kadın’ı’ Sema Çelebi’nin S Point’i iyiymiş. Sema bundan böyle S Point’in İskele Restaurant’ında perşembe, cuma ve cumartesi geceleri İstanbul’dan şöhretini duyduğunuz Hello Ozan ve Anastasia’yı birlikte çıkaracak. Hem dansa, hem müziğe doyacaksınız. Yine çarşamba akşamları muhteşem açık büfe, içki dahil 30 milyon. Telefon numarası 0252 377 52 08. Polo 13’de sahne alan Kenan Doğulu ve Cenk Eren fırtına gibiymiş. Cenk hafta arası olmasına rağmen kıskanılacak bir iş yapıyormuş. Allah nazardan saklasın diyeceğim ama ne yazık ki çocukcağız nazara geldi. Salı akşamı, programını bitirip kaldığı Manastır Otel’e dönüyormuş. Ters yönden deli gibi gelen bir araba Cenk’in cipine şiddetle çarpmış ve araba devrilmiş. Cenk’in emniyet kemeri olmasaymış camdan fırlayacakmış. Kazayı ufak sıyrıklarla atlatmış ama arabasında hasar çokmuş. Kazayı yapan kişi tüymüş. Emniyet trafik canavarı’nın peşindeymiş. Neyse, güzel konulara geçelim. Polo 13 ve Dodo Beach’in işletmesini yapan sevgili Ali Sayar hayatından çok memnun. Çünkü tüm işletmelerinde işleri iyi gidiyor. Buna karşın Deniz Seki, Fatih Ürek ve Asena birer gece sahne açamamışlar. Ashk’da Gülşen başarılıymış. Malum podyum, sahne ve televizyon dünyasının pek çok ünlüsü Bodrum’da fink atıyormuş. Tabii acayip de dedikodular varmış. En tazesini size hemen naklediyorum. Eski manken ve oyuncu Pınar Altuğ, sunucu arkadaşı Özlem Yıldız’ı genç iş adamı İzzet Antebi ile tanıştırmıştı ya. Özlem ile İzzet seviyeli bir ilişki yaşıyorlar. Ama İzzet, yakın dostları Pınar ve kocası Umut Elçioğlu ile eskisi gibi samimi değilmiş. Pınar da İzzet’in, Özlem’i tanıdıktan sonra huy değiştirdiğini söylüyor, onları ayırmanın yolunu arıyormuş. Hatta karı-koca bir eğlence yerinin basın ve halkla ilişkilerini yürüten bir kızcağızı İzzet’le tanıştırmaya kalkmış. Bu olayı duyan Özlem kıyameti koparmış. Ama sonunda barışmışlar. Bodrum yeter, dönelim İstanbul’a. Çırağan Kempinski’nin muhteşem Boğaz manzaralı Gazebo’sunda, 22 Temmuz Pazartesi gününden itibaren İtalyan Yemekleri Günleri başlıyor. Büfenin başındaki aşçı, mönüden seçeceğiniz yemeği önünüzde pişirecek. Ispanaklı gnocchi, somonlu ve safranlı risotto veya mürekkep balıklı linguini benim önerilerim. Telefon numarası 0212 259 03 73. Ceylan Inter-Continental İstanbul’daki Boğaz manzaralı Safran Restaurant’da 14 Ağustos’a kadar Sardunya’nın geleneksel yemekleri sunulacak. Sardunya çorbası, Sardunya usulü gnocchi, penne... 15 Ağustos-14 Eylül tarihleri arasında da Sicilya Yemekleri Haftası başlıyor. Not edin. Sicilya’dan agghiotta usulü kılıç balığı, Sicilya usulü cannoli ve cassata gibi lezzetleri kaçırırsanız yazık olur. Telefon numarası 0212 231 21 21. Ve cazseverler için ideal bir mekan. Görkemli bir manzara, muhteşem sesler... Cemile Sultan Korusu’ndaki Es’Kandil Caz Kulübü’nde Ayşegül-Nezih Yeşil, Neşet-Nükhet Ruacan, Ayşe Gencer, Tahsin Ünüvar gibi cazın devleri dönüşümlü olarak sahne alacaklar. Kesin tarih ve saat almak isteyenlere telefon numarası 0216 332 80 35. 
     
İzzet ile Le Cigare işi bitirdi      Efendim, televizyon dünyasının harika çocuğu Can Tanrıyar ve onun dünya güzeli sevgilisi Petek Dinçöz ile birlikte New Yorker Summer’da çok keyifli bir yemek yedik. Radikal Gazetesi İdari Editörü sevgili Zerrin Yazıcı rahatsızlığı nedeniyle sadece su içebildiyse de son anda yemeğimize katıldı. Mehmet Kurşuncu ile kış projelerini konuştuk. Önümüzdeki günlerde size detaylı yazacağım. Yemek sonrası Reina içinde 
     Le Cigare’da aldık soluğu. Buranın ortağı Sabi’yi özlemiştim. Aşkının 11. ayını, sevgilisi Sevcan ile Bodrum’da kutlamış. Kış için candostum İzzet Çapa ile nikah tazelemişler. Hayırlısı. O akşam Reina yıkılıyordu. Le Cigare’da, Simge Yayın Grubu Başkanı Mehmet Yılmaz, ANS’nin ve Le Cigare’ın ortağı Abdullah Oğuz, Varol-Erol Kaynar kardeşler, Stelyo 
     Pipis, Faruk Bayhan vardı. Bizim 
     masaya Serdar Ortaç ve Arto’nun aynı anda gelmesi çok keyifli oldu. Can kapışmalarını beklerken ikisi de birbirine 
     saygıda kusur etmedi. Sanırım aradaki buzlar eriyor. Saat 02.30’da Nefise Karatay ile Murat Varol da gelince muhabbet iyice koyulaştı. Murat evleneceklerini söyledi. Sevindim Nefise çok iyi bir kız aslında Murat da kötü bir çocuk değil, bazen diline hakim olamıyor. O gece müdür Orhan Aşçı, şef Hikmet Genç, garsonlar Hasan Özcan, Erdal Şanlı masaya baktılar. Final Arto’da oldu ama benim de pilim tükendi. 
     
Seçil Heper’den müzik ziyafeti, Reina’da sürpriz parti      Geçen akşam Metin Akpınar’ın sunduğu Yarınlar Umut Olsun’ adlı programın bir organizasyonundaydım. Büyük Kulüp’de yapılan gecede bir yavrunun hayatının kurtarılmasına çalışıldı. Gecenin assolisti Seçil Heper tek kuruş almadığı gibi, cebinden 25 bin dolar harcamış. Üstelik eski Arnavut Prensi olan eşi Melih Caculi de 150 milyona satılan biletlerden 30 tane satın almış. Konser öncesi barda sevgili Nazan-Seçkin Türesay ve kızları Seçil ile sohbet ettik. Asuman Tuğberk-Erkan 
     Yolaç çiftini gördüm. Asuman sağlığına kavuşmuş, sevindim. Masada Seçil Heper’in ablası, Kara Kuvvetleri eski komutanı olan rahmetli Göksaran 
     Paşa’nın hanımı Özgür Göksaran vardı. Ayrıca zarif çift İlkay-Rauf Tamer, Yıldırım Mayruk, ortağı Barbaros Şansal, zirvedeki kuaför Muammer Yaprakgül, dev sanatçı Metin Akpınar bizimleydi. Arka masamızda sevgili Gülay-Mehmet Kuriş çifti vardı. Masaya bakan garson Erhan’ı kutlarım, çok başarılıydı. Sahneye önce İhsan Kayral ve vokalisti çıktı, müthiş güzel bir program sundular. Ardından Yıldırım Mayruk imzalı, siyah üzerine beyaz puantiye, ucuşan elbisesiyle Seçil Heper sahne aldı. Sesi de fiziği de kusursuzdu gerçekten. Heper’e 17 parça saz 
     ve 4 vokal eşlik etti. Enginde Yavaş Yavaş’ ile programını açtı ve Türk Sanat Müziği’nin en güzel eserlerini okudu. İki saat sahnede kalan Seçil Heper’e, assolist sıkıntısı çekilen sahnelerde 
     çok ihtiyaç var bence. Finali zorunlu olarak Reina’da yaptım. Çünkü büyük patron Mehmet Koçarslan, 
     eşi Müge ile birlikte, 10. evlilik yıldönümleri için kendi mekanı Reina’da 40 kişilik bir parti düzenlemişti. Gittiğimde saat 03.30’du, çoğu konuk gitmişti. Geceye sevgili Elif Yıldız, 
     Yalçın Bayer ve eşi, Müge-Hasan Çelebican, Yüksel İnşaat’ın ortaklarından Hakan Ferhatoğlu ve eşi Özge, Gülümser-Zeynel Abidin Erdoğan, Prof. İzzettin Doğan ve Mehmet’in yakın dostları katılmıştı. Mehmet Damat Tween, 
     Müge Yıldırım Mayruk imzalı kıyafetler içinde çok şıktılar. Mehmet’in yakın bir dostu, 300 yıllık, köstekli saat armağan etti. Mehmet ise karısına Chopart 
     saat taktı. Sohbet sırasında Vepa Mağazaları’nın sahibi Jale-Özer Öztarhan’ın yakışıklı oğlu Burak’ın bu gece Çırağan Oteli’nde yapılacak düğün töreninin dedikodularını aldım. Semra-Yücel Çelik’in kızları Nazlı ile evlenecek olan Burak Öztarhan, düğün için Brezilya’dan 15 kişilik bir dans grubu getirmiş. Düğün pastası bu grubun 
     yaptığı salsa dansı eşliğinde sahneye getirilecekmiş. Nikah, havai fişekler atılırken kıyılacakmış. Mönü çok özel hazırlanmış. Dedikodusuyla, eğlencesiyle, yaşamdan kesitler sundum sizlere. Hoş kalın ve mutluluğu kendinize ilke edinin. 
     
     



 MAGAZİN 












</TEXT>
</DOC>
