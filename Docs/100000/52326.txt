<DOC>
<DOCNO> 52326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/astro/index.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürprizlere hazır olalım 
</HEADLINE>
<TEXT>

Yeniay bugün Akrep burcunda gerçekleşiyor. Yeniayın Uranüs’le yaptığı açıya bakılırsa önümüzdeki bir aylık süre içinde sürprizlere, beklenmedik gelişmelere hazır olmalıyız. Koç’lar yakın ilişkilerinde hızlı gelişmelerle karşılaşabilirler. Alıp verme, paylaşım ve duygusal tepkiler yine öne çıkmakta. Boğa’lar karşıt burçlarında meydana gelen yeniay yüzünden kendilerini biraz huzursuz ve tedirgin hissedebilirler. Ortaklıklar, evlilik gibi ilişkiler alanında yeni adımlar mümkün. İkizler detaylara gömülebilir. Sağlıklarına da önem vermeleri iyi olacak. Yengeç’lerin duygusal açıdan hevesli ve coşkun olabilecekleri bir gündeyiz. Bu arada zevkleri abartmamak gerekiyor. Aslan’lar eğer stres altında yapıcı davranabilirlerse çok kazançlı çıkacaklar. Evle ilgili gelişmeler yüzünden sıkılabilirler. Başak’lar alacakları yeni haberlerle planlarında hızlı değişikliklere gidebilirler. Eğitim ve kısa yolculuklar ön plana geliyor. 
Akşam 20.51 Ay Yay burcuna geçerek Akrep burcunun yoğunluğunu dağıtıyor ama Merkür - Mars karesi bu saatlerde dikkatsizlik ve aşırı risk almak konusunda uyarılarda bulunmakta. Terazi’ler parasal konularda durumlarını iyi hale getirmek için önemli adımlar atabilirler. Sürpriz alışverişler çok harcatabilir. Akrep’ler için son dikkat çekici bir gündeyiz. Pek çok kişisel önem taşıyan konu öne çıkarken çevrelerini etkileyebilecekler. Yay’lar dışsal nedenlerden ötürü duygusal konularda kendilerini yalnız hissedebilirler. İyimser olmaya bakmalı ve vazgeçmeyi de öğrenmeliler. Oğlak’lar için sosyal konularda hareketli bir gündeyiz. Gün içinde planlarda ani değişiklikler olabilir. Kova’lar eğer akılsızca inat etmezlerse başarılı olabilirler. Dikkat çekebilecekleri, yeni sorumluluklar alabilecekleri gündeler. Balık’ların bugün de keyifli olduğunu görüyoruz. Eğitim, yolculuk ve yeni beraberlikler açısından güzel bir gündeler. 

            Faks 287 74 37 
      







</TEXT>
</DOC>
