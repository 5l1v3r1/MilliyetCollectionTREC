<DOC>
<DOCNO> 64483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/son/sontur13.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Enis Öksüz'ün sağlık durumu iyi... 
</HEADLINE>
<TEXT>

     Eski Ulaştırma Bakanı, İçel MHP Milletvekili Enis Öksüz'ün sağlık durumunun endişe duyulacak boyutta olmadığı bildirildi. 
     MHP'nin, ''Türkiye Sevdalıları Türkiye'yi Konuşuyor'' kampanyası çerçevesinde İçel'in Erdemli İlçesi'ne gelen Öksüz, Sanayi Sitesi'ni gezerken aniden rahatsızlandı. İstifrağ etmesi üzerine Erdemli Devlet Hastanesi'ne kaldırılan Enis Öksüz, ilk müdahalenin ardından ambulansla Mersin Devlet Hastanesi'ne nakledildi. 
     İçel MHP Milletvekili Cahit Tekelioğlu, Öksüz'ün aç karnına çay ve kola içmesi nedeniyle midesinden rahatsızlandığını, endişe duyulacak bir sağlık problemi bulunmadığını bildirdi. 
     Tekelioğlu, Öksüz'ün özel bir odaya alındığını ifade etti. 
     






</TEXT>
</DOC>
