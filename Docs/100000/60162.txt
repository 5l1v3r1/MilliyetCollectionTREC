<DOC>
<DOCNO> 60162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sondun06.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiya'da solcu gerillalar saldırdı 13 ölü 
</HEADLINE>
<TEXT>

     Kolombiya'da solcu gerillaların düzenlediği saldırılarda 13 kişi öldü. 
     Ordu tarafından yapılan açıklamaya göre, Kolombiya Silahlı Devrimci Güçleri FARC mensubu gerillaların önceki gün ülkenin batısındaki Purace ve Coconuco kasabalarına düzenlediği saldırıda evler ve polis karakolları hasar gördü. 
     General Euclides Sanchez, Purace'deki saldırıda iki polisin ve Coconuco'daki saldırıda da sekiz askerin öldürüldüğünü söyledi. 
     Açıklamada, gerillaların dün Venezuela sınırı yakınındaki Aracua bölgesinde bir askeri üsse düzenlediği saldırıda bir gerillanın öldüğü de belirtildi. 
     Gerillalar, dün ayrıca kuzeydoğudaki Fortil kasabasına düzenlediği saldırıda bir askeri öldürürken, kasaba meydanında devriye görevi yapan güvenlik güçlerine ateş açan bir kişi askerler tarafından öldürüldü. 
     Çıkan çatışmalara rağmen, FARC ile Devlet Başkanı Andres Pastrana hükümeti arasında yarın yapılması planlanan ateşkes görüşmelerinin ertelenmesi beklenmiyor. 
     






</TEXT>
</DOC>
