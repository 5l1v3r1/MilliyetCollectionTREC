<DOC>
<DOCNO> 67176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/siyaset/siy04.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Saadetlileri kızdıran haber 
</HEADLINE>
<TEXT>

Erkeklerin doğurabileceği’ haberine SP’liler, erkek erkeğe evlenin söylemleri de artacaktır’ diyerek tepki gösterdi 
     ABDULLAH KARAKUŞ Ankara 

     SP, ABD’li bilim adamlarının "erkeklerin doğurabilmesini" de sağlayacak yapay rahim üretmesini tepkiyle karşıladı. SP’liler bu çalışmayı, "kıyamet alameti", "sapıklık", "Allah’ın kurallarına isyan" diye niteledi. SP’lilerin görüşleri şöyle 
     Lütfü Esengün Bu tür çalışmalar mutluluk getirmez, felaketler getirir. Allah, belli kurallar koymuş. Buna bütün varlıkların uyması lazım. İnsanoğlunun nasıl çoğalacağı bellidir. Böyle çalışmalar sapıklıktır. Tıp adına da olsa böyle çalışmaların temelinde Allah’ın ortaya koyduğu kurallara isyan yatar. Bu insanlığa felaket getirir. Böyle giderse erkek erkeğe evlenin’ türünden söylemler de artacaktır. İyiye gidiş değil. 
     Süleyman Arif Emre Bu kıyamet alametidir. Demek ki kıyamet çok yaklaştı. İlim o kadar hızla gelişiyor ki, insanlar gerisinden geliyor. Her şey olabilir. Erkek de doğurabilir. Zaten Medeni Kanun’la kadın erkek arasındaki fark da ortadan kalktı. Kimse erkeklik iddiasında bulunamaz. 
     Temel Karamollaoğlu İnsanların problemlerini çözmek yerine yeni problemler çıkarıyorlar. Böyle saçma sapan şeylerle uğraşmamak lazım. İnsanların zihinlerini bulandırmak kimseye fayda getirmez. 
     



 SİYASET 















</TEXT>
</DOC>
