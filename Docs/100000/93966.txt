<DOC>
<DOCNO> 93966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sontur09.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığ'da ölü geçen militanın kardeşi de öldürülmüştü... 
</HEADLINE>
<TEXT>

     Terör örgütü Hizbullah'ın, suikasta kurban giden Diyarbakır Emniyet Müdürü Gaffar Okkan'ın açıkladığı listede yer alan 26 tetikçiden, bugüne kadar 7'si sağ, 2'si ölü olmak üzere, toplam 9'u ele geçirildi. 
     Diyarbakır'ın Şehitlik Semti Sezai Karakoç Bulvarı'nda 24 Ocak 2001 tarihinde düzenlenen suikast sonucu 5 polis memuru ile şehit 
     edilen Emniyet Müdürü Okkan'ın, 9 gün önce 15 Ocak'ta açıkladığı terör örgütü Hizbullah'ın 26 tetikçisi arasında yer alan Hüseyin Sarıağaç da Elazığ'da düzenlenen operasyonda ölü ele geçirildi. Diyarbakır'ın Bağlar Beldesi'nde bir süre önce yapılan operasyonda ölen Hasan Sarıağaç'ın, Hüseyin Sarıağaç'ın ağabeyi olduğu bildirildi. Böylece, Okkan'ın açıkladığı 26 kişilik tetikçi listesinde yer alanlardan ele geçirilenlerin sayısı 9'a yükseldi. Tetikçi listesinde yer alan ve sağ olarak yakalanan Hizbullah Girişen, Abdülvahap Ekinci, Ahmet Bozkır, Şahin Çeribaşı, Edip Balık, Nizamettin Gökçe ve Mehmet Fidancı, Diyarbakır DGM'de yargılanıyor. 
     





</TEXT>
</DOC>
