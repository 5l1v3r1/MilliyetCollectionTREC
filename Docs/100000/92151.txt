<DOC>
<DOCNO> 92151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/yasam/yas04a.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış yemeğinde yumruklar konuştu 
</HEADLINE>
<TEXT>

Makedonya’da statlardaki şiddeti önlemek için bir araya gelen futbol taraftarları, tam anlaşmışken silahlar patladı 
     DIŞ HABERLER SERVİSİ 

     Makedonya’da düzenlenen Statlarda Şiddete Son’ adlı seminere katılan futbol taraftarları, kendi içlerindeki şiddeti dizginleyemedi... Ülkenin güneybatısında bulunan Ohri’deki seminerin bitiş gününde yetkililer toplantının "mükemmel geçtiğini" açıklamak üzereyken, taraftarların birbirine girmesi sonucu silahlar patladı ve hiç kimsenin yaralanmadığı olayda 30 taraftar gözaltına alındı. 
     
     Önce anlaştılar... 
     Makedonya Ajansı’nın düzenlediği 3 günlük seminere, Üsküp, Manastır, Prilep, Kumanova, Strumitsa ve Kalkandelen futbol kulüplerinin taraftarları katıldı. Görüşmelerin ardından, seminerin son gününde taraftarlar, statlarda şiddet olaylarıyla mücadele konusunda mutabakata vardı. 
     
     Kim daha iyi’ derken.. 
     Ancak, son akşam yemeğinde, taraftarlar arasında "kimin oyuncusu daha kabiliyetli" tartışması yaşanınca ortalık savaş alanına döndü. Seminerin "mükemmel geçtiğine" ilişkin olarak yetkililerce yapılacak açıklamadan hemen önce çıkan olayda taraftarlar birbirine girdi, silahlar konuştu. 
     



 YAŞAM 
















</TEXT>
</DOC>
