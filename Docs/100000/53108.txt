<DOC>
<DOCNO> 53108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sontur17.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İSKİ'den abonelerine "Dolandırıcı" uyarısı.. 
</HEADLINE>
<TEXT>

     İstanbul Su ve Kanalizasyon İdaresi İSKİ , ''elden para tahsilatı'' yapılmadığını bildirerek, ''dolandırıcılar'' konusunda abonelerini uyardı. 
     İSKİ'den yapılan yazılı açıklamada, kurumun 47 bölgede 102 adet veznedarla on-line olarak haftanın 6 günü tahsilat yaptığı ve müşterilerinin kolay ödemede bulunabilmesi için 34 banka ile anlaştığı belirtildi. 
     İSKİ'de bütün tahsilatların veznelerden yapıldığına dikkatin çekildiği açıklamada, elden para tahsilatının söz konusu olmadığı kaydedildi. 
     Açıklamada, Bayrampaşa'da su faturasını yatırmak için İSKİ Şubesi'ne giden bir vatandaşın, kendisini ''kurumda müdür muavini'' olarak tanıtan ve ''veznelerde kuyruk olduğu için elden para tahsilatı yaptığını'' söyleyen kişi tarafından dolandırıldığı hatırlatıldı. 
     İstanbullular'ın bu gibi kötü niyetli kişilere itibar etmemeleri gerektiği ve kurumun elden para tahsilatı yapmadığı vurgulanan açıklamada, böyle bir durumla karşılaşan vatandaşların en yakın güvenlik birimine ihbarda bulunmaları istendi. 
     






</TEXT>
</DOC>
