<DOC>
<DOCNO> 76760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yasam/yas02.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuni’nin sumocu ağabeyi geldi 
</HEADLINE>
<TEXT>
Kırkpınar’a çıkacak 
Japon Nippon Televizyonu, Türkiye’yi tanıtan belgesel için sumo güreşçisi Yasakişo’yu Antalya’ya konuk etti 
     GÖKSEL YAPAR Antalya DHA 

     Türk damat arayan Kuni Nakazano’yu ülkemize getiren Japon Nippon Televizyonu, bu kez hazırladıkları Türkiye belgeseli için sumo güreşçisi Sidio Yasakişo’yu Antalya’ya konuk etti. 
     Nippon Televizyonu, Türkiye’yi tanıtan belgesel kapsamında yapacağı çekimler için 280 kiloluk sumo güreşçisi Sidio Yasakişo’yu getirdi. Önceki gece İstanbul’a gelen sumocu, ardından da Antalya’ya uçtu. Japon adamın 2 koltukta oturarak yolculuk ettiğini söyleyen yolcular, "Kendi arkadaşlarına espriler yapıp gülüyordu" dedi. 
     
     Antalya Havalimanı’nda görenleri şaşkına çeviren Yasakişo, konaklayacağı otele giderken minibüse zor bindi. Minibüsü getiren otel personeli sumocuyu arkadan ittirerek yardımcı oldu. 
     Yasakişo’nun Türkiye’yi tanıtacak bir belgeselde Kırkpınar pehlivanlarıyla güreşeceği açıklanırken, Kırkpınar Başpehlivanı Cengiz Elbeye, "Bu konuda bir temasımız var. Daha kesinleşmedi ama Japonla güreş tutarım" dedi. 
     



 YAŞAM 















</TEXT>
</DOC>
