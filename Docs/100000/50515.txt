<DOC>
<DOCNO> 50515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/yasam/ayas.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
NEVŞEHİR’İN BU EVLERİ ÖLÜM SAÇIYOR 
</HEADLINE>
<TEXT>
Kanser yuvaları SİT korumasında 
Sağlık Bakanlığı’nın kanser yapıcı maddeyle yapıldığını’ açıkladığı Ürgüp’ün Sarıhıdır köyündeki evler, SİT alanında olduğu için yıkılamıyor 
     ÖMER ERBİL İstanbul 

     Her şey, Nevşehir’deki bazı köy ve kasabalarındaki evlerin, içinde yaşayan insanlarda kanser hastalığına neden olduğunun anlaşılmasıyla başladı... Sağlık Bakanlığı, Nevşehir’in Ürgüp ilçesinin Sarıhıdır ve Karain köyleri ile Tuzköy kasabasında evlerin duvarlarında kullanılan taşlarda erionite’ adlı maddenin bulunduğunu, bu nedenle köylülerin akciğer ve karın zarı kanseri olduklarını açıkladı. 
     Karain ile Tuzköy’de bu taşlarla yapıldığı tespit edilen evlerin yıkılması kararlaştırıldı. Ancak Sarıhıdır köyü için bu karar alınamadı çünkü köy SİT alanı içinde kalıyordu 
     
     Orada çocuklar oynuyor’ 
     Hacettepe Üniversitesi Tıp Fakültesi Göğüs Hastalıkları Anabilim Dalı, Dünya Sağlık Teşkilatı Uluslararası Kanser Araştırma Örgütü ile birlikte 1975 yılından beri Ürgüp çevresinde sürdürdüğü araştırmalarını tamamladı. Araştırmanın 28.09.2001 tarihli hazırlanan raporunda şunlar yer aldı 
     "Yoğun kanser türünün ev ve bahçe duvarlarının yapımında kullanılan yumuşak kayaların içindeki asbest gibi lifsel yapıdaki fibrous zeolite Erionite solunmasından kaynaklandığı tespit edilmiştir. 
     1956 yılında Sarıhıdır köyü, nehir taşmasından dolayı karşı yakaya taşınmıştır. Yeni yerleşim yeri tuğla ve briketten yapıldığından köylülerin kanserli madde soluması önlenmiş ya da azalmıştır. Yeni köyde doğanlarda kanser vakaları görülmemektedir. Kansere sebep olan erionite liflerin yeni köye rüzg rla ulaşma tehlikesi her zaman vardır. Üstelik köy çocukları eski köy evlerinde oynamaktadır. Bazı evler hayvan barınağı olarak kullanılmaktadır. 
     
     Uzmanlar Hemen yıkılmalı 
     Bu nedenle eski yerleşim yerindeki evlerin usulüne uygun olarak yıkılarak, buranın sağlıklı toprakla örtülmesinden sonra yeşillendirilerek, oyun sahası yapılması uygun görülmüştür. Bu nedenle köyün SİT kapsamından çıkarılması gerekmektedir." 
     Raporun kendine sunulmasının ardından hemen harekete geçen Sağlık Bakanı Osman Durmuş, 08.10.2001 tarihinde Kültür Bakanlığı’na konuyu bildirirek, Orta Anadolu Bölgesinde beliren sağlık sorunun ortadan kaldırılması için Sarıhıdır köyünün SİT kapsamından çıkarılmasını istedi. 
     
     Son karar kurulun 
     Kültür Bakanı İstemihan Talay da konunun ivedilikle’ çözülmesi için Nevşehir Kültür ve Tabiat Varlıklarını Koruma Kurulu’na talimat verdi. Sarıhıdır köylülerinin kaderini 6 kişiden oluşan Nevşehir Koruma Kurulu’nun vereceği karar belirleyecek. 
     



 YAŞAM 





















</TEXT>
</DOC>
