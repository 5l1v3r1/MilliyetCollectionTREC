<DOC>
<DOCNO> 88000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/spor/spo01.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Fırtına gibiyiz" 
</HEADLINE>
<TEXT>

Teknik Direktörü Lucescu, "Transferde bizim kadar hızlı iş bitiren takım Dünya’da yok" dedi. Rumen hoca, "100. yıla yakışan Beşiktaş için hazırlıklarımız sürüyor" ifadelerini kullandı 
     Kadro güçlendi 
     BEŞİKTAŞ Teknik Direktörü Lucescu, transfer döneminin en başarılı ekibi olduklarını iddia etti. Rumen teknik adam, "Cordoba, Zago ve Sergen çok önemli transferler. Bize büyük katkı sağlayacaklar. Kısa bir süre içinde, bir çok futbolcuya imza attırdık. Dünyada bizim kadar hızlı transfer yapan takım yoktur herhalde. 100. yıla yakışan Beşiktaş için hazırlıklarımız sürüyor" dedi. 
     
     "Yorgun düştüm" 
     LUCESCU sözlerini şöyle sürdürdü "Yoğun bir tempo yaşadım ve yorgun düştüm. Bir süre dinlenmek istiyorum. Dünya Kupası’ndan sonra bir - iki futbolcu daha alarak, yeni kadromuzu oluşturacağız. İsviçre’de yapacağımız iki etaplı kamptan sonra taraftarlarımız çok farklı bir Beşiktaş izleyecek." Menajer Sinan Engin ise yeni sezonda 9 puan farkla şampiyon olacaklarını iddia etti. 
     
"Beşiktaş harika"      BEŞİKTAŞ’IN defanstaki yeni sigortası Zago, Siyah - Beyazlı takımı seçerek hayatının en doğru kararını verdiğini söyledi. Brezilyalı futbolcu, "Beşiktaş’ta çok büyük başarılara imza atacağıma inanıyorum. Türkiye’ye mecburen gelmedim. Roma ile yollarımı ayırdıktan sonra gelen teklifleri bir kenara itip, Beşiktaş ve Lucescu’yu seçtim" dedi. 
     ZAGO kadar eşi Sonya da İstanbul’da olmaktan çok mutlu. Objektiflere büyük bir mutlulukla poz veren ikili, "İstanbul’da aşk tazeledik. Adeta ikinci balayımızı yaşıyoruz. İlgi ve yakınlık bizim için çok önemliydi. Böylesine sıcak bir ortamda bulunmaktan zevk duyuyoruz. Normal bir aile yaşantımız var. Türkiye’nin geleneklerini de öğrenmek istiyoruz" diye konuştular. 
     
Nouma’ya son süre      SİYAH - BEYAZLI yönetim bir türlü sağlık raporlarını kendilerine ulaştırmayan Pascal Nouma’ya cuma gününe kadar süre tanıdı. Beşiktaş Yönetim Kurulu Üyesi Mete Düren, "Raporları görmeden transfer gerçekleşmeyecek. Gecikme nedeniyle her türlü hastalığı aklımızdan geçiriyoruz. Demek ki, çok önemli bir rahatsızlığı var. Bunun başka açıklaması olamaz" dedi. 
     



 SPOR 











































</TEXT>
</DOC>
