<DOC>
<DOCNO> 77193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sontur19.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarkıntılık iddiasıyla gözaltına alındı, karakolda intihar etti 
</HEADLINE>
<TEXT>

     Sarkıntılık iddiasıyla gözaltına alınan bir kişinin, polis karakolunun nezarethanesinde kendini asarak intihar ettiği belirtildi. 
     Emniyet yetkililerinin verdiği bilgiye göre, otomobiline aldığı bir kadına sarkıntılık ettiği iddiasında bulunulan Ahmet Arslan, kadının şikayeti üzerine sabaha karşı gözaltına alındı. 
     Kadıköy İlçe Emniyet Müdürlüğü'ne bağlı Hasanpaşa Polis Karakolu'na götürülen Arslan, konulduğu nezarethaneden saat 10.20 sıralarında tuvalete götürüldü. 
     İhtiyaç gidermesi sağlandıktan sonra tekrar nezarethaneye alınan Arslan, bir süre sonra kendini asarak intihar etmiş halde bulundu. 
     Olayla ilgili başlatılan araştırma sürüyor. 
     
     KAZAKLA ASMIŞ 
     Kadıköy İlçe Emniyet Müdürlüğü'ne bağlı Hasanpaşa Polis Karakolu'nda intihar eden Ahmet Arslan'ın, kendini kazakla nezarethane demirine astığı belirlendi. 
     Hasanpaşa Polis Karakolu'nda yaşamına son veren Ahmet Arslan'ın 38 cesedi, Cumhuriyet Savcısı'nın gerekli incelemeleri tamamlamasından sonra, ambulansla Adli Tıp Kurumu'na gönderildi. 
     Yapılan incelemeler sonucu Arslan'ın, kazağını ip haline dönüştürerek kendini nezarethane demirine astığı tespit edildi. 
     Fikirtepe semtinde oturan Arslan'ın, daha önce de çeşitli nedenlerle birçok kez aynı karakola getirildiği anlaşıldı. 
     






</TEXT>
</DOC>
