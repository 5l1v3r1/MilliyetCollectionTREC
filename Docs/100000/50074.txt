<DOC>
<DOCNO> 50074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/astro/index.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İnatçı enerjiler 
</HEADLINE>
<TEXT>

Gökyüzünde sabit burçlarda yoğunluk sürerken elimizdeki işleri sağlama almak, ön plana geliyor. Rahat bir günde olduğumuzu söylemek zor. Ayrıca bugün daha önce sözünü ettiğimiz savaş döngüsünün, kısaca Satürn - Pluto karşıtlığının ikincisi gerçekleşiyor. Koç’lar yeni planlar yapmakla meşgul. Somut düşünmesi ve sınırlamaları görmesi zaman alabilir. Boğa’ların huzurlu olduğu söylenemez. Üstlerinde daha fazla baskı hissedebilirler. İkizler esnek olmakla birlikte aradığı huzuru bulmakta zorlanabilir. Hareket gerektiren konular dikkat çekici. Yengeç borç - alacak konularında dikkatli olmalı. Duygusal konularda sert tepkiler verebilirler. Aslan’lar için son birkaç gün pek rahat değil. İlişkilerde daha sağduyulu davranmak iyi olacak. Başak’ların işleri çok. Verimli çalışarak iş ortamında yenilikler deneyebilirler. 
Bu arada Jüpiter bugünden itibaren geri gitmeye başlıyor. Bu hareket 1 Mart’a kadar sürecek. Geri hareket Jüpiter’in sunduğu güven, tolerans ve genişleme, öğrenme isteğini dışarıda değil, daha fazla iç dünyamızda aramamız gereğine işaret ediyor. Terazi’ler için eğlenceli bir gün olabilir. Bununla birlikte zevklerde aşırıya kaçmak ve yeni girişimlere gözü kapalı girme riski de söz konusu. Akrep’ler rahat değiller. Ev ve güvenlikle ilgili konularla daha fazla uğraşabilirler. Duygusal tepkilerini dengelemeliler. Yay’lar hareket ve iletişim gününde. Düne benzer biçimde kısa yolculuklar, konuşma ve yazışma güne damgasını vurabilir. Oğlak’lar maddi konularda yeni kararların eşiğindeler. Parasal konularda ani risklerden kaçınmaları gerekiyor. Kova’nın inadı tutarsa kendi başına sorun açmış olacak. Yapıcı hareket ederek çok şeyin üstesinden gelebilirler. Balık’lar ise kararsızlıklarını koruyorlar. Gerçekçi davranmaları kolay değil. Kendilerini kıstırılmış hissedebilirler. 

            Faks 287 74 37 
      







</TEXT>
</DOC>
