<DOC>
<DOCNO> 65195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/soneko07.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Oral ''İlaçta yüzde 5'lik indirim, yüzde 2.5'a çekiliyor'' 
</HEADLINE>
<TEXT>

     Maliye Bakanı Sümer Oral, ilaçta kamuya yönelik yüzde 5'lik indirim konusunda dün akşam Eczacılar Odası Başkanı'nın kendisini ziyaret ettiğini ve eczacılarla bir mutabakat sağlandığını söyledi. 
     Oral, ''Bu mutabakatta yıllardan beri yapılan yüzde 5 indirim Eczacılar Odası'nın Bağ-Kur'a ucuz ilaç ilaç uygulamasını tatbik etmek şartıyla yüzde 2.5'a çekiliyor'' dedi. 
     Maliye Bakanı, ortaya çıkan yüzde 2.5'luk yük konusunda da ''Yüzde 10'da olduğu için orada önemli sorun yok. Zaten sorun olsa mutabakat sağlanmazdı'' diye konuştu. 
     
     Emlak Vergisi 

     Oral, emlak vergisinde yaşanan sorunun çözümü için oluşturulan komisyonun çalışmaları 3-4 gün içinde tamamlayacağını bildirdi. 
     Ankara Sanayi Odası'nın ASO Meclis toplantısına katılan Oral, toplantı öncesi gazetecilerin sorusu üzerine, emlak vergisi için oluşturan komisyonun bugün toplanacağını belirtti. 
     ''Bu konudaki çalışmalar sanıyorum 3-4 gün içinde biter'' diyen Bakan Oral, bu konudaki düzenlemenin önümüzdeki haftaki Bakanlar Kurulu'nda sonuçlanıp sonuçlanmayacağı sorusuna da, ''Olabilir amacımız da o'' yanıtını verdi. 
     






</TEXT>
</DOC>
