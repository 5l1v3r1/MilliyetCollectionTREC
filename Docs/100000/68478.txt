<DOC>
<DOCNO> 68478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/soneko11.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın hisselerini kimler satın aldı 
</HEADLINE>
<TEXT>

     Galatasaray'ın satışa sunulan hisselerinin yüzde 13.9'unu uluslararası varlık yönetim şirketlerinden Morgan Stanley Dean Witter Investments aldı. 
     Galatasaray Sportif Sınai ve Ticari Yatırımlar A.Ş'den İMKB'ye gönderilen açıklamada, hisse senetlerinin satış sonuçları uyarınca, satışa sunulan hisse senetlerinin yüzde 5'inden fazlasını alan gerçek ya da tüzel kişiler açıklandı. 
     Açıklamaya göre, toplam halka arzın 45 milyar 373 milyon lira nominal tutarına tekabül eden yüzde 13.9'luk kısmına Amerikalı Morgan Stanley Dean Witter Investments sahip oldu. 
     İngiltere'den Genesis 41 milyar 576 milyon lira nominal tutara denk gelen yüzde 12.8'lik kısmı, Bear Stearns da 27 milyar 110 milyon lira nominal tutara denk gelen yüzde 8.3'lük kısmı aldı. 
     Beşiktaş Futbol Yatırımları Sanayi ve Ticaret A.Ş'den İMKB'ye gönderilen açıklamada ise 326 milyar 500 milyon lira nominal değerdeki hisse senetlerinin halka arzında, satışa sunulan kısmın yüzde 5'inden fazlasını satın alan kişi veya kurum olmadığı bildirildi. 
     






</TEXT>
</DOC>
