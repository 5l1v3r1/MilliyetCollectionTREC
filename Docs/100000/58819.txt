<DOC>
<DOCNO> 58819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/guncel/gun01a.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
MİNİBÜSLER TAKSİM VE ŞİŞLİ’YE VEDA ETTİ... 
</HEADLINE>
<TEXT>
HAT KAVGASI 
Halk yasak kararını beğenmedi. Minibüsçülerin mağdur edildiğini belirten Esnaf Odası Başkanvekili,"Halk daha fazla para ödeyecek" dedi. İETT yetkilileri ise, akbil kullananların metrodan ücretsiz yararlanacağını açıkladı... 
     İSTANBUL Milliyet 

     İstanbul Ulaşım Koordinasyon Merkezi’nin UKOME kararıyla dünden itibaren minibüslerin Taksim ve Şişli’ye girişi yasaklandı. Vatandaşın büyük bölümünün haberinin olmaması nedeniyle ilk gün karmaşa yaşandı. Minübüsçüler, Sarıyer - Taksim hattında daha ucuz yolcu taşıdıklarını iddia ederken, İETT aynı hatta akbil kullanan vatandaşların metrodan ücretsiz yararlanacağını açıkladı. 
     UKOME, Sarıyer-Şişli, Sarıyer-Taksim minibüs hatlarını dün sabahtan itibaren iptal etti. Toplam 242 minibüsün çalıştığı bu hatlar, tek bir hat altında toplandı. Bu minibüsler Sarıyer - 4. Levent Aktarma Merkezi arasında 6 güzerg hta dönüşümlü olarak çalı-şacak. Bu araçların sadece 90’ının Beşiktaş’a girmesine izin verilecek. 
     İstanbul Minibüs Esnaf Odası Başkanvekili Koray Öztürk, yeni düzenlemeyle ilgili kendilerine danışılmadığını, minibüsçü esnafınının ve halkın mağdur edildiğini savundu. Sarıyer’den Taksim’e 650 bin liraya gidenlerin artık daha fazla ücret ödeyeceğini iddia eden Öztürk, "Sarıyer’den 4. Levent’e minibüsle 500 bin liraya gelecek olan vatandaş, buradan Taksim’e gitmek için metroya 500 bin lira ödeyecek. Metroya yolcu sağlamak için minibüs esnafının 40 yıllık birikimini heba ettiler" dedi. 
     Öztürk, durumu esnafla değer-lendirmeye çalıştıklarını, devletin kararlarına saygılı olduklarını ancak yeni uygulamaya geçmek için süre istediklerini de sözlerine ekledi. 
     
İETT Sarıyer - Taksim 650 bin      İETT yetkilileri, minibüs hatlarının kaldırılmasıyla vatandaşların çok daha fazla ücret ödemek zorunda kalacağı eleştirisini kabul etmediklerini belirterek, Sarıyer - 4. Levent Aktarma Merkezi arasında çalışacak İETT otobüslerine, Akbil ve Mavi Akbil’le binen-lerin, 1.5 saat içinde metrodan bedava yararlanacağını, böylelikle Sarıyer’den Taksim’e 650 bine ulaşılabileceğini söyledi. Ancak, İETT otobüslerine biletle binenler bu uygulamadan yararlanamayacak. 
     



 GÜNCEL 


























</TEXT>
</DOC>
