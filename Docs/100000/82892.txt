<DOC>
<DOCNO> 82892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sontur34.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız arkadaşına sevgisini göstermek için önünde intihar etti 
</HEADLINE>
<TEXT>

     Çorum'un Alaca İlçesi'nde bir genç, kız arkadaşına sevgisini göstermek için kendini asarak intihar etti. 
     Abdullah Değirmenci 18 adlı genç, yolda karşılaştığı kız arkadaşı F.K'yi, ''Sana birşey göstereceğim' diyerek, Alaca İlçesi Hışır Köyü yolunda bir barakaya götürdü. Burada, barakanın sundurmasındaki kalasa urgan bağlayarak boğazına geçiren Abdullah Değirmenci, ''Şimdi beni ne kadar sevdiğini göreceğim'' dedi ve çıktığı 30 santimetre yüksekliğindeki taşın üzerinden kendisini boşluğa bıraktı. 
     F.K, iki yıldır arkadaşlık yaptığı Abdullah Değirmenci'yi kurtarmak amacıyla ayaklarını taşın üzerine bastırmaya çalıştı, ancak gücü yetmedi. Arkadaşının renginin morarmaya başladığını gören F.K, olayı telefonla İlçe Jandarma Komutanlığı'na haber verdi. 
     Olay yerine gelen Jandarma ekipleri, Cumhuriyet Savcısı ve Adli Tabip tarafından Alaca Devlet Hastanesi'ne kaldırılan Abdullah Değirmenci'nin, yapılan otopsisinde, boyun kırılması sonucu öldüğü belirlendi. 
     





</TEXT>
</DOC>
