<DOC>
<DOCNO> 50675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/yasam/yas10.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci Tan’a silahlı saldırı 
</HEADLINE>
<TEXT>

Gazetemizin spor yazarı Mehmet Tan, saldırganların kurşunlarından kendini yere atarak kurtuldu... 
     ULAŞ ÖZDEMİR Trabzon DHA 

     Gazetemizin spor yazarı Mehmet Tan, önceki gece Trabzon'un Bahçecik Mahallesi’ndeki evinin önünde silahlı saldırıya uğradı. Mehmet Tan'ın oturduğu apartmanın karşısında pusu kuran iki saldırgan, yazarımıza tam evine girmek üzereyken birer el ateş etti. 
     Tan, kendini yere atarak kurtulurken, kurşunlardan biri apartmanın giriş kapısının duvarına, diğeri ise 20 metre uzaklıkta park halinde bulunan otomobilin sağ kapısına isabet etti. Saldırganlar olaydan sonra kaçarken, polis, kentin giriş ve çıkışlarını kontrol altına aldı. 
     
     Nedenini bilmiyor 
     Tan, korkunç olayla ilgili sunları söyledi "Akşam, Gazeteciler Cemiyeti'nde Beşiktaş - Çaykur Rizespor karşılaşmasını izledikten sonra dolmuşla evimin önüne geldim. Tam eve girmek üzereyken iki kişi tarafından ateş açıldı. Kendimi yere atarak saldırıdan kurtuldum. Neden yaptıklarını da çok merak ediyorum". 
     Gazeteci Tan’ın saldırıya uğraması, meslektaşları tarafından Trabzon’da yürüyüşle protesto edildi. 
     



 YAŞAM 

























</TEXT>
</DOC>
