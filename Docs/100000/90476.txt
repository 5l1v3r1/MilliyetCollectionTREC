<DOC>
<DOCNO> 90476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/yasam/yas03.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Moloz cinayeti 
</HEADLINE>
<TEXT>

Türkücü İsmail Türüt’ün yeğeni bahçeye moloz dökme tartışması yüzünden feci şekilde dövüldü. Silaha sarılan eşi bir kişiyi öldürdü 
     DİNÇER ŞEREF İstanbul 

     Türkücü İsmail Türüt’ün yeğeni Raşit Türüt, evinin bahçesine moloz dökülmesine karşı çıkınca feci şekilde dövüldü, eşi de katil oldu. Habipler Mahallesi’nde oturan Türüt çifti, akşam bahçelerindeyken tanımadıkları iki kişi kamyonetle gelerek moloz dökmeye başladı. Bunun üzerine taraflar arasında tartışma çıktı. İki kişi olay yerinden ayrılırken bir süre sonra aynı yere bir minibüs geldi ve içinden 8 kişi indi. Etrafa saldırmaya başlayan 8 kişi, kendilerine müdahale eden Türüt’ü feci şekilde dövdü. Eşini kurtarmak isteyen Nuray Türüt evden eşine ait rahsatsız silahı alıp bir el ateş etti. Yüzünden yaralanan Cemal Akpınar 31 öldü. Gaziosmanpaşa Adliyesi’ne çıkarılan Türüt çifti tutuklanarak cezaevine gönderilirken, kavgaya karışan 7 kişi serbest bırakıldı. 
     



 YAŞAM 



















</TEXT>
</DOC>
