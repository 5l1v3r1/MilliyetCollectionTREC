<DOC>
<DOCNO> 52382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/spor/spo03.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih imza attı 
</HEADLINE>
<TEXT>

Mallorca ile 300 bin dolar karşılığında anlaşma sağlayan Galatasaray, eski futbolcusuyla sözleşme imzaladı. Mete Razlıklı bugün İspanya’ya giderek bonservis işlemlerini çözecek 
     Ayrılık kısa sürdü 
     GALATASARAY sezon başında Mallorca’ya kaptırdığı Fatih Akyel’i tekrar renklerine bağladı. Milli futbolcu ile anlaşan ve sözleşme imzalayan sarı - kırmızılı kulübün, Dış İlişkiler Sorumlusu Mete Razlıklı bugün İspanya’ya giderek, 300 bin dolarlık bonservis bedelini ödeyecek. Mallorca’dan aldığı peşinat Fatih’in ücreti olarak sayılacak ve genç futbolcu işlemlerinin tamamlanması halinde Diyarbakırspor maçında forma giyecek. 
     
     Transfer bitmedi 
     GALATASARAY’IN Gökdeniz ve Batista’yı da almak için çabaları da sürüyor. Sarı - Kırmızılı yöneticiler Gaziantepspor’a en son teklif olarak 1 milyon dolar ve futbolcunun satışından yüzde elli önerdi. Gökdeniz’in transferinde ise Trabzonspor’un istediği 1 milyon doları kabul etmeyen Galatasaray bu rakamın yarı yarıya indirilmesini ve Türkiye şartlarına göre olmasını istedi. 
     
Mondragon Metz’i bekliyor      FRANSA’NIN Metz takımından kiralanan Mondragon, dün menajeri Jan Lui aracılığıyla Sarı - Kırmızılı yönetime, Galatasaray’da mutlu olduğunu ve kalmak istediğini bildirdi. Futbol Şube Sorumlusu Abdürrahim Albayrak’la biraraya gelen menajer Lui, Sarı - Kırmızılı kulübün Mondragon için yaptığı teklifi Fransız kulübüne ileteceğini açıkladı. Tarafların prensipte anlaşma sağladığı öğrenildi. 
     
Lucescu’dan sert uyarı      TEKNİK direktör Lucescu, Diyarbakırspor maçı öncesi oyuncularının dikkatini çekti. Rakiplerinin kendilerine sürpriz yapmak isteyeceğini söyleyen Rumen çalıştırıcı, oyuncularıyla yaptığı toplantıda "Sakın Diyarbakırspor’u küçümsemeyin. Bu maçta hata istemiyorum. Roma maçı için daha vaktimiz olacak" dedi. Sarı - Kırmızılı ekip dün yaptığı çalışmayla bu maç için hazırlıklarını sürdürdü. 
     
Zago forma giymiyor      GALATASARAY’IN Roma ile İstanbul’da yapacağı maçta, İtalyan ekibinin savunmadaki kozu Zago oynayamayacak. Babasının rahatsızlığı nedeniyle Brezilya’ya giden bu futbolcunun boşluğunu Aldair’in dolduracağı öğrenildi. Hafif sakatlıkları olan Batistuta, Tommasi ve Cassano’nun ise salı günkü karşılaşmada görev yapabilecekleri belirtildi. 
     



 SPOR 
























</TEXT>
</DOC>
