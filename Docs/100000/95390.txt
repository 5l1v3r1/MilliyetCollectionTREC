<DOC>
<DOCNO> 95390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/dunya/dun01.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’deki kriz işgali durdurmaz 
</HEADLINE>
<TEXT>

Saddam muhalifi Irak Ulusal Kongresi’nin lideri Ahmet Çelebi, Türkiye’de yaşanmakta olan siyasi krizin Irak müdahalesini etkilemeyeceğini söyledi 
     NEVSAL ELEVLİ Londra 

     Irak’ta Saddam karşıtı muhalefetin şemsiye örgütü Irak Ulusal Kongresi’nin INC Başkanı Ahmet Çelebi Türkiye’deki politik kargaşanın ABD’nin Irak’a olası bir saldırısını engellemeyeceğini söyledi. Çelebi, "Üslerin kullanılmasına karar verecek olan Türk ordusudur. Orduda da bir kargaşa yok, üstelik ABD ile gayet iyi ilişkiler içerisindeler" dedi. 
     Milliyetin sorularını Londra’daki ofisinde yanıtlayan Çelebi, Saddam’dan sonra kurulacak olan hükümetin Türkiye ile iyi ilişkiler içinde olacağını bildirdi. Çelebi sorularımızı şöyle yanıtladı 
     
     Amerika olmadan Saddam’ı devirmeniz mümkün mü 
     - Çok zor. 
     
     Irak içinde güçlü bir tabanınız var mı 
     - İçeriden çok büyük destek var ama bu insanların bize olan desteklerini göstermeleri çok zor. Çünkü Irak’ta elini kaldıranın elini keser Saddam. 
     
     Saddam’dan sonra Irak’ta Kürtlere federe bir bölge öneren planın ABD tarafından ciddi bir şekilde değerlendirildiği öne sürülüyor. Bağımsız bir Kürt devletine Türkiye karşı olduğunu söylemişti. Böyle bir plan var mı 
     - Şu anda zaten Irak’ta iki Kürt hükümeti var, Türkiye bunlarla açık bir ilişki içinde. Türkiye hem Erbil, hem de Süleymaniye’deki Kürt hükümetleriyle yakın temasta. Kürt liderler Türkiye’ye gidip geliyor. Cumhurbaşkanı, başbakanla konuşuyor. Birçok Türk şirketi buralarda şu anda faaliyet gösteriyor. Türk güvenlik birimleri hem Erbil, hem Süleymaniye’de varlıklarını sürdürüyor. Hiçbir federasyon yokken Türkiye bunlarla ilişki içinde. Bu ne demek Türkiye’nin Kürt yönetimine karşı olmadığı anlamı çıkıyor. 
     
     Kerkük’in başkent olması mümkün mü 
     - Bunu ben bilemem. Ama bir Kürt hükümeti ilke olarak Türkiye tarafından kabul edilmiştir. 
     
     Saddam rejimini devirdikten sonra nasıl bir yönetim kuracaksınız 
     - Demokratik parlementer bir sistem istiyoruz. 
     
     Yeter ki Saddam gitsin... 
     Washington kumandalı mı bir yönetim mi olacak 
     - Hayır tabii. ABD tarafından yönetilmeyecek. Biz Irak’ın bağımsızlığını, birliğini ve bölgesel entegrasyonunu savunuyoruz. 
     
     Yeni bir lider düşündünüz mü 
     - Yeni bir Saddam aramanın hiçbir anlamı yok. Allah’tan Irak’ta başka bir Saddam yok. Şunu da söylemek istiyorum, eğer rüyamız gerçekleşirse Türkiye ile çok iyi ilişkiler içerisinde olacağız. Saddam gittikten sonra Türkiye ile Irak arasında büyük bir ekonomik işbirliği olacak. Türkiye’nin sınırdaki güvenliği için birlikte çalışacağız. Irak’taki olumlu gelişmeler Türkiye ile de yapıcı anlaşmalara yol açacak. 
     
     Türkiye’deki siyasi kriz Irak’a müdahaleyi ne kadar etkileyecek 
     - Üslerin kullanılmasına karar verecek olan Türk ordusudur. Orduda da bir kargaşa yok, üstelik ABD ile gayet iyi ilişkiler içerisindeler. Dolayısıyla etkilemez. 
     



 DÜNYA 











</TEXT>
</DOC>
