<DOC>
<DOCNO> 71816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/soneko04.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta 224 gün vadeli bono ihalesi düzenliyor 
</HEADLINE>
<TEXT>

     Hazine, bu hafta 224 gün vadeli bono ihalesi düzenliyor. 
     Hazine, 12 Mart Salı günü düzenleyeceği 224 gün vadeli bono ihalesinin ihraç tarihi 13 Mart 2002 ve geri ödeme tarihi ise 23 Ekim 2002 olarak belirlendi. 
     Hazine en son 5 Mart tarihinde 175 ve 336 gün vadeli 2 bono ihalesi birden düzenlemişti. 
     175 gün vadeli bono ihalesine toplam 2 katrilyon 207.7 trilyon 
     liralık teklif gelirken, ihalede nominal 1 katrilyon 903.9 trilyon liralık satış gerçekleşmişti. Net satış miktarının 1 katrilyon 476.1 trilyon lira olarak gerçekleştiği ihalede bileşik faiz yüzde 69.80, basit faiz ise yüzde 60.30 olmuştu. 336 gün vadeli bono ihalesine toplam 2 katrilyon 581.3 trilyon liralık teklif gelirken, ihalede nominal 1 katrilyon 810.7 trilyon liralık satış gerçekleşmişti. Net satış miktarının 1 katrilyon 119.8 trilyon lira olarak gerçekleştiği ihalede bileşik faiz yüzde 68.30, basit faiz ise yüzde 66.83 olmuştu. Hazine'nin, gelecek hafta toplam 545.9 trilyon liralık iç borç servisini yerine getirmesi öngörülüyor. Hazine'nin bu ayın toplamında yapacağı ödemeler toplamı ise 5 katrilyon 971.5 trilyon lirayı buluyor. 
     






</TEXT>
</DOC>
