<DOC>
<DOCNO> 51502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sontur16.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar adliyede saç saça kavga etti 
</HEADLINE>
<TEXT>

     Şanlıurfa'nın Siverek İlçesi'nde Kıran aşiretine mensup ''Görkem'' ve ''Gürkan'' ailesinin kadınları, adliye önünde kavga ettiler. 
     Bir süre önce Siverek'e bağlı Avurtepe Köyü'ne bağlı Yeniköy Mezrası'nda oturan ve akraba oldukları bildirilen Kıran aşireti mensubu ''Görkem'' ve ''Gürkan'' aileleri arasında arazi anlaşmazlığı nedeniyle çıkan ve 6 kişinin ölümü, 1 kişinin yaralanması ile ilgili çatışmanın ilk duruşması yapıldı. 
     Siverek 1. Ağır Ceza Mahkemesi'ndeki duruşma için adliye önünde bekleyen söz konusu ailelere mensup kadınlar, önce birbirlerine laf attılar. Lafa atma daha sonra taşlı sopalı kavgaya dönüştü. 
     Güvenlik güçleri, kavgayı güçlükle önlerken, isimleri açıklanmayan 2'si kadın 4 kişi gözaltına alındı. 
     Yetkililer, söz konusu aileler arasında tekrar bir çatışma çıkmaması için gerekli güvenlik önlemlerinin alındığını, soruşturmanın sürdürüldüğünü bildirdiler. 
     






</TEXT>
</DOC>
