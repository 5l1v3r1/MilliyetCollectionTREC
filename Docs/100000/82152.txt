<DOC>
<DOCNO> 82152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/guncel/gun02.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre değil, cinayet 
</HEADLINE>
<TEXT>

Diyarbakır’da fuhuş yaptığı gerekçesiyle kızını öldüren baba Hıdır Kaçmaz için cinayeti ağır tahrik altında işlemediği gerekçesiyle töre indirimi uygulanmadı 
     ÖZGÜR CEBE Diyarbakır DHA 

     Diyarbakır’da 2 kez evden kaçan kızını, fuhuş yaptığını ileri sürerek öldüren baba ve oğlu hakkında hazırlanan iddianamede, sanıklar için töre indirimi talep edilmedi. 
     Hıdır Kaçmaz, kızı Pınar’ı 20 , evden kaçtığı ve fuhuş yaptığı gerekçesiyle, oğlu Erkan’ın da yardımıyla, başına 3 kurşun sıkarak öldürdü. Erkan Kaçmaz yakalanırken, baba Kaçmaz ortadan kayboldu. 
     
     Savcı, İdam’ dedi... 
     Baba - oğul hakkında açılan davada iddianame hazırlayan Savcı Ramazan Öksüz, baba - oğulun cinayeti, "Töre indirimi" olarak bilinen ağır tahrik altında işlemediklerini belirterek, idam cezası verilmesini istedi. 
     İddianamede, olaydan sonra yakalanan Erkan Kaçmaz’ın sorguda, ablasını kafa, göğüs ve sırtına ateş ederek kendisinin öldürdüğünü söylediği, ancak Pınar’ın vücudunda mermi izi bulunmadığı, sadece kafasından 3 mermi çekirdeği çıkarıldığına dikkat çekildi. İddianamede, Erkan Kaçmaz’ın olayı üstlenerek babasını korumaya yönelik ifade verdiği, tanık ifadelerine göreyse firari babanın kızını öldürdüğünün kesinleştiği kaydedildi. 
     



 GÜNCEL 
















</TEXT>
</DOC>
