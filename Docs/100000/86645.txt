<DOC>
<DOCNO> 86645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/ekonomi/eko06.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
5 SORU 5 CEVAP 
</HEADLINE>
<TEXT>
Yaş avantajı bir - iki yıl 
Emeklilikte kademeli geçişle ilgili yeni düzenleme, iptal edilen yasaya göre kadınlara genelde iki yıl, erkeklere ise bir yıllık yaş avantajı sağladı 
     ATİLLA ÖZSEVER 

     Anayasa Mahkemesi’nin iptali üzerine yeniden düzenlenen emeklilikte kademeli geçişle ilgili yasada, ilk kademe hariç kadın sigortalılara iki yıl, erkek sigortalılara ise bir yıllık yaş avantajı sağlanmış oldu. Türk - İş Sosyal Güvenlik Danışmanı Celal Tozan, konu ile ilgili sorularımızı şöyle yanıtladı 
     1- Yeni yasal düzenlemede, kademeli geçişle ilgili yürürlük tarihi olarak 23 Mayıs 2002 tarihinin esas alındığı belirtiliyor, durum nedir 
     Aslında yeni düzenlemeyi üç grupta irdelemek gerekiyor. Birinci grup, 4447 sayılı yasanın yürürlüğe girdiği 8 Eylül 1999’dan sonra ilk kez işe başlayan, yani yeni sigortalı olanlarla ilgili gruptur. Bu kişiler, kadın 58, erkekte 60 yaşını doldurup 7 bin gün prim ödedikleri zaman emeklilik hakkını kazanacaklardır. Yine bu gruba dahil olanlar, yani 8 Eylül 1999’dan sonra ilk kez sigortalı olanlar için ikinci bir seçenek daha vardır Bu kişiler, aynı yaşı ve 25 yıllık sigortalılık süresini doldurup 4 bin 500 gün prim ödediklerinde emeklilik hakkına kavuşacaklardır. 
     
     2- 8 Eylül 1999 tarihi itibariyle erkek 23, kadın sigortalı da 18 yıllık süresini tamamlamış olanların durumunda bir değişiklik söz konusu mu 
     İkinci grup, 8 Eylül 1999 tarihinden önce sigortalı olanlardan erkek 23, kadın ise 18 yılını tamamlamış ya da daha fazla sigortalılık süresine sahip olan gruptur. Bunlar için herhangi bir yaş haddi yoktur. Bu kişiler, erkek 25, kadın ise 20 yıllık sigortalılık süresini ve 5 bin prim gününü tamamladığında herhangi bir yaş haddi olmadan emeklilik hakkını kazanacaklardır. 
     
     3- Kademeli geçişe girenler, yani 8 Eylül 1999 tarihi itibariyle erkek 23, kadın 18 yıldan az sigortalılık süresi olanlar nasıl emekli olacak 
     İşte üçüncü grup, 8 Eylül 1999 tarihi itibariyle erkek 23, kadın da 18 yıldan az sigortalılık süresine sahip olan gruptur. Bu grup, Anayasa Mahkemesi’nin iptal ettiği kademeli geçişe giren kesimdir. Yeni yapılan düzenleme ile bu grup için kademelerin hesaplanmasında 8 Eylül 1999 tarihi yerine 23 Mayıs 2002 tarihi esas alındı. Yani bu gruba girenler, sigortalılık süresini 23 Mayıs 2002’ye göre hesaplayıp hangi kademeye giriyorlarsa o kademedeki yaş haddine tabi olacaklar. Bu gruba dahil olup, yani 8 Eylül 1999 tarihi itibariyle erkek 23, kadın da 18 yıldan az sigortalılık süresi bulunanlar, bu kez 23 Mayıs 2002 tarihine göre kadın 18 yıl, erkek de 23 yıldan fazla sigortalılık süresine sahip ise kadın 40, erkek de 44 yaşını, 20 - 25 yıllık sigortalılık süresini ve 5 bin prim gününü doldurduklarında emeklilik hakkını kazanacaklardır. Diğer sigortalılık süreleri de hangi kademeye giriyorsa o kademedeki yaş haddi ve prim gününe tabi olup, kadın 20, erkek 25 yıllık sigortalılık süresini doldurduğunda emekli olabilecektir. 
     
     4- Bu son grubu hem kadın, hem erkek sigortalı için birer örnekle açıklayabilir misiniz 
     Örneğin Ocak 1977’de işe giren bir erkek sigortalıyı ele alalım. Bu kişi, 8 Eylül 1999 tarihi itibariyle 23 yılını doldurmadığından kademeye giriyor. Bu kez 23 Mayıs 2002’ye göre sigortalılık süresi 23 yılı aşıyor, 25 yılı geçiyor, yani ilk kademeye giriyor. Bu erkek sigortalı, 44 yaş ve 5 bin prim gününü tamamladığında emeklilik hakkını kazanır. 25 yıllık sigortalılık süresini zaten tamamlamış bulunuyor. İkinci örnek, kadın sigortalı ilk kez işe Ocak 1985’de başlamış olsun. 8 Eylül 1999 itibariyle 18 yılını doldurmamış bulunuyor. O zaman kademeye giriyor. 23 Mayıs 2002 tarihine göre, 17 - 18 yıllık kademeye dahil oluyor. Bu durumda bu kadın sigortalı, 20 yıl, 5 bin gün ve 41 yaşını doldurduğunda emekliliğe hak kazanacak. 
     
     5- Düzenleme kime ne kadar avantaj ve dezavantaj getiriyor 
     Erkek sigortalılar açısından eski düzenlemeye göre, yani Anayasa Mahkemesi’nin iptal ettiği 4447 sayılı yasanın kademeli geçişle ilgili bölümüne göre, 56 yaşa kadar birer yaş bir avantaj sağlıyor. 56 yaştan sonra eski düzenlemeye göre daha yüksek bir yaş haddi var. Kadınlar açısından ise, ilk kademede bir yaş avantaj, 52 yaş kademesine kadar da iki yaşlık bir avantaj getiriyor. 52 yaştan sonra olumsuz bir durum var. 
     
SSK'lılar için kademeli geçiş Kadın Sigortalılık süresi Yaş Erkek Sigortalılık süresi Yaş Prim günü 18 40 23 44 5000 17 - 18 41 21.6 - 23 45 5000 16 - 17 42 20 - 21.6 46 5075 15 - 16 43 18.6 - 20 47 5150 14 - 15 44 17 - 18.6 48 5225 13 - 14 45 15.6 - 17 49 5300 12 - 13 46 14 - 15.6 50 5375 11 - 12 47 12.6 - 14 51 5450 10 - 11 48 11 - 12.6 52 5525 9 - 10 49 9.6 - 11 53 5600 8 - 9 50 8 - 9.6 54 5675 7 - 8 51 6.6 - 8 55 5750 6 - 7 52 5 - 6.6 56 5825 5 - 6 53 3.6 - 5 57 5900 4 - 5 54 2.8 ay 15 gün - 3.6 58 5975 3 - 4 55 2 - 2.8 ay 15 gün 58 5975 2.8 ay 15 gün - 3 56   5975   0 - 2 59 6050      
     Not Noktadan önceki rakam yılı, sonraki rakam ayı ifade eder 
     



 EKONOMİ 















</TEXT>
</DOC>
