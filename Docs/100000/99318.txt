<DOC>
<DOCNO> 99318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/yazar/sazak.html </URL>
<DATE> 2002/08/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş’e baraj uyarısı 
</HEADLINE>
<TEXT>

     TBMM’de dün ABD’nin olası Irak operasyonunun gölgesi altında 3 Kasım’da seçim kararı alındı. 
     Ankara önceki gece yoğun bir diplomasi trafiğine sahne oldu. 
     ABD Büyükelçisi Pearson’ın Dışişleri’ne yaptığı ziyarete Askeri Şura’ya hazırlanan Başbakan Ecevit’in, Şükrü Sina Gürel ve Hüseyin Kıvrıkoğlu’nu yanına alarak Çankaya’ya çıkışı eklenince, kulisler sabaha kadar durulmadı. Senaryolar birbirini kovaladı. Başkan Bush’un bir mektupla, Saddam’ın devrilmesi konusundaki kararlılığını bildirdiği ve olası bir harekatta Türkiye’den üs ve kara birliği konuşlandırma’ izni istediği öne sürülüyordu. 
     Askeri çevreler, Dışişleri ve Başbakanlığın suskunluğu, erken seçimin ertelenmesi’ dahil her türlü gelişmeye kapıyı açık bırakıyordu. 
     Washington’da ise aynı saatlerde yaprak kımıldamıyordu. Türk ve ABD Dışişleri sözcüleri dün sabah yaptıkları açıklamayla Irak’a müdahale amaçlı bir hazırlığı ve bu amaçla Türkiye’den izin istendiği haberlerini reddettiler. 
     TBMM ise erken seçim’i gündemine aldı. 
     Kulislerde Irak bağlantılı senaryo da şekil değiştirdi 
     ABD Irak harekatını sonbahar aylarına çekerse hükümet, Anayasa’nın 78’inci maddesindeki savaş hali nedeniyle’ seçimleri 1 yıl sonraya ertelemek üzere Meclis’i yeniden toplayabilir. Kıvrıkoğlu’nun görev süresini savaş gerekçesiyle uzatma senaryosu da dün son buldu. Orgeneral Hilmi Özkök’ün Genelkurmay Başkanlığı kesinleşti. 
     Kemal Derviş’in durumuna gelince... 
     AKP’nin yükselişi karşısında Cem - Derviş ikilisinin henüz istenen güce erişemeyişi karşısında gözler yeniden CHP’ye çevrildi. 
     Dün Deniz Baykal ile konuştuk. 
     AKP karşısında tek seçeneğin CHP olduğunu savundu. 
     Kabus senaryosu olarak öne sürülen, Aynı tabana seslenen liderler ve partileri arasında birlik sağlanamazsa Tayyip Erdoğan’ın AKP’si tek başına iktidar olur. Bunu önlemek için genel başkanlar koltuğu Derviş’e bıraksınlar’ şeklindeki görüşler karşısında Baykal tepki gösteriyor 
     Kimi çevrelerin ruhsal konforlarını sağlamak için siyaseti dizayn edemeyiz. Yeni Türkiye isterse kendini feshetsin, bizi ilgilendirmiyor. CHP gücünü halktan alıyor. Sağda AKP’nin birinci parti olacağı anlaşıldı, öteki çekim alanı da CHP’dir. Cem tutmadı. Kemal’in yeri de CHP’dir. Derviş’le birinci parti oluruz.’ 
     Baykal, Best FM’de yapılan bir anketten söz ediyor. Derviş YTP’ye mi, CHP’ye mi girmeli ’ sorusuna katılımcıların yüzde 62’si CHP demiş.’ Derviş, gelmezse ne olacak Baykal, Biz yolumuza devam ederiz, Derviş’li ya da Derviş’siz, Yeni Türkiye barajı geçemez’ iddiasında. 
     YTP cephesinde de kimi kaygılar gözleniyor. Derviş’in kurmayları, Troyka seçimlerde Derviş’i başbakan adayı olarak ilan ederek daha geniş bir ittifak aramazsa işimiz zor’ görüşündeler. 
     Derviş, Ecevit’i aramış. 
     Son kararını verecek. 
     
     







Milliyetçilik ve AB 


Irak, Kıbrıs, AB üyeliği ve seçim harcamaları 


Bodrum havası 


Derviş’i çağırdım Konuşuruz’ dedi 


Derviş’in çağrısı İstikrarlı çoğunluk 


Demirel İsmet Paşa için evet demeyince .. 


Irak legosu 


Olağan şüpheliler 


ABD, Irak’ı vurursa ekonomi çok zarar görecek 


Telaşa gerek yok... 


Tahsilat timleri işbaşında 


Mucize yok, mucize adam hiç yok 


Derviş’e baraj uyarısı 


Milliyet’in TIR’ıyla yola çıkarken 


Irak harbi bizi çok üzecek 


</TEXT>
</DOC>
