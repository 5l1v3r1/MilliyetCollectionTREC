<DOC>
<DOCNO> 80745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sonspo09.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 3- Rizespor 1 maç bitti 
</HEADLINE>
<TEXT>

     Hakemler Bülent Uzun xx, Birol Budan xx, Mustafa Emre Eyisoy xx. 
     İstanbulspor Haluk xx, Pinto xx, Niyazi xxx, Saffet xx, Petkov xx, Fuat xx, Selçuk x, Saidou xx, Murat xx, Bülent xx, Cenk x. 
     Çaykur Rizespor Murat xx, Recep xx, Fatih xx, Evren xx, Kazım xx, Ünal xxx, Ümit Ozan xx, Serkan xx, Erhan x, Tetteh xx, Okan x. 
     Birinci Süper Futbol Ligi'nde İstanbulspor, Çaykur Rizespor'u 3-1 yendi. 
     9. dakikada Çaykur Rizesporlu Okan'ın İstanbulspor ceza alanının 
     sağ köşesinden attığı sert şutta, top kaleci Haluk'ta kaldı. 
     18. dakikada orta alandan aldığı topla çalımlarla ceza alanına 
     hareketlenen Ümit Ozan'ı, Saffet ceza alanı içine girmeden faulle durdurarak takımı adına tehlikeyi büyümeden önledi. 26. dakikada soldan ceza alanına giren Murat'ın yaptığı ortada, ön direkte Cenk'in vuruşunda, meşin yuvarlak yandan auta çıktı. 32. dakida Saidou'nun ara pasıyla soldan ceza alanına giren Petkov'un ortasında Cenk, yakın mesafeden topu auta attı. 34. dakikada Murat'ın soldan yaptığı ortaya, altıpas içinde iyi yükselen Saidou'nun kafa vuruşunda, meşin yuvarlak direği sıyırarak auta çıktı. 41. dakikada Selçuk'un ceza alanı yayı üzerinden yaptığı sert vuruşta, kaleci Murat'ı geçen top direğin dibinden auta çıktı. Karşılaşmanın ilk yarısı 0-0'lık skorla sona erdi. 
     
     İKİNCİ YARI 

     Çaykur Rizespor, maçın ikinci yarısına Okan'ın yerine Hasan Özer'i x oyuna alarak başladı. 
     48. dakikada Saidou'nun pasıyla sağdan ceza alanı içine giren 
     Pinto'nun vuruşunda, top üst direğe sıyırarak auta çıktı. 
     56. dakikada İstanbulspor'da, Bülent'in yerine Zubanoviç xx 
     oyuna girdi. 
     60. dakikada Ünal'ın sağdan kullandığı köşe atışında, ceza alanı 
     içinde topa iyi yükselen Hasan Özer'in kafa şutunda, köşeye giden topu kaleci Haluk yatarak kontrol etti. 
     61. dakikada Çaykur Rizespor'da, Kazım'ın yerine Şener x , 62. 
     dakikada da İstanbulspor'da Fuat'ın yerine Güven xx oyuna dahil oldu. 
     67. dakikada Saidou'nun ara pasıyla topla buluşan Cenk, sağdan 
     ceza alanı içine girdi. Yerden sert vuran Cenk, kaleci Murat'ın sağından topu ağlara göndererek takımını 1-0 öne geçirdi. 
     69. dakikada İstanbulspor ceza alanı içine yapılan ortada Fatih 
     topu ceza alanı dışına çıkardı. Topa gelişine sert vuran Ünal, meşin yuvarlağı kaleci Haluk'un sağından filelere göndererek Çaykur Rizespor'a beraberliği getiren golü attı 1-1. 
     75. dakikada Saidou'nun pasıyla sağdan hareketlenen Zubanoviç, 
     ceza alanına girmeden ortaladı. Altıpas içinde topla buluşan Cenk, yakın mesafeden yaptığı vuruşta takımını 2-1 öne geçirdi. 
     77. dakikada Çaykur Rizesporlu Recep sarı kart gördü. 
     83. dakikada Serkan'ın soldan ortasında, arka direğe yakın 
     durumdaki Ümit Ozan, kafayla yaptığı vuruşta meşin yuvurlağı kaleci Haluk'a nişanlayınca, Çaykur Rizespor uygun pozisyonda bir golden oldu. 
     85. dakikada Erhan'ın pasıyla ceza alanı içine giren Zeki, Saffet 
     ile girdiği ikili mücadelede yerde kaldı. Hakem Bülent Uzun penaltı noktasını gösterdi. Atışı kullanan Ünal'ın vuruşunda, kaleci Haluk soluna giden topa iyi uzanarak çeldi. Dönen topu İstanbulspor savunması kornere atarak tehlikeyi önledi. 
     86. dakikada İstanbulspor'da, Saidou'nun yerine Zeki x oyuna 
     girdi. 
     88. dakikada ani gelişen İstanbulspor atağında, Murat çalımlarla 
     soldan Çaykur Rizespor ceza alanı içine girdi. Kaleci Murat ile karşı karşıya kalan İstanbulsporlu oyuncunun yaptığı aşırma vuruşta, top direğin üzerinden az farkla auta çıktı. 
     89. dakikada Zeki'nin pasıyla soldan ceza alanına giren Zubanoviç, 
     topu geriden gelen Murat'ın önüne çıkardı. Araya giren Fatih, topu bacaklarının arasından kaçırınca, topla buluşan Murat uygun durumda meşin yuvarlağı filelere göndererek takımını 3-1 öne geçirdi. 
     Karşılaşmada başka gol olmayınca, İstanbulspor, Çaykur Rizespor karşısında sahadan 3-1 galip ayrıldı. 
     





</TEXT>
</DOC>
