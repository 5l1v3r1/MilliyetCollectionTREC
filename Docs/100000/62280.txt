<DOC>
<DOCNO> 62280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/ekonomi/eko05a.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Adil ücret kararnamesi 
</HEADLINE>
<TEXT>

Memur maaşlarındaki adaletsizliğin giderilmesi için görev tazminatlarında yapılacak düzenlemeye ilişkin kararnamenin bu hafta çıkması bekleniyor 
     HARUN GÜREK, ELÇİN ERGÜN Ankara 

     Memur maaşlarındaki adaletsizliği gidermek amacıyla çıkarılan Yetki Yasası’yla getirilen görev tazminatları düzenlemesine ilişkin kararname imzaya açıldı. 
     Resmi Gazete’de geçtiğimiz 13 Temmuz’da yayınlanan Yetki Yasası, hükümete, kanun hükmünde kararname KHK çıkararak, 2005’e kadar memurlar arasındaki ücret adaletsizliğini giderme yetkisi veriyor. Yasa uyarınca, 375 sayılı KHK’nın 1. maddesi A bendi kapsamına giren ve temsil tazminatı almayan personele görev tazminatı ödenecek. Bu gruba subay, astsubaylar, jandarma subay ve astsubaylar, öğretim üyeleri, hakim ve savcılar giriyor. Bu memurlara 15 bin göstergeye, yani 454 milyon 500 bin liraya kadar görev tazminatı ödenebilecek. 
     Müsteşar, müsteşar yardımcısı ve genel müdürler dışındaki diğer tüm memurlardan beş hizmet yılını dolduranlara ise 10 bin gösterge rakamını geçmemek üzere görev tazminatı ödemesi yapılacak. Bu grupta genel müdür yardımcıları, daire başkanları, şef, memur, doktor, mühendis, öğretmen, denetim elemanları, polis, hemşire, iktisatçılar yer alıyor. Bu gruba ödenebilecek azami görev tazminatı ise 303 milyon lira. 
     
     Düzenleme var ama para yok 

</TEXT>
</DOC>
