<DOC>
<DOCNO> 78239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/ekonomi/eko04a.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çoklu fiyat önerisine Hazine sıcak bakmadı 
</HEADLINE>
<TEXT>

İç Borç Danışma Kurulu’nda, bankacıların İhalelerde çoklu fiyata geçelim’ önerisi Hazine temsilcileri tarafından kabul edilmediği belirtildi 
     EKONOMİ SERVİSİ 

     Hazine ile bankacıları bir araya getirilen İç Borç Danışma Kurulu’nda bankacılardan ilginç teklifler geldiği ancak Hazine yöneticilerinin bu tekliflere sıcak bakmadığı öğrenildi. 
     İç Borç Danışma Kurulu’nun önceki gün yapılan ve 45 dakika kadar süren toplantısında, bankacıların daha uzun vadeli borçlanmanın denenmesi, krizden bu yana ihalelerde uygulanan tekli fiyat yönteminin terk edilerek çoklu fiyat sistemine geçilmesi, üç ayda bir olan kupon ödemelerinin altı aya çıkarılması yönünde önerilerde bulunduğu kaydedildi. 
     
     Hayata geçirmek için erken’ 
     Önerileri dinleyen Hazine temsilcilerinin, geçmişte de benzer deneyimler yaşandığını ve kısa vadeli rahatlamanın orta vadede daha ağır sonuçlar doğurabileceğini hatırlatarak "Önerilerin hayata geçirilmesi için henüz erken" dediği ifade ediliyor. 
     
     Borçlar hakkında sunum yapıldı 
     Öte yandan Hazine’den yapılan yazılı açıklamada ise Hazine temsilcilerinin Ocak - Nisan 2002 arasındaki borçlanma ve finansman gerçekleşmeleri ile Nisan - Aralık 2002 beklentileri hakkında bir sunum yaptığı kaydedildi. 
     2002 yılı iç borçlanma politikaları çerçevesinde, 2002 Mart geçici rakamlarına göre iç borç stoku verilerine ve iç borç stokunun yapısındaki gelişmelere de değinilen sunumun hafta içinde Hazine’nin internet sitesinde yayımlanacağı bildirildi. 
     



 EKONOMİ 

















</TEXT>
</DOC>
