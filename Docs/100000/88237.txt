<DOC>
<DOCNO> 88237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/spor/spo19.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'ndan Notlar 
</HEADLINE>
<TEXT>

Katanec bırakıyor      SLOVENYA Milli Takımı’nın Teknik Direktörü Srecko Katanec, kupa bitiminde görevden ayrılacağını açıkladı. Slovenya’nın 3 - 1 kaybettiği İspanya maçı sonrası, takımın golcülerinden Zahovic ile sert biçimde tartışan Katanec, bu olayın da rol oynadığı kararını Slovenya Futbol Federasyonu’na bildirdi. 
     
FIFA’nın fiyakası      DÜNYA Futbol Federasyonları Birliği FIFA’nın resmi internet sitesi www.fifa.com, turnuvanın sadece ilk günündeki 165 milyon ziyaretçi ile, IOC’nin Uluslararası Olimpiyat Komitesi sitesinin 2000 Sidney Olimpiyatları’ndaki üç haftalık ziyaretçi sayısını 230 milyon yakaladı. 
     
Önce devlet      RUSYA ile Tunus arasında dün oynanan ve Rusya’nın 2 - 0 kazandığı karşılaşma da Rusya Parlamentosu’nu durduramadı. Parlamento, bazı milletvekillerinin önceki gün sunduğu oturumu erteleme talebine 450 milletvekilinden sadece 110’u onay verdi. 
     
Beckham’dan özür      İNGİLTERE’NİN Kaptanı David Beckham, İsveç ile 1 - 1 berabere kaldıkları maçın sonunda, taraftarlarının yaptıkları desteği karşılıksız bıraktıkları için özür diledi. Beckham, sadece kaleci David Seaman’ın tribünlere giderek selam verdiğini belirterek, "Böyle büyük bir hatayı daha önce hiç yapmadık" dedi. 
     



 SPOR 



































</TEXT>
</DOC>
