<DOC>
<DOCNO> 75878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/guncel/gun07.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu, Afganistan yolcusu 
</HEADLINE>
<TEXT>

Orgeneral Hüseyin Kıvrıkoğlu, Afganistan’daki çokuluslu gücün komutanlığına Kara Kuvvetleri’nden Tümgeneral Akın Zorlu’yu atadı 
     ANKARA Milliyet 

     Genelkurmay Başkanı Orgeneral Hüseyin Kıvrıkoğlu, ISAF’ın komutanlığına Güneydoğu Avrupa Uluslararası Barış Gücü SEEBRİG komutanlığını yürüten Kara Kuvvetleri Komutanlığı Plan Prensipler Daire Başkanı Tümgeneral Akın Zorlu’yu getirdi. Açıklamada, Zorlu başkanlığında bir "keşif heyeti"nin yarın Afganistan’a giderek incelemelerde bulunacağı kaydedildi. 22 Haziran - 22 Aralık arasında ISAF’ın komutanlığını yürütecek Zorlu’nun yardımcılığına da Tuğgeneral Emin Alpman getirildi. Zorlu, 1997’de tuğgeneralliğe terfi etti. Albaylıktan generalliğe büyük başarıyla ikinci sırada terfi eden Zorlu, iki yıl Kahramanmaraş’taki 172. Tugay Komutanlığı görevini yürüttü. Altı ülkenin ortak kurduğu Güneydoğu Avrupa Çokuluslu Barış Gücü’nün SEEBRİG komutasının Türkiye’ye verilmesi üzerine Kıvrıkoğlu bu görev için Zorlu’yu seçti. 
     
     Çokuluslu deneyim 
     1999 - 2001 arasında Filibe’deki çokuluslu kararg hı yöneten Zorlu, komutanlığı devrettikten hemen sonra 30 Ağustos 2001’de tümgeneralliğe terfi ettirildi. Tümgeneralliğe de ikinci sırada terfi eden Zorlu, Kara Kuvvetleri Plan Prensipler Daire Başkanlığı görevinde yedinci ayını doldurduğu gün, 5 bin kişilik ISAF’a komutan olacağı açıklandı. 
     
NATO’da görevliydi      1948 doğumlu olan Akın Zorlu, Kara Harp Okulu ve Harp Akademisi’nin ardından, ABD Kara Kuvvetleri Akademisi’nde eğitim gördü. 3 yıl Brüksel’deki NATO kararg hında görev yapan Zorlu, 1997’de general oldu. Sicilinde olumsuz bir gelişme olmazsa 2009’da orgeneral, 2013’te Kara Kuvvetleri Komutanı ya da Jandarma Genel Komutanı olması beklenen Akın Zorlu’nun, bir oğlu var. 
     



 GÜNCEL 






















</TEXT>
</DOC>
