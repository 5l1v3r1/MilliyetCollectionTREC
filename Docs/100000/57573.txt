<DOC>
<DOCNO> 57573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/spor/spo01.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurnaz Daum 
</HEADLINE>
<TEXT>

Alman hoca, altı maçlık galibiyet serisinin sırrını yöneticilere gösterdi. Göztepe maçı öncesinde Başkan Serdar Bilgili ve Mete Düren taktik toplantısına katıldı 
     BİLAL MEŞE 

     Hayran kaldılar 
     BEŞİKTAŞ Teknik Direktörü Christoph Daum, ilk kez bir maç öncesinde taktik dersine yöneticileri aldı. Göztepe maçı öncesinde Hilton Otelli’nde takım konuşmasına katılan Başkan Serdar Bilgili ve yönetici Mete Düren, karşılaşma sonrasında Daum’un söyledikleri aynen sahada gördüler. Düren, "Daum’un konuşmalarından çok etkilendim. Ne dediyse, sahada gerçekleşti" dedi 
     
     Dedikleri çıktı 
     TAKTİK konuşmasında, sahayı üç bölgeye ayıran Alman hoca, "Şu anda Göztepe soyunma odalarında İlhan, Baya, Tümer, Tayfur ya da Bayram konuşuluyor. Sizleri nasıl durduracaklarını tartışıyorlar. Ancak Ronaldo ve Ahmet Yıldırım’ı unuturlar. Onun için hücuma katılın. Siz çıktığınız anda şaşırırlar, önlem alamazlar. Hem maçı kazanırız, hem de fark yaparızödiye konuştu. 
     
Özgür oldu, golleri buldu      GÖZTEPE karşısında fırtına gibi esen ve iki gole imzasını atan Tümer, başarısını özgürlüğe bağladı. Tecrübeli futbolcu, "Yeter ki özgür olayım. Bu şekilde oynatıldığım sürece, hem goller atarım, hem de attırırım. Başarımı saha içindeki serbestliğe borçluyum" diye konuştu. 
     SİYAH - Beyazlı ekibin başarısının temelinde arkadaşlık ve inancın yattığını da kaydeden Tümer, "Takım içinde inanılmaz bir birlikteliğimiz var. Gaziantep maçını iple çekiyoruz. Kazanıp, yolumuza devam edeceğiz. İyi bir hazırlık döneminden sonra bizi kimse tutamaz" dedi. n CENGİZ MALGIR 
     
Kartal rekora göz dikti      SÜPER Lig’de altı hafta üst üste kazanarak büyük bir çıkış yakalayan, 16. haftada 42 gole ulaşan Beşiktaş, Fenerbahçe’nin rekoruna göz dikti. Siyah - Beyazlı ekip 89-90 sezonunda da 16. haftada 42 golü bulmuştu. Fenerbahçe, 103 gol atarak lig tarihinde "Bir sezonda en çok gol atan takım" unvanını kazandığı 1988-89 sezonunda, 16 maç sonunda 36 gol atmıştı. 
     
Antrenmanda tartışma      SABAH antrenmanında Ali Eren’e sinirlenen Sertan çalışmayı yarıda bıraktı. Siyah - Beyazlı ekip, önce kondisyon sonra dar alanda çift kale maç yaparak günü noktaladı. Çalışmaya sakatlıkları süren Myhre, Fevzi, Stavrum, Yasin, Baya ve cezalı olan Ahmet Yıldırım katılmadı. Nefes almakta zorluk çeken Bayram ile Yasin, devre arasında burunlarından ameliyat olacaklar. 
     
Bizi yenemezler      Beşiktaş’ın Brezilyalısı Ronaldo, gizli değil açık golcü olduğunu söyledi ve rakiplere meydan okudu 
     BEŞİKTAŞ’TA geriden yaptığı sürpriz çıkışlarla rakipleri şaşkına uğratıp, şok gollerin sahibi olan Ronaldo, sezonu şampiyon bitireceklerini iddia ederek, "Bizi kolay kolay yenemezler" dedi. Brezilyalı oyuncu golcülüğünün yeni olmadığını, Benfica’da da bir sezonda 13 gol kaydettiğini söyledi ve "Şimdi bu sayıyı geçmeye çalışacağım. Bu gidişle herhalde gol kralı olurum" diye konuştu. 
     KENDİSİ için önemli olanın sahaya çıktığında en iyisini yapmak olduğuna dikkati çeken Ronaldo, sözlerini şöyle sürdürdü "Küçük, büyük takım ayırımı yapmam. Taffarel’den bilgi aldım ve Beşiktaş’a geldim. Türkiye’ye gelmeden önce Beşiktaş’ı tanıyordum. Sporting Lisbon’da oynarken kullandığım 37 penaltıdan sadece birini kaçırdım. Yani aslında gizli değil açık golcüyüm." 
     
Nihat’ta geri sayım      MENİSKÜSÜNDEKİ yırtık nedeniyle Real Sociedad’a transferi askıya alınan Nihat Kahveci’nin perşembe gününden itibaren düz koşulara başlayacağı açıklandı. İspanyol kulübünün transfer için iyileşmesini beklediği genç futbolcunun durumunun çok iyi olduğunu belirten kulüp doktoru Yalçın Yavuzer, "Nihat yeni yılla birlikte toplu çalışmalara da başlayacak" dedi. 
     
Savunmaya nazar değdi      SON üç maçta gol yemeyen Beşiktaş’ın savunması nazara geldi. Kaleci Myhre, Göztepe maçında ciddi bir sakatlık geçirirken, Ahmet Yıldırım da cezalı duruma düştü. Bu 2 oyuncunun Gaziantep ile yapılacak ilk yarının son maçında forma giyemeyecek olmaları, Daum’u sıkıntıya soktu. 
     



 SPOR 






















</TEXT>
</DOC>
