<DOC>
<DOCNO> 87140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yazar/kohen.html </URL>
<DATE> 2002/05/31/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Yabancılar "bekle - gör" pozisyonunda 
</HEADLINE>
<TEXT>

     Türkiye ile yakından ilgilenen yabancı finans çevrelerinin - yabancı diplomatlar ve akademisyenler gibi - son günlerde yanıtlarını aradıkları iki soru var Türkiye’de istikrar devam edecek mi, yoksa yakında bozulacak mı .. Türk hükümeti AB ile müzakere sürecini başlatmak için gerekli şartları yerine getirmeye ne kadar kararlıdır ve bunda ne ölçüde başarılı olacaktır 
     Yabancı finans kuruluşlarının analistlerini bu konuları araştırmaya sevk eden neden, şu sırada her iki alanda da h kim olan belirsizlikler ve kuşkulardır. Diğer bir deyişle, Başbakan Ecevit’in hastalığı ile gündeme gelen "istikrar meselesi" ve aynı zamana rastlayan AB’nin "olmasa olmaz koşulları" üzerindeki tartışmalar yabancı çevrelerin kafasını iyice karıştırmış bulunuyor. 
     Türkiye’ye kredi açan, yatırım yapan veya yabancı yatırımcılara yol gösteren bu müesseseler Türkiye’nin kredibilitesini, her an ölçmek zorundalar. Kendileri açısından, biraz durup Türkiye’nin hangi yönde gideceğini görmek gerek. Yani onlar için şu anda "sarı ışık" yanıyor... 
     
     TÜRKİYE’ye öteden beri büyük ilgi duyan ve destek veren bir yabancı finans kuruluşunun önde gelen bir analistinin bir sohbetimiz sırasında belirttiği gibi, Türkiye’nin istikrarlı ülke görünümünü koruması, dışarıdaki yatırımcılar ve kredi veren kurumlar için birinci derecede öneme sahip. 
     Ekonomik reform programının ve buna ilişkin önlemlerin kesiksiz uygulanması, siyasal istikrara da bağlı olduğu için, Ecevit’in sağlığı ile, ayrıca idam vesaire gibi sorunlar üzerindeki tartışmalarla ortaya çıkan "istikrarsızlık senaryoları" bu çevreleri kaygılandırıyor. 
     İstikrar faktörünün daha çok Ecevit’in sağlığına bağlanması, "risk payı"nın yüksek olduğunun göstergesi sayılıyor. Bunun anlamı şudur Türkiye’de istikrar, "kırılgan" fragile veya daha Türkçesi pamuk ipliğine bağlı... Bu çevrelerde yavaş yavaş, şimdiki hükümeti "istikrarın tek garantisi" olarak görmeme eğiliminin yer aldığı, seziliyor... 
     
     SİYASAL istikrar kadar AB ile ilişkiler çerçevesinde yapılması gereken işler konusundaki belirsizlikler de, yabancı özellikle Avrupa mali ve ticari çevreleri bir "bekle - gör" pozisyonunda tutuyor. 
     İlk bakışta Türkiye’nin idam ve Kürt dili ile ilgili "hassas sorunlar" üzerindeki tavrı, dışarıdaki yatırımcıyı veya kredi kuruluşlarını neden bu kadar ilgilendirsin gibi bir soru akla gelebilir. 
     AB ile bütünleşme sürecine girilmesinin avantajları kadar bunun dışında kalmanın sakıncalarını iyi hesaplamak lazım. Son olarak TÜSİAD’ın gazetelerde yayımlanan "manifesto"sunun ardından yöneticilerinin ve önde gelen üyelerinin yaptığı açıklamalar, AB dışında kalan bir Türkiye’nin ne gibi zararlara uğrayacağını çok açık şekilde gözlerin önüne sermiştir. Bunun gerçekten Türkiye’nin uzun vadeli ve makro düzeydeki kazanımlarını hesaplamayan, "büyük" düşünmeyen ve bugünün kısırdöngüsünü kıramayan çevreler iyice düşünmek zorundadırlar. 
     Daha düne kadar fert başına ulusal gelirleri bizim şu andakine eş olan Yunanistan, İspanya, Portekiz gibi ülkelerin AB ile bütünleşmenin ardından bugün ne seviyelere ulaştığı ortada. Polonya, Çek Cumhuriyeti, Macaristan gibi aday ülkeler halen yabancı yatırımcıların favorileri arasında yer alıyor. Bir analistin deyişi ile, Türkiye’nin potansiyeli onlardan kat kat üstün, ama Ankara artık işareti doğru ve net olarak vermek durumunda... 
     Anlayana.. 
     
     







Kritik sonbahar 


Enseyi karartmayın, çünkü... 


Yasak ilaçlar... 


AB nasıl bakıyor 


Mesud’un kalesini Tayyip düşürecek mi ’ 


30 Mayıs... Milat 


20 milyara kolej 


Serçe, Şahin, Kartal ve Doğan’ın sahipleri zorda 


Yabancılar "bekle - gör" pozisyonunda 


Recep Tayyip Erdoğan değişmiş olabilir mi 


Piyasa psikolojisi 


İnsan kaçakçılığı ve Türkiye 


Ecevit’siz MGK 


Entelektüel faaliyetlere kriz dopingi 


Firuze 


Derviş Tamam mı, devam mı 


Yapay gündem Politika Real gündem Üretim 


</TEXT>
</DOC>
