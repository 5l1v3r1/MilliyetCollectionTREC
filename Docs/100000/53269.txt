<DOC>
<DOCNO> 53269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sontur07.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinde yatan Erol Evcil'i vergi dairesi ilanla arıyor 
</HEADLINE>
<TEXT>

     İşadamı Nesim Malki cinayetinin azmettiricisi olmak suçundan tutuklanan Erol Evcil, Bursa'daki bir vergi dairesi tarafından gazete ilanıyla aranıyor. 
     Yeşil Vergi Dairesi Müdürlüğü'ne bağlı olan ve 1996 yılından kalan motorlu taşıtlar vergisini ödemedikleri tespit edilen mükelleflerin yer aldığı ilanda, Erol Evcil de borçlular arasında bulunuyor. 
     Kartal Cezaevi'nde tutuklu olan Erol Evcil, kendisinin ve sahibi bulunduğu Eşrefoğlu Sigorta A.Ş'ye ait 11 aracın motorlu taşıtlar vergisini ödemediği için vergi dairesince aranıyor. 
     İlanda, verdikleri adreslerde bulunamadıkları için tebligat yapılamayan vergi mükelleflerinin, 1 ay içinde borçlarını Yeşil Vergi Dairesi'ne yatırmaları çağrısında bulunuluyor. 
     






</TEXT>
</DOC>
