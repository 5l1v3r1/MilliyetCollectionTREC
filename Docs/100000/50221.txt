<DOC>
<DOCNO> 50221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sonspo16.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayrak "Gruptan çıkacak 2 takımdan biri Galatasaray olacak" 
</HEADLINE>
<TEXT>

     Galatasaray Kulübü Futbol Şubesi Üyesi Abdurrahim Albayrak, Avrupa Şampiyonlar Ligi 2. tur B Grubu'nda, İspanya'nın FC Barcelona, İngiltere'nin FC Liverpool ve İtalya'nın AS Roma takımlarıyla eşleşmelerini değerlendirirken, ''Gruptan çıkacak 2 takımdan birisinin Galatasaray olacağına inanıyorum'' dedi. 
     Galatasaray'ın Bursaspor ile bu akşam yapacağı lig maçı için Bursa'da bulunan Albayrak, kura çekimini kamp yapılan otelde futbolcularla birlikte TV'den izlediğini anlatarak, ''Rakipler güçlü. 
     Ancak rakipler belli olduktan sonra futbolcularımızda inanılmaz bir coşku vardı. Hepsinin istekleri yerine geldi. Roma maçıyla iyi bir başlangıç yapıp, gruptan çıkacak 2 takımdan birisi olacağımıza inanıyorum'' diye konuştu. 
     Kendisinin, Real Madrid CF ile aynı grupta yer almayı çok istediğini anlatan Albayrak, FC Liverpool'dan her zaman çekindiğini, Galatasaray'ı geçten sezonlarda safdışı bırakan AS Roma ile de geçmişten kalan bir hesaplarının olduğunu kaydetti. 
     






</TEXT>
</DOC>
