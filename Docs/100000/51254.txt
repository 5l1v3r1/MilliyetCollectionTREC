<DOC>
<DOCNO> 51254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/yazar/kohen.html </URL>
<DATE> 2001/11/08/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
İnisiyatif bizden gelmeli 
</HEADLINE>
<TEXT>

     GEÇEN eylülde ANAP milletvekili ve eski Devlet Bakanı Mehmet Ali İrtemçelik, Kıbrıs ve Ege sorunlarının çözümüne yeni bir bakış getiren bir fikir ortaya atmıştı. Bu konuda kendisi ile yaptığımız bir söyleşiyi 11 Eylül'de tam yayımlayacak iken, ABD'deki mahut terörist saldırısı nedeni ile, yazımızı değiştirmek zorunda kalmıştık. 
     İrtemçelik'in önerisi özetle şu idi Kilitlenmiş olan Kıbrıs anlaşmazlığı, Ege sorunları ile birlikte, Türkiye ve Yunanistan tarafından "bütüncül bir yaklaşımla, paralel müzakerelerle", ele alınmalıdır. Böyle bir yöntem, Kıbrıs müzakerelerinde kemikleşen tutumların esnekleşmesine ve yaratıcı uzlaşı formüllerinin masaya getirilmesine imkan verecektir... 
     Bir süredir Kıbrıs'ta ve Türk - Yunan ilişkilerinde süren nispi durgunluk, Ankara'nın son sert çıkışlarından sonra bozuldu ve yeniden hareketli - ve gergin - bir döneme girildi. 
     Dün İrtemçelik'e sorduk Son gelişmelerin ışığında bir öneri hala geçerli mi Yanıtı "Kesinlikle öyle. Şimdi her zamandan fazla, böyle farklı bir yaklaşıma gerek vardır." 
     
     DİPLOMASİDEN politikaya geçen İrtemçelik'in fikri gerçekten son olaylardan sonra daha güncellik kazanıyor. 
     Kıbrıs sorunundaki tıkanıklığı aşmak ve çözüm yolunu açmak için, konuyu Ege sorunları ile birlikte daha geniş bir çerçeve içine almanın ve buna Türkiye ve Yunanistan'ın birlikte önayak olmasının, en iyi yöntem olup olmadığı tartışılabilir. İrtemçelik'e göre bunca yıl harcanan çabalara rağmen çözüm menziline girilemediğine göre, artık yeni bir bakış açısına ihtiyaç olduğu açık. 
     "Bunun için" diyor diplomat - politikacı, "Türkiye'nin inisiyatifi ele alması, kartlarını iyi oynaması lazım... Bırakalım karşı taraf hayır desin. Böylece üstümüze gelmelerini de önlemiş oluruz"... 
     İrtemçelik, Yunan Dışişleri Bakanı Yorgo Papandreu'nun "ortak bir gelecek vizyonu ile hareket edelim" şeklindeki beyanına değinerek şöyle diyor "Doğrudur ancak bu lafla olmaz, irade ve uzlaşı ile olur"... 
     
     DÜN de belirttiğimiz gibi, Dışişleri Bakanı İsmail Cem'in şu sırada Atina'da bulunması, son günlerde oluşan olumsuz havanın dağılmasına ve özellikle Kıbrıs ve iki ülke arasındaki sorunlar üzerinde birlikte yeni adımlar atılmasına vesile olmalıdır. 
     Özellikle Kıbrıs meselesinde şimdi gelinen kritik noktada, Ankara ve Atina'nın bir çıkar yol bulmakta öncülük yapması gerekir. Aksi halde Türk - Yunan ilişkilerinde eski noktaya kolaylıkla dönülebilir. 
     Şimdiki mesele nedir AB, Kıbrıs devleti diye adanın Rum kesimini üye olarak almaya hazırlanıyor. Ve çözüm olsun olmasın, bunda kararlı görünüyor. Neden Çünkü AB Orta ve Doğu Avrupa ülkelerini de içine alacak bir "genişleme politikası"na angaje olmuş vaziyette. Kıbrıs AB'ye girecek ülkelerin ön sırasında. 
     Türkiye "Kıbrıs'ı bu şekli ile alamazsınız" diye dursun, AB "bunu yaparsak, Yunanistan vetosunu kullanır ve böylece bizim bütün genişleme stratejimiz altüst olur" karşılığını veriyor. 
     O halde Eğer Atina veto konusunda dayatmazsa, AB bir süre Kıbrıs'ın üyeliğini dondurabilir. Bu arada da çözüme yönelik yeni çabalar harcanabilir ve belki bir sonuca da varılabilir. 
     Yunanistan buna razı olur mu Türkiye'nin Kıbrıs konusunda ciddi yeni bir inisiyatifte bulunmak istediğini ve buna Atina'yı da ortak edebileceğini görürse, olabilir. 
     Ya olmazsa O zaman da, İrtemçelik'in dediği gibi, "bırakalım onlar hayır desin"... 
     
     







Seçim sistemi 


Fatih Terim... 


Kamuda küçülme 


Irak'la sınırları doğru çizmek 


Atatürk, Şah, İnönü, İngiliz elçisi nasıl poker oynadı 


23 cesur adam 


Atatürk ve Edward 


Ekonomist olmanın dayanılmaz ağırlığı 


İnisiyatif bizden gelmeli 


Ders kitaplarında cinsiyet ayrımcılığı 


Umuda yolculuk’ 


Gazeteci doğdu gazeteci öldü 


İstanbul politikalar merkezi 


Kullanmadığınız kredi kartlarını iptal ettirin 


Fakirler altın satıyor, zenginler altın alıyor 


Değişimi yürekli insanlar gerçekleştirir 


</TEXT>
</DOC>
