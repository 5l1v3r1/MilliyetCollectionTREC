<DOC>
<DOCNO> 97208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/guncel/gun08a.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon ve Kore halkına teşekkür 
</HEADLINE>
<TEXT>

     YILDIZ YAZICIOĞLU Ankara 

     Turizm Bakanlığı, Türkiye’nin üçünçülük sevincini yaşadığı Dünya Kupası’ndaki konukseverlikleri nedeniyle Japonya ve Kore halkına gazete ilanıyla teşekkür etti. Dünya Kupası ile birlikte Türkiye’nin dış tanıtımda önemli bir şans yakaladığını düşünen Turizm Bakanlığı, maçlar boyunca Euro Sport Kanalı’ndan tanıtım filmleri yayınlattı. Japonya ve Kore’de Milli Takım’a duyulan sevgiyi Türkiye için olumlu bir adıma dönüştürmeyi amaçlayan bakanlık, bu nedenle Japon ve Kore’nin ulusal gazeteleri ve spor dergilerine özel ilanlar verdi. 
     Milli Takım’ın gol sevincini yaşadığı bir fotoğrafla birlikte verilen ilanlarda, Turizm Bakanı Mustafa Taşar, her iki ülke halkına gösterdikleri yakınlıktan dolayı teşekkür ederek, Türkiye’ye davet etti. İlanlarda bir bavul resmi yanında "Türkiye’den yeni geldim. Tekrar gideceğim" mesajına yer verildi. 
     



 GÜNCEL 




















</TEXT>
</DOC>
