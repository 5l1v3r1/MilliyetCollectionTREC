<DOC>
<DOCNO> 75566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/guncel/gun01.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim nereye takılıyor 
</HEADLINE>
<TEXT>
Satanistlerden isim isim’ itiraflar 
Antalya’da intihar hazırlıkları yaparken yakalanan 8 gencin sorgusu sonucu hazırlanan 2 sayfalık raporda, satanizm yanlılarının isimleri ve mek nları da tek tek anlatılıyor 
     TOLGA ŞARDAN Ankara 

     Antalya’da falezlerden atlayarak intihar etmek üzere hazırlık yaparken yakalanan 8 genci sorgulayan Antalya polisi, hazırladığı ön raporda, satanist faaliyetler içindeki kişilerin isimlerini tek tek ortaya çıkardı. Operasyon sonrası elde edilen bağlantılar sonucu hazırlanarak İstanbul, Ankara ve İzmir Emniyet müdürlüklerine gönderilen 2 sayfalık raporda, zanlılardan Cem Özdöl ve D.B.’nin anlatımlarına yer verildi. 
     Raporda tutuklanan zanlıların verdiği bilgiler şöyle yer aldı 
     
     Sokaklar ve barlar 
     Özdöl Taksim Kemancı Bar ve Morg Bar’a satanizm inancına sahip kişiler yoğun geliyor. Köprüaltı Kemancı Bar 3 bölümden oluşuyor, barın son bölümünde genellikle Black Metal ve Heavy Metal çalınıyor. Satanizm yanlıları barın bu bölümüne geliyor. Kadıköy’deki Akmar Pasajı, Kadıköy’ün arka sokakları ve Moda Kayalıklar mevkiinde satanistler yoğun olarak takılıyor. 
     Akmar Pasajı’nda gezen açık kimliğini bilmediğim Punk Ozzy’ lakaplı şahsın çevresinde birçok satanist yanlısı var. Punk Ozzy’nin sokaklarda yattığını, bally ve uyuşturucu madde kullandığını biliyorum. Ayrıca bu kişi, küçük yaştaki kız çocuklarıyla geziyor. 
     Avrupa yakasında açık adresini bilmediğim Viking’ lakaplı Bahadır Uludağlar, satanizm taraftarıdır. Ankara’da Southan Imperuziah’ lakabını kullanan Ulaş isimli kişi satanizm yanlısıdır. Yine Ehrimen isimli müzik grubu da bu kişilerle bağlantılıdır. Müzik grubu ve isimlerini belirttiğim kişilerin asıl amaçları dinleyicilere satanizmi benimsetmek ve yaymak. İnternet sitelerinden satanizmi yaymaktalar, taraftarlarıyla da bu sitelerden iletişim kuruyorlar. 
     
     Pan ve Kara Teke 
     Antalya’daki operasyon sırasında gözaltına alınan 15 yaşındaki D.B. de şunları söyledi "3 yıldan beri satanizme karşı ilgi duyuyorum. 3 yıl önce Antalya’da tanıştığım Ege Üniversitesi öğrencisi Engin adındaki Pan’ lakaplı kişi satanizme aşırı ilgiliydi. Bu düşünceyi yaymak için faaliyetlerde bulundu. Ankara’da Black Metal müzik yapan SadisticSpell adlı müzik grubunun üyelerinden Kara Teke’ lakaplı kişi satanizm sempatizanı, grubun dinleyicileri de genelde satanizm yanlısı. Ben de bu müziği dinliyorum." 
     
Gözler okulda      TESLİME TOSUN DHA 

     Satanist 3 genç kızın Yavuz Selim Lisesi’nde okuduğu ortaya çıktı. D.B. ile G.H.’nin okuldan atıldığı, İ.B.’nin ise halen okuduğu açıklandı. 



 GÜNCEL 
















</TEXT>
</DOC>
