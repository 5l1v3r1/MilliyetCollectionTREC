<DOC>
<DOCNO> 99209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sontur23.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara DGM, Erol Aksoy, Mücahit Ören'e dava açtı 
</HEADLINE>
<TEXT>

     Ankara DGM Cumhuriyet Başsavcılığı, hayali ihracata ilişkin yürüttüğü ''Örümcek Ağı'' operasyonu soruşturması kapsamında, işadamları Erol Aksoy, Ahmet Mücahit Ören ve Niyazi Önen'in de aralarında bulunduğu 80 kişi hakkında, ''çıkar amaçlı suç örgütü adına faaliyette bulunmak, sahte resmi belge düzenlemek ve kullanmak'' suçlarından 1 yıl 6 ay ile 18 yıl arasında değişen hapis cezaları istemiyle dava açtı. 
     Edinilen bilgiye göre, ''Örümcek Ağı'' soruşturması kapsamında, daha önce, ''çıkar amaçlı suç örgütünün lideri'' olduğu bildirilen Erol Maks Kohen'in de aralarında bulunduğu 85 kişi hakkında dava açan Ankara DGM Cumhuriyet Savcısı Hamza Keleş, soruşturmanın işadamlarıyla ilgili bölümünü de tamamladı. 
     Kohen'in de aralarında bulunduğu 85 kişinin yargılandığı Ankara 2 No'lu DGM'ye gönderilen iddianamede, sanıkların, Örensu Tekstil Sanayi ve Ticaret Limited Şirketi, Marki Çorap ve Tekstil Ürünleri Sanayi Dış Ticaret Limited Şirketi, Vizon Tekstil Giyim A.Ş ve Vizon Giyim Pazarlama Sanayi Ticaret A.Ş'nin sevk ve yönetimini yapan Kohen ile 1997-1998 ve 1999 yıllarında irtibat kurdukları belirtildi. İddianamede, şöyle devam edildi 
     ''Şirket yöneticileri, ihracatın finansmanı için aldıkları kredilerin taahhüt hesaplarının kapatılması veya gerçek olmayan ihracat nedeniyle çıkar sağlamak amacına yönelik olarak Erol Maks Kohen'in yönettiği firmalar ile olan ilişkilerinde gerçekte ihracat yapılmayacağını, ilişkinin çıkar organizasyonuna dayandığını bilmektedirler. 
     Yaptıkları sözleşmelerde vergi dairelerinden ihracat nedeniyle alacakları KDV toplamı ile yüzde 1-3 oranlarında komisyon vermeyi taahhüt etmişler ve daha sonra da taahhüt edilen komisyon ve KDV tutarını ödemişler, ancak yurtdışı firmalar hakkında araştırma yapmamışlardır. 
     Bunun sonucunda organizasyonun temin ettiği Döviz Alım Belgesi DAB ve Gümrük Çıkış Beyannameleri GÇB ile şirketler hesaplarını kapatmışlar ve kendilerini bekleyen ağır yükümlülükten kurtulmuşlardır. 
     Gerek organizasyonun gerekse şirketlerin belirtildiği şekilde yararları olmuştur, kayba uğrayan ise vergi daireleridir, Türk Eximbank'tır, devlettir.'' İddianamede, Kohen'in sevk ve yönetiminde şirketlerle irtibat kuran sanıkların, organizasyonun süreklilik kazanmasına yardımcı olduklarının değerlendirildiği kaydedildi. 
     
     ŞİRKETLER- 
     İddianamede, Aks TV Reklam Film Ticaret A.Ş, Meriç Tekstil Sanayi Ticaret A.Ş, İntima Tekstil Sanayi ve Ticaret A.Ş'nin Kohen'in yönetimindeki Örensu firmasından aldıkları malları ihraç etmiş gibi gösterdikleri belirtildi. İddianamede, Marki Çorap firmasından da aldıkları malları ihraç etmiş gibi görünen firmaların Pimaş Plastik Malzemeler Sanayi A.Ş, İleri Elektrik İhracat ve Ticaret A.Ş, Elektropak Elektrik Sanayi A.Ş, Esem Elektrik Sayaçları ve Elektrik Malzemeleri Ticaret ve Sanayi A.Ş, İntaş Tekstil Sanayi Ticaret Ltd. Şti, Korsaş Pazarlama İthalat İhracat A.Ş, Üç Yıldız Oto Kauçuk ve Sünger Sanayi A.Ş, Remka Tarım Ürünleri ve Sanayi Dış Ticaret A.Ş, Nokta Dış Ticaret Pazarlama Ltd. Şti, Efe Otomotiv Yan Sanayi ve Ticaret A.Ş, Meto Tarım Ltd. Şti, Dilek Çamaşır ve Sanayi Ticaret A.Ş, Eksen Yayıncılık Dağıtım ve Dış Ticaret A.Ş, Benkar Uluslararası Nakliyat ve Ticaret A.Ş, Modeks Tekstil Sanayi ve Ticaret A.Ş, Şimkal Deri Mamulleri Sanayi ve Ticaret Ltd. Şti, SGT Elektronik ve Teknik Malzeme Ticaret Sanayi Ltd. Şti, Bahar Pazarlama ve Ticaret A.Ş ve Rant Dış Ticaret A.Ş olduğu kaydedildi. 
     Vizon Giyim A.Ş'den, Ege Biracılık ve Malt Sanayi A.Ş, Güney Biracılık Malt Sanayi A.Ş, Erciyas Biracılık ve Malt Sanayi A.Ş, Etap Makina Kalıp ve Plastik Sanayi A.Ş, Yaka Şehirler ve Uluslararası Nakliyat A.Ş, Güven Metal Sanayi ve Ticaret Ltd. Şti, Öztek Giyim Sanayi Ticaret A.Ş, Borealis Tekstil Sanayi ve Ticaret A.Ş, Dardanel Önentaş Gıda Sanayi A.Ş'nin aldıkları malları ihraç etmiş gibi gösterdikleri öne sürülen iddianamede, Vizon Tekstil A.Ş'den de EGS Ticaret A.Ş, İhlas Ege Jant Sanayi ve Ticaret A.Ş, Politrade Kimya Ticaret A.Ş, Zümrüt Tekstil İşletmeleri Sanayi ve Ticaret A.Ş, Optaş Ortadoğu Pazarlama Turizm ve Ticaret A.Ş, Yazteks Tekstil Sanayi ve Ticaret Ltd. Şirketi olduğu belirtildi. 
     İddianamede, çıkar örgütü adına faaliyette bulunmak ve sahte döviz alım belgeleri düzenlemek suçlarından Abdullah Aytaç, Abdülkerim İkitemur, Berrin Günal, Hatice Semiha Öz, İlgi Yazan, Halil Akyüz, Erdoğan Güner, Ümit Yılmaz, Şükran Uzan, Osman Bayraktar, Muzaffer Dursun, Zehra Boran, Nazire Çelikyay, Şule Bahadır, İsmail Yiğit ve Yasemin Sandıkçı'nın 4422 sayılı Çıkar Amaçlı Suç Örgütleriyle Mücadele Yasası'nın 1 1 ve Türk Ceza Kanunu'nun ''resmi belgede sahtecilik'' hükmünü içeren 342 1 ve ''müteselsil suçlar'' başlıklı 80. maddeleri uyarınca 6 yıldan 18 yıla kadar ağır hapsi talep edildi. 
     İddianamede, çıkar örgütüne yardım ettikleri ve sahte olarak hazırlanmış döviz alım belgelerini ve gümrük çıkış beyannamelerini kullandıkları öne sürülen Aks Tv reklam film Ticaret A.Ş'nin Yönetim Kurulu Başkanı Erol Aksoy, Ersin Rüstem Tatar, Gürbüz Kuşçu, Demir Hepyaz, Necdet Başakıncı, Ömer Cavit Çıtak, Kutay Atalay, Mehmet Emin Cankurtaran, Mustafa İlhan Arslan, Ali Cemil Taner, Mehmet Zeki Orhan, Kamil Gürsel, Cumhur Sevinç Özer, Suat Sürmen, Dursun Efe, Emine Özkara, Mustafa Serdar Yavaşoğlu, Mehmet Enis Karslıoğlu, Nevzat Selçukoğlu, Mete Uğuz, Mustafa Kürkan, Cemal Ercan Yıldırım, Ayşe Dilek Parlak, Harun Sinay, Yusuf Bahar, Mustafa Celalettin Gülcüoğlu, Süleyman Kamil Yazıcı, Ahmet Muhtar Kent, Semih Yaşar Maviş, Sezai Tanrıverdi, TÜSİAD Başkanı Tuncay Özilhan'ın babası Güney Biracılık A.Ş'nin Yönetim Kurulu Başkanı İzzet Özilhan, Ali Şanal, Barbaros Şaylan, Olcay Tokan, Erdal Tunca, Volkan Harmandar, Ahmet Nevzat Özgörkey, Armağan Özgörkey, Mustafa Kasalı, Mehmet Ali Kasalı, Selim Kılıç, Ahmet Şevki Öztek, Ethem Koray Onan, Tamer Alkan, Hasan Turhan, Hasan Civanlar, Özlem Taşören, Ahmet Mücahit Ören, Cevat Karadayı, Ahmet Ertuğrul Bitlis, Ahmet Faik Bitlis, Mehmet Sait Kayahan, Lokman İpekçi, Erdinç Uygur, Hüsnü Yazıcılar, İbrahim Orhan Yazıcılar, Mümin Kırcalı ve Osman Gazioğlu'nun da TCK'nın ''teşekküle yardım'' fiilini düzenleyen 314 ve ''sahte belgeyi kullanma'' hükmünü içeren 346. maddeleri uyarınca 2 yıl 3 aydan 6 yıla kadar hapis istendi. 
     Niyazi Önen hakkında 1.5 yıldan 4.5 yıla kadar hapis istenen iddianamede, sanıklar Mustafa Erdem, Osman Haluk Arpad, Nedim Can Pozam, Mustafa Suphi Zengin, Mohamad Achour ve Fatih Alcellat hakkında da 2 yıl ile 8 yıl arasında değişen hapis cezaları talep edildi. 
     





</TEXT>
</DOC>
