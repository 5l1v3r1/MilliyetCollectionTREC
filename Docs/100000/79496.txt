<DOC>
<DOCNO> 79496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sontur09.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı hız yüzünden Barboros Bulvarı'nda direğe çarptı... 
</HEADLINE>
<TEXT>

     Beşiktaş'ta, kontrolden çıkarak elektrik direği ve market duvarına çarparak duran otomobilde sıkışan 2 kişi, ağır yaralı olarak kurtarıldı. 
     Barbaros Bulvarı üzerinde Zincirlikuyu yönüne gitmekte olan Mustafa Çakır 31 yönetimindeki 34 JR 222 plakalı otomobil, aşırı hız ve yolun kaygan olması nedeniyle kontrolden çıktı. 
     Kaldırıma çıkarak önce yolun kenarındaki aydınlatma direğine çarpan otomobil, daha sonra bir market duvarına çarparak durabildi. 
     Kaza sonucu otomobilde sıkışan Çakır ile kadın arkadaşı Nikola Sert 39 , itfaiye ekiplerinin çalışmaları sonucu ağır yaralı olarak araçtan çıkarıldı. 
     Çakır ve Sert, Metropolitan Florance Nightingale Hastanesi'nde tedavi altına alındı. 
     





</TEXT>
</DOC>
