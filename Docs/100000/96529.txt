<DOC>
<DOCNO> 96529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sondun10.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Angelina Jolie'nin evliliği yürümüyor... 
</HEADLINE>
<TEXT>

     Ünlü sinema sanatçısı Angelina Jolie, ''evliliğinin kayalara oturduğunu ve kocası Bob Thornton'la 4 aydır ayrı yaşadıklarını'' söyledi. 
     ''US Weekly'' adlı dergiye verdiği demeçte, ''3 Haziran'dan bu yana kocamla birbirimizi görmedik. Ayrı otellerde yaşıyoruz'' açıklamasında bulunan Jolie, ''Kocasıyla 2 yıl süren evliliğinin bu şekilde bozulmasının kendisini hem kızdırdığını, hem de üzdüğünü'' belirtti. Güzel yıldız, ''haklarında çıkartılan Hollywood dedikodularından da çok rahatsız olduğunu'' dile getirdi. 
     ''Çok zor günler geçiriyorum'' diyen Angelina Jolie, ''derin bir bağlılığımız ve çok iyi bir evliliğimiz vardı. O nedenle şu veya bu şeyin sorun yarattığını söyleyemeyeceğim. Bildiğim bir şey varsa o da önceliklerimizin bir gecede değiştiğidir'' diye konuştu. 
     2000 yılı Mayıs ayında evlendiklerinde, 27 yaşındaki Angelina 
     Jolie ikinci, 46 yaşındaki kocası Thornton ise beşinci evliliğini yapıyordu. Çift, düğünde, içinde diğerinin kanı bulunan kolyeler takmış ve birbirlerinin adlarını dövmeyle vücutlarına yazdırmışlardı. 
     Bu ilginçlikler nedeniyle çift, Hollywood'da kısa sürede dikkat çekmiştü. 
     Aktör John Voigt'in kızı olan Angelina Jolie, ''Girl Interrupted'' adlı filmdeki rolünden ötürü en iyi yardımcı kadın oyuncu dalında Oscar ödülü almıştı. Thornton ise kendi yazıp yönettiği ve oynadığı ''Sling Blade'' filmiyle 1996'da en iyi senaryo dalında Oscar ödülüne layık görülmüştü. 
     
</TEXT>
</DOC>
