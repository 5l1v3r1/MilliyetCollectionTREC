<DOC>
<DOCNO> 73452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sonspo01.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe "Siyasetin spora alet edilmesi yanlıştır" 
</HEADLINE>
<TEXT>

     Fenerbahçe Kulübü Yönetim Kurulu, yaptığı yazılı açıklamada, siyasetin spora alet edilmesinin yanlış olduğunu bildirdi. 
     Fenerbahçe Yönetim Kurulu'nun açıklamasında, spor sahalarında siyasi mesajların verilmesinin doğru olmadığı, sporda mücadelenin sandıkta değil, sahada yapıldığı ifade edilerek, ''Başbakan Yardımcısı Sayın Mesut Yılmaz ile Fenerbahçe camiası olarak hiçbir sorunumuz olmadığı gibi, devlet katında eşitlik ilkesi içinde kendisi kulübümüze yardımda da bulunmuş ve bulunmaktadır'' denildi. 
     Mesut Yılmaz'ın kardeşinin de Fenerbahçeli ve kulübün kongre üyesi olduğu belirtilen açıklamada, tatlı rekabetin sporun güzelliği olduğu vurgulandı. 
     Açıklamada, bu güzelliğe leke düşürülmek istenmesinin, Fenerbahçe yönetiminin onaylamadığı bir davranış olduğu dile getirildi. 
     






</TEXT>
</DOC>
