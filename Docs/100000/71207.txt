<DOC>
<DOCNO> 71207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/guncel/gun07.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Emeç bugün anılıyor 
     Uğradığı silahlı saldırı sonucu öldürülen gazeteci Çetin Emeç, bugün Zincirlikuyu Mezarlığı’nda düzenlenen törenle anılacak. 
     Çetin Emeç’nin ölümünün 12. yıldönümü nedeniyle ailesi, dostları ve gazeteci arkadaşları Zincirlikuyu Mezarlığı’ndaki kabri başında, bugün saat 10.00’da yine bir araya gelecek. 
     
     Ediz Hun’un oğluna 10 ay 
     ANAP Genel Başkan Yardımcısı Ediz Hun’un oğlu Burak Hun’un, uyuşturucu madde satmak ve kullanmak suçundan yargılandığı davanın karar duruşması Ankara 6. Ağır Ceza Mahkemesi’nde dün görüldü. 10 ay hapse mahk m olan Hun’un cezası, 1 milyar 423 milyon 656 bin lira para cezasına çevrildi. 
     
     Rüşvete suçüstü 
     İSKİ Kadıköy Tahakkuk Şefliği’nde görevli Hüseyin Ali Çağırtekin, 29 kaçak su kullandığını tespit ettiği bir aboneden 300 milyon lira rüşvet alırken, polis tarafından suçüstü yakalandı. Suçunu kabul eden Çağırtekin, çıkarıldığı nöbetçi mahkeme tarafından tutuklanarak cezaevine gönderildi. 
     
     Kuyu suyunu elektrik ısıttı 
     Kartal Ayazma’da deprem paniğine neden olan kuyu suyu ısınmasına, kuyuda bulunan dalgıç motorundaki elektrik kaçağının neden olduğu ortaya çıktı. İTÜ Jeofizik Bölümü Başkanı Haluk Eyidoğan, arızanın giderilmesinden sonra suyun normal sıcaklığına döndüğünü söyledi. 
     
     Muğla’da deprem 
     Muğla’da dün sabaha karşı saat 04.52’de hafif şiddette bir deprem meydana geldi. Kandilli Rasathanesi ve Deprem Araştırma Enstitüsü’nden yapılan açıklamada, merkez üssü Muğla olarak saptanan depremin 3.4 büyüklüğünde olduğu bildirildi. Yerin 5 kilometre derinliğinde meydana gelen depremde herhangi bir can veya mal kaybı olmadı. 
     



 GÜNCEL 















</TEXT>
</DOC>
