<DOC>
<DOCNO> 82154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/guncel/gun05.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödemiş’te 690 yıllık eseri katlettiler 
</HEADLINE>
<TEXT>
Restorasyon değil, facia 
Aydınoğlu Mehmet Bey Camii onarıldı. Minare alçıyla sıvandı. Granit sütunlar yağlı boyayla boyandı. Çiniler ve çatıdaki kurşunlar kayboldu 
     YÜKSEL BALCI 

     İzmir Ödemiş’e bağlı Birgi beldesinde 690 yıllık Aydınoğlu Mehmet Bey Camii, onarım katliamına uğradı. 1883, 1913, 1945 ve 1995’te de restore edilen Vakıflar Bölge Müdürlüğü’ne ait tarihi eser, her onarımda orijinalliğinden biraz daha uzaklaştı. Cami içindeki granit sütunlar beyaz yağlı boyayla boyandı. Minaredeki çinilerin bir bölümü kayboldu, bir bölümü alçıyla sıvandı. Çatı kenarlarındaki kalın kurşun levhalar yok oldu. Bu yüzden yağmurlu havalarda tavan su sızdırmaya başladı. Orijinalliği bozulan tarihi yapının S.O.S. verdiğini, Vakıflar Bölge Müdürlüğü’nün de başvurularına yanıt vermediğini belirten Aydınoğlu Mehmet Bey Camii Koruma ve Yaşatma Derneği Başkanı Doğan Uysal, şunları söyledi "Tarih katlediliyor. Apartman sıvası yapılmış. Granitler tahrip olmuş. Mihraplar rastgele boyanmış. Halılar harap olma noktasında. Tuğlalar dökülüyor." 
     Uysal, caminin tarihi minber kapısının da 1992’de çalındığını, İngiltere’de müzayedede satılırken fark edildiğini ve geri getirildiğini söyledi. 
     Kaymakam Erkan Işılgan da Vakıflar Bölge Müdürlüğü’nün izin vermesi halinde caminin aslına uygun olarak onarılacağını belirtti. 
     



 GÜNCEL 
















</TEXT>
</DOC>
