<DOC>
<DOCNO> 91557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/yazar/pulur.html </URL>
<DATE> 2002/06/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     KENDİSİNİN de "bir insan" olduğunu unutup, adam kılığındaki heriflerin ayaklarına paspas olanlara, Hacı Bektaş Veli diyor ki 
     "Hararet nardadır, sacda değildir, 
     Keramet baştadır saçda değildir, 
     Her ne arar isen kendinde ara 
     Kudüs'te, Mekke'de Hac'da değildir." 
     
     KÖŞE Kadısı misali, kendisini bir matah sanarak ahkam kesip, hüküm verenlerin defterini Kaygusuz Abdal dürer 
     "Bakkal mısın teraziyi neylersin, 
     İşin gücün yoktur gönül eylersin, 
     Kulun günahını tartıp neylersin, 
     Geçiver suçumdan bundan sana ne " 
     Bu heriflerin, bir başka cinsine, burnundan kıl aldırmayanlara, Noksani, gerçeği hatırlatır 
     "Hakkın tapınağına, mülküm var deme, 
     Dem ile harmanda hakkım var deme, 
     Güçlü kuvvetliyim arkam var, deme 
     Sırtüstü insanı yere vuran var." 
     
     "HELE bir Avrupalı olalım da " deyip yan gelip yatanlarla "Kaderimiz bu " deyip miskinler tekkesini dolduranlar arasında ne fark var Mehmet Akif onlara der ki 
     "Kadermiş, öyle mi Haşa bu söz değil doğru, 
     Belanı istedim Allah da verdi, doğrusu bu." 
     
     SEÇİM, seçim seçim... 
     Seçim sanki sihirli değnek, sanki başka adamlar gelecek, sanki başkaları seçilecek... 
     Her seçimin sonunda Neyzen Teyfik'i hatırlamadık mı 
     "Türkü yine o türkü sazlarda tel değişti, 
     Yumruk yine o yumruk, bir varsa el değişti." 
     
     İSİMLERİNİN başına "bilim adamı" sıfatlarını takıp, televizyonlarda yalan üstüne yalan üretenlere Keçezizade İzzet Molla diyor ki 
     "Meşhurdur ki fısk ile olmaz cihan harap 
     Eyler onu müdahane - i aleman harap" 
     Yani ahlaksızlıkla cihan harap olmaz, cihanı alimlerin dalkavukluğu harap eder. 
     
     "Sakallı Celal"in saptamalarına dikkat 
     "Türkiye doğuya giden bir teknedir, içindeki bazı enayiler batıya doğru koşarlar." 
     "Bu memlekette ilgililer bilgisiz, bilgililer ilgisiz." 
     
     HER neyse "Bindik bir alamete, gidiyoruz kıyamete" deyip halimizi arz edelim 
     "Hasan dağı arpalıktır eğer saban yürürse, 
     Her derde bir değirmen eğer suyu gelirse 
     Her kümesten birer tavuk eğer köylü verirse, 
     Güzel gidiş bu gidiş eğer sonu gelirse." 
     
     







Deli deli tepeli, kulakları küpeli 


Özel harek t 


Ecevit İlke olarak Kürtçe yayına taraftarım 


Bekle Brezilya, Türkler geliyor 


Tanıtım başyapıtı 


Üniversiteyi ABD’de okumak ister misiniz 


Şerefli yenilgilerden büyük zaferlere... 


Kıssadan hisse... 


Turizme kupa dopingi 


Patronlara da siyasilere de Pamukbank dersleri 


Dünyanın bütün işçileri Küreselleşin 


Hastamız şu anda yoğun bakımda mı 


Bırakınız Nazım Moskova'da kalsın 


Sandalet ama ne sandalet 


</TEXT>
</DOC>
