<DOC>
<DOCNO> 71686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sontur03.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Olduğun gibi görün, başarıyı yakala... 
</HEADLINE>
<TEXT>

     Doğal davranabilen ve kendisi gibi olabilen insanların hayatta daha başarılı oldukları bildirildi. 
     Selçuk Üniversitesi SÜ Eğitimde Psikolojik Hizmetler Anabilim Dalı Başkanı Doç. Dr. Ömer Üre, insanların hayat boyunca hep güvenilir ilişkiler kurabilme arayışında olduklarını, bunun için de kendisini ifade etmekten çekinmeyen, özüyle barışık ve doğal olabilenleri tercih ettiklerini belirtti. 
     Globalleşen dünyada şeffaflık ve güven duygusunun ön plana çıktığını ve her alanda başarının samimiyetle yakından ilgili olduğunu dile getiren Üre, ''Kendisini olduğu gibi kabul eden ve değiştirme gereği duymayan insanlar çevrelerine pozitif enerji yayıyorlar. 
     Örneğin işadamı Sakıp Sabancı gibi doğal davranabilen ve konuşabilen insanlar hem ticari hem de sosyal hayatta başarıyı ve mutluluğu daha kolay yakalayabiliyorlar'' dedi. 
     Bireylerin, yeni birisiyle tanıştıklarında Acaba bana zarar verir mi Davranışlarında ne kadar samimi, ona ne ölçüde inanabilirim 
     sorularının cevabını aradığını ve mesafeli davrandığını kaydeden Üre, doğal davranışlara sahip insanların bu özellikleri ile karşıdakini rahatlatarak güven verdiğini ve böylece başarılı ilişkiler kurduğunu söyledi. 
     
     Ya olduğun gibi görün 
     Kendi gibi olmanın öneminin çok eskiden beri bilindiğini ve birçok öğretinin temeli olduğunu anlatan Doç. Dr. Üre, ''Kendimizle barışık olmak için ünlü düşünür Mevlana'nın Ya olduğun gibi görün, ya da göründüğün gibi ol sözünde özetlediği felsefeyi iyi anlamamız lazım. 
     Kendini kabul ettirmek için devamlı benliğine yabancı kalan biri, aslında hiçbir konuda karşıdakine de güven veremeyecektir.'' diye konuştu. 
     Ömer Üre, doğallığın her alanda önemini fark eden iş dünyasının da, ürün reklamlarında yöresel özelli klikleri ön planda, sıradan ve sade insan tiplemelerini güven verici olduğu için sıkça kullandığını, sözlerine ekledi. 
     






</TEXT>
</DOC>
