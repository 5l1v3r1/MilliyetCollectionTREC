<DOC>
<DOCNO> 79220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/spor/spo17.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Gazilere jest      GSGM, gazilerin müsabaka alanlarına kolayca girebilmeleri için bir genelge yayınladı. Genel Müdür Kemal Mutlu’nun imzasını taşıyan genelgede, GSGM’ye ait olan, protokol karşılığında devredilen veya kiralanan stadlara ya da salonlara gazilerin girmesi için gereken kolaylığın gösterilmesi, özel yer tahsisi sağlanması hükme bağlandı. 
     
Kürekte bilimsel çalışma dönemi      KÜREK Federasyonu, sporda ileri ülkelerda uygulanan bir sistemi Türkiye’ye de yerleştiriyor. Acıbadem Hastanesi’nde Doç.Dr.Turgay Biçer başkanlığında, aralarında 3 öğretim görevlisi, 2 doktorun da bulunduğu 10 kişilik kurul, sivrilen ve yetenekli olduğu tesbit edilen bütün kürekçileri genel bir taramadan geçirip, MR’larını çekti. Kurul kampları da düzenli olarak takip edecek. 
     
Yüzmede rekor      BAŞKENT Paris’te düzenlenen Fransa Yüzme Şampiyonası, dün bir Avrupa rekoruna sahne oldu. Erkekler 200 metre kelebekte kulaç sallayan Franck Esposito, 1 dakika 54 saniye 62 salise ile kendine ait Avrupa rekorunu ileri götürdü. 1998 Dünya Şampiyonası’nın gümüş madalyalı ismi Esposito, eski rekorunu 23 Temmuz 2001’de Japonya’nın Fukuoka kentinde 1 dakika 55 saniye 3 salise ile gerçekleştirmişti. 
     
Gençlerbirliği’nde Thomas sevinci      LİGDE yarın Beşiktaş ile karşılaşacak olan Gençlerbirliği’nde uzun süredir sakat olan Thomas’ın oynayabilecek duruma geldiği bildirildi. Tolga ve Ömer’in cezalı olmaları nedeniyle sıkıntı yaşayan teknik kadro Thomas’ın iyileşmesiyle bir ölçüde rahatladı. Yeni sezon için transfer çalışmalarına başlayan Kırmızı - Siyahlı ekip, Senegalli Makasuba’yı getirdi. Dün akşamki antrenmana çıkan 20 yaşındaki Senegalli santrforun bir süre denenecek. 
     
Tanıdık suçlamalar      AZERBAYCAN Profesyonel Ligi’nde mücadele eden 9 spor kulübü, Futbol Federasyonu AFFA Başkanı Fuat Musayev’in görevinden istifa etmesini isteyip, ligden çekilme kararı aldı. Başkanlar, AFFA’nın maçlara şike karıştırdığını, ayrım yaptığını ve hakemlerin baskı altına alındığını ileri sürdü. 
     
Antalya’nın isyanı      BEŞİKTAŞ ve Fenerbahçe başkanlarının "Bu lig şaibe altındadır" sözlerini eleştiren Antalyaspor, iki kulübün başkanını kınadı. Basın Sözcüsü Murat Bulat, "Şike davasına müdahil olduğumuz günlerde bu kişilerin sesleri çıkmadı. Sayın başkanlar, neden o günlerde müdahil olmadınız Şimdi ne oldu da ligin şaibeli olduğunu anladınız Daha önceleri neredeydiniz " dedi. 
     
Samsun da öfkeli      AZİZ Yıldırım ve Serdar Bilgili’nin ligin şaibeli olduğu konusundaki suçlamaları Samsunspor’u da kızdırdı. Başkan Yusuf Ziya Yılmaz, iki başkanın davranışlarını kesinlikle onaylamadığını belirterek, "Şaibeden bahsediyorlar. Canları yanınca mı akılları başına geldi. Bugüne kadar hep Anadolu takımlarının hakları yeniyordu. O zaman kimsenin sesi çıkmıyordu" diye konuştu. 
     



 SPOR 

























</TEXT>
</DOC>
