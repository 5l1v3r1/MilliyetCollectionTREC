<DOC>
<DOCNO> 82725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/siyaset/siy06.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK hem atadı hem itiraz etti 
</HEADLINE>
<TEXT>

     ANKARA Milliyet 

     YÖK Genel Kurulu, Danıştay kararı uyarınca, Prof. Dr. Mehmet Haberal’ın Başkent Üniversitesi Rektörlüğü’ne yeniden atanmasını kararlaştırdı. 
     YÖK Genel Kurulu, daha önce, Prof. Dr. Haberal’ın, 2547 sayılı YÖK Kanunu’nun 13. maddesinde yer alan "üniversitelerde iki dönemden fazla rektörlük yapılamayacağı" kuralı uyarınca üçüncü kez rektörlük yapamayacağı yönünde karar almıştı. Prof. Dr. Haberal’ın Danıştay 8. Dairesi’nde açtığı davada, kuralın, vakıf üniversitelerine uygulanamayacağı yönünde karar almasını göz önüne alan YÖK Genel Kurulu, Prof. Dr. Haberal’ın üçüncü kez atamasını yaptı. 
     Alınan bilgiye göre, Kurul, Danıştay İdari Dava Daireleri Genel Kurulu’na, Danıştay 8. Dairesi’nin kararını temyiz etti. İtirazın sonucuna göre Prof. Dr. Haberal’ın durumu yeniden değerlendirilecek. İtirazın yerinde bulunması durumunda Prof. Dr. Haberal görevden alınacak, aksi durumda görevine devam edecek. 



 SİYASET 














</TEXT>
</DOC>
