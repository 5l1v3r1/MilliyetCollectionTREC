<DOC>
<DOCNO> 62712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/yasam/yas01.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Özel’den Türkiye’de bir ilk daha 
</HEADLINE>
<TEXT>
Bu da sanal harem 
Kanal D’nin başarılı haber programı Haber Özel’, internet üzerinden Rusya’dan Türkiye’ye kadın pazarlayan bir şebekeyi ortaya çıkardı. www.simona.ru isimli site üzerinden genç kızları zengin müşterilere pazarlayan uluslararası şebekenin tüm elemanları teker teker yakalandı 
     Genel Yönetmenliğini Kerimcan Kamal’ın yaptığı Kanal D’nin Haber Özel’ programı ekipleri, müthiş bir haberciliğe daha imza attı. Haber Özel ekiplerini internet üzerinden genç kızları pazarlayan sanal muhabbet telallarına’ götüren amansız takip, internet üzerinde yapılan bir çalışma ile başladı. Rusya’dan faaliyet gösteren site saptandıktan sonra, Haber Özel ekipleri, kendilerine müşteri süsü vererek internet üzerinden beyaz kadın tacirleri’ ile irtibata geçti ve adım adım hedefe yöneldi. 
     
     Geceliği 330 dolar 
     Uluslararası şebekenin tuzağı farketmemesi’ için her türlü önlem alındı. 
     Geceliği 300 dolara yaklaşık 450 milyon lira pazarlanan kadınların özellikle çok zengin işadamları ve sosyeteye pazarlandığını ortaya çıkartan Haber Özel ekipleri de, müşteri’ görüntüsü altında siteye elektronik posta attı. Böylece şebekenin lideri olduğu belirlenen Olga takma adlı yabancı uyruklu kadına ulaşıldı ve buluşma ayarlandı’. Kısa süre sonra Olga’nın pazarladığı iki kadınla Haber Özel ekipleri bir araya gelmişlerdi. 
     
     İsim listeleri poliste 
     Çok iyi İngilizce bilen genç kızları gizli kamera ile konuşturan ekipler, gerekli bilgileri aldıktan sonra kızları takibe aldı. Böylece adres tespiti yapılarak Olga isimli kadına ulaşmayı hedefleyen Haber özel, ikinci buluşmada da aynı yöntemi kullandı. 
     Bu yöntemle Olga’yı bulan Haber Özel ekipleri, sonunda şebekenin gerçek patronu David’ adlı lidere ulaşmayı da başardı. 
     
     MİT de devreye girdi 
     Şebeke liderleri ve kullanılan fuhuş evleri’ tek tek saptandıktan sonra, İstanbul Organize Suçlar Müdürlüğü ile işbirliğine gidildi. Polisin denetiminde gerçekleşen üçüncü buluşmada operasyon başladı ve verilen adrese gelen seks köleleri, gözaltına alındı. Organize Suçlar’ın bütün gece boyu süren operasyonu ile gerçek isminin Swetlana’ olduğu belirlenen Olga ile David isimli şebeke liderleri yakalandı. Ayrıca bu kişilerle çalıştığı belirlenen iki kişiyle 15 kişi daha gözaltına alındı. Şebeke liderlerinin evlerinde yapılan aramalarda zengin müşterilerin telefon numaraları, çeşitli fotoğraflar, tam ikibin bilgisayar cd’si ele geçirildi. Bu cd’lerin porno görüntü içermediğini ve çoğunun da seks amaçlı’ kullanılmadığını saptayan polis, çetenin daha farklı amaçlara da hizmet ettiği şüphesi üzerine cd’leri çözerek operasyonu daha da genişletme kararı ve bu aşamada Milli İstihbarat Teşkilatı MİT ile işbirliğine gitti. 
     
Nasıl çalışıyor      Dışarıdan bir manken ajansının internet sayfası gibi gözüken siteye girebilmek için, önce şifre almak gerekiyor. Müşteriler bu şifreyi aldıktan sonra siteye diledikleri an girebiliyor ve boy boy fotoğrafları, vücut ölçüleri ve uyrukları belirtilen genç kızlardan istediklerini seçebiliyorlar. Daha sonra sitedeki mail adresine istenen kız ve müşterinin telefon numarası ve buluşma mekanını içeren bir mesaj atılıyor. Mesajı alan şebeke elemanları telefonla müşteriye ulaşıyor, ardından da istenen kadın, istenen adrese, istenen tarihte gönderiliyor. Kısacası müşterilere, bilgisayar aracılığı ile tam teşekküllü bir sanal harem’ sunuluyor. 
     



 YAŞAM 



















</TEXT>
</DOC>
