<DOC>
<DOCNO> 86440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/ekonomi/aeko.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı süper patronlardan yatırıma geleceğiz’ sözü... 
</HEADLINE>
<TEXT>

İstanbul’da toplanan Avrupalı süper patronlar, Bakan Derviş’ten, Türkiye’nin üç yıllık perspektifini öğrenmeye çalıştı ve "Ciddi istihdam yaratacak doğrudan yatırımlar düşünüyoruz. Ancak yatırım ortamını iyileştirin" dedi 
     İSMAİL ŞAHİN 

     Toplam cirosu 950 milyar euro’yu bulan Avrupalı 47 şirketin oluşturduğu Avrupa Sanayicileri Yuvarlak Masası’nda yer alan süper patronlar European Round Table of Industrialist - ERT , "Yatırım ortamını iyileştirin, iki üç yıl içinde doğrudan yatırıma gelelim" mesajını verdi. 
     Bu yılki genel kurulları için İstanbul’da toplanan ERT’nin 36 üyesi Devlet Bakanı Kemal Derviş’le bir araya geldi. Toplantı sonrasında açıklama yapan Derviş, üç yıllık perkspektif sunduğu Avrupalı sanayicilerin Türkiye’ye çok ilgi gösterdiğini ifade etti. Derviş, önümüzdeki iki - üç yılda, bugüne kadar görülmemiş bir dış yatırımın gündeme geleceğini kaydetti. 
     
     Merkez Bankası örneği 
     Derviş, dış yatırım için bazı soruların cevaplanması gerektiğini söyledi ve şöyle dedi "Bütçe politikasındaki ciddiyetin devam etmesi, bankacılık sektöründeki denetim, kamu bankalarındaki yeni düzenin devam etmesi gibi kafalarda bir takım sorular var. Bunların cevabı verilebilirse doğrudan yatırımın önü açılır" dedi. 
     Programın arkasında Meclis ve kamuoyu desteğinin olduğunu da kaydeden Derviş, "Yapısal reformaların çok sağlam olduğunu ve kısa vadeli politik değişiklikler olmadığını söyledik" dedi. Derviş şöyle devam etti "Merkez Bankası örneğini verdim. Bugün ve bundan sonraki yıllarda kimsenin Merkez Bankası’nın bağımsızlığını ortadan kaldıramayacağını söyledim." 
     
     Türkiye’yi bilmiyorlardı’ 
     Avrupalı sanayicilerin gündemi yakından takip ettiklerini söyleyen Derviş, bazı konularda fikir ayrılıkları olduğunu belirtti ve "öKamuoyunun desteğinin uzun vadede en önemli güvence olduğunu söyledim" dedi. 
     ERT’nin Türk üyesi Profil Telra Yönetim Kurulu Başkanı Jak Kamhi de gazetecilere yaptığı açıklamada, "Buraya gelenler, Türkiye neymiş, bilmiyorduk’ duygusuna sahip oldular" diye konuştu. 
     
     En büyük sorunumuz istihdam’ 
     Bakan Derviş, Avrupalı sanayicilerin sorularına şu yanıtları verdi 

</TEXT>
</DOC>
