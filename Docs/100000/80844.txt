<DOC>
<DOCNO> 80844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/yazar/cemal.html </URL>
<DATE> 2002/04/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Düşünceni çok fazla ciddiye almak yerine... 
</HEADLINE>
<TEXT>

     Roman okuyor musunuz Ben roman okumayı severim. Zaman yaratmaya çalışırım onlar için. Seyahatlerde elimden hiç eksik etmem. Şu sıralar başucumda yedi tane var. 
     Üçünü yarıladım 
     Enis Batur'un Elma'sı, Latife Tekin'in Ormanda Ölüm Yokmuş'u, Ahmet Altan'ın İsyan Günleri'nde Aşk'ı. 
     Biri de İngilizce. 
     Henüz beş on sayfa okudum. Doris Lessing'in bu yakınlarda çıkan romanı 
     The Sweetest Dream. 
     Türkçeye 'En Tatlı Hayal' diye çevrilebilir mi Ama benim için ilginç bir roman. Bayan Lessing kendi komünistlik yıllarını romanlaştırmış galiba... 
     Diğer üç roman duruyor, henüz okumaya başlamadım. Elif Şafak'ın son romanı Bit Palas, Erje Ayden'in Hauptbahnhof'dan Bir Trene Bindim ve Tahsin Yücel'in Türkçesiyle Andre Gide'in Ayrı Yol isimli romanı. 
     Beni bambaşka zihniyet diyarlarında yolculuğa çıkardıkları için severim romanları. Düşünce dünyamda olmadık pencereler açtıkları için severim roman okumayı... 
     Hayat romandır çünkü. 
     Veya roman hayattır. 
     Perulu romancı Mario Vargas Llosa, yazarın romanla alternatif bir dünya yarattığını düşünür. 
     Şu sözler onun 
     "Yazarın alternatif bir dünya yaratması, insanlığın gelişimine romanın yapmış olduğu en büyük katkıdır. Bilmem biliyor musunuz, Engizisyon tam üç yüz yıl romanı Latin Amerika'da yasakladı. Çünkü kilise, romanın insan ruhu üzerindeki eleştiriyi, muhalefeti kışkırtıcı etkisini çok iyi biliyordu." 
     Roman bugün de tedirgin ediyor, korkutabiliyor insanları. Özellikle bağnazları, fanatikleri. Tahran'daki mollalar değil miydi, bir romanından dolayı Salman Rüşdi hakkında ölüm fetvası verenler... 
     Bizde de hala arada bir yasaklanan, ambargo konmak istenen romanlar var. 
     Bazı tabuları, yerleşik yargıları, tarihe resmi yaklaşımları sorguladıkları için rahatsızlık yaratıyorlar çünkü... Bu açıdan Orhan Pamuk'un, Ahmet Altan'ın son romanları akla geliyor. 
     Tabii Yaşar Kemal de var bu çerçevede. Fırat Suyu Kan Akıyor Baksana çıktığı vakit kimi yerde homurtular yükselmiş, kimi yerde ilginç bir suskunluk dikkati çekmişti. Yakın tarihimizi sorgulayan yanları olduğu için belki de... 
     Anlaşılan rahatsızlık yarattı. 
     Oysa, dünyaya başka başka pencerelerden bakılabileceğini kabullenmek olgunlaşmakla eşanlam taşıyor. Farklılığın korkulacak bir şey olmadığını anlamak rahatlatıcı bir şey. 
     Hem kişi hem toplum için. 
     Orhan Pamuk'un bir sözü var. 
     Son romanı Kar'ın politik mesajı üzerine. "Düşüncelerinizi fazla ciddiye almayın" diyor, "İster darbeci olun, ister siyasal İslamcı, ister Türk milliyetçisi. Takıntılarınızı fazla ciddiye almayın. Bu ülke düşüncelerinize, inançlarınıza, ideolojilerinize fazlasıyla bağlı olmanızdan dolayı acı çekiyor." Cumhuriyet Kitap, 14 Mart 02, s. 4 
     Takıntı fena şey. 
     Hoşgörü, tolerans iyi şey. Karşısındakine tahammül iyi şey. Bizim topraklar bu bakımdan kıraç, verimli değil. Hoyratlığın kol gezebildiği bir dünyamız var. Özellikle yazarına, çizerine, sanatçısına karşı... 
     Yaşar Kemal bir sohbette Doğan Hızlan'a söylemiş. Yazarlık ve Fransız yayınevi Gallimard'la ilgili 
     "Paris'e gittik Zülfü'yle. Gallimard'a uğradık. Orada çok iyi karşılıyorlar insanı. Yazar olduğunuzu hissediyorsunuz. Türkiye'de hiçbir zaman aklıma gelmiyor yazar olduğum." Hürriyet Pazar, 6 Mayıs 01, s.7 
     Hüzün verici bir kırıklık... 
     Düşündürdü beni. 
     Biraz da içimi acıttı. 
     Siz de düşünün üzerinde. Bir büyük romancı niye kendi ülkesinde böyle yazar olduğunu hissedemiyor diye... 
     Yaşar Kemal'in yeni romanı çıkıyor. Daha doğrusu Bir Ada Hikayesi isimli romanının ikinci cildi piyasaya çıkmak üzere 
     Karıncanın Su İçtiği. 
     Milliyet'in perşembe günleri yayımlanan Kültür ve Sanat ekinde okudum. 
     Şöyle demiş Yaşar Kemal 
     "Her ayın 19'unda uğrarım Thilda'ya... Şimdi ondan geliyorum. Kitabın matbaaya girdiğini haber verdim. Biraz edebiyat konuştuk. İyi olduğumu, yakında geleceğimi söyledim." 
     Seni kolay bırakmayız koca yazar. Daha çok güzel romanlarını okumak istiyoruz çünkü... 
     İyi pazarlar 
     ------------- 
     Vargas Llosa'yla konuşma, International Herald Tribune, 4 Nisan 02, s. 20 
     
     







Dam üstünde saksağan, vur beline kazmayı... 


Muziplikler... 


Siyaset elini dinden çekmeli 


Düşünceni çok fazla ciddiye almak yerine... 


Işık izi 


Arafat'ın karargahında... 


Kentlilik bilinci için ciddi adımlar 


Ömer kendini affettirdi... Ya diğerleri 


Abdi İpekçi acaba ne der 


İpekçi'nin katiline af ödülü 


Pazar sabahı size zor bir soru sorsam... 


Baharı nasıl getirttim ama 


Teras ortak mahaldir 


Nerede o eski Fransız Seçimleri 


Ekonomiyi bekleyen tehlike tepkici siyaset 


Mensucat Santral’ın doğumu ve ölümü 


Akıp giden yalnızca ucuz mazot değil 


</TEXT>
</DOC>
