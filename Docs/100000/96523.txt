<DOC>
<DOCNO> 96523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/sondun04.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Hamas'ın bir siyasi liderini ele geçirdi... 
</HEADLINE>
<TEXT>

     İsrail ordusunun Filistinli aşırı dinci örgüt Hamas'ın bir siyasi liderini Ramallah'ta ele geçirdiği bildirildi. 
     Hamas'tan yapılan açıklamada, İsrail'in ele geçirdiği kişinin örgütün El Halil siyasi sorumlusu Muhammed el Natçe olduğu belirtildi. 
     İsrail ordusu bu konuda yorumda bulunmayı reddetti. 
     Öte yandan, helikopterler desteğinde tanklar ve zırhlı araçlarla Cenin kenti yakınlarında Silat ad-Daher köyüne giren İsrail askerlerinin açtığı ateşte bir Filistinli'nin öldüğü bildirildi. 
     Filistinli yetkililer, askerlerin eylemcilerin bulunduğu bir eve açtığı ateşte, Filistin lideri Yaser Arafat'ın liderliğini yaptığı El Fetih hareketi üyesi bir Filistinli'nin öldüğünü, El Fetih hareketine bağlı El Aksa Şehitleri Tugayına mensup dört Filistinli'nin de yaralandığını, bu kişilerin daha sonra askerler tarafından tutuklandığını açıkladı. 
     





</TEXT>
</DOC>
