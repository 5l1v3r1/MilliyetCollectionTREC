<DOC>
<DOCNO> 98098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/yasam/yas12.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeği uğruna canından oldu 
</HEADLINE>
<TEXT>

Küçük Esin, drenaj kanalına düşen köpeği için seferber oldu. Ve o heyecanla, bir otomobilin altında kaldı... 
     AHMET İSTEK , İBRAHİM LALELİ DHA 

     Antalya’da, drenaj kanalına düşen "Gülpembe" adındaki köpeğini kurtarmak için çağırdığı itfaiye ekiplerini karşılamak için yola çıkan Esin Yüce 13 bir otomobilin çarpması sonucu yaralandı. Otomobil sürücüsü olay yerinden kaçarken, yoğun bakıma alınan küçük kız hayatını kaybetti. Uğruna canını verdiği Gülpembe ise kanaldan çıkarıldı. 
     Düdenbaşı’nda oturan Emine ve Durhan Yüce çiftinin 4 çocuğunun en büyüğü olan, Demirgül İlköğretim Okulu öğrencisi Esin’in köpeği, orta refüjdeki kapağı olmayan drenaj kanalına düştü. Küçük kız hemen itfaiyeden yardım istedi. İtfaiye ekiplerinin siren çalarak geldiğini gören Esin, caddenin karşısına geçmek isterken, itfaiye aracını sollayan 34 VN 6323 plakalı Ford Fiesta marka otomobilin altında kaldı. Sürücü Yusuf Arı ise, yerde kanlar içinde yatan Esin’in yanına geldikten sonra aracına binerek olay yerinden kaçtı. Akdeniz Üniversitesi Tıp Fakültesi Hastanesi’ne kaldırılan Esin, akşam saatlerinde öldü. 
     Kazadan sonra kaçan aracın sürücüsü Arı da 22 polise teslim oldu. 
     



 YAŞAM 






















</TEXT>
</DOC>
