<DOC>
<DOCNO> 99646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/soneko32.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa ikinci seansı sakin geçirdi... 
</HEADLINE>
<TEXT>

     İMKB Ulusal-100 Endeksi günün ikinci yarısında, birinci seansa göre 79.05 puan düşüşle 10,781.61 puandan tamamladı. Hisse senetlerinin bu seanstaki ortalama değer kaybı yüzde 0.73 oldu. 
     İkinci seansa 11.88 puan düşüşle 10,848.78 puan seviyesinde başlayan endeks, ilk yarıyı ise 26.85 puan artışla 10,887.51 puandan geçti. 
     Seans içinde en düşük 10,697.25 puana kadar gerileyen endeks, en yüksek olarak da 10,980.77 puanı gördü. Endeks günü 10,781.61 puandan tamamladı. 
     Hisse senetlerinin günlük ortalama değer artışı ise yüzde 1.89 oldu. 
     Seansta işlem gören toplam 292 hisse senedinden 163'ü değer yitirdi. 57 hisse senedi değer kazanırken, 72 hissenin fiyatında ise değişiklik olmadı. 
     444 trilyon 632 milyar 643 milyon liralık işlem hacmi kaydedilirken, iki seanstaki işlem hacmi toplamı da 859 trilyon 126 milyar 105 milyon lira oldu. 
     Doğan Holding, Tüpraş, Yapı ve Kredi Bankası, İş Bankası C ve Garanti Bankası en yoğun işlem gören hisse senetleri oldular. 
     Borsa uzmanları, bugün AB'ye uyum yasalarının Meclis'ten çıkacağına kesin gözüyle bakılmasının, 10,900 puan seviyesine kadar alım getirdiğini vurgulayarak, piyasanın bu seviyede gelişmeleri beklemeye başladığını, teknik göstergelerdeki olumlu görünümün devam ettiğini kaydediyorlar. 
     İşlem hacmindeki artışın yukarı hareketi desteklediğini belirten uzmanlar, ilk seansta 0.65 sent seviyesinin görüldüğünü, önümüzdeki hafta piyasanın bir süre bu seviyede bekleyebileceğini, seçimle ilgili beklentiler ve Irak konusunun piyasayı etkileyecek gelişmeler olarak görüldüğünü savunuyorlar. 
     





</TEXT>
</DOC>
