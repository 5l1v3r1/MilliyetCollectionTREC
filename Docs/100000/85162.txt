<DOC>
<DOCNO> 85162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/magazin/amag.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
BBG’nin Özel Hayran Timleri’ 
</HEADLINE>
<TEXT>

Kaan ile Alper, ev’de yarışırken, organize olmuş yüzlerce hayran da dışarıda meydan savaşı veriyor 
     BİRSEN ALTUNTAŞ 

     BİRİ Bizi Gözetliyor BBG yarışmasında 150 milyarı kazanmak için evin içinde yaşanan çekişme nihayet bu hafta sonu bitiyor ama, asıl merak edilen, evin dışındaki pankartlı, savaş alanını aratmayan mücadelenin nasıl biteceği. Çünkü Kaan ve Alper’in hayranı’ yüzlerce insandan oluşan iki grup, geçen pazar BBG’nin çekildiği Atatürk Sanayi Sitesi 2. Kısım’da yine karşı karşıyaydı. 
     
     Selamı bile var 
     ÖNCE ellerinde pankartlarla Kaan taraftarları geldi. "Türkiye seninle gurur duyuyor, seni anan bizim için doğurmuş, adam gibi adamsın, başbakan olacak adamsın" sloganları atan grup ellerini aynı anda kaldırarak Kaan selamı’ verirken, bölgeye davullu, zurnalı Alper taraftarları intikal’ etti ve iyice gerginleşen ortalık biraz sonra savaş alanına döndü. 
     
     Kim örgütlüyor 
     SLOGANLARLA birbirine saldıran Kaan ve Alper hayranları, polisin müdahalesiyle ayrılabildi. Alper ile Kaan’ın babaları da her hafta olduğu gibi oradaydı. Fotoğraf çektirmeyip Açıklama yapmamız yasak’ diyen iki baba, basılan afiş, maske, pankartlarla ve kalabalıkla ilgileri olmadığını söylese de, herkes malzemeleri onların dağıttığını, bir kısım hayranın ulaşımlarını da onların sağladığını söylüyordu. 
     



 MAGAZİN 










</TEXT>
</DOC>
