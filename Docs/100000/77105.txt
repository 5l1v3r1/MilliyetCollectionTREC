<DOC>
<DOCNO> 77105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sondun28.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Hüseyin petrol amborgosu başlattı 
</HEADLINE>
<TEXT>

     Irak, İsrail işgal ettiği Filistin topraklarından çekilinceye ya da 30 gün için petrol ihracatını durdurdu. 
     Irak lideri Saddam Hüseyin, Irak televizyonunda yayınlanan konuşmasında, ülkesinin bugün öğleden sonra Yumurtalık ve Basra'daki petrol boru hatları üzerinden yapılan petrol ihracatını durduracağını söyledi. 
     Saddam Hüseyin, Devrim Komuta Konseyi, Baas Partisi liderliği ve kabinenin aldığı bu kararın 30 gün süreyle ya da İsrail Filistin topraklarından koşulsuz olarak çekilinceye kadar süreceğini bildirdi. 
     Irak lideri, bu kararın, temelde Amerikan saldırgan politikasına ve Siyonist mevcudiyete karşı alındığını açıkladı. 
     Saddam Hüseyin açıklamasını yaparken, Irak Petrol Bakanı da kararın yürürlüğe girdiğini bildirdi. 
     Saddam Hüseyin'in açıklamasının hemen ardından dünyada petrolün varil fiyatları 1 dolara yakın artış gösterdi. 
     

     
</TEXT>
</DOC>
