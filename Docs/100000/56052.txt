<DOC>
<DOCNO> 56052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sonspo10.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat operasyon geçirdi...15 gün sonra çalışmalara başlayabilecek 
</HEADLINE>
<TEXT>

     İspanya Birinci Futbol Ligi takımlarından Real Sociedad ile anlaşan Beşiktaşlı Nihat Kahveci, bu sabah artroskopi oldu. 
     Alman Hastanesi'nde, Prof.Dr.Aziz Alturfan tarafından gerçekleştirilen cerrahi operasyonun ardından, genç futbolcunun 15 gün sonra çalışmalara başlayabileceği açıklandı. 
     Prof.Dr.Alturfan, operasyonun başarılı geçtiğini vurgulayarak, ''Sol diz dış menüsküs ön boynuzundaki flap tabakasında yırtık vardı, onu tedavi ettik. 15 gün sonra çalışmalara başlar'' dedi. 
     Nihat ise hafif ağrılarının bulunduğunu kaydederek, ''Çok iyi çalışıp, kısa sürede sahalara dönmek istiyorum'' diye konuştu. 
     Akşam saatlerinde taburcu edileceği bildirilen genç futbolcu, Beşiktaş'ın Gençlerbirliği ile bu akşam yapacağı lig maçını izlemek üzere BJK İnönü Stadı'na gitmek istediğini söyledi. 
     






</TEXT>
</DOC>
