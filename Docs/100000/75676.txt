<DOC>
<DOCNO> 75676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sonspo14.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 3 - Denizlispor 3 maç bitti 
</HEADLINE>
<TEXT>

     Birinci Süper Futbol Ligi'nde, Bursaspor ile Denizlispor 3-3 berabere kaldı. 
     karşılaşmanın ilk yarısı 2-2 berabere tamamlandı. Bursaspor, atak başladığı karşılaşmanın ilk dakikalarından itibaren rakibine özellikle orta alanda üstünlük sağlamaya çalıştı. Yeşil- beyazlılar, kanatlardan geliştirdiği ataklarla gol bulmaya çalışırken, iki kez skor üstünlüğünü ele geçirmesine rağmen, rakibinin gollerine engel olamadı. Konuk ekip ise defans ağırlıklı bir oyun anlayışını sahaya yansıttı. Önce gol yememeyi düşünen yeşil-seyahlı ekip, kontrataklarla Bursaspor filelerini 2 kez havalandırmayı başardı. 18. dakikada, Faruk'un pasıyla ceza alanı önünde topla buluşan Sinan'ın Denizlispor defans elemanlarını şık çalımlarla geçerek attığı sert şutta, kaleci Süleyman meşin yuvarlağı kornere çeldi. 28. dakikada, Bursaspor öne geçti. Bu dakikada Faruk'un pasıyla sağdan ceza alanına giren Ender'in sert vuruşunda kaleci Süleyman'dan dönen topu, Okan plase bir vuruşla filelere gönderdi 1-0 30. dakikada, konuk ekip beraberliği sağladı. Timuçin'in sağdan ceza alanına gönderdiği topu Bursaspor defansı uzaklaştıramayınca, Ali, aşırtma bir vuruşla meşin yuvarlağı ağlarla buluşturdu 1-1 35. dakikada, ev sahibi takım yeniden öne geçti. Okan'ın pasıyla ceza alanına giren Ender, sert ve düzgün bir vuruşla topu kaleci Süleyman'ın altından ağlara gönderdi. 2-1 39. dakikada, Denizlispor tekrar beraberliği sağladı. İlyas'ın kullandığı köşe vuruşunda topla buluşan Timuçin'in sert şutu, Bursaspor defansından döndü. Pozisyonu iyi takip eden Veysel, düzgün bir vuruşla takımına beraberliği getiren golü attı 2-2 Kalan dakikalarda her iki takımın da çabaları sonucu değiştirmedi ve ilk yarı 2-2 berabere sonuçlandı. Karşılaşmanın ikinci yarısına da hızlı başlayan ev sahibi takım, 48. dakikada bir kez daha öne geçmesine karşın skor üstünlüğünü 90 dakikaya taşıyamadı. Yediği gole karşın oyun disiplininden kopmayan Denizlispor, kontraataktan bulduğu bir golle sahadan 1 puan alarak ayrılmayı bildi. 48. dakikada Bursaspor'un geliştirdiği atakta, soldan hareketlenen Sinan, topu penaltı noktası üzerinde bekleyen Ender'e aktardı. Denizlispor savunma elemanlarını ve kaleci Süleyman'ın çalımlayan Ender, topu filelere gönderdi 3-2. 50. dakikada gol pozisyonu sonrası sakatlanan Ender'in yerine Bursaspor'da Kifu x , Denizlispor'da da Mustafa'nın yerine Bülent xx oyuna girdi. 55. dakikada Coşkun'un sağdan yaptığı ortaya iyi yükselen İlyas'ın penaltı noktası üzerinden kafa vuruşunda, meşin yuvarlak az farkla auta gitti. 61. dakikada Denizlispor'da, Coşkun yerini Coulibaly'e x bıraktı. 63. dakikada Bursaspor, gollük bir pozisyondan yararlanamadı. Murat'ın soldan ceza alanına gönderdiği topa, uygun pozisyondaki Okan, gelişine sert vurdu. Meşin yuvarlak yandan auta gitti. 70. dakikada Bursasporlu Sinan sarı kart gördü. 73. dakikada Bursaspor'da, Hakan'ın yerine Erkan x oyuna girdi. 76. dakikada konuk ekip skorda bir kez daha dengeyi sağladı. Levent'in soldan kullandığı serbest vuruşta, penaltı noktası üzerine gelen topu Bursaspor savunması uzaklaştırdı. Bülent, ceza alanı çizgisi üzerinde önüne düşen topu sert bir vuruşla ağlara gönderdi 3-3. 81. dakikada Denizlispor'da, İlyas'ın yerine Hietanen oyuna girdi. 82. dakikada Denizlisporlu Alper sarı kart gördü. 86. dakikada Bursaspor'da, Mustafa yerini Metin'e bıraktı. Kalan dakikalarda her iki takımın da çabaları sonucu degiştirmedi ve karşılaşma 3-3 berabere sonuçlandı. 
     






</TEXT>
</DOC>
