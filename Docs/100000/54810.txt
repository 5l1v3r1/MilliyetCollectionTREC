<DOC>
<DOCNO> 54810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/ekonomi/eko20.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

Meral Gezgin Eriş, İKV’den istifa etti      İstanbul Sanayi Odası’nda İSO girdiği başkanlık yarışını kaybeden Meral Gezgin Eriş, İktisadi Kalkınma Vakfı Başkanlığı görevini dün itibarıyla bıraktı. Eriş, kararının İSO seçimleriyle ilgili olmadığı, ayrıntılı bilgiyi bugün vereceğini söyledi. Eriş, özel sektörünün AB nezdindeki temsilcisi ve ihtisas kuruluşu olan İKV’de, 1992’den itibaren yönetim kurulu üyesi, 1996’dan bu yana da Yönetim Kurulu Başkanı olarak görev yapıyordu. 
     
Spice Girls, Mavi Jeans giyiyor      İngiliz The Mirror gazetesi, ünlülerin tercih ettiği blue jeans markaları arasında Mavi Jeans’i de gösterdi. Gazetenin 20 Kasım 2001 tarihli sayısında yer alan haberde, kot kumaşı olan "denim"i, bu sezonun tartışmasız en moda kumaşı olarak nitelendirirken, Spice Girls grubuyla meşhur olan Geri Halliwell’in Mavi Jeans giydiğine dikkat çekildi. Gazetede, Geri Halliwell’in Mavi Jeans pantolonuyla çekilmiş fotoğrafına da yer verildi. 
     
ABD tarihinin en büyük iflası geliyor      ABD’nin en büyük enerji devlerinden Enron iflasın eşiğine geldi. Şirketi satın almayı planlayan Dynegy’nin kararını değiştirmesi iflası hazırlayan neden oldu. 9 Kasım’da Enron’u 9.3 milyar dolara satın alma kararı alan Dynegy, "Anlaşmadan bu yana piyasa koşulları değişti" gerekçesine sığınarak satın almaktan vazgeçti. Anlaşmadan sonra Enron hisselerinin yaşadığı büyük değer kaybı, Dynegy’nin anlaşmanın bir maddesinden öne sürerek satın almadan vazgeçmesine olanak sağladı. Yatan anlaşma, Enron’a 1 milyar dolarlık yardımn da gelmesini engelledi. 
     



 EKONOMİ 













</TEXT>
</DOC>
