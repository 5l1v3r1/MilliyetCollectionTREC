<DOC>
<DOCNO> 51428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/yazar/zbirand.html </URL>
<DATE> 2001/11/09/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Savaş, Türk-Yunan’ı yakınlaştırıyor 
</HEADLINE>
<TEXT>

     Atina 
     afta sonunu Güney Kıbrıs’ta geçirdikten sonra Atina’ya gelince, manzara birden bire değişiverdi. Üç gündür süren yağmur daha da azdığı için, kimselerin kafasını dışarı çıkarma imkanı yoktu. Buna rağmen, İsmail Cem’in gezisi 
     ve Türk-Yunan işadamları toplantısı, eskisi kadar olmasa dahi, yeterince 
     ilgi toplamaya yetti. 
     Benim merak 
     ettiğim ilk nokta, 
     Yunan kamuoyunun Afganistan bombardımanına bakışıydı. 
     Yunanlılar Türk kamuoyundan daha tepkililer ve Amerikan bombardımanını eleştiriyorlar, dersem hiç şaşırmayın. 
     Yunan halkı daima bizden daha Amerikan aleyhtarıydı ve bu tutumlarını sürdürüyorlar. Açıkça söylememekle birlikte, 11 Eylül olayını da "Amerikalılar her şeye o kadar burunlarını soktular, Kosova 
     ve Bosna’da öylesine hatalı hareket ettiler, Miloseviç’i öylesine haksız şekilde devirdiler ki bu olaya adeta davetiye çıkardılar" şeklinde yorumluyorlar. 
     Türkiye’nin savaşa asker vererek katılmasını da "Ankara’nın stratejik kartını daha da değerlendirmesi" şeklinde yorumluyorlar. 
     Bir yerde de bölgeden uzakta bulunmak ve Afganistan olayına karışmamış olmaktan memnunlar. En büyük kaygıları ise, olayların dünya ekonomisini sarması, zira kendileri de ekonomik açıdan güçlük içindeler. 
     
Kıbrıs çözümü herkesi düşündürüyor      Yunanlılar’ı asıl düşündüren konu, Kıbrıs sorununda bir çözüm bulunup bulunamayacağı. 
     Hemen herkes yolun sonuna gelindiğini, son dönemecin dönüldüğünü ve önümüzde -AB’nin genişleme sürecinde herhangi bir değişiklik olmadığı taktirde- sadece 11 ay kaldığını söylüyor. Yıllardan beri çözüm konuşulduktan sonra, 
     son pazarlığın böylesine yakınlaşması herkesi rahatsız ediyor. Çok kimsenin rahatı bozulmuş durumda. Yunanlılar, kendilerini Kıbrıslı Rumlar’a karşı borçlu hissediyorlar. 1960’larda Grivas ile Enosis arayışı, ardından da 1974’te Makarios’a karşı darbe yaparak, Türkiye’nin müdahelesine yol açtıklarını kabul ediyorlar. Daha ağırı, 1974’deki iki askeri harekat sırasında hiçbir şey yapamamaları, 
     Türk ordusunu seyretmekle yetinmeleri. Şimdi bu hatalarının bedelini, Güney Kıbrıs’ın AB’ye tam üye olmasını sağlayarak ödemeye çalışıyorlar. 
     Ancak, sadece Güney Kıbrıs girer de KKTC dışarda kalırsa, buruk bir tam üyelik olacak, öte yandan, bir de Türkiye’nin olası tepkisi var. Bu da Yunanlılar’ı düşündürüyor. Zira kimse eskiye dönülmesini arzulamıyor. Ege’deki barış havası ve bunun getirisi, Türkiye’ye olduğu kadar, Yunanistan’ın da işine daha fazlasıyla yaradı. Savunma harcamalarında önemli kesintiler yapıp, bütçedeki bu tasarrufu ekonomiye yansıtarak, ülkeyi Euro’ya sokabildiler. Şimdi yeniden eski gerginlik dolu döneme dönmek, hele 2004’teki olimpiyatlar öncesinde Ege’nin karışması, kimsenin işine gelmiyor. 
     İyi de Kıbrıs paketini kimin bağlayacağı belli değil. 
     Taraflar ellerindeki kartları 
     göstermek istemiyorlar. 
     Neleri kabul edemeyeceklerini söylemekle yetiniyorlar. Neyi kabul edebilecekleri ise bilinmiyor. 
     Belirsizlik havası da gerilimi arttırıyor. 
     İsmail Cem’in TBMM’deki son konuşması ve ardından Başbakan Ecevit ile Devlet Bakanı Gürel’in açıklamaları burada, Türkiye’nin Afganistan’a asker gönderdikten sonra tutumunu sertleştirdiği şeklinde yorumlanıyor. 
     Bu oyunun önümüzdeki aylarda devam edeceğini bilelim. 
     Bilmemizde yarar olan diğer bir 
     unsur da çözümsüzlüğün Türk tarafı dahil herkesin başına büyük dertler açacağıdır. Bizim de hesaplarımızı 
     buna göre yapmamız gerekiyor. 
     
     







İşçi çıkarmak 


İşte hortum.. 


Ecevit’le geldim Ecevit’le giderim 


Belalı coğrafyada Irak Kürtleri... 


Baba'ya "de Gaulle" rolü 


Cumhuriyet’e sahip çıkıyoruz 


Dalga geçen kim 


Soru çok, yanıt az 


Türk piramidi, piramide benzemiyor 


Batık projeler 


Fatih Terim de alışacak... 


AB sürecinde Kıbrıs 


Gıdada marka tercihi, krize yenik düştü 


İmparatorluk Sessizliği silkelemek 


Bu "Hacılar" başka hacılar 


</TEXT>
</DOC>
