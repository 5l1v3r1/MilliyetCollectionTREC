<DOC>
<DOCNO> 56186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/sondun14.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel Komitesi Başkanı "Operasyon başka ülkelere yayılmasın" 
</HEADLINE>
<TEXT>

     Nobel komitesi başkanı Gunnar Berge, ABD ve müttefiklerinden terörle mücadeleyi başka ülkelere yayarak ''felakete yol açmamalarını'' istedi. 
     Oslo'da 30 kadar barış ödülü sahibinin katılımıyla yapılan konferansın kapanışında konuşan Berge, ''Bugün çok sayıda kişinin başarı olarak gördüğü şey, bu harekatın aynı yöntemler kullanılarak Irak, Yemen, Sudan gibi ülkeleri hedef alacak şekilde genişletilmesini teşvik edecekse, felaketin eşiğine gelmişiz demektir'' ifadesini kullandı. 
     Nobel barış ödülünü dağıtan komitenin başkanı, ''Teröristlerin dilini ve yöntemlerini kullanırsak, kazanan terörizm olacaktır'' diye konuştu. 
     ABD Başkanı George Bush, terörle mücadelenin terörizmi destekleyen diğer ülkelere karşı da sürdürüleceğini söylemişti. Birçok çevrede, Afganistan'dan sonraki hedefin Irak olduğu konusunda spekülasyon yapılıyor. 
     






</TEXT>
</DOC>
