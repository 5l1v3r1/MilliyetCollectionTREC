<DOC>
<DOCNO> 83794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sontur23.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanı "İstanbul'daki patlamalar çok küçük" 
</HEADLINE>
<TEXT>

     İçişleri Bakanı Rüştü Kazım Yücelen, İstanbul'da meydana gelen patlamalarla ilgili, ''Çok küçük bir patlama. Can kaybı yok'' dedi. 
     Mülkiye Teftiş Kurulu Yıllık Toplantı nedeniyle Antalya'da bulunan İçişleri Bakanı Yücelen, Antalya Valisi Ertuğrul Dokuzoğlu'nu makamında ziyaret etti. Ziyaret sırasında gazetecilerin İstanbul'da meydana gelen patlamalara ilişkin sorularını yanıtlayan Yücelen, bu sırada kendisini cep telefonundan arayan İstanbul Emniyet Müdürü Hasan Özdemir'in konuyla ilgili açıklamasını basın mensuplarına aktardı. 
     Bakan Yücelen, yaptığı açıklamada, patlamalar sonucu sadece birkaç yaprağın düştüğünü belirterek, ''Çok küçük bir patlama. Turizm sezonudur, birşey yok. Patlama, çatlama dersek, birşey yok. Can kaybı yok. Çöp kutusuna bırakılmış olabilir, sıcaktan patlamış olabilir'' diye konuştu. 
     





</TEXT>
</DOC>
