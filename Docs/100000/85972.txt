<DOC>
<DOCNO> 85972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sontur21.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürücü mahkemelik olduğu kişiyi otomobille çarpıp öldürdü... 
</HEADLINE>
<TEXT>

     Antalya'da, yolun karşısına geçmeye çalışan yayaya çarparak ölümüne neden olan sürücü, çarptığı yaya ile mahkemelik olduğu ortaya çıkanca Cinayet Bürosu ekipleri tarafından sorguya alındı. 
     Tekelioğlu Caddesi'nde meydana gelen trafik kazasında hayatını kaybeden Baki Durukan 40 ile ona otomobiliyle çarpan Zafer Sanlı'nın 39 , maddi bir anlaşmazlıktan dolayı mahkemelik oldukları ve 27 Mayıs'ta duruşmalarının gerçekleşeceği öğrenildi. 
     Polis, Cinayet Bürosu ekiplerince gözaltına alınan Sanlı'nın ve görgü şahitlerinin ifadelerinin alındığını belirterek, olayın kaza olup olmadığının araştırıldığını bildirdi. 
     Öte yandan kazayı incelemeye alan Cumhuriyet Savcısı'nın, olayın meydana geldiği yerde ikinci kez araştırma yaptığı öğrenildi. 
     Fener Mahallesi'ndeki kazada, Tekelioğlu Caddesi'nde yolun karşısına geçmek isteyen Baki Durukan'a, Zafer Sanlı'nın kullandığı 34 GK 233 plakalı otomobil çarpmış, Durukan olay yerinde hayatını kaybederken, Sanlı kaçmıştı. Polis, kazadan yaklaşık 1 saat sonra Sanlı'yı yakalayarak gözaltına almıştı. 
     





</TEXT>
</DOC>
