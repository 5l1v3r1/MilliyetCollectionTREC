<DOC>
<DOCNO> 50861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/yazar/guclu.html </URL>
<DATE> 2001/11/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK'e ulu çınar dopingi 
</HEADLINE>
<TEXT>

     Bugün YÖK'ün 20'nci kuruluş yıldönümü. 12 Eylül'le kuruldu. Bugünlere geldi. Dün de eleştirildi. Bugün de eleştiriliyor. Aradaki tek fark Eleştirenler kervanına şimdi devletin en tepesi de katıldı. 
     Cumhurbaşkanı Sezer, YÖK Başkanı'nı ciddiye almadığı için Çankaya ile YÖK arasındaki diyalog kopmuş durumda. 2002 Hükümet Programı ise YÖK'ün sil baştan yeniden yapılandırılmasını öngörüyor. 
     YÖK ne için kurulmuştu Neler yapıyor Güya Türkiye ve dünyadaki gelişmeleri yakından izleyerek uzun vadeli yükseköğrenim planlamaları yapacaktı. Oysa aynı dönemde bol bol işsiz üniversite mezunları derneği kuruldu. 
     Peki YÖK neler mi yapıyor 
     Öğrencilerin, velilerin, öğretim elemanlarının morallerini bozmanın ötesinde hani o bir türlü üstesinden gelemediğimiz bürokrasi ile uğraşıyor. Kemal Gürüz imzası ile rektörlüklere gönderilen yazıda öğretim üyeleri bırakın devlet olanaklarıyla, kendi parasıyla bile olsa eğer yurtdışına gidecekse YÖK'ten izin alması gerekiyormuş. Başbakanlık öyle istiyormuş. Pes doğrusu... 
     YÖK, bu arada bomba gibi bir transfer yaptı. Milli Eğitim Bakanlığı'ndan kırgın bir şekilde uğurlanan Müsteşar Bener Cordan'ı, başkan yardımcılığına getirdi. Cordan, ilk ve orta dereceli okulları kurtardı, şimdi sıra üniversitelere geldi Hayırlı uğurlu olsun ne diyelim... 
     Bazı yazar ağabeylerimiz Cordan'ı ulu bir çınara benzetip, görevden uzaklaştıran hükümete veryansın ettiler. Cordan meğer neymiş de haberimiz yokmuş. Yazdıklarına bakılırsa, Cordan'ın bakanlar üstü bir konumda Milli Eğitim'i tek başına yönettiği son 8 yılda her şeyin güllük gülistanlık olduğunu sanırsınız. Oysa her şey ortada. Sorunlar azalmadı, aksine kangrene dönüştü. 
     Cordan'ın artıları yok muydu Elbette var. Her şeyden önce YÖK Başkanı Gürüz gibi dünya tatlısı, namuslu, dürüst bir bürokrat. Ama bu, hatalarının görülmemesini engellememeli .. 
     Methiye düzen ağabeylerimizin belli ki Milli Eğitim'deki kadrolaşmadan, meslek liselerinin çökme noktasına gelmesinden, norm kadro uygulamasının tam bir fiyasko ile sonuçlanmasından, sınıf geçme sisteminin çalışkanlardan çok tembelleri korur hale getirilmesinden, yüz binlerce fen edebiyat fakültesi mezunuyla kedinin fareyle oynandığı gibi oynanmasından ve daha pek çok yanlış uygulamadan haberleri yok. 
     8 yıllık kesintisiz eğitimi o gerçekleştirmişmiş Nasıl bir ortamda gerçekleştiğini biz çok iyi biliyoruz. Dahası, 8 yıllık kesintisiz eğitim projesi şu anda hangi noktada ona bakmak gerekir. 20 bin köy okulu kapatıldı. Yabancı dil öğretimi de neredeyse bitme noktasına geldi... 
     Cordan'ın artıları elbette var. Ama ya eksileri. Birilerine methiye düzerken en azından onlardan da bahsetmek gerekmez mi .. 
     Gürüz Cordan ikilisi eğitime ve gençlere kazandırdıkları artılardan çok zarar vermişlerdir. En azından böyle bir imaj oluştu. Ama nedense politikacılara karşı çok acımasız olanlar, iş bürokratlara gelince savunma mekanizması içerisine giriyorlar. 
     Gürüz'ün 5 yıldır, Cordan'ın da 8 yıldır oturduğu koltuklar, bakanlık koltuğundan çok daha önemlidir. O koltuklara hizmet için oturmuşlardır ama yapamadıkları ve yanlışları, yaptıkları iyi icraatlardan çok daha fazladır. 
     Özetin özeti Türkiye gibi eğitimin de yeni bir vizyona fazlasıyla ihtiyacı var .. 
     
     







İslam tartışması 


Yalan rüzgarı 


Robertson Irak için zemin mi hazırlıyor 


Kıbrıs ya da uçurumun kenarında politika 


Terim'le dün başbaşa 


Beraat ettim 


YÖK'e ulu çınar dopingi 


Ankara tavrını açık anlatmalı 


Tüpraş’lı tahvil ihracı 


Tema'dan Dünya 2001 Raporu 


Turkcell'in piyasa değeri onda bire düştü 


Devletin iç borcu 100, iç borçtan alacağı 70 


Su akar Bakanlık doldurur 


</TEXT>
</DOC>
