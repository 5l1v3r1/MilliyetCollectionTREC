<DOC>
<DOCNO> 76283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/guncel/gun04.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül’de Pentagon’a kamyon mu çarptı 
</HEADLINE>
<TEXT>
En çok satan komplo 
Korkutan Hile’ Fransa’da piyasaya çıktığı anda "bestseller" oldu. Yazar Thierry Meyssan, kitabında Pentagon’a bir uçak çarpmadığını ileri sürerek, hükümetin yalan söylediğini açıkladı 
     DIŞ HABERLER SERVİSİ 

     Dünyanın rotasını değiştiren 11 Eylül terör saldırılarıyla ilgili iddialar gündeme damgasını vurmaya devam ediyor. 11 Eylül’de El Kaide militanlarınca Dünya Ticaret Merkezi ve Pentagon’a gerçekleştirilen kamikaze dalışlarını konu alan L’Effroyable Imposture Korkutan Hile isimli kitap Fransa’da piyasaya çıktığı anda "bestseller" en iyi satan olurken, yazar Thierry Meyssan’ın ortaya attığı iddialar 11 Eylül gününe yeni bir boyut kazandırdı. Meyssan, iddiasında, ABD Savunma Bakanlığı’nın "Beşgen" binası Pentagon’a uçak çarpmadığını söylüyor. 
     Kitabının tanıtımı için France 2 TV’sine konuşan Meyssan, "Hükümetin yalan söylediğine inanıyorum" dedi. 
     İnternette yer alan "Hunt The Boeing" isimli bir sitede de Meyssan’ın iddialarını destekleyen fotoğraflar yer alıyor. Sitede yanıtları henüz olmayan bazı sorular da "delil" fotoğraflar eşliğinde yetkililere yöneltiliyor. Site, 11 Eylül’de de gelen ilk haberlerde olduğu gibi Pentagon binasının yanında içi patlayıcı yüklü bir kamyonun patladığı teorisine yakın duruyor. 
     
     Akla takılan sorular 

</TEXT>
</DOC>
