<DOC>
<DOCNO> 64587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sondun24.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da en önemli sorun yolsuzluklar 
</HEADLINE>
<TEXT>

     Fransa'da internet aracılığıyla yapılan bir kamuoyu araştırması, halkın yüzde 46'sının ülkedeki yolsuzlukları en önemli sorunlardan biri olarak gördüğünü ortaya koydu. 
     Fransa'da yolsuzlukların giderek arttığını düşünenler, bu durumun demokrasiye ve ülkenin Avrupa Birliği AB içindeki görüntüsüne büyük zarar verdiği görüşünde birleşti. 
     İnternette yapılan araştırmaya katılanlara göre, yolsuzluk ve rüşvet, Fransa'nın ticari ortaklarıyla ilişkilerine de önemli ölçüde darbe vuruyor. 
     Denekler, yolsuzluk ve rüşvetin önüne geçebilmenin tek çaresinin şeffaflık olduğuna inanıyor. 
     Fransızlar ayrıca, yolsuzluk ve rüşvetin ortaya çıkarılması bakımından, şu ana kadar gösterdikleri performans sayesinde en fazla medya ve yargıya güveniyor. 
     






</TEXT>
</DOC>
