<DOC>
<DOCNO> 51787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/ekonomi/eko07.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’de memur sayısı fazla değil’ 
</HEADLINE>
<TEXT>

     Ekonomik işbirliği ve Kalkınma Teşkilatı OECD verileri, Türkiye’deki memur sayısının nüfusla kıyaslandığında diğer ülkelere göre fazla olmadığını ortaya koydu. 
     OECD’nin istatistiklerine göre, Finlandiya’da her 10, Kanada’da her 12, ABD ve Macaristan’da 13, İrlanda’da 14, Almanya ve Hollanda’da 19, İspanya ve İtalya’da da 25 kişiden biri memur unvanı taşıyor. 
     Türkiye’de ise her 30 kişiden ancak biri memurluk yapıyor. 2000 yılı itibarıyle nüfusu 275 milyon 562 bin 673 olan ABD’de merkezi idarede 2 milyon 777 bin, eyaletlerde 4 milyon 746 bin, belediyeler ve diğer yerel kuruluşlarda da 13 milyon 49 bin olmak üzere toplam 20 milyon 572 bin memur istihdam ediliyor. Memur sayısı Almanya’da da 4 milyon 364 bini aşıyor. Her iki ülkede de memurların nüfusa oranı, Türkiye’nin oldukça üzerinde seyrediyor. 
     Maliye Bakanlığı yetkilileri, konuyla ilgili şu değerlendirmede bulundular "Türkiye’nin asıl sorunu memur sayısı değil, memurların dağılımı. Memurların belli yörelerde yığılması, yani dağılımdaki adaletsizlik. 
     Öncelikle çözülmesi gereken konu bu. Bu nedenle de norm kadroya her yerde biran önce geçilmeli." 
     



 EKONOMİ 




















</TEXT>
</DOC>
