<DOC>
<DOCNO> 73620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/soneko17.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
KİT'lerdeki atıl istihdamın tespiti için çalışma grubu oluşturuldu 
</HEADLINE>
<TEXT>

     KİT'lerdeki Kamu İktisadi Teşebbüsleri ihtiyaç fazlası personel sayısının tespiti amacıyla, Başbakanlık Yüksek Denetleme Kurulu YDK , DPT ve Hazine Müsteşarlığı'nın yer aldığı bir çalışma grubu oluşturuldu. 
     Çalışma Grubu, bu konuda daha önce teorik bir çalışma yapan Dünya Bankası'ndan da destek alacak. 
     Çalışma grubunun nihai değerlendirmesini önümüzdeki günlerde Hükümete iletmesi, bu ay sonu itibariyle de konu üzerinde Hükümet tarafından nihai kararın verilmesi bekleniyor. 
     Bürokratlar, yaşanan krizlerin ardından işsizliğin önemli ölçüde arttığı, eğitimli genç nüfusun ve özellikle de yeni üniversite mezunu kalifiye iş gücünün iş imkanı bulamadığı bir ortamda, atıl işgücünün tespitinin, kamu sektöründe de verimlilik ve etkinliğin arttırılması açısından büyük önem taşıdığını belirttiler. 
     IMF ile Hükümetin 18 Ocak'ta imzaladığı Niyet Mektubu ve Dünya Bankası ile yürütülen Mali ve Kamu Sektörü Uyumu kredisi PSFSAL 
     çalışmaları uyarınca, KİT'lerde ihtiyaç fazlası personelin tespitinin ardından, ihtiyaç fazlası personelin, Haziran 2002 sonuna kadar üçte birinin, Ekim 2002 sonuna kadar kümülatif olarak üçte ikisinin, Haziran 2003 sonuna kadar da kalanların emekli edilmesi veya iş akitlerinin fesih edilmesi öngörülmüştü. 
     Hükümet, bu yolla, kamu kaynaklarının daha rasyonel bir şekilde kullanılmasını sağlamayı amaçlıyor. 
     






</TEXT>
</DOC>
