<DOC>
<DOCNO> 57233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sontur04.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'e AB liderler zirvesinde zırhlı makam arabası 
</HEADLINE>
<TEXT>

     Avrupa Birliği AB Dönem Başkanı Belçika, Laeken zirvesine katılacak devlet ve hükümet başkanları ile dışişleri bakanları için 200 taşıt kiraladığını, bunların 21'inin zırhlı olduğunu açıkladı. 
     Zırhlı taşıtların, ''riskli veya tehdit altındaki liderlere'' tahsis edildiğini belirten yetkililer, ''Audi A 8'' marka bu araçların 250 bin euro değerinde olduğunu ifade ettiler. 
     Taşıtlarda iki telefon, bir faks, bir minibar bulunduğu, camların 4,4 cm kalınlığında olduğu, lastiklerin de kurşun geçirmediği belirtildi. 
     Zırhlı araçların içindekiler, kapıları açmadan, bir mikrofon sistemiyle dışarıyla temas kurup konuşabiliyorlar. 
     Yaklaşık 3,2 ton ağırlığındaki bu taşıtların, saatte 220 kilometre sürat yapabildiği kaydedildi. 
     Yetkililer, bugün Brüksel'e gelecek Başbakan Bülent Ecevit'e de söz konusu zırhlı taşıtlardan birinin tahsis edileceğini söylediler 
     






</TEXT>
</DOC>
