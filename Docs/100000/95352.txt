<DOC>
<DOCNO> 95352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sonspo11.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Oktay, Revivo ve Rapaiç sakatlıkla boğuşuyor... 
</HEADLINE>
<TEXT>

     Yeni sezon hazırlıklarını Avusturya'da sürdüren Fenerbahçe'de, sakatlığı devam eden Milan Rapaiç'in MR'ının çekileceği açıklandı. 
     Sarı-lacivertli kulübün resmi web sitesinde sakat oyuncular hakkında bilgi veren kulüp doktoru İsmail Başöz, sağ dizinde ağrısı olan Hırvat futbolcunun durumunun Münih'te çekilecek MR sonucu netlik kazanacağını kaydetti. 
     Dr. Başöz, çalışmaya katılmayan Oktay, Revivo ve Rapaiç'in durumları hakkında şu açıklamayı yaptı 
     ''Oktay bir gün önce sağ ayak bileğine darbe almıştı. Daha iyiye gidiyor. Revivo keza dün akşam sol ayak bileğini burkmuştu. Hafif bir şiş var ayağında. Tedavileri sürüyor. Diğer yandan da salon ve havuz calışmaları devam ediyor. Rapaiç'in de sağ dizinde ağrılar çıktı. MR görüntüsü için Münih'e gidiyoruz.'' 
     





</TEXT>
</DOC>
