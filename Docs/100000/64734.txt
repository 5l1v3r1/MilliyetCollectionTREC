<DOC>
<DOCNO> 64734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yasam/yas03a.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Oradaydım, çünkü gazeteler var 
</HEADLINE>
<TEXT>

Genç reklamcıların sekiz saatlik beyin fırtınası’ sonuçlandı ve büyük ödülü "Ben oradaydım" sloganını bulan ekip aldı 
     BÜLENT ÖZDEMİR İstanbul 

     Reklam Yaratıcıları Derneği’nin RYD düzenlediği 8. Beyin Fırtınası Yarışması sonuçlandı. Genç reklamcılar gazete okuyun’ teması üzerindeki başarılı çalışmalarıyla dikkat çekerken, Milliyet Gazetesi Reklam Grup Başkanı Viki Habif’e Atilla Öğüt İletişim Ödülü verildi. Maslak Princess Hotel’de düzenlenen, bu yılki teması günlük gazete satışlarının artırılması’ olarak belirlenen yarışmaya, 2 ve 3’er kişiden oluşan 13 ekip katıldı. Saat 09.00’da odalarına giren ve çevreyle tüm irtibatı kesilen yarışmacılar, çalışmalarını saat 17.00’de teslim ettiler 
     
Performans’ yarıştı      Yapılan değerlendirme sonucu, Ben oradaydım’ sloganıyla Hüsniye Saygılı, Neşet Dereli ve Ersin Aktaş’tan oluşan ekip birinciliği kazandı. 
     Gazete okumak keşfetmektir’ sloganıyla Necmi Yaşçın ve Giray Besen ikinci, Ekmek su ve hürriyet’ sloganıyla İbrahim Akar, Şehsuvar Matban ve Ayfer Başöz üçüncü oldu. Esra Birinci, Ergin Gedik ve Selim Şahin’den oluşan ekibin Yemeden içmeden önce oku’ adlı çalışması ise mansiyona değer bulundu. Aynı gün düzenlenen ödül töreninde konuşan RYD Başkanı Kemal Sezer, "Gerçek bir performans yarışması olan beyin fırtınası, bu yıl gazeteler için yapıldı. Reklam sektörü açısından ana mecra olan gazetelerin satışlarının artması çok önemli" dedi. 
     



 YAŞAM 
























</TEXT>
</DOC>
