<DOC>
<DOCNO> 55431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/siyaset/siy02.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’ye dönüş yok 
</HEADLINE>
<TEXT>

Baykal'ın "Dön" çağrısının kendilerini ilgilendirmediğini söyleyen Karayalçın ve Karakaş parti kuracaklarını açıkladı 
     EZELHAN ÜSTÜNKAYA Ankara 

     CHP Genel Başkanı Deniz Baykal'ın "Parti içi kavga bitti, barış kültürünü içine sindiren herkes baş tacımız" mesajına yeni oluşumcular ilgi göstermedi. Sosyal Demokrasi Vakfı SODEV Başkanı Ercan Karakaş, CHP'deki asıl sorunun "lider sultası" olduğunu savundu. Sosyal Demokrat Hareket Dergisi Başkanı Murat Karayalçın ise "Baykal'ın çağrısının muhatabı ben değilim" dedi. 
     Yeni oluşumcuların önde gelen isimlerinden Karakaş, gerçek anlamda sosyal demokrat parti kuracaklarını söyledi. Karakaş "Asıl anlaşılması gereken şu sosyal demokrat partilerde kavga olmaz. Çoğulcu, demokratik düzlemde fikir tartışmaları olur. Sorun parti içi kavga değil, sorun lider sultası" diye konuştu. 
     
Baykal Seçime hazır olun      CHP il başkanları toplantısının basına kapalı bölümünde hükümeti seçimden kaçmakla suçlayan Baykal, "erken seçime hazır olun" dedi. CHP örgütü de "parti suçu işlememiş, partiyi kitleler önünde zor durumda bırakmamış partililerin kazanılmasını, gidip gelmeyi det haline getirmiş olan kişilere karşı mesafeli durulmasını" istedi. CHP il başkanlarına dağıtılan ve SONAR'ın 12 ilde düzenlediği anketten yüzde 17.35'le AKP birinci parti çıktı. AKP'yi, yüzde 13.85 ile CHP, yüzde 13.6 ile DYP izledi. MHP yüzde 9.31, SP yüzde 8.61, ANAP yüzde 8.03, DSP yüzde 4.07, HADEP, yüzde 8.15 oy aldı. 
     



 SİYASET 














</TEXT>
</DOC>
