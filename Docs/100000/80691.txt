<DOC>
<DOCNO> 80691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/yasam/yas03.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Koşsalar daha çabuk olurdu 
</HEADLINE>
<TEXT>

Şişli’de kaza geçiren bir sürücü için çağrılan ambulans, yarım saatte gelebildi.. Oysa Şişli Etfal Hastanesi, sadece 3 dakika mesafedeydi.. 
     ŞAKİR AYDIN İstanbul 

     Gebze’de çalışan muhasebeci Avni Cem Özen 45 , bir arkadaşını ziyaret ettikten sonra dün sabaha karşı saat 02.30 sıralarında evine gitmek üzere yola çıktı. Şişli Büyükdere Caddesi’nde aşırı hız yüzünden kontrolden çıkan otomobil, karşı şeridi de aşıp bir inşaat alanında durabildi. Özen, açılan kapıdan hızla dışarıya fırladı ve yolun ortasında yaralı halde kalakaldı. 
     
     Sonra ambulans yağdı’ 
     Kazaya anında müdahale eden polis ekipleri, telsizle hemen ambulans istediler. Ancak acıyla kıvranan talihsiz muhasebeci için uzun süre ambulans beklendi. Ve sonunda çağrılan ambulans, Şişli Etfal Hastanesi’ne üç dakikalık mesafede bulunan kaza yerine yarım saat sonra gelebildi. 
     Yaralı haldeki Özen, ilk müdahalesinin ardından hastaneye kaldırılmak üzere ambulansa bindiriliyordu ki, birkaç ambulansın daha kaza yerine gelmesi, vatandaşların tepkisine neden oldu. 
     



 YAŞAM 













</TEXT>
</DOC>
