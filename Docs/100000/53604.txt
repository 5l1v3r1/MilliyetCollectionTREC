<DOC>
<DOCNO> 53604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/son/sonspo08.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Batista transferi tamam gibi... 
</HEADLINE>
<TEXT>

     Galatasaray'da Gaziantepsporlu futbolcu Batista'nın transferinin ufak bir pürüzün dışında tamamlandığı belirtildi. 
     Kulüp basın sözcüsü Aziz Üstel, başkan Mehmet Cansun'un Gaziantepspor Kulübü Başkanı Celal Doğan ile bu oyuncunun transferi için her konuda anlaştığını söyledi. 
     Batista'nın transferinin tamamlanması için, bu oyuncunun menajerinin İstanbul'a gelmesinin beklendiğini kaydeden Üstel, bunun ardından transferin sonuçlanabileceğini kaydetti. 
     Aziz Üstel, Batista'nın yarın veya engeç önümüzdeki hafta imza atacağını belirtirken, Fatih Akyel'in Real CD Mallorca takımından transferinde ise bir gelişme yaşanmadığını vurguladı. 
     Bu arada UFA Ajansı, Galatasaray Kulübü Yönetim Kurulu'na geleceğe yönelik yapılabilecek projeler hakkında brifing verdi. 
     






</TEXT>
</DOC>
