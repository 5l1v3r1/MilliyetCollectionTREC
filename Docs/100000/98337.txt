<DOC>
<DOCNO> 98337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sondun07.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uma Thurman çocukları için sinemayı bırakıyor... 
</HEADLINE>
<TEXT>

     ''Pulp Fiction'' filmiyle üne kavuşan aktris Uma Thurman, sinemaya veda etmeye hazırlanıyor. Güzel yıldız, çekimleri süren iki filminin ardından çocuklarına daha fazla vakit ayırmak için beyazperdeyi bırakacağını açıkladı. 
     Internetteki ''peoplenews'' sitesinin haberine göre, Uma Thurman, sinemaya olan ilgisini kaybettiğini ve çocuklarına iyi bir anne olmak için uğraştığını söyledi. 
     Çocukları 2 yaşındaki Maya ve 6 aylık Roan ile ilgilenmekten mutluluk duyduğunu dile getiren yıldız, ''Çocuklarımla beraber olmayı ve bahçemde çiçeklerimle uğraşmayı seviyorum. Bunları yapmayı tercih ediyorum. Bir gün gelir de yeniden sinemaya döner miyim bilmiyorum ama şimdi evimde mutluyum'' dedi. 
     Uma Thurman, eşi Ethan Hawke ile birlikte rol aldığı ''Tape'' adlı filmin ardından Quentin Tarantino'nun yönettiği ''Kill Bill'' isimli filmde görev alacak. 
     Sinemanın en güzel oyuncularından Thurman, daha sonra hayranlarıyla vedalaşarak ailesiyle birlikte olacak. 
     

Uma Thurman fotoğraf galerisi için tıklayın... 
     





</TEXT>
</DOC>
