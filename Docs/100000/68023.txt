<DOC>
<DOCNO> 68023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sontur11.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kağıthane'deki patlamada hasar belirlenmeye çalışılıyor 
</HEADLINE>
<TEXT>

     Kağıthane'deki radyatör fabrikasında meydana gelen patlamanın ardından İstanbul Valisi Erol Çakır başkanlığında oluşturulan "Kriz Merkezi"nce, hasar tespit çalışmaları sürdürülüyor. 
     Sanayi Mahallesi Sultan Selim Caddesi üzerindeki Halil Kaya'ya ait Kale Oto Radyatör Fabrikası'nda incelemede bulunan Vali Erol Çakır gazetecilere bilgi verirken, patlamanın "LPG tankından ya da doğalgaz sızıntısından kaynaklanan hacim patlaması" olduğunun sanıldığını söyledi. 
     Yaşar Doğu İlköğretim Okulu'nda bir "Kriz Merkezi" oluşturulduğunu vurgulayan Çakır, saat 06.00 sıralarında meydana gelen patlamanın ardından 2 kilometre yarıçapındaki bir alanda tahribat meydana geldiğini ifade etti. 
     Patlamanın ardından evlerinde zarar meydana gelen vatandaşlar için gerekli önlemlerin alındığını belirten Vali Çakır, işyerlerine elektrik verilmesi çalışmalarının devam ettiğini ve bölgenin güvenliğinin sağlandığını anlattı. 
     






</TEXT>
</DOC>
