<DOC>
<DOCNO> 73838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sonspo12.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamdullah'ın kasları, Arnold'ı kıskandırdı.. 
</HEADLINE>
<TEXT>

     Vücut geliştirmedeki milli sporculardan Hamdullah Aykutluğ'un, kalça kasları, ünlü sinema yıldızı Arnold Schwarzenegger'i kıskandırdı. 
     Vücut geliştirmede 3 kez Dünya Şampiyonu olan Avusturya asıllığı ABD'li yıldız Arnold Schwarzenegger'in, ABD'de profesyonel olarak icra ettiği vücut geliştirmede, 4 yıl boyunca yarışmalara katılan Hamdullah Aykutluğ'dan, kalçasında taraklı kas yapabilmek için 1993-1995 yılları arasında ders aldığı bildirildi. 
     Kalçasında 7 taraklı kas bulunan ve vücut geliştirmede bu nedenle en üst derece olan ''Mr. Olympia'' unvanını alan Hamdullah Aykutluğ, ABD'de tanıştığı Schwarzenegger'e, kalçasındaki 7 taraklı kasları nasıl yaptığı konusunda bilgi verdi. 
     Aykutluğ, kalçasında oluşan ve bir tek kendisinde bulunan 7 taraklı kasların yaradılıştan gelen bir üstünlük olduğunu belirterek, ''Yine de uzun ve özverili bir çalışmanın sonucunda da kalça kaslarını geliştirmek mümkün. Bunun için yaptığım egzersizleri ve ayrıca yarışmalara diğer sporculardan 3-4 hafta önceden çalışarak hazırlandığımı ve bu çalışmanın büyük özveri gerektirdiğini Schwarzenegger'e anlattım'' dedi. 
     Kalçasında 7 taraklı kasa ve ''Mr. Olympia'' unvanına sahip dünyanın tek sporcusu olan milli vücutçu Hamdullah Aykutluğ, kendisinden sonra diğer sporcuların da kalçalarında kas yapmaya önem vermeye başladıklarını söyledi. 
     Aykutluğ, bu konuda ünlü sinema oyuncusu Arnold Schwarzenegger ile bir süre birlikte çalışmalarına karşın bu oyuncunun kalçasında tek bir kas bile yapamadığını bildirdi. 
     Aykutluğ, ABD'de ayrıca yine aksiyon filmlerinin vazgeçilmez aktörü Chuk Norris ile de birlikte antrenman yaptığını sözlerine ekledi. 
     






</TEXT>
</DOC>
