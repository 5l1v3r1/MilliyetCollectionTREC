<DOC>
<DOCNO> 51793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/guncel/agun.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis memurları arasında dudak uçuklatan ilişkiler 
</HEADLINE>
<TEXT>
Emniyette seks skandalı 
Başkomiser Murat Ç. nin odasında yapılan aramada onlarca pornografik mektup bulan yetkililer, emniyette yaşanan korkunç seks skandalını ortaya çıkardı... Pornografik sözlerle dolu mektuplara göre ikisi evli kadın olan altı emniyet görevlisi arasında toplu seksten, homoseksüel ilişkiye kadar her türlü sapıklık yaşanmış 
     AYHAN AYDEMİR 

     İçişleri Bakanlığı Yüksek Disiplin Kurulu'nun 31.05.2000 tarihli raporu, Emniyet'te yaşanan seks skandalını ortaya çıkardı. Biri emniyet amiri, 6 emniyet mensubu hakkında hazırlanan raporda pornografik ifadeler içeren mektuplar ve eşcinsel ilişkilerden söz ediliyor. Seks skandalı, Murat Ç. adlı başkomiserin aşırı sürat ve hatalı sollama sonucu kaza yapması ve yanındaki üniversite öğrencisi Çiğdem E.'nin ölmesi üzerine ortaya çıktı. 
     
     MEKTUPLAR ELE VERDİ 
     Murat Ç.'nin odasında yapılan aramada porno dergiler ve aşk mektuplarına rastlandı. Hazırlanan çok gizli raporda skandal şöyle açıklanıyor "Mektupların içeriklerinin ahlaki boyutları zorladığı ve sapıklık derecesine ulaştığı, özellikle kadın polis Gülderen İ. tarafından yazılan mektupların tahammülleri zorladığı, Mersin'den gelen Başkomiser Mesut İ. tarafından yazılan mektuplarda da homoseksüel ilişkilerin anlatıldığı görüldü." 
     
     ALDATAN ALDATANA... 
     Rapor şöyle devam ediyor "Mektuplarda adı geçen Başkomiser Murat Ç.'nin, evli Gülderen İ. ve Aynur T.'nin yanı sıra çok sayıda kadınla cinsel ilişkiye girdiği, bu bayanlardan özellikle Gülderen İ. ile her türlü seks ilişkisinde bulunduğu anlaşılmıştır. Başkomiser Mesut İ.'nin, erkeklerle, özellikle başkomiser Murat Ç. ile homoseksüel ilişkiye girdiği saptandı. Ayrıca sanık bayan polis Gülderen İ.'nin de Murat Ç.'nin yanı sıra Mesut İ. ile de sapık ilişkilerde bulunduğu tespit edildi." 
     
     KOCASI GÖZ YUMMUŞ 
     Raporda bayan polis memuru Gülderen İ.'nin ihanete uğrayan emniyet amiri kocası Mustafa İ. hakkında da ilginç cümleler yer alıyor. Rapora göre karısının Murat Ç. ile olduğunu öğrenen Mustafa İ. bu ilişkiye göz yumdu. Raporda Ercan T. ve Levent O. adlı başkomiserlerin de sapık ilişkilerde bulunduğu iddiasının mücerred iddiadan ibaret olduğu vurgulandı. Ercan T. ve Levent O.’nun adı sadece sanık başkomiser Mesut İ. tarafından yazılan bir mektupta geçiyor. 
     
Olan kadınlara oldu      Disiplin Kurulu, hazırladığı raporla iki kadın polisin memuriyetlerine son verirken diğerlerini adeta korudu. Disiplin Kurulu kararında suçlamalar sıralandıktan sonra sonuç bölümünde şöyle denildi "Gereği düşünüldü Sanık Başkomiserler Murat Ç. ve Mesut İ. ile polis memurları Gülderen İ. ve Aynur T.'nin 'memurluk sıfatı ile bağdaşmayacak nitelik ve derecede yüz kızartıcı ve utanç verici davranışlarda bulunmak' suçu sübuta erdiğinden 'devlet memurluğundan çıkarma' cezası ile tecziyelerine karar verildi." 
     
     Erkeklere durdurma 
     "Sanık Başkomiser Murat Ç.'nin 'hizmet içinde resmi sıfatının gerektirdiği saygınlığı ve güven duygusunu sarsacak eylem ve davranışlarda bulunmak' suçundan '16 ay uzun süreli durdurma' cezasıyla tecziyesine sanık Emniyet Amiri Mustafa İ.'nin '6 ay kısa süreli durdurma' cezasıyla tecziyesine sanık Başkomiser Ercan T. ve Levent O.'ya isnat edilen suç sübuta ermediğinden haklarında ceza tayinine mahal olmadığına 17.05.2000 tarihinde kurulumuzca oybirliği ile karar verildi." 
     
İsimler Ankara Valiliği'nde      Emniyet Genel Müdürlüğü tarafından Ankara Valiliği'ne Müsteşar Yardımcısı Rasih Özbek imzasıyla gönderilen yazıda şöyle denildi "Kırşehir Emniyet Müdürlüğü kadrosunda görevli Emniyet Amiri Mustafa İ. ile polis memuru Gülderen İ, Afyon Polis Okulu Müdürlüğü kadrosunda görevli Başkomiser Murat Ç., Kastamonu Emniyet Müdürlüğü kadrosunda görevli Başkomiser Levent O., Ankara Emniyet Müdürlüğü kadrosunda görevli Başkomiser Ercan T. ile polis memuru Aynur T. hakkında, İçişleri Bakanlığı Yüksek Disiplin Kurulu'nca verilen kararın örneği ilişikte gönderilmiştir. Kararın tebliği ile kararın gereği ilişik kesme tarihlerinin bildirilmesini rica ederim." 
     
Kurulda kimler vardı      Kararda imzası bulunan Yüksek Disiplin Kurulu o zaman şu isimlerden oluşuyordu 

</TEXT>
</DOC>
