<DOC>
<DOCNO> 55547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sontur16.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Demirel'e bir beraat daha 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen Egebank'ın eski sahibi Yahya Murat Demirel, ''Bankalar Kanunu'na muhalefet'' suçundan yargılandığı davada beraat etti. 
     Şişli 2. Asliye Ceza Mahkemesi'ndeki duruşmada kararını açıklayan hakim, Demirel'in de aralarında bulunduğu 4 sanığın, ''üzerlerine atılı suçu işlediklerine dair kanaat oluşmadığını'' bildirdi. 
     Hakim, Demirel ile Egebank'ın eski Yönetim Kurulu üyesi Aydoğan Semizer, eski Genel Müdür Mehmet Sami Erdem ve eski Genel Müdür Yardımcısı Turan Özel'in beraatlarına karar verdi Yahya Murat Demirel, ''şirketlerine Halk Bankası'ndan usulsüz kredi verildiği'' iddiasıyla 7 sanıkla birlikte İstanbul 4. Ağır Ceza Mahkemesi'nde yargılandığı davada da, 28 Kasım 2001 günü yapılan duruşmada, ''suçun unsurlarının oluşmadığı'' gerekçesiyle beraat etmişti. 
     






</TEXT>
</DOC>
