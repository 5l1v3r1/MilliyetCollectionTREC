<DOC>
<DOCNO> 58947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sonspo11.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Teknik Direktörü muhtemelen yerli olacak 
</HEADLINE>
<TEXT>

     Fenerbahçe Kulübü Yönetim Kurulu'nun dün akşam oybirliği ile Mustafa Denizli'nin görevine son vermesinin ardından, sarı-lacivertlilerde yeni teknik direktör arayışları sürerken, yeni teknik direktörün büyük bir ihtimalle yerli olacağı açıklandı. 
     Kulüp asbaşkanı Hamdi Akın, yönetim kurulunun yeni teknik direktör adayları için başkanvekili Uğur Dündar başkanlığında Sadettin Saran ve kendisinin yer aldığı bir ekip oluşturduğunu ifade ederek, ''Biz çalışmalarımıza başladık. Bu işi en kısa zamanda çözümlemek istiyoruz. 
     Yeni teknik direktörümüz muhtemelen yerli olacak'' dedi. 
     Yeni teknik direktör adayları konusunda medyada bir çok ismin gündeme geldiğini belirten Akın, ''Ancak ben kesinleşmeden isim vermek istemiyorum. Sadece büyük bir ihtimalle yerli antrenör olacağını söyleyebilirim. Bu akşam biraraya gelerek, bu konuyu görüşeceğiz'' diye konuştu. 
     

     
</TEXT>
</DOC>
