<DOC>
<DOCNO> 88159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/son/sontur20.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Toskay "MHP eski çizgisini devam etiriyor" 
</HEADLINE>
<TEXT>

     Devlet Bakanı Tunca Toskay, ''MHP eski siyasi çizgisini devam ettiriyor. Biz tekrarladıkça kamuoyu daha iyi anlıyor herhalde'' dedi. 
     Gazetecilerin sorularıyla karşılaşan Bakan Toskay, MHP Genel Başkanı Devlet Bahçeli'nin son demeçlerinin, MHP'nin siyasetindeki değişiklik bir göstergesi olup olmadığı yönündeki soruyu, ''Hayır. MHP eski siyasi çizgisini devam ettiriyor. Biz tekrarladıkça kamuoyu daha iyi anlıyor herhalde'' diye yanıtladı. 
     Toskay, ''Başbakan Bülent Ecevit'in görevinden çekilmesi durumunda neler olacağı'' şeklindeki soruya karşılık, ''Belli bir varsayım üzerine spekülasyon olacak birşey söylemeyiz. Sayın Başbakan şu an görevindedir'' dedi. 
     Devlet Bakanı Tunca Toskay, ''Olası erken seçim tartışmalarıyla birlikte olası milletvekili transferlerinin de konuşulmaya başlandığını'' hatırlatarak bu konuda ne düşündüğünü soran gazeteciye de, ''O konuda sayın Genel Başkanımızın ortaya koyduğu bir çizgi var. O çizgiyi de değiştirmiş değiliz'' yanıtını verdi. 
     





</TEXT>
</DOC>
