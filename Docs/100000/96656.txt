<DOC>
<DOCNO> 96656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/dunya/dun02.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Olmaz, bu akşam öleceğim 
</HEADLINE>
<TEXT>

İsrailli fahişenin aşk teklifine canlı bombadan yanıt 
     DIŞ HABERLER SERVİSİ 

     İsrail halkının sinirleri, yaklaşık bir aylık aradan sonra önceki gece Tel Aviv’de düzenlenen çifte intihar saldırısıyla yeniden gerildi. İkisi canlı bomba beş kişinin ölümüne, 32 kişinin de yaralanmasına neden olan eylemlerden birkaç dakika önce saldırganlardan birinin kendisine bir hayat kadını tarafından yapılan "aşk" teklifini "Olmaz, bu akşam öleceğim" diyerek reddettiği ortaya çıktı. 
     Jerusalem Post gazetesinde yer alan habere göre, Tel Aviv’in eski otobüs terminali bölgesinde çalışan Naomi isimli fahişe, intihar eylemcilerinden birine seks teklif etti. Olay Naomi’nin anlatımına göre şöyle gelişti 
     "Her zaman durduğum köşede müşteri bekliyordum. İki naylon torba taşıyan şortlu genç bir Arap gördüm. Ona seks teklif ettim. Ancak o, Hayır, bu akşam öleceğim’ yanıtını verdi ve uzaklaştı. Polisi aradım ancak telefonuma yanıt veren olmadı. Beş dakika sonra da iki büyük patlama sesi duydum... 
     Son saldırılar 18 ve 19 Haziran’da Kudüs’te düzenlenen ve toplam 26 kişinin ölümüyle sonuçlanan eylemlerin ardından gelen ilk intihar saldırıları oldu. 
     



 DÜNYA 














</TEXT>
</DOC>
