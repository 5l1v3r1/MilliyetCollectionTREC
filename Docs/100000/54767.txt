<DOC>
<DOCNO> 54767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sontur01.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye'ye 2002 yılında 14 milyar dolar aktarmaya hazırlanıyor 
</HEADLINE>
<TEXT>

     Uluslararası Para Fonu IMF'nin üst düzey bir yetkilisi, Türk ekonomisinin gelecek yıl artı büyümeye geçmesinin beklendiğini ve IMF ile öngörülen Stand-By'ın dışında Türkiye'ye bazı ülkeler ve Dünya Bankası'ndan ek ikili kredi gelebileceğini bildirdi. 
     IMF'nin üst düzey yetkilisi, IMF İcra Direktörleri Kurulu'nun Türkiye'ye yaklaşık 3 milyar dolarlık yeni kredi dilimini serbest bırakmasının ardından, küçük bir grup gazetecinin Türk ekonomisine ilişkin sorularını, düzenlenen telekonferansta yanıtladı. 
     Üst düzey yetkilinin vurguladığı en önemli noktalar şunlar 
     -Türk ekonomisinin gelecek yıl artı büyümeye geçmesi bekleniyor. 
     -IMF ile öngörülen yeni Stand-By dışında Türkiye'ye bazı ülkeler ve Dünya Bankası'ndan ek kredi gelebilir. Bunu teşvik ediyoruz. 
     -Türkiye gelecek yıl GSMH'nin yüzde 6.5'u olarak hesaplanan faiz dışı bütçe fazlası hedefinin tutturulması ve reel faiz oranlarının kontrol altında olması durumunda gelecek yıl borç ödeme güçlüğüne girmez. 
     -IMF'nin Türkiye'ye ayırdığı kredi toplamı, ülke kotalarına göre IMF tarihinde bir ülkeye verilen en yüksek rakam. 
     -Stand-By çerçevesinde öngörülen 10 milyar dolarlık ek finansman Türkiye'nin mevcut programdaki alacaklarına ilave olarak gelecek. 
     -Enflasyonun düşeceğine güvenimiz tam. 
     -Bugünkü 3 milyar dolarlık kredinin serbest bırakılmasından sonra Türkiye'nin mevcut programdan, 4 milyar dolar halen alacağı var. 
     -11. gözden geçirme döneminin yeni Stand-By düzenlemesine dahil edilmesini tercih edilebilir. Ancak kesin karar verilmedi. 
     -Türkiye iyi performans gösterdiği için IMF, 11 Eylül'den sonra dünya ekonomisine destek çerçevesinde, Türkiye'ye ek destek vermeyi kabul etti. 
     -Yeni Stand-By'ın Ocak ayında yürürlüğe girmesi bekleniyor. 
     -Yeni Stand-By'da yapısal reformlara ağırlık verilmesi gerekiyor. 
     Örneğin özelleştirme, kamu sektörü reformu, kamu bankalarının yeniden yapılanmasının tamamlanması, vergi idaresi reformu gerekli. 
     -Programa destek vermeyle ilgili Temmuz'da çıkan sorunlardan sonra hükümetin programa tam destek vermesi piyasaları olumlu etkiledi. 
     Programa sahip çıkmanın, mali politikaların devamı gerekli. 
     -IMF heyeti, gelecek hafta yeni Stand-By anlaşması için Ankara'ya gidiyor. Heyet, Türkiye'de 15 gün kalacak. 
     






</TEXT>
</DOC>
