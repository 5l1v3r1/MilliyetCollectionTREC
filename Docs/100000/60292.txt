<DOC>
<DOCNO> 60292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/magazin/amag.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
02 HACER 
</HEADLINE>
<TEXT>
BBG’yi kaybetti ama şöhreti kazandı 
Biri Bizi Gözetliyor evinde tam 100 gün geçirip birinciliği son anda rakibi 05 Edi’ye kaptıran 02 Hacer, Benim için şöhrete giden en temiz yol BBG’ye katılmaktı’ diyor.. 
     NURDAN AKINER 

     Büyük ilgi çeken Biri Bizi Gözetliyor’un BBG 02 kodlu yarışmacısı Silifkeli Hacer Kirişçi 23 , içini ilk kez Milliyet’e döktü. Sanatçıların şöhrete uzanan zorlu yolda hangi aşamalardan geçtiklerini bildiğini belirten Hacer, BBG’ye katılma amacını da açıkyüreklilikle şöyle açıkladı "Müzik eğitimimi sürdürüyorum. Şöhrete giden en temiz yol BBG’ye katılmakt 
     
     Örgütle alakam yok’ 
     Sol örgüt üyesi olduğu yolundaki iddiaları da yanıtlayan ve rakibi Edi’ye de gönderme yapan Kirişçi, sözlerini şöyle sürdürdü "Yarışmanın ilk günlerinde kimseye karışmayayım diye düşünüyordum. Ama Sen köylü kızısın anlamazsın’, Anadolu’yu arkana aldın’ diyenler evi çekilmez hale getirdi. Susmadığımda da dedikocu ya da hırçın kız oldum. Örgüt üyesi iddialarına da gülüp geçiyorum." 
     
     DMC’den teklif var 
     BBG evinde yaşadıklarının duygu dünyasını harekete geçirdiğini ifade eden Kirişçi, evde bulunduğu süre içinde tam 25 beste yaptığını söyledi. Sözleri çoğunlukla 07 Cüneyt’e, besteleri ise kendisine ait Neden Buradayım’, Kaçak Geceler’ gibi şarkılarından oluşan repertuvarıyla pek çok müzik şirketinin ilgisini çeken KMirişçi, önümüzdeki günlerde DMC’nin Genel Koordinatörü Ercan Saatçi ile anlaşma imzalamaya hazırlanıyor. 
     
     02 Hacer kimdir 
     Adana Anadolu Güzel Sanatlar Lisesi Piyano Bölümü mezunu, Gaziantep Devlet Konservatuvarı Temel Bilimler Bölümü öğrencisi, 4 yıl Gaziantep’te düğün organizasyonları ile ilgilendi. İlk organizasyonunu Gaziantep Belediye Başkanı Celal Doğan’ın oğlu için yaptı. Doğan’ın ikinci oğlunun düğününü de organize edecekken her şeyi yarım bırakıp BBG’ye katılmak için İstanbul’a geldi. Düğün günü 15 Eylül’de Hacer, BBG evine adım attı. 
     



 MAGAZİN 














</TEXT>
</DOC>
