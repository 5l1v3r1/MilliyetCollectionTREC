<DOC>
<DOCNO> 57565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/spor/aspo.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon yıkıldı 1-1 
</HEADLINE>
<TEXT>

Bordo-Mavililer, Gençlerbirliği deplasmanında üç puanı son saniyelerde kaçırdı. 47. dakikada Erman ile öne geçti, uzatmalarda İsmail Güldüren’in penaltısı skoru belirledi 
     NECMİ KEPÇETUTAN 

     GENÇLERBİRLİĞİ, son haftalarda aldığı başarılı sonuçlarla ligde yükselişe geçen Trabzonspor’dan tek puanı, uzatma bölümünde kazandığı penaltı golüyle kurtardı. Buzla kaplı bir zeminde oynanan maçta evsahibi takım girdiği sayısız pozisyonu gole çeviremezken, Bordo - Mavililer 47. dakikada ender geliştirdiği ataklardan birinde Erman ile öne geçti. Bu gole son saniyelerde İsmail Güldüren penaltıyla cevap verdi. Ahmet Hassan ve Nihat’ın vuruşlarında top direkten döndü. 
     
     Maçın karnesi 
     HAKEMLER Orhan Erdemir, Fahir Ersoy, Evren Dölek 
     GENÇLERBİRLİĞİ Patrick 6 - Tolga 6 , Beyhan 6 , İsmail Güldüren 7 - M.Ali 6 Serkan Dk. 61 6 , M’Bayo 7 İdris Dk. 75 6 , Ahmet Hassan 7 , Nihat Mustafa Dk. 80 , Flip 7 - Cafer 7 , Alper 6 
     YEDEKLER Hasan, Ömer, Youla, Tarık 
     TRABZONSPOR Metin 7 - Macit 6 , Mehmet 6 , Cem 5 - Gökdeniz 5 , Hasan 5 , Zafer 6 , Marco 5 , Erman 7 - Hami 5 Güngör Dk. 78 5 , Da Silva 5 Sommers Dk. 58 6 
     YEDEKLER Bülent, Nuri, Gökhan, Edvardo, Patrick 
     GOLLER Erman Dk. 47 , İsmail Güldüren Dk 90 2 pen. 
     SARI KARTLAR Ahmet Hassan G.Birliği , Macit Trabzon 
     
     Küfür isyanı 
     GENÇLERBİRLİĞİ Teknik Direktörü Erdoğan Arıca, maçtan sonra ilginç açıklamalar yaptı ve "Trabzon’un bir yöneticisi, gözümüzün içine bakarak, hem bana, hem de İlhan Cavcav’a ağıza alınmayacak küfürler etti" dedi. Trabzonspor Futbol Şube Sorumlusu Serdar Bali de, Cavcav’a tepki gösterip, hakemi baskı altına almakla suçladı. Erdoğan Arıca’yı eleştiren Gökdeniz ise, "Trabzon’a geleceklerini unutmasın" diyerek, gözdağı verdi. 
     



 SPOR 






















</TEXT>
</DOC>
