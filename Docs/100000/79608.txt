<DOC>
<DOCNO> 79608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sondun07.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
IRA el altından silahlanıyor mu 
</HEADLINE>
<TEXT>

     İrlanda Cumhuriyetçi Ordusu'nun IRA bir yandan Uluslararası Silahsızlanma Komisyonu himayesinde silahsızlanırken, diğer yandan el altından silah aldığı öne sürüldü. 
     Örgüte ait bir ölüm listesinin ortaya çıkarıldığı ve ardından gelen silah alımı iddiaları, Kuzey İrlanda politikasında yeni bir kriz yaratırken, örgütün siyasi kolu Sinn Fein'in kabinedeki durumunu tehlikeye soktu. 
     Kuzey İrlanda Birlik Partisi içinde, Genel Başkan ve Bölge Başbakanı David Trimble'a yapılan ''Sinn Fein'i kabineden atılmasına'' ilişkin baskının artırılması bekleniyor. 
     Rus gizli servisinden kaynaklandığı belirtilen bir haberde, IRA'nın geçen yıl Moskova'dan yeni ve son derece güçlü silahlar satın aldığı iddialarını içeriyor. Kanıtlanması halinde, bunun Barış Anlaşması koşullarının çiğnendiğinin açık bir delili olacağına dikkat çeken siyasi çevreler, anlaşmanın ve barışın geleceğinin bir kez daha tehlikede olduğunu söylediler. 
     IRA'nın Moskova'daki silah alışverişinin, ilk ile ikinci silahsızlanma hareketi arasındaki bir zamanda olduğu öne sürülüyor. Sunday Telegraph gazetesi, konuyla ilgili haberinde, Rus gizli servis elemanlarının silah alımıyla ilgili izlemeyi yaptıktan sonra ele geçirdikleri bazı bilgi ve delilleri İngiliz meslektaşlarıyla paylaştığını iddia etti. 
     





</TEXT>
</DOC>
