<DOC>
<DOCNO> 77742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/son/sondun04.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail 24 köyden çekildi, yeni 2 tanesini işgal etti 
</HEADLINE>
<TEXT>

     İsrail güçleri, Batı Şeria'daki 24 küçük köyden çekilirken, yeni 2 tanesini işgal etti. 
     İsrail askerleri dün geç saatlerde ve bu sabahın ilk saatlerinde küçük bazı köylerden çekilirken, Batı Şeria'nın büyük kentlerini işgalini sürdürdü. İsrail askerleri şafaktan önce, bölgenin orta kesimlerindeki Bir Zeyt köyüne güneyinde ise Dahariye köyüne girdi. 
     İsrail ordusu tarafından bu sabah yapılan açıklamaya göre, İsrail askerleri son 24 saatte, Kabatiya, Salafit, Beyr Rima, Arura, Kalkilya, Ahvin, Dir Ebu Suda, Mizra A Nubani, Amoriya, Kirvat Bney Zeyd, Ayn, Dir Asna, Yatta, Samua, Tamun, Tubes, Taysir, Ahtaba, Roman, Ramim, Anvata, Bazriya, Bilah ve Atil köylerinden çekildi. 
     İsrail askerleri, Batı Şeria'nın, Ramallah, Beytüllahim, Cenin ve Nablus gibi önemli yerleşim birimlerini ise halen işgal altında bulunduruyor. 
     






</TEXT>
</DOC>
