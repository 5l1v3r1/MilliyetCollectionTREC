<DOC>
<DOCNO> 80568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/soneko12.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Havası en kirli il Kütahya 
</HEADLINE>
<TEXT>

     Geçen yıl kükürtdioksit ve duman kirliliği ortalamasının en yüksek olduğu iller belli olurken, Kütahya, her iki kirlilik bakımından ilk sırada yer aldı. 
     Devlet İstatistik Enstitüsü'nün DİE , ''2001 yılına ait kükürtdioksit ve partiküler madde duman yoğunlukları'' açıklandı. 
     Verilere göre, kükürtdioksitin en yüksek olduğu illler sıralamasında, Kütahya ilk sırada yer aldı. Kütahya'daki kükürtdioksit miktarı 148 metreküp olurken, bu ili 104 metreküp ile Tekirdağ, 99 metreküp ile de Denizli izledi. Niğde Bor , Bingöl, Kırşehir, Gaziantep, Elazığ, Yozgat ve Niğde'de merkez ortalamanın en yüksek olduğu il ve ilçe merkezlerini oluşturdu. 
     Aynı yılda, duman ortalamasının en yüksek olduğu il, yine Kütahya oldu. Kütahya'da metreküpe düşen duman miktarı 82 olarak belirlenirken, Zonguldak 80, Kayseri de 70 metreküp ile üçüncü sırada yerini aldı. 
     Duman ortalamasının en yüksek olduğu diğer iller, Denizli, Sivas, Afyon, Çorum, Rize, Antalya, Kastamonu olarak sıralandı. 
     Gerek kükürtdioksit gerekse duman ortalamasının yüksek olduğu 10 il arasında, İstanbul, Ankara ve İzmir gibi büyük kentler ise yer almadı. 
     





</TEXT>
</DOC>
