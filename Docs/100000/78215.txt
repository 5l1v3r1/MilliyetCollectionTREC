<DOC>
<DOCNO> 78215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sontur06.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekar odasını tabancayla bastılar... 
</HEADLINE>
<TEXT>

     Bayrampaşa'daki bir bekar odasına düzenlenen silahlı baskında 4 kişi yaralandı. 
     Terazidere Mahallesi Öztekin Caddesi'ndeki 4 katlı bir binanın 3. katındaki bekar odasına sabah saatlerinde gelen 2 saldırgan, ellerindeki tabanca ve pompalı tüfekle kapıyı kırdı. 
     Saldırganlar, burada kalan Gölgü Can 35 ve kardeşi Mazhar Can 23 ile amca oğulları Muamet Can 19 ve kardeşi Atilla Can'ın 16 
     üzerine ateş açtı. 
     Yaralanan 4 kişi, Esenler Ömür Hastanesi'ne kaldırıldı. 
     Göğsünden vurulan Mazhar Can ile dizi, kalçası ve kasığından yaralanan Muamet Can'ın sağlık durumlarının ciddiyetini koruduğu, Gölgü Can ile Atilla Can'ın ise hayati tehlikeleri bulunmadığı bildirildi. 
     Yaralanan 4 kişinin, bekar odasının alt katında bulunan Osmanlı Şark Sofrası'nda çalıştıkları öğrenildi. 
     Plakası belirlenemeyen bir otomobille olay yerinden kaçan saldırganların yakalanmasına çalışıldığı bildirildi. 
     





</TEXT>
</DOC>
