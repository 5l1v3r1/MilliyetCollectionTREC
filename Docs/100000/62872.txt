<DOC>
<DOCNO> 62872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/siyaset/siy01.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF kredisi Köşk’ü bekliyor 
</HEADLINE>
<TEXT>

Türkiye, yeni stand-by anlaşmasının niyet mektubunu bugün Washington’da imzalayacak. Ancak, anlaşmanın sonuçlanması için Sezer’in Banka Yasası’nı onaylaması beklenecek 
     WASHINGTON Milliyet 

     Türkiye’nin IMF ile yeni bir stand-by anlaşması yaparak 2002 yılı için 10 milyar dolar taze kaynak almasının önündeki son engellerden birini, halen Cumhurbaşkanı Ahmet Necdet Sezer’in imzasını bekleyen Bankaları Destekleme Yasası’nın yürürlüğe girmemiş olması oluşturuyor. 
     Başbakan Bülent Ecevit’in IMF Başkanı Horst Köhler ile yaptığı görüşmenin, Fon yönetiminin Türkiye ekonomisi konusunda verdiği iyimser mesajlarla sonuçlanmasının ardından niyet mektubunun neden h l tamamlanmadığı sorusu dün Başbakan’ın basın toplantısında gündeme geldi. Ecevit’in söz verdiği Devlet Bakanı Kemal Derviş, niyet mektubunun tamamlandığını ve bugün Washington’da imzalanacağını açıkladı. Ancak, yerine gelmeyen birtakım unsurların anlaşmaya ilişkin çalışmaların sonuçlanmasını geciktirdiğini ifade eden Derviş, "Kabul edilen yasaların yürürlüğe girmesi gerekiyor" dedi. 
     
     Gözler Sezer’de 
     Derviş’in bu sözleri dikkatleri Köşk’e çevirdi. IMF yetkilileri ve Türk bürokratlar, onay bekleyen en önemli yasanın, Meclis’ten geçen Bankalara Destek Yasası olduğunu vurguladı. Fon yetkililerine göre, IMF İcra Kurulu’nun ocak sonu ya da şubat başında yapması planlanan karar toplantısında yeni stand - by anlaşmasına ve 10 milyar dolarlık kredi paketine onay çıkabilmesi için, IMF’nin önemli bir adım olduğunu belirttiği Bankalara Destek Yasası’nın Sezer’den imza almış olması şart görünüyor. 
     



 SİYASET 












</TEXT>
</DOC>
