<DOC>
<DOCNO> 54294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/spor/spo04.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SAMBADAN DÖNÜŞ YOK 
</HEADLINE>
<TEXT>

Trabzon yönetimi, Da Silva, Aurelio ve Jarro’nun eski kulübü ile yaşanan krizi çözüp, Brezilyalı oyuncuların ayrılmaması için her türlü fedak rlığı yapacak 
     BORDO - Mavili yöneticiler, Da Silva, Jarro ve Aurelio’nun eski kulübü Olaria ile yaşanan krizi "mutlu sonöla noktalamayı hedefliyor. Üç oyuncunun bonservis bedellerinin son taksidi olan 300 bin doların gecikmesinden dolayı doğan pürüzün en geç yarın çözüleceği bildirildi. Olaria Başkanı Agusto, İstanbul’a gelip, Başkan Özkan Sümer’le bir araya gelecek. 
     BAŞKAN Yardımcısı Ahmet Kul, Antalyaspor galibiyetiyle ligde rahat bir nefes aldıklarını, tek sıkıntılarının Brezilyalılar olduğunu söyledi. Kul, "Kısa sürede bu sorunu çözeceğiz" derken, Ahmet Ağaoğlu da, "Serbest kalmaları söz konusu değil. Olaria ile masaya oturup, ortak bir nokta bulacağız. Gitmelerine izin vermeyeceğiz" diye konuştu. 
     
     İstanbul seferi 
     TRABZONSPOR, Türkiye Kupası’ndaki İstanbul Büyükşehir Belediyespor maçı için bu sabah İstanbul’a gidecek. İstanbul’da bulunan Teknik Direktör Briegel’in katılmadığı dünkü çalışmaya sakatlar Metin, Erman, Jarro, Augustine, Şenol ve Osman katılmazken, Hami ile Macit düz koşu yaptı. Grip olan Erman ve Zafer’in tedavileri sürüyor. 
     



 SPOR 























</TEXT>
</DOC>
