<DOC>
<DOCNO> 87508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yazar/tamer.html </URL>
<DATE> 2002/06/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ar - Ge’de çalışan genç mühendis askerlik yapmasın 
</HEADLINE>
<TEXT>

     Küreselleşmeyi engelleyemiyoruz, bari bizi silip süpürmesini engelleyelim. 
     Kişi olarak ben kendimi sürekli yenileyemezsem, şirket olarak siz kendinizi sürekli yenileyemezseniz, hepimize geçmiş olsun. 
     Geçen haftaki Teknoloji Kongresi’nde de her fırsatta dile getirildi Kalitesi yüksek standart üretimi artık her yerde yaptırmak mümkün. Dolayısıyla standart üretimin maliyeti sürekli düşüyor ve şirketlere k r marjı bırakmıyor. Bu durumda gelecekte ayakta kalabilmek, ancak fark yaratmaya, sürekli yenilik yapmaya bağlı. Ar - Ge de bu bağlamda hayati önem taşıyor. 
     Türkiye’de yabancı yatırım için iklim ve ortam uygun olmadığı gibi, Ar - Ge için de insanları cezbedecek bir durum yok. Yurtdışında çalışan parlak gençlerimize, Türkiye’deki bir Ar - Ge çalışması için teklif götürüldüğünde, "O iş bittiğinde bir yenisi hazır olmayabilir" diyerek reddediyorlarmış. Üniversiteyi bitirdikten sonra ilk iş olarak bir şirketin Ar - Ge bölümüne giren ve hevesle çalışan genç mühendisler, askere gidip döndükten sonra her nedense Ar - Ge’deki görevilerine geri dönmüyorlarmış. 
     Türkiye’de Ar - Ge faaliyetleri bu kadar cılızken, belli bir düzeye kadar yetiştirilmiş bir Ar - Ge elemanının askerlik nedeniyle kaybedilmesinden yakınan işadamları, Teknoloji Kongresi’nde ilginç bir öneri ortaya attılar 
     "Ar - Ge Türkiye için o kadar gerekli ki, acaba askerlik görevi sayılamaz mı Ar - Ge departmanında şu kadar yıl çalışanlar, askerlik yapmaktan muaf tutulacak şeklinde bir karar alınamaz mı " 
     Türk Silahlı Kuvvetleri’nde Ar - Ge’nin öneminin gayet iyi bilindiğinden kuşkum yok. Kim bilir, Türkiye’nin önünü açacağına ikna olurlarsa belki sürpriz bir "Evetöle çıkabilirler karşımıza. 
     
35 kitabı, yöneticiler için özetleyen kitap      Drucker "Sorunlarla uğraşmak, geçmişe yatırım yapmaktır. İhtiyaç duyulan şey ise fırsatlara odaklanmaktır" 
     1990’dan bu yana dünya literatüründe yönetim, kalite ve strateji konularında yayımlanmış 35 kitabın özeti, Yönetimin Geleceği başlığıyla tek bir kitapta toplanmış olarak duruyor önümde. Kitapların bir kısmı zaten kütüphanemde var, ama böylesi "Armut piş, ağzıma düş" pek makbule geçti. 
     Datateknik Genel Müdürü Nazım Özdemir, şu küçük notla yollamış kitabı "Datateknik, ülkemiz yöneticilerine küçük de olsa bir katkı sağlamak amacıyla, yönetim sahasında ekol oluşturmuş yazarlarca kaleme alınmış 35 kitabın özetini sunuyor." 
     Kitabın sayfalarını karıştırırken gözüme ilk takılan, guruların gurusu Peter Drucker’ın şu sözü "Sorunlarla uğraşmak, geçmişe yatırım yapmaktır. İhtiyaç duyulan şey ise fırsatlara odaklanmaktır." 
     Bir başka bölümde gurular arasındaki favorim Gary Hamel’ın dev şirket birleşmelerini şu mizahi sözlerle eleştirdiği satırlar "İki kocamış ayyaşı biraraya getirerek, ayık ve genç bir adam elde edemezsiniz." 
     Yönetim guruların kitaplarına geçmişten seslenen Bernard Shaw’dan yapılan alıntı da pek hoş 
     "Benim en iyi dostum terzimdir. Çünkü ne zaman beni görse, derhal o andaki ölçülerimi alır. Oysa bütün öteki tanıdıklarım, benim hala eskisi gibi olduğumu düşünürler." 
     Lester Thurow’dan Michael Hammer’e, Tom Peters’dan Alvin Toffler’a yönetim otoritelerinin kitaplarından derlemeyi, bu konuda deneyimli bir isim yapmış Melih Arat. Özetlenen kitaplar, 8 ayrı bölüm başlığı altında toplanmış. Bazı bölüm başlıkları şunlar 

</TEXT>
</DOC>
