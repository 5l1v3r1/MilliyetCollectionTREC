<DOC>
<DOCNO> 92795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/yasam/yas06.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Who’nun belkemiği öldü 
</HEADLINE>
<TEXT>

Rock grubu The Who’nun basçısı John Entwistle, nam-ı diğer "bas gitarın Jimi Hendrix’i", konser öncesi kaldığı otel odasında kalbine yenik düştü... 
     DIŞ HABERLER SERVİSİ 

     Ünlü rock grubu The Who’nun bas gitaristi John Entwistle, Las Vegas’taki bir otel odasında ölü bulundu. 57 yaşındaki Entwistle’ın grubuyla birlikte konser vermek amacıyla geldiği Las Vegas’ta geçirdiği kalp krizi sonucu öldüğü açıklandı. 
     The Who gibi 1960’larda kurulan ünlü rock grubu The Doors’un klavyecisi Ray Manzarek, "John Entwistle, gerçek bir dehaydı. O rock’n roll tarihinin en iyi bas gitaristlerinden biriydi" dedi. 
     
     Büyük adamdı’ 
     Entwistle’nin menajeri Steve Luongo ise "Bas gitarın Jimi Hendrix’ini kaybettik" diye konuştu. Daily Telegraph gazetesinin müzik yazarı Neal NcCornick de "George Harrison nasıl Beatles grubuna çok önemli katkılar yaptıysa John Entwistle de The Who’ya aynı oranda katkıda bulundu" yorumunu yaptı. The Who’nun 3 aylık Amerika turnesinin devam edip etmeyeceği konusunda ise henüz bir açıklama yapılmadı. 
     



 YAŞAM 

















</TEXT>
</DOC>
