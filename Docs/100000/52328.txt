<DOC>
<DOCNO> 52328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/dunya/dun01.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış gücü için kollar sıvandı 
</HEADLINE>
<TEXT>

TALİBAN kontrolündeki şehirlerin tek tek düşmesi üzerine barış gücüne katılım, bir numaralı gündem maddesi haline geldi. K BİL'deki büyükelçiliğimizi açma kararı alan hükümet, çok sayıda askerle barış gücüne önderlik etmeye hazırlanıyor 
     UTKU ÇAKIRÖZER Ankara 

     Kuzey İttifakı'nın Mezar - ı Şerif ve K bil'i Taliban'ın elinden alması, bölgeye sınırlı sayıda özel kuvvet askeri göndermeyi planlayan Türkiye'de de strateji değişikliğine yol açtı. K bil'deki Türkiye büyükelçiliğini yeniden açma kararı alan hükümet, Afganistan'da konuşlanacak uluslararası barış gücüne de büyük miktarda askerle öncülük etmeye hazırlanıyor. 
     
     Barış gücü görüşüldü 
     K bil'in alınmasının ardından dün Başbakan Bülent Ecevit, Dışişleri Müsteşarı Uğur Ziyal ve Genelkurmay Harek t Başkanı Korg. Köksal Karabay'ın katılımıyla gerçekleşen toplantılarda Afganistan'a konuşlanması planlanan uluslararası barış gücüne katılım konusu ele alındı. Türkiye daha önce Taliban sonrasında konuşlanacak barış gücüne katılacağını açıklamış, ABD yetkilileri de Türkiye'nin barış gücünün önderi olmasını gündeme getirmişti. 
     
     Önce temsilci gidecek 
     Dışişleri Bakanlığı, dün sabah yaptığı açıklamada Afganistan'daki son gelişmeler üzerine K bil Büyükelçiliği ve Mezar - ı Şerif Başkonsolosluğu'nu tekrar faaliyete geçirme kararının alındığını kaydetti. Edinilen bilgilere göre hizmete açılacak K bil Büyükelçiliği’ne Ankara'dan bir atama yapılması için yeni Afgan hükümetinin kurulması beklenecek. Bu süre içinde Pakistan'daki Türk Büyükelçiliği’nden bir diplomat K bil'e temsilci olarak gönderilecek. Türkiye, Taliban'ın yönetime gelmesinden sonra elçiliği kapatmıştı. 
     
Tek çözüm Türkiye’dir      DIŞ HABERLER SERVİSİ 

     Bill Clinton döneminde Birleşmiş Milletler Daimi Temsilciliği görevinde bulunan Richard Holbrooke, Afganistan'da görev yapacak çok uluslu barış gücü için Türkiye'nin en iyi seçenek olduğunu söyledi. The Washington Post gazetesinde yayımlanan makalesinde Holbrooke, Afganistan için tek Müslüman NATO üyesi olan Türkiye'nin başını çekeceği, bir gücün en uygun seçenek olduğunu açıkladı. Holbrooke, barış gücüne Türkiye'nin dışında Bangladeş, Fas ve Ürdün gibi ülkelerin de katılabileceğini belirtti. 
     
Cem Öncü rol oynamaya hazırız      Dışişleri Bakanı İsmail Cem, Türkiye'nin Afganistan'daki siyasi oluşumla ilgili uluslararası çabalarda öncü rol oynamaya hazır olduğunu bildirdi. 
     Cem, BM Güvenlik Konseyi'ndeki konuşmasında, Türkiye'nin Afgan halkının dostu olduğunu belirterek, "Türkiye'nin, Afganistan'ın yeniden yapılanması aşamasında siyasi, insani ve askeri tüm alanlarda rol almaya hazır olduğunu" kaydetti. Dışişleri Bakanı Cem, özetle şunları söyledi "Uluslararası toplumun Afganistan konusunda acil olarak harekete geçmesi gerekir. Çözüm konusunda Afgan kimliği esas alınmalıdır. Çözümde tüm Afgan halkının çıkarı ve bölgenin istikrarı göz önünde bulundurulmalıdır. Teröre destek veren gruplar mutlaka dışlanmalıdır. BM, Taliban'dan geri alınan bölgelerde üzerine düşen görevi derhal üstlenmelidir. Afganistan'ın yeniden yapılanması aşamasında geniş tabanlı hükümet büyük önem taşır." 
     
BM'den 5 aşamalı siyasi geçiş planı      Birleşmiş Milletler Afganistan Özel Temsilcisi Lahdar Brahimi, BM Güvenlik Konseyi'ne Afganistan ile ilgili beş aşamalı siyasi geçiş planı sundu. Brahimi'nin planında, İttifak temsilcileriyle diğer Afgan gruplarının yöneticilerinin bir araya gelmesi öngörülüyor. 
     
     Geçici yönetim kurulacak 
     Plana göre, ikinci aşamada, söz konusu gruplarının temsilcileri ile tüm grupların temsilcilerinden oluşacak geçici konsey kuracak. Üçüncü aşamada, konsey, azami iki yıllık geçici yönetim önerecek. Dördüncü aşamada, "Loya Jirga" ş rası, yönetime anayasa yapma yetkisi verecek. Geçiş süreci sonunda, ikinci "Loya Jirga" toplantısı yapılacak ve hükümet kurulacak. 
     



 DÜNYA 


















</TEXT>
</DOC>
