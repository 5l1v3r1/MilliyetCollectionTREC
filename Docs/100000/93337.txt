<DOC>
<DOCNO> 93337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sontur01.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul sağanak yağmura uyandı... 
</HEADLINE>
<TEXT>

     İstanbul'da sabah saatlerinde başlayan sağanak yağış, hayatı olumsuz etkiliyor. 
     Sabah erken saatlerde başlayan gökgürültülü sağanak yağış nedeniyle vatandaşlar zor anlar yaşadı. 
     İşlerine gitmek üzere evlerinden çıkan vatandaşlar, ani bastıran sağanak yağıştan korunmak için otobüs durakları ile kapalı mekanlara sığındı. 
     Yol kenarlarında oluşan su birikintileri nedeniyle de araç trafiğinde zaman zaman tıkanıklıklar meydana geldi. 
     İstanbul Büyükşehir Belediyesi İtfaiyesi yetkilileri, şu ana kadar herhangi bir su baskını ihbarı almadıklarını belirtirken, yağmur dolayısıyla ilde çok sayıda küçük çapta maddi hasarlı trafik kazası oldu. 
     Meteoroloji İstanbul Bölge Müdürlüğü yetkilileri ise ilin özellikle kuzey ve doğu kesiminde etkili olan gökgürültülü sağanak yağışın, yarın da devam edeceğini bildirdiler. 
     





</TEXT>
</DOC>
