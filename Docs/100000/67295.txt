<DOC>
<DOCNO> 67295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sontur01.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmail Cem İKÖ-AB Forumu'nda 14 ikili görüşme yapacak 
</HEADLINE>
<TEXT>

     Dışişleri Bakanı İsmail Cem'in, İKÖ ile AB temsilcilerini ilk kez biraraya getiren İKÖ-AB Ortak Forumu'nun ilk gününde 14 ikili görüşme yapması bekleniyor. 
     Cem, Forum çerçevesinde, Almanya Dışişleri Bakanı Joschka Fischer, Hollanda Dışişleri Bakanı Jozias Van Aartsen, Suriye Dışişleri Bakanı Faruk El Şara, İspanya Dışişleri Bakanı Josep Pique, Pakistan Dışişleri Bakanı Abdul Settar, Cezayir Dışişleri Bakanı Abdülaziz Belhadem, Bangladeş Dışişleri Bakanı Morşad Han, Mısır Dışişleri Bakanı Ahmed Mahir, Malezya Dışişleri Bakanı Özel Temsilcisi, Sudan Dışişleri Bakanı Mustafa Osman İsmail, Ürdün Prensi Hasan, Ürdün Dışişleri Bakanı Mervan Muaşer, İngiltere Dışişleri Bakanı Jack Straw ve Avrupa Konseyi AK Genel Sekreteri Walter Schwimmer ile biraraya gelecek. 
     Dışişleri Bakanı Cem'in, Forum'un ikinci ve son gününde ise Yunanistan Dışişleri Bakanı Yorgo Papandreu ve Irak Dışişleri Bakanı Naci Sabri ile görüşmesi öngörülüyor. 
     Diplomatik kaynaklar, gelebilecek talepler doğrultusunda Dışişleri Bakanı Cem'in ikili görüşme sayısının artabileceğine işaret ettiler. 
     Cem, dün Yemen, İran, Lübnan, Filistin ve Katar dışişleri bakanları ve Kazakistan tarım bakanı ile ikili görüşmelerde bulundu. 
     






</TEXT>
</DOC>
