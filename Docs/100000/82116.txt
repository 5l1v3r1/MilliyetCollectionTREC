<DOC>
<DOCNO> 82116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sontur08.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haluk Kırcı'nın eylemlerini sahiplenen MHP'li milletvekili 
</HEADLINE>
<TEXT>

     Ankara Cumhuriyet Başsavcı Vekili Bekir Selçuk, Bahçelievler katliamı hükümlüsü Haluk Kırcı ile İsa Armağan'ın 12 Eylül 1980 öncesi eylemlerini yaptığı açıklama ile ''sahiplenen'' MHP Trabzon Milletvekili Orhan Bıçakçıoğlu hakkında soruşturma başlattı. 
     Bıçakçıoğlu'nun basında yer alan ve Kırcı ile Armağan'ın 12 Eylül 1980 öncesi eylemlerine sahip çıkma yönündeki sözleri üzerine Ankara 
     Cumhuriyet Başsavcı Vekili Bekir Selçuk'un inceleme başlattığı öğrenildi. 
     Selçuk, Bıçakçıoğlu'nun basındaki açıklamalarını değerlendirdikten sonra konuya ilişkin haberi yapan muhabirin ifadesine başvurdu. Selçuk, daha sonra incelemeyi soruşturmaya dönüştürdü. 
     Selçuk'un, Bıçakçıoğlu hakkındaki soruşturmayı Türk Ceza Kanunu'nun ''kanun suç saydığı fiili övme'' hükmünü içeren 312. 
     maddenin birinci fıkrasına göre yürüttüğü belirtildi. 
     Bekir Selçuk'un soruşturma sonucunda suç tespit ederse Bıçakçıoğlu hakkında dokunulmazlığının kaldırılması için fezleke hazırlayabileceği bildirildi. 
     MHP'li Bıçakçıoğlu'nun basına yansıyan konuşmasında, Kırcı ve Armağan'ın eylemlerine ''sonuna kadar sahiplendiğini'' belirterek, şu görüşlere yer vermişti 
     ''Haluk Kırcı'yı gündeme getirip bunları görmezden gelenler hiç mi Allah'tan korkmazlar Kırcı'yı, Armağan'ı, Ağca'yı eleştirenlerin bunlardan haberi yok mu Sahiplenmekse, Kırcı'yı 12 Eylül öncesi yaptığı eylemlerden ötürü sonuna kadar savunuyorum. TİP'li 7 genç insan evladı da, Şiran'da öldürülen 8 asker ot muydu İpekçi memleketin aydınıydı da Hergün Gazetesi yazarı İsmail Gerçeksöz taş parçası mıydı '' 
     





</TEXT>
</DOC>
