<DOC>
<DOCNO> 73174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/siyaset/siy01.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlığın idrarları çalındı 
</HEADLINE>
<TEXT>

Başbakanlık personelinden sağlık taramasında alınan kan ve idrar örnekleri çalındı. Tahlil sonuçlarından rahatsız olacak personel mi var’ sorusu akla geldi 
     Ankara'da bunlar konuşuluyor 
Ayhan Aydemir 

     Başbakanlık binasında üç hafta önce yaşanan hırsızlık olayı duyanlarda şaşkınlık yarattı. Çünkü binadan çalınanlar, çalışanların tüpler dolusu idrarlarıydı. 
     Başbakanlık, Ankara Üniversitesi Tıp Fakültesi Hastanesi ile bir kampanya başlatarak, personelini genel sağlık ve hormon kontrolünden geçirmeye başladı. Bu nedenle de binanın birinci katında oluşturulan sağlık birimi hizmet vermeye başladı. Hastane ve Başbakanlık sağlık ekipleri ortaklaşa bürokratından memuruna kadar sağlık taraması yaptı. Tarama sırasında hormon kontrolünün yanı sıra guatr tahlili de yapılmaya başlandı. Bunun için personelin kan ve idrar tahlilleri alındı. 
     Tahlillerin sürdüğü birinci haftada başbakanlığın birinci katındaki 27 nolu odaya giren sağlık görevlileri kutular dolusu kan tüpleri, idrar tüpleri, enjektörler, tuvalet kağıtları ve peçetelerin ortadan kaybolduğunu gördü. Olay, ilgili birimlere bildirildi ve soruşturma başlatıldı. Şimdi, görevliler, çalışanların idrar ve kanlarını çalanların peşine düşerken, Tıp Fakültesi’nden yeni malzemeler getirilerek sağlık taramasının sürdürülmesini sağladılar. 
     
Baykal’dan intihar projesi      CHP’nin oluşturduğu Bilim Kültür Yönetim Platformu bugüne kadar 12 rapor ve proje hazırladı, 5 proje için de kolları sıvadı. Deniz Baykal, başdanışmanı Bülent Tanla’ya bu konuda görev verdi. Hazırlanacak projeler içinde "bunalımdaki gençler" konusu dikkat çekiyor. Özellikle kriz döneminde artan intihar olayları ve gençlerin içine düştüğü bunalım incelenecek. İntihar olaylarından örnekler seçilerek, intihar edenlerin ailelerine ulaşılacak ve konuya ilişkin çözüm yolları aranacak. 
     Baykal’ın hazırlanmasını istediği diğer projeler ise şöyle Krizle birlikte işssiz kalanların durumları, deprem tartışmaları ve sorunları, buğday ve ekmek soruu, sağlıklı içme suyu sorunu. 
     
Recai nasıl Racai oldu      Necmettin Erbakan’ın oğlu Fatih Erbakan’ın partinin veliahtı olduğu haberleri, Genel Başkan Recai Kutan’ın açıktan da olmasa tepkilerine neden oldu. Geçtiğimiz hafta gazete bürolarına geçilen duyurularda SP Genel Başkanının proğramından bahsedilirken "Recai" ismi yerine sürekli "M. Racai Kutan" diye bahsedildi. Partinin Basın Müşavirliği’nden geçilen fakslardaki bu durum "parti, artık veliahtı ciddiye alıyor. Genel Başkanlarının adını bile yanlış telaffuz ediyorlar" yorumlarına neden oldu. 
     
Bülent Ecevit, yemeğini ödüyor      Başbakan Bülent Ecevit, öğle yemeklerini genelde eşi Rahşan Ecevit ile birlikte Çankaya’daki Başbakanlık Konutu’nda yiyor. Ecevit’ler konutu bu yönüyle kullanmayı tercih ederken, belki de Türkiye’de başbakanların hiç yapmadığı bir ilki de yapıyorlar. Ecevitler yedikleri yemeğin parasını mutlaka ceplerinden ödüyorlar. 
     Başbakan Yardımcısı ve MHP lideri Devlet Bahçeli ise sağlığına dikkat eden liderler arasında geliyor. Her sabah Başbakanlık binasındaki makamına geldiğinde Bahçeli’nin masasında bir bardak su ve beyaz peynir mutlaka oluyor. 
     Ekonomiden sorumlu Devlet Bakanı Kemal Derviş’in de makamında üç bardak portakal suyu içmeden güne başlamadığı belirtiliyor. 
     



 SİYASET 










</TEXT>
</DOC>
