<DOC>
<DOCNO> 78089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/ekonomi/eko05.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uğur Bayar kararnameyi beklemedi 
</HEADLINE>
<TEXT>

17 Ağustos 1997 yılından bu yana Özelleştirme İdaresi Başkanlığı görevini sürdüren Uğur Bayar, kararnameyi beklemeden istifa etti 
     ANKARA Milliyet 

     Özelleştirme İdaresi Başkanı ÖİB Uğur Bayar, hakkında hazırlanan azil kararnamesinin Cumhurbaşkanı Sezer tarafından onayını beklemeden görevinden ve devlet memurluğundan istifa etti. 
     Görevden alınacağının anlaşılması üzerine makam odasını boşaltan ve iki gündür boş odada oturan Bayar, makam aracıyla son defa ayrılırken, personel "Türkiye seninle gurur duyuyor" diye bağırdı. Bayar’ın ise gözlerinin dolu olduğu dikkat çekti. Hükümetin işini kolaylaştırmak için istifa ettiğini açıklayan Bayar’ın açıklaması gazete bürolarına fakslandı. 
     
     Devletime minnettarım’ 
     Açıklamada şöyle denildi "Arkadaşlarımla birlikte yaklaşık 600 ihalenin yürütülmesinde bulundum. Devletimize yaklaşık 5 milyar dolarlık kaynak sağlanmıştır. Devletime ve milletime hizmet verme fırsatını sağlayan hükümetimize minnettarım." 
     Devlet Bakanı Yılmaz Karakoyunlu da, istifa dilekçesi üzerine görevden alma kararnamesini geri çektiğini açıkladı. Karakoyunlu, Bayar’a başarılar diledi. 
     



 EKONOMİ 






















</TEXT>
</DOC>
