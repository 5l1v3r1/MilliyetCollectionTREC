<DOC>
<DOCNO> 97732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/soneko27.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan'dan Gümüşhane'ye 60 milyon dolarlık tesis... 
</HEADLINE>
<TEXT>

     Doğan Holding Yönetim Kurulu Başkanı Aydın Doğan'ın, memleketi Gümüşhane'ye yaptığı yatırımların bir kısmının temel atma, bir kısmının da açılışı yapılacak. 
     Aydın Doğan'ın Gümüşhane'nin Kelkit İlçesi'ndeki 60 milyon dolarlık yatırımı olan ve çok sayıda kişiye iş imkanı sağlayacak Organik Tarım Ürünleri Sanayi ve Ticaret A.Ş tesisleri ile Doğan'ın katkılarıyla Kelkit'te kurulacak Atatürk Üniversitesi Aydın Doğan Meslek Yüksekokulu'nun temel atma törenleri, yine Doğan'ın 300 milyar liralık katkısı ile Gümüşhane'de yapılan Aydın Doğan Spor Tesisleri'nin açılışı yapılacak. 
     Aydın Doğan'ın memleketine yaptığı yatırımların 27 Temmuz tarihinde gerçekleştirilecek temel atma ve açılış törenlerine, Devlet Bakanı ve Başbakan Yardımcısı Devlet Bahçeli, Doğan Holding Yönetim Kurulu Aydın Doğan, Bayındırlık ve İskan Bakanı Abdulkadir Akcan, Tarım ve Köyişleri Bakanı Hüsnü Yusuf Gökalp, Çalışma ve Sosyal Güvenlik Bakanı Yaşar Okuyan ve Devlet Bakanı Fikret Ünlü'nün katılması bekleniyor. 
     





</TEXT>
</DOC>
