<DOC>
<DOCNO> 70069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/sontur16.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem önceden saptandı mı.. 
</HEADLINE>
<TEXT>

     ''Kayaç Gerginlik İzleme Yöntemi ile Deprem Tahmini Projesi''ni yürüten İstanbul Teknik Üniversitesi İTÜ 
     Elektrik-Elektronik Fakültesi öğretim üyesi Dr. Berk Üstündağ, Ulus'ta, Marmara Denizi açıklarında meydana gelen depremden 48 saat önce, bugünkü depremin aynısı anomali saptadıklarını söyledi. 
     Dr. Üstündağ, A.A muhabirine yaptığı açıklamada, internette yayınladıkları web sayfasında da projeyle ilgili kurulan istasyonların verilerini yayınladıklarını, deprem anının Ulus grafiğinde göründüğünü belirtti. 
     Ulus'taki istasyonun verilerine göre, deprem öncesi anomali tespit edildiğini ifade eden Dr. Üstündağ, ''Ulus'ta, depremden 48 saat önce aynı dakikada, bugünkü depremin aynısı anomali saptadık'' dedi. 
     Bu anomalinin bugün gerçekleşen depremle ilişkilendirilebileceğini vurgulayan Dr. Üstündağ, şunları söyledi 
     ''Ayrıca, Balıkesir'deki istasyonda da depremden 35 dakika önce bir harici bölge yüklemesi var. Bu yüklemeyi görünce daha önceki tecrübelerimizden, depremin 5-6 saat sonra olmasını beklerdik. 
     Beklediğimizden daha çabuk oldu. Bu, şüphe uyandırıcı bir durum. Ama bugün gerçekleşen depremle de ilişkilendirilme olasılığı var. 
     Deprem anında Heybeliada'daki Deniz Lisesi ve Yeşilyurt'taki Hava Harp Okulu veri göndermiyordu. Bu nedenle çok sağlıklı değerlendirme yapamıyoruz. Marmara Ereğlisi'nden daha doğuda bir istasyon olmadığından da yer belirleme olanağımız maalesef yok.'' 
     






</TEXT>
</DOC>
