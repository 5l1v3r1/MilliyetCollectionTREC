<DOC>
<DOCNO> 79053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sondun03.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beytüllahim'de şaşkın turistler... 
</HEADLINE>
<TEXT>

     Beytüllahim'de Nativitas Kilisesi'ni ziyaret etmek isteyen 2 Japon turist, farkında olmadan kendilerini savaş alanında buldu. 
     Dünyayı alt üst eden çatışmalardan haberleri olmayan Yuji Makano ile Kız arkadaşı Mina Takahaşi, Beytüllahim yakınında bir kontrol noktasında taksiden inerek zırhlı araçların harap ettiği sokaklarda Nativitas kilisesine ulaşmaya çalışmışlar. 
     Şaşkın turist Makano, ''6 aydır yoldayız. Bu sürede ne televizyon izledik ne de gazete okuduk'' derken, Nativitas Kilisesi'nde Filistinlilerin olduğunu ve İsrail askerlerinin kiliseyi kuşattığını bir foto muhabirinden öğrendiklerini söylediler. 
     Japon turistler, çelik yelekli ve kasklı foto muhabirlerin patlayan flaşlarıyla karşılaşıp, kurşun delikleriyle dolu binalar ve askeri donanımı fark ettikleri zaman, Nativitas gezilerini iptal etmeye karar verdiler. 
     





</TEXT>
</DOC>
