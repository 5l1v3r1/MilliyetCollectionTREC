<DOC>
<DOCNO> 65401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/soneko16.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 84.39 puan artarak, 1. seansı 13,336.71 puandan tamamladı. 
     Hisse senetleri, 1. seansta ortalama yüzde 0.64 oranında değer kazandı. 
     İMKB ilk seansa 13,267.88 puan seviyesinde, 15.56 puan artışla başladı. Endeks, seansın ilk yarısını da 74.49 puan yukarıda 13,326.81 puandan geçti. Seans sonuna kadar süren sakin seyir sonrasında endeks 13,336.71 puandan kapandı. 
     Endeks seans içinde en düşük 13,142.64 puana kadar gerilerken, en yüksek olarak da 13,500.29 puanı gördü. 
     1. seans kapanışında mali endeks 302.39 puanlık artışla 18,093.57 
     puana yükselirken, sanayi endeksi 23.03 puan düşüşle 11,072.54 puana ve hizmetler endeksi de 76.88 puanlık düşüşle 8,390.44 puana geriledi. Böylece mali grup hisseler önceki kapanışa göre ortalama yüzde 1.70 oranında değer kazanırken, sanayi grubu hisseler ortalama yüzde 0.21 oranında ve hizmet grubu hisseler de ortalama yüzde 0.91 oranında değer yitirdiler. 1. seansta işlem gören toplam 280 hisse senedinden 106'sı değer kazandı. 82 hisse senedi değer yitirirken, 92 hissenin fiyatında ise bir değişiklik olmadı. Seansta, 425 trilyon 358 milyar 635 milyon liralık işlem hacmi oluştu. 1. seansta Yapı ve Kredi Bankası, İş Bankası C , Koç Holding, Doğan Holding ve Turkcell, en yoğun işlem gören hisseler oldular. Bankacılık yasasının çıkması ve IMF İcra Kurulu toplantısının 4 Şubat'ta yapılmasının önünde engel kalmaması nedeniyle seans artışla başladı ve 13,500 puana kadar süren bir çıkış gerçekleşti. Uzmanlar, taze para girişinin olmadığına işaret ederek, gerçekleşen işlem hacminin büyük bölümünün seans içindeki ''al-sat''lardan kaynaklandığını dile getirdiler. 
     






</TEXT>
</DOC>
