<DOC>
<DOCNO> 61523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/spor/spo03.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergün’e izin yok 
</HEADLINE>
<TEXT>

Galatasaray yönetimi, Liverpool’un teklifini geri çevirdi. Arsenal’in de transferi için devreye girdiği tecrübeli oyuncu, "Sezon sonunda ayrılacağım" dedi 
     ERHAN TELLİ 

     SARI - Kırmızılı yönetim, özellikle İngiliz kulüplerinin listesinde yer alan Ergün’ün transferini askıya aldı. Liverpool’un opsiyonlu teklifini geri çeviren yöneticiler, Ergün ile de görüşerek, kendisini bırakmak istemediklerini bildirdiler. Arsenal’in de görüşme talebinde bulunduğu Ergün ise Antalya’da yaptığı açıklamada, "İzin vermiyorlar, ama sezon sonunda mutlaka gideceğim" ifadesini kullandı. 
     CİM - Bom, transferdeki atağını sürdürürken, Beşiktaş’ın da peşinde olduğu Sakaryasporlu Tuncay ile anlaşmaya vardı. Galatasaraylı yöneticiler, yaklaşık bir aydır Sakaryaspor yönetimi ile yaptıkları pazarlıkların sonucunda anlaşmaya vardılar. İki kulübün 550 bin dolarlık bonservis karşılığı el sıkıştığı bildirildi. Genç futbolcunun da aynı rakamı alacağı öğrenildi. Tuncay yeni sezonda Galatasaray forması giyecek. 
     
Cim-Bom durgun      ANTALYA Kepezspor karşısında vasatı aşamayan Galatasaray, Spartak Moskova’dan sonra 2. Lig’deki rakibine de aynı skorla yenildi. Topkapı Palace Oteli’nin sahasında, ilk yarısı 40, ikinci yarısı 35 dakika oynanan karşılaşmayı Şenol Güneş de izledi. Capone ile Lucescu maç içinde tartıştı. İlker ve Abdullah’ın gollerine Berkant karşılık verdi. Kaleci Mehmet bir penaltı kurtardı. Cim - Bom bugün 19.30’da TRT1’in naklen vereceği maçta Alman W.Bremen ile oynayacak. 
     
     Maçın karnesi 
     HAKEMLER Adnan Kolat, Mert Onur, Kürşat Yıldırım 
     ANTALYA KEPEZSPOR Hakan 7 - Göktuğ 7 , Mehmet Toprak 5 Abdullah Dk.41 7 , Fatih 7 , Mehmet Yıldırım 7 Hakan Dk. 68 4 - Eren 6 , Tarık 4 , Oğuz 4 , Nevruz 4 İlhan Dk.52 4 - Mahmut 7 Bora Dk.63 4 , İlker 7 Murat Dk.68 4 
     GALATASARAY Kerem 4 Mehmet Dk.41 4 - Capone 2 , Vedat 2 , Victoria 3 - Fleurquin 2 Perez Dk.49 4 , Bülent Akın 4 , Erhan 4 , Sedat 1 Berkant Dk.41 6 , Ayhan 4 - Capitao 1 Ümit Dk.49 4 , Serkan 1 Murat Dk.49 4 
     GOLLER İlker Dk.28 pen , Abdullah Dk.48 , Berkant Dk.69 
     
Fleurquin’e yeni görev      LUCESCU, forvetten sonra savunmaya da yeni bir sistem getirerek, yaşanan hataları önlemek için Fleurquin’i libero oynatmaya karar verdi. Bu futbolcuyla görüşen Rumen teknik adamın, Uruguaylı oyuncuya ön liberoda görev vererek yeni bir oyun anlayışını sahaya yansıtmak istediği öğrenildi. Lucescu, "Zengin bir kadroya sahip olmamız yeterli değil. Önemli olan futbolcularımın sahada ortaya koyacakları oyun" ifadelerini kullandı. 
     
Hasan Şaş alkış aldı      TUVALET camına vurarak bileğini kesen ve 1.5 ay sahalardan uzak kalan Hasan Şaş’ın özellikle Spartak Moskova önündeki futbolu beğeni topladı. Lucescu, "Hasan Şaş gibi her zaman sonucu etkileyebilecek bir oyuncum olduğu için çok şanslıyım. Çalışma temposundan memnunum. İhtiyacı olan tek şey maç eksiğini kapatmak" dedi. Bu arada Hasan Şaş’ın maçtaki yüksek isabetli şut ortalaması da dikkatlerden kaçmadı. 
     



 SPOR 























</TEXT>
</DOC>
