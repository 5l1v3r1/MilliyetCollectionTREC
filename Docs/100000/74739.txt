<DOC>
<DOCNO> 74739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sontur09.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahlaksız teklifle gelen cinayet... 
</HEADLINE>
<TEXT>

     İzmir'in Foça İlçesi Ilıpınar Köyü'nde bir kişinin, ''karısı ve kızıyla birlikte olmayı'' teklif ettikleri iddiasıyla iki arkadaşından birini av tüfeğiyle öldürdüğü bildirildi. 
     Kaçan diğer kişi ise jandarmaya teslim oldu. 
     Güvenlik güçlerinden alınan bilgiye göre, PTT memuru Behçet Çalcı 45 , arkadaşları Nurullah Zorlu 35 ve Behçet Uz Çocuk Hastanesi'nde hizmetli Cafer Özel 31 ile dün akşam İzmir'de bir barda içki içti. 
     Eğlence dönüşü köye dönerken Nurullah Zorlu ve Cafer Özel'in, Behçet Çalcı'ya ''eşin ve kızın ile beraber olmak istiyoruz'' teklifinde bulundukları iddia edildi. 
     Alkolün de etkisiyle tartışma başlarken, Nurullah Zorlu ve Cafer Özel'in tehditleri üzerine Behçet Çalcı'nın, evin önüne geldiklerinde, bir anlık dalgınlıktan yararlanarak içerden av tüfeğini alıp Nurullah Zorlu'yu olay yerinde vurduğu belirtildi. Cafer Özel ise kaçmayı başardı. 
     Cinayetten sonra Behçet Çalcı, suç aleti av tüfeği ile gözaltına alındı. Kaçan Recep Özel ise avukatı ile Foça Jandarma Komutanlığı'na gelerek teslim oldu. 
     Jandarma yetkilileri, soruşturmanın sürdürüldüğünü belirttiler. 
     






</TEXT>
</DOC>
