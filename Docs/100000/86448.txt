<DOC>
<DOCNO> 86448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/ekonomi/eko08.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus petrolü de Bakü - Ceyhan’da 
</HEADLINE>
<TEXT>

     Rusya’nın, Bakü - Tiflis - Ceyhan petrol boru hattına bir ara boru hattı ile bağlanarak, kendi petrolünün bir bölümünü Ceyhan’a çıkarmak üzere ilgili anlaşmaya imza koyduğu bildirildi. 
     Rusya boru hattı firması Rosneftegazstroi ve Gürcistan Uluslararası Petrol Firması GIOC ilgili anlaşmayı imzaladı. GIOC Başkanı Georgi Çanturya, söz konusu hattı ’Novorossisk -Supsa - Ceyhan hattı’’ olarak tanımladı. Novorossisk, Rusya’nın Karadeniz limanındaki en büyük petrol ihraç noktası. Türkiye’nin yıllardır Rusya’ya yaptığı, "Sizin petrolünüzü de Bakü - Tiflis - Ceyhan’a aktaralım, Boğazlar’ın yükünü azaltalım" önerisi Rus tarafında ilk kez kabul görüyor. 
     



 EKONOMİ 

















</TEXT>
</DOC>
