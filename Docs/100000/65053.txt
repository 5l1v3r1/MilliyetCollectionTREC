<DOC>
<DOCNO> 65053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sontur15.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgazda indirim yeterli mi değil mi 
</HEADLINE>
<TEXT>

     İstanbul Büyükşehir Belediye Başkanı Ali Müfit Gürtuna, BOTAŞ'ın, dağıtım kuruluşlarına verdiği doğalgazın fiyatında yaptığı indirimin yeterli olmadığını ifade ederek, ''İndirim bize nasıl yansıtılırsa, o şekilde intikal ettiririz'' dedi. 
     Gürtuna, BOTAŞ'ın toplamdan yüzde 30-40'lık bir indirim yapması gerektiğini belirterek, ''KDV'nin kalkması lazım. Mutlaka yüzde 50'lik bir indirime ulaşmamız lazım ki, halk biraz ferahlık hissetsin'' diye konuştu. 
     ''Bize göre, bu indirim yeterli değil'' diyen Gürtuna, Kasım ayından bu yana dövizdeki düşüşün yüzde 12-13 civarında olduğunu belirterek, şunları kaydetti 
     ''Sadece onu karşılamıyor. Bir senedir petrol fiyatlarındaki düşüş yüzde 40'larda. Dövizden fazla yapılan fiyat artışları, 19-20 puan yapıyor. Sadece maliyet artışının dışında olan konular indirilsin diyoruz. Zarar etsin anlamında değil. İndirim bize nasıl yansıtılırsa, o şekilde intikal ettiririz.' 
     






</TEXT>
</DOC>
