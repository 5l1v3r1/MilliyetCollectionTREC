<DOC>
<DOCNO> 55705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sonspo21.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Fenerbahçe maçının primleri dağıtılmaya başlandı 
</HEADLINE>
<TEXT>

     Beşiktaş, Birinci Süper Futbol Ligi'nde cuma günü Gençlerbirliği ile yapacağı maçın hazırlıklarına bir günlük iznin ardından yeniden başladı. 
     İnönü Stadı'nda teknik direktör Christoph Daum yönetiminde ve yaklaşık 1.5 saat süren çalışma, basına kapalı olarak gerçekleştirildi. Antrenmana, tedavi için bugün İsviçre'ye giden Stavrum ile sol ayak tendonundan sakat olan Yasin ve sol ayak bileğine Fenerbahçe maçında darbe alan Myhre katılmadı. 
     Kulüp doktoru Yalçın Yavuzer, Myhre ve Yasin'in Gençlerbirliği karşısında forma giyip giyemeyeceklerinin yarın netlik kazanacağını söyledi. 
     Öte yandan, Beşiktaşlı futbolcuların Fenerbahçe galibiyetiyle hak ettikleri 20'şer milyarlık primlerin bugün dağıtılmaya başlandığı açıklandı. 
     Fulya Tesisleri'nde yarın kampa girecek olan Beşiktaş, yine basına kapalı olarak yapacağı antrenmanla Gençlerbirliği maçı hazırlıklarını tamamlayacak. 
     






</TEXT>
</DOC>
