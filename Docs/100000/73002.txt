<DOC>
<DOCNO> 73002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sontur18.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank soyguncuları "Pişmanız" 
</HEADLINE>
<TEXT>

     Akbank Yıldızposta Şubesi'ni soyduktan sonra yurtdışına kaçmak üzere bindikleri trende yakalanan Hikmet Doğramacı ile Murat Bayram'a banka şubesi ve otomobili park ettikleri sokak üzerinde tatbikat yaptırıldı. 
     Geniş güvenlik önlemleri altında önce banka şubesine getirilen Doğramacı ile Bayram soygunu nasıl gerçekleştirdiklerini anlattılar. 
     İki zanlı daha sonra Şişli Cumhuriyet Savcısı Mecit Ceylan gözetiminde, kaçarken kullandıkları taksiyi park ettikleri İrfan Baştuğ Sokak üzerine getirildiler. 
     Burada olay yerinden nasıl kaçtıklarını anlatan Doğramacı ve Bayram'ın, "pişmanlık duyduklarını" söyledikleri öğrenildi. 
     Murat Bayram'ın, yaklaşık 40 dakika süren tatbikat sırasında, soygundan yarım saat önce banka şubesine gelerek etrafı kontrol ettiğini anlattığı da belirtildi. 
     Hikmet Doğramacı ve Murat Bayram, tatbikatın ardından gözlem altında tutuldukları Asayiş Şubesi Gasp Büro Amirliği'ne geri götürüldü. 
     






</TEXT>
</DOC>
