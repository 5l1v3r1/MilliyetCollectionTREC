<DOC>
<DOCNO> 57348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/15/son/sondun09.html </URL>
<DATE> 2001/12/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da sıcaklık eksi 26 dereceye düştü 
</HEADLINE>
<TEXT>

     Avusturya'yı etkisi altına alan soğuk hava dalgası ülke genelinde hayatı felç etti. 
     Isının yer yer -26 dereceye kadar düştüğü ülkede, elektrik ve merkezi ısıtma tesislerinin enerji tüketimi de rekor düzeye ulaştı. 
     Meteoroloji uzmanları, soğuk hava dalgasının bir süre daha devam edeceğini ve sıcaklıkların 0'ın altında kalacağını belirttiler. 
     Meteorolojiden yapılan açıklamada, dün gece yapılan ölçümlerde hava sıcaklığının Tirol eyaletinin Seefeld bölgesinde -26 derece, Bad Mitterndorf bölgesinde ise -23 derece olarak saptandığı bildirildi. 
     Ülkenin kuzey ve batı bölgelerindeki eyaletlerde yoğun kar yağışı ve buz nedeniyle bazı yolların ulaşıma kapatıldığı duyurulurken, araç sürücülerinin hava koşullarına uygun önlem alarak trafiğe çıkmaları uyarısında bulunuldu. 
     Avusturya Televizyonu ORF , ülkede bu kadar çetin geçen kış mevsiminin en son 1879 yılında yaşandığını bildirdi. 
     






</TEXT>
</DOC>
