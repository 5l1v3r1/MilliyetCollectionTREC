<DOC>
<DOCNO> 98504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/soneko05.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel Tüketim Vergi'li hayat başlıyor 
</HEADLINE>
<TEXT>

     Gelir, kurumlar ve katma değerden sonra 4. büyük temel vergi olacak özel tüketim vergisi de, 1 Ağustos Perşembe gününden itibaren sistemdeki yerini alacak. 
     Türk vergi sisteminden çok sayıda vergi ve fonu kaldıran ve böylece daha basit bir vergilemeyi beraberinde getirecek olan özel tüketim vergisi, 210 değişik ürüne uygulanacak. Kapsamına giren her mala bir kez uygulanacak olan ÖTV, sadece imalat ve ithalat aşamasında alınacak. 
     ÖTV'de verginin mükellef sayısı da bin 500 dolayında bulunacak. 
     ÖTV'li mallar, 4 ayrı liste halinde düzenlenirken, 1 sayılı listede akaryakıt, doğalgaz, madeni yağlar ve solvent türevleri, 2 sayılı listede otomobil, motosiklet, uçak, helikopter, yat ve kotra yeralacak. 3 sayılı liste alkollü içkiler, sigara ve tütün mamulleri ile kolalı gazozlardan, 4 sayılı liste ise KDV'nin lüks tüketim malları grubuna giren ürünlerden oluşacak. 
     





</TEXT>
</DOC>
