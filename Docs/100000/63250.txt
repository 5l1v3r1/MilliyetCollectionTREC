<DOC>
<DOCNO> 63250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/yazar/guclu.html </URL>
<DATE> 2002/01/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sizi gidi televoleci aydınlar... 
</HEADLINE>
<TEXT>

     Televizyon ve gazetelerin aşırıya kaçan şekilde magazinleşmesinden şikayetçi olanların en başında okumuşlar geliyor. Entelektüel kesime göre televoleci yayınlar yüzünden gerçekler göz ardı ediliyor. Haksız da sayılmazlar... 
     Peki o halde bu yayınları kim izliyor A, B grubu diye nitelendileren aydınlar mı yoksa C, D diye katagorize edilen daha düşük eğitimliler mi Kim bu tür programların müptelası .. 
     Akla ilk gelen, televizyonların yayın kalitesini düşürdükleri gerekçesiyle adeta günah keçisi ilan edilen gecekondu ve varoşlar. Onlara göre programlar hazırlandığı için yayınların içeriği giderek magazinleşiyor. Kim kimle geziyor Kim nerede ne yapıyor Bütün programlar üç beş manken, futbolcu ve eğlence dünyasının çevresinde gelişiyor. 
     Ana haber bültenleri bile magazinleşti. Tartışma programları bile televoleleşti. Bu tür söylemleri hep duyuyoruz... 
     Önümde geçen haftanın reyting raporları var. Hangi programları en çok kimler izlemiş. Tek tek çıkartılmış. Örneğin üzerinde en çok konuşalan programlardan birisi olan televoleyi ele alalım. Genel program sıralamasında 7'nci sırada. Yani A, B, C, D grupları dikkate alındığında ilk beşte yok. Ama grupları biraz katagorize edip A, B grubu bakalım ne izliyor diye baktığınızda televole bir anda birinciliğe yükseliyor. Bu da gösteriyor ki, televoleyi en fazla izleyenler, aynı zamanda ondan en fazla şikayetçi olanlar .. 
     
Magazin, küfür ve aşağılama      Sadece televole olayına değil hemen her şeye bir bakın. Televizyonlarda, tiyatrolar da ya da şov programlarında en fazla hangileri kapalı gişe oynuyor Belden aşağı esprilerle dolu olanlar, izleyiciyi olabildiğince aşağılayanlar ve vıcık vıcık magazin dolu olanlar en fazla ilgiyi görüyorlar. 
     Evde, okulda ya da işyerinde benzeri bir şaka yapılsa yeri göğü inletenler, benzeri programlara oluk oluk para akıtıp kahkahalarla gülüyorlar. En komiği de programı izledikten, şovdan çıktıktan sonra hemen ahkam kesmeye başlamaları. 
     Olmaz efendim olmaz. Türkiye bunlara layık değil .. 
     Bir kandırmacadır gidiyor. Bakalım nereye kadar gidecek .. 
     
Seçici değiliz      A, B grubu eminim yine savunmaya geçecektir. Eğer söz konusu televizyon ise o saate diğer kanallarda daha iyi bir program mı vardı ki izleyelim diyeceklerdir. Ya da tiyatro ve şovlar söz konusu olduğunda ise bunca can sıkıntısı içinde ağır oyunlara gidip daha fazla iç karartmanın ne gereği var, onlar hiç olmazsa güldürüyor savunması yapacaklardır. 
     Eğlence, magazin, güldürü programları olmayacak mı elbette fazlasıyla olmalı. Ama tüm zamanları çalmadan, diğerlerini ezmeden ve de en önemlisi ayağa düşürmeden. En fazla şikayetçi olanlara gelince Ne olur artık kendinizi de, toplumu da kandırmayın... 
     
     







Dubai haçı .. 


Washington'daki Afganistan 


Kürtçe konusu ile devekuşu mantığı... 


Yemek yedi... hayatı 


Dikkat Bu gece ekranda bir "vatan haini" var 


Sizi gidi televoleci aydınlar... 


Zindan Efendisi’nin gücü, bir insana neler yaptırabilir 


Hayatın rengi ve tadı... 


Washington notları 


İstanbullu sanayici İstanbul'a duyarsız 


Sibel Can Bozulan büyü 


Kooperatifin yetkisi kalmadı 


Muşarraf'ın annesi ağlayacak mı 


Asıl sorun reel sektörde ve rekabet gücünde 


Abdülmecid de bunları yapmıştı 


Teknoloji sanatla buluştu 


</TEXT>
</DOC>
