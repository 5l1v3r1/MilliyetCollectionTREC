<DOC>
<DOCNO> 79554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/siyaset/siy03.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, Batı’yı uyardı 
</HEADLINE>
<TEXT>
Tarihi çarpıtmayın’ 
Cumhurbaşkanı Sezer, Ankara’daki kongreye gönderdiği mesajda, "Bazı parlementoların soykırım kararlarıyla tarihi çarpıttıklarını" vurguladı 
     ANKARA Milliyet 

     Cumhurbaşkanı Ahmet Necdet Sezer ve Başbakan Bülent Ecevit, Ermeni soykırım iddialarının ele alındığı Ermeni Araştırmaları Enstitüsü’nün düzenlediği kongreye gönderdikleri mesajlarda soykırım kararlarının, oy kaygısından kaynaklandığını vurguladı. 
     Sezer mesajında, Türkiye’nin, son yıllarda amacı belli bir kampanyanın giderek artan ölçüde hedefi durumuna geldiğini belirterek, Birinci Dünya Savaşı sırasında meydana gelen kimi üzücü olayların çarpıtıldığını, Türkiye ve Türk tarihinin sözde soykırım suçuyla karalanmak istendiğini söyledi. 
     Ecevit de mesajında tarihi konuların tarihçilere bırakılmasını isteyerek, "Bazı ülke parlamentolarında Ermeni diasporasının oy gücüne yönelik olarak sürdürülen Türkiye karşıtı etkinlikler, her şeyden önce tarihe ve tarihçilere saygısızlıktır" dedi. Ermeni Araştırmaları Enstitüsü Başkanı Ömer Lütem ise yalnızca "Ararat" filmine ayrılan bütçenin 50 milyon dolar olduğu göz önüne alındığında, yaratılan Ermeni Soykırımı Endüstrisi’nin mali boyutun anlaşılabileceğine dikkat çekti. 
     



 SİYASET 














</TEXT>
</DOC>
