<DOC>
<DOCNO> 60470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/guncel/agun.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazdan eli yanan sobacıya koşuyor 
</HEADLINE>
<TEXT>

Doğalgaz parasını ödeyemeyen vatandaşlar sobaya yöneldi. Satışların arttığını belirten sobacı Yalınkaya, "Müşterilerin 90’ı gaz abonesi" dedi 
     SEMRA KARDEŞOĞLU İstanbul 

     Doğalgaza gelen zam nedeniyle faturaları ödeyemez duruma gelenler çareyi sobaya dönmekte buldu. Ekonomik kriz nedeniyle satışların kesildiği Sirkeci Sobacılar Çarşısı’nda hareketli günler yaşanıyor. Yüklü miktarda faturalarla karşılaşanlar, doğalgazı kapatarak, yüklendikleri sobaları evine götürüyor. 
     Üç kuşaktır sobacılık yaptıklarını söyleyen Davut Yalınkaya, gelen müşterilerinin yüzde 90’ının doğalgaz abonesi olduğunu belirterek, şunları söyledi 
     "Normalde bizim ocakta soba satışımız olmaz. Sezon ekimde biter. Ancak doğalgaza aşırı zam nedeniyle aralıkta soba satışımız, geçen yıl aynı döneme göre yüzde 30 arttı." 
     
     İlk kez soba yakacaklar 
     Çarşıdaki bir başka satıcı Nuri Tunç ise, soba alan müşteri profillerinin değiştiğini belirterek, "Bizim müşterimiz gelir düzeyi düşük kesimdi. Özellikle soğukların artması ve doğalgaz zammıyla birlikte orta kesimden de çokça müşteri soba alıyor. Belki çoğu hayatında ilk kez soba yakmayı öğrenecek" dedi. 
     Kocamustafapaşa’da oturan ve eşinin Bağkur maaşıyla geçinen Habibe Özen de, geçen aya kadar doğalgaz sobası kullanıyordu. Özen artık doğalgaza güçlerinin yetmediğini belirterek, "150 milyon lira aylıkla geçinmeye çalışırken 65 milyon lira fatura geldi. Kira gibi faturayı ödememiz mümkün değil. Bu yaşta soba yakmak zor olsa da başka çaremiz kalmadı" dedi. 
     
     Sırada gaz lambası var 
     Emekli memur Suna Kars da, kombiden vazgeçip soba peşine düşenlerden. Öğrenci kızıyla yaşayan Kars, son olarak 126 milyon doğalgaz faturası ödemiş. "Emekli maaşımla bunu ödemem için ek olarak daha fazla dikiş dikmem gerekir. Onun yerine soba almaya karar verdim" diyen Kars, gerekirse elektrik yerine gaz lambası da kullanabileceğini söyledi. 
     
Kömür satışları yüzde 40 arttı      İSTANBUL Milliyet 

     İstanbul Mahrukatçılar Derneği Başkan Yardımcısı Mehmet Muvakkar, yapılan zamların ardından doğalgaz abonelerinin kömüre yöneldiğini ve kömür satışlarında yüzde 40 artış olduğunu söyledi. 
     İthal kömürün tonunun geçen yıl 100 milyon liradan satılırken, bu yıl 220 milyon liraya çıktığını, 25 kiloluk paketlerinse 2.5 milyon liradan 5 - 5.5 milyon liraya yükseldiğini dile getiren Muvakkar, "Ancak kömürdeki artış doğalgaza gelen artışla kıyaslanamaz" dedi. Muvakkar, son 2 - 3 ay içinde kömür fiyatlarındaki artışın da sadece yüzde 10 olduğunu kaydetti. 
     
     BOTAŞ elini bir çekebilse... 
İki başkan da BOTAŞ’ı suçladı      ASLI ÖKTENER 

     DSP'li Bursa ve Eskişehir belediye başkanları, kentlerinde doğalgazı BOTAŞ’ın dağıtmasına tepki göstererek, "Yasaya göre bizim yapmamız gereken işi hükümet nedeniyle BOTAŞ yapmakta direniyor" dedi. Bursa Belediye Başkanı Erdoğan Bilenser, "Doğalgaz Bursa'da 50 oranında kullanılıyor. Oysa Nisan 2001'de çıkan Doğalgaz Piyasası Yasası'nda Bursa ve Eşkişehir'de doğalgaz mevcut şebekeleri iki ay içinde Özelleştirme Yüksek Kurulu'na devredilecekti, ama h l devredilmedi" dedi. 
     Eskişehir Belediye Başkanı Yılmaz Büyükerşen ise, "Doğalgaz dağıtımının bize verilmemesini Enerji Bakanlığı'ndaki tutum etkiledi. Bakan Eskişehir'de zarar ettiğini söylüyor. Peki bu zararın içerisinde doğalgaz borcunu ödemeyen kamu kurumlarının hissesi var mı, yok mu Yaptıkları zamdan giderlerinin yüksek olduğu anlamını çıkarabiliriz" diye konuştu. 
     
     Çakan’dan başkanlara uyarı 
Uzlaşmazsanız müdahale ederiz      ANKARA Milliyet 

     Enerji Bakanlığı ile belediyeler arasındaki doğalgaz fiyatı tartışmasını, Enerji Bakanı Zeki Çakan liderlere götürecek. Çakan, Ankara, İstanbul, İzmit, Bursa ve Ankara belediye başkanlarını 7 Ocak’ta Ankara'da toplantıya davet etti. Çakan, doğalgazın tüketiciye yüksek fiyatlarla intikal ettirildiğini belirterek, "Polemiğe girmek istemiyorum. Uzlaşma sağlanmazsa k r marjına müdahale edilir" uyarısında bulundu. 
     Konuyla ilgili görüşlerini Ecevit’e ileteceğini belirten Çakan, belediyelere yüzde 45'e kadar k r marjı sağlayan Enerji Bakanlığı tebliğinin kendisinden önce çıkarıldığını da vurguladı. Doğalgaz fiyatlarında ocak ayında artış olmayacağını belirten Çakan, İran doğalgazının boru içinde yakılmasının söz konusu olmadığını, BOTAŞ'ın arz-talep dengesini gözeterek tüketiciye intikal ettireceğini sözlerine ekledi. 
     
     BOTAŞ’tan belediyelere öneri 
Sabit ücret düşsün k r yüzde 28 olsun      ANKARA Milliyet 

     BOTAŞ Genel Müdürü Gökhan Bildacı, doğalgaz alım fiyatının dolara endeksli olduğunu, alım fiyatlarının 3'er aylık dönemlerle yılda 4 kez belirlendiğini belirterek, petrol ve petrol ürünlerindeki fiyat değişikliklerinin de doğalgaz fiyatlarına 6 - 9 ay içinde yansıdığını kaydetti. 
     Bildacı, ödeme günlerine göre oluşan kur farklarının BOTAŞ'ın kasasından çıktığını belirterek, BOTAŞ'ın belediyelere önerilerini şöyle sıraladı 

</TEXT>
</DOC>
