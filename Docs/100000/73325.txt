<DOC>
<DOCNO> 73325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/ekonomi/eko08.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aycell 8 yıl geç kaldı 
</HEADLINE>
<TEXT>

Ulaştırma Bakanı Vural, Telekom’un cep lisansının gecikmesi rekabet gücü ve değerini olumsuz etkiledi’ dedi 
     EKONOMİ SERVİSİ 

     Ulaştırma Bakanı Oktay Vural, Türk Telekom’un TT cep telefonu operatörlüğüne başlamasında sekiz yıl gecikme olduğunu, bunun da şirketin hem rekabet gücünü hem de değerini olumsuz etkilediğini söyledi. 
     İstanbul’da dün başlayan Dünya Telekomünikasyon Kalkınma Konferansı’na katılan Vural, Aycell ile ilgili soruları cevapladı. Vural, "Türk Telekom, değerini koruması ve teknolojiyi takip etmesi için, 1994 - 1995 yıllarında GSM operatörlüğüne başlamış olsaydı, bugün hem rekabet gücü daha fazla olurdu, hem de özelleştirilmesi kolaylaşmış olurdu" diye konuştu. Vural, Telekomünikasyon Kurumu’nun 3. nesil görüntülü cep telefonları çalışmasını bir yılda tamamlanacağını bildirdi. 
     
     Roamingde anlaşma zemini 
     Telekomünikasyon Kurumu Başkanı Fatih Mehmet Yurdal, roaming ulusal dolaşım konusunda Turkcell ve Telsim’in belli bir anlayış içine girdiğini gözlemlediklerini belirterek, anlaşma zemini bulunacak duruma gelindiğini söyledi. 
     Yurdal, "Kanunda öngörülen 30 günlük sürede anlaşılamazsa, yine kanunun öngördüğü yaptırımları uygulayacağız. Bu yaptırımlar, geçen yılki cironun yüzde 3’ü oranında para cezasından lisans iptaline kadar uzanıyor" dedi. Yurdal şöyle konuştu "Ben bizzat görüşmeler yapıyorum. Bana göre şu anda bir anlaşma zemini bulunabilecek durumda. Aria’nın da Aycell’in de bir anlaşma yapacağına inanıyoruz." 
     



 EKONOMİ 















</TEXT>
</DOC>
