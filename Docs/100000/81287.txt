<DOC>
<DOCNO> 81287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/sonspo08.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sene ligden düşme kalkacak mı 
</HEADLINE>
<TEXT>

     Kulüpler Birliği ile Futbol Federasyonu yönetiminin dün İstanbul'da yaptığı toplantı sonrasında yapılan açıklamalar ligden düşen takımlar için yeni bir umut oldu. 
     Yimpaş Yozgatspor Kulübü Başkanı Mehmet Kaplan, sezon sonunda ligden düşmenin kaldırılabileceğinin gündeme gelmesi nedeniyle transfer nasıl bir politika izleyeceklerini şimdilik askıya aldıklarını söyledi. 
     Kaplan, yeni sezonda da teknik direktör Uğur Tütüneker ile yollarına devam edeceklerini ve şimdilik sadece bunun belli olduğunu kaydetti. 
     Yarın Türkiye Büyük Millet Meclisi'nde TBMM Yozgatlı Milletvekilleriyle birlikte ortak basın toplantısı düzenleyeceklerini belirten başkan Mehmet Kaplan, ''Yeni sezonda hangi ligde mücadele vereceğimizi bilmiyoruz. Durumumuz netlik kazandıktan sonra transfer çalışmalarımıza başlayacağız. Gaziantepspor maçı sonrasında teknik direktör Uğur Tütüneker ile yaptığımız görüşmede, Süper lig ve 2'inci ligde şampiyonluğa oynayacak bir kadronun oluşturulması için iki ayrı transfer listesi hazırlamasını istedik. Futbol Federasyonu'nun İstanbul'da yaptığı toplantıya katıldık ve federasyon ligin 21 takıma çıkartılması konusunu gündemine aldı. Yarın Ankara'da hem Yozgatlı hem de diğer illerin bazı milletvekilleriyle bir araya gelerek, şike iddialarıyla ilgili ortak basın toplantısı düzenleyeceğiz.'' 
     





</TEXT>
</DOC>
