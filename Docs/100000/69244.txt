<DOC>
<DOCNO> 69244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/spor/spo11.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Bravo Aydın 
     İRAN’IN başkenti Tahran’daki Uluslararası Tahti Kupası Serbest Güreş Turnuvası’nda 120 kiloda Aydın Polatçı, altın madalya kazandı. Aynı sıklette Recep Kara ile 96 kiloda Fatih Çakıroğlu gümüş, 84 kiloda Serhat Balcı da bronz madalya aldı. 
     
     Siena’ya yazık oldu 
     BASKETBOLDA İtalya Kupası finaline adını yazdırarak tarihi bir başarı elde eden Ergin Ataman’ın takımı Montepaschi Siena, şampiyonluk maçında güçlü Kinder Bologna’ya uzatmada 79 - 77 yenildi. Avrupa şampiyonu rakibi önünde üç periyot üstün oynayan Siena, normal süresi 71 - 71 biten maçın uzatmalarında teslim bayrağını çekti. 
     
     İpek Şenoğlu finali kaçırdı 
     TED Fıratpen Uluslararası Bayanlar Kapalı Kort Tenis Turnuvası’nda İpek Şenoğlu, teklerde yarı final, çiftlerde ise final maçlarını kaybetti. İstanbul TED Kulübü Kortları’nda düzenlenen 10 bin dolar ödüllü turnuvada Şenoğlu, tekler yarı finalinde, Avusturyalı Daniela Kix’e 6-1, 1-6 ve 6-0’lık setlerle 2-1 yenildi. İpek Şenoğlu - Monar çifti ayrıca finalde Mortello - Goulnara çiftine mağlup olarak ikinciliği elde etti. 
     



 SPOR 



























</TEXT>
</DOC>
