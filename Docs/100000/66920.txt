<DOC>
<DOCNO> 66920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sondun03.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tel Aviv'de Filistin yanlısı gösteriye 10 bin İsrailli katıldı 
</HEADLINE>
<TEXT>

     Aşırı sağcı Likud Partisi Genel Başkanı ve İsrail Başbakanı Ariel Şaron'un politikasını eleştiren ve Filistin topraklarındaki işgale karşı çıkan yaklaşık 10 bin barış yanlısı İsrailli, dün akşam Tel Aviv sokaklarında Filistinlilere destek gösterisi yaptı. 
     Barış yanlısı kuruluşların oluşturduğu bir koalisyonun çağrısına kulak veren binlerce barış yanlısı İsrailli'nin arasında İsrail'in Arap yerleşim birimlerinden gelenler olduğu belirtildi. 
     Çağrıda bulunan koalisyonun başında bulunan Uri Avneri, ''İsrail kamuoyu şoktadır, çünkü Şaron, Genelkurmay Başkanı Şaul Mofaz ve Dışişleri Bakın Şimon Peres ile Savunma Bakanı Binyamin Ben Eliezer insanları hayal kırıklığına sürüklemiştir'' dedi. 
     Kısa bir süre önce 52 İsrail subay ve yedek askerinin, bundan böyle orduya hizmet etmeyeceklerini açıklayarak Avneri'nin sol eğilimli ve barış yanlısı koalisyonuna katıldığı ve Aralık'tan bu yana barış yanlısı koalisyona katılanların sayılarının giderek arttığı belirtiliyor. 
     






</TEXT>
</DOC>
