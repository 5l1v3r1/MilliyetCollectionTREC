<DOC>
<DOCNO> 86575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/son/soneko14.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi önceki kapanışa göre 296.50 puan düşüşle, 1. seansı 10,902.54 puandan tamamladı. 
     Hisse senetleri, 1. seansta ortalama yüzde 2.65 oranında değer yitirdi. 
     Endeks, ilk seansa 10,201.69 puan seviyesinde, 2.65 puan artışla başladı. Endeksin yaklaşık 440 puanlık bir bantta hareket ettiği seansta ilk yarı 255.97 puan düşüşle 10,943.07 puandan geçildi. Endeks en düşük 10,780.64, en yüksek de 11,218.03 puanı gördü. 
     1. seans kapanışında mali endeks 417.45 puan düşüşle 15,208.54 puana, sanayi endeksi 201.42 puan düşüşle 9,192.91 puana ve hizmetler endeksi 189.00 puan düşüşle 6,462.97 puana geriledi. 
     Böylece mali grup hisseler önceki kapanışa göre ortalama yüzde 2.67 oranında, sanayi grubu hisseler ortalama yüzde 2.14 oranında ve hizmetler grubu hisseler de ortalama yüzde 2.84 oranında değer kazandılar. 
     1. seansta işlem gören toplam 287 hisse senedinden 219'unun değeri düştü. 23 hisse değer kazanırken, 45 hissenin değeri de değişmedi. 
     Seansta, 163 trilyon 716 milyar 149 milyon liralık işlem hacmi oluştu. 
     1. seansta Turkcell, Yapı ve Kredi Bankası, Vestel, Garanti Bankası ve Ak Enerji en yoğun işlem gören hisseler oldular. 
     
     SEANSIN SEYRİ 
     11,200 direnç seviyesinden güne başlayan piyasa, yeni alıcıların gelmemesi ve hacimde devam eden zayıflığa bağlı olarak gelen kar realizasyonlarıyla 10,900 seviyelerine kadar geriledi. Bu seviyeden bir miktar tepki alımları geldi ancak 10,900-11,000 aralığında dalgalanan piyasa üzerindeki baskı bir süre daha devam etti. Bu noktada Devlet Bakanı ve Başbakan Yardımcısı Devlet Bahçeli'nin açıklamalarının etkili olduğu savunuldu. 
     Başbakan Ecevit'in sağlık kontrolu için hastaneye gideceğinin açıklanması ile piyasaya yine satış geldi. Endeks 10,800 puan seviyelerini gördükten sonra gelen son dakika alımlarıyla 10,900 puanın üzerinde kapandı. 
     Uzmanlar, bu seviyelerden gelebilecek tepki alımlarıyla 11,000 seviyelerinin tekrar denenebileceğini ancak tedirginlik ve para girişi sürdüğü için dar bir bantta sıkışabilecek endeksin yatay hareketle gelecek haberleri takip edebileceğini ifade ediyorlar. 
     





</TEXT>
</DOC>
