<DOC>
<DOCNO> 51261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/yazar/yilmaz.html </URL>
<DATE> 2001/11/08/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Değişimi yürekli insanlar gerçekleştirir 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu’nun Samsun’a düzenlediği oda ziyaretini izlerken, gündem Ankara’dan geldi. Bütçeden Köy Hizmetleri’ne ayrılan 1 milyar doların, 900 milyon dolarının yolda eridiğini açıklayan Hisarcıklıoğlu’na, Devlet Bakanı Mustafa Yılmaz "Hesap bilmiyor" yanıtı verdi. Hisarcıklıoğlu’na Yılmaz’ın 1.3 katrilyonun, 750 trilyonunun maaşlara gittiğini açıkladığını hatırlattım 
     "Oda başkanlarının mı, kaç yıldır hükümet edenlerin mi hesabının kuvvetli olduğunu halk daha iyi biliyor. Siyasetciler ellerindeki oyuncağın alınmasını istemiyor" dedi. 
     Yılmaz’ın eleştirisi, Hisarcıklıoğlu’nu destekleyen Derviş’e de yanıt niteliğinde. İşe bakın MHP ile sık sık karşı karşıya gelen Derviş bu kez DSP’li Yılmaz’ın şimşeklerini çekiyor. Hisarcıklıoğlu israf ekonomisine başka bir örnek veriyor "Bursa Belediyesi 40.5 kilometre yol inşa etti. Aynı dönemde Köy Hizmetleri 5 kilometre yol yapabildi." 
     Yılmaz’ın açıkladığı 1.3 katrilyon liranın dolar karşılı o günkü kurlarla 2 milyar 100 milyon dolar ediyor. Bu durumda Bakan’ın hangi yılın ödeneği ve hangi kurla hesap yaptığını bilmemiz gerekiyor. Çünkü 2001 yılı ödeneğinde belirtilen rakam 803 trilyon 31 milyar TL. Burada da yıl başı dolar kuruna göre 666.000 TL 1 milyar 205 bin dolar ediyor. Muhtemelen Yılmaz 2002 bütçe rakamını telaffuz etti demekten öte bir yorum yapamıyorum. 
     Hisarcıklıoğlu’na İstanbul Yaklaşımı’nı da sordum. Israrlı olduğu konu Halkbank kaynaklarının KOBi’lere açılmasıydı. Bundan önce Ege ve Bursa bölgesinde Halk Bankası ile benzer toplantılar yapan TOBB, mevduatının tümünü Halk Bankası’nda tutuyor ve bu kaynağın üyelerine aktarılmasını istiyor. 
     Hisarcıklıoğlu, hükümetle 22 Ekim günü yapılan toplantıda taleplerini iletmiş, süre vermişti. Bu süre 15 Kasım’da doluyor. Olmazsa olmazlar içinde vergi düzenlemeleri ve enflasyon muhasebesi de yer alıyor. Ya olmazsa İşte o zaman ne olacağını kestirmek güç. 
     TOBB olaya olumlu yaklaşma çabası taşıyor. Daha doğrusu bağcıyı dövmek yerine, üzüm yemek peşinde. Cuma günü yapılacak olan Finans ve Üretim Danışma Kurulu toplantısında da aynı yaklaşımı sergileyecek olan Hisarcıklıoğlu’nun, "İstanbul Yaklaşımı" projesine koyduğu çekince dağıtılacak kredinin büyük firmalarla sınırlı olması noktasında kesinleşmiş gözüküyor. Aksi halde şirket kurtarmanın en azından kamuoyu desteği TOBB açısından ortadan kalkmış oluyor. Bu da iş dünyasında kriz ortasında yeni bir saflaşmanın ortaya çıkması anlamını taşır. 
     Hisarcıklıoğlu’na en son sorulacak soruyu da iletiyorum 
     "Talepleriniz yerine gelmezse, erken seçimi telaffuz eder misiniz " 
     Yanıtı "Neye yarar " oluyor. 
     Hisarcıklıoğlu, Seçim ve Partiler Yasası’nın değişimi zorunluğunu görüyor. Aynı ısrar kamu oyunda seslendirildiği kadar Meclis’te de yer bulduğunda, siyasette yeni yüzler belirlenecek. İşte o zaman erken gündeme gelen TOBB’un mayıs seçimleri için de kulis yapma imkanı doğacak. Ankara Sanayi Odası Başkanı Zafer Çağlayan, İstanbul Sanayi Odası Başkanı Hüsamettin Kavi veya eski Başkan Fuat Miras ekibi ile Hisarcıklıoğlu arasında yaşanması muhtemel yarışın kulvarı çizilmiş olacak. 
     Türkiye için umut var mı Bu soruyu da Bafra Sanayi ve Ticaret Odası’nda Hisarcıklıoğlu’nu karşılayan bölgenin ileri gelenlerinden 90 yaşındaki Süleyman Türk’e yönelttim. Türk, "Elbette" dedi. Adalet Bakanı Hikmet Sami Türk’ün babası Süleyman Bey’in yüzü sanırım, Atatürk’ün Samsun’a çıktığı Bandırma vapuruna dönüktü. 
     
     







Seçim sistemi 


Fatih Terim... 


Kamuda küçülme 


Irak'la sınırları doğru çizmek 


Atatürk, Şah, İnönü, İngiliz elçisi nasıl poker oynadı 


23 cesur adam 


Atatürk ve Edward 


Ekonomist olmanın dayanılmaz ağırlığı 


İnisiyatif bizden gelmeli 


Ders kitaplarında cinsiyet ayrımcılığı 


Umuda yolculuk’ 


Gazeteci doğdu gazeteci öldü 


İstanbul politikalar merkezi 


Kullanmadığınız kredi kartlarını iptal ettirin 


Fakirler altın satıyor, zenginler altın alıyor 


Değişimi yürekli insanlar gerçekleştirir 


</TEXT>
</DOC>
