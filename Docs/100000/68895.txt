<DOC>
<DOCNO> 68895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sontur25.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Başkanı "İdam 20-30 yıl önce kaldırılmalıydı" 
</HEADLINE>
<TEXT>

     Yargıtay Başkanı Sami Selçukk, Türkiye'de idam cezasının, 20-30 yıl önce kaldırılması gerektiğini söyledi. 
     Selçuk, tatilini geçirmek üzere eşi Türkiz ve oğlu Deniz Selçuk'la Antalya'ya giderken uğradığı Konya'da, okul arkadaşı Adnan Ağırbaşlı'yı dükkanında ziyaret etti. 
     Burada gazetecilerin idam cezasının kaldırılması ile ilgili sorularını yanıtlayan Selçuk, ''Şahsi düşüncem, ölüm cezası Türkiye'de 20-30 yıl önce kaldırılmalıydı. Türkiye, idam cezasını kaldırmak için 
     geç kaldı'' dedi. 
     İdam cezasının kaldırılmasının bilimsel bir konu olduğuna dikkati çeken Selçuk, böyle bir konuda referanduma gitmenin de yanlış olacağını söyledi. 
     Konuya salt hukuk açısından baktığını ve kişilerle uğraşmadığını vurgulayan Yargıtay Başkanı Sami Selçuk, ''Bu mesele, Avrupa Birliği'ne girip girmeme meselesi değildir. Zaten Avrupa Birliği de ölüm cezası olan ülkeleri içine almaz ve bunu pazarlık konusu da yapmaz. Zaten bilimsel açıdan da idamın caydırıcı bir özelliği yok'' diye konuştu. 
     






</TEXT>
</DOC>
