<DOC>
<DOCNO> 65781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/magazin/yazdud.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Petek’in galasında yıldızlar geçidi 
</HEADLINE>
<TEXT>

Harika ölümden döndü, cazlı brunch, Armani Cafe, pazarınızı renklendirecek bir film Corelli’nin Mandolini’, Seyyar Sahne, Sadrazam’ın Yeri, Özgür sadece Gülben ile uçacak.... 
     Bir arkadaşımın ameliyatı nedeniyle Nişantaşı’ndaki Amerikan Hastanesi’ne uğradım. Kapıda Harika Avcı, ağabeyi Ahmet, gelini Belma ile karşılaştım. Malum, Ahmet’in nikah şahidi ve kirvesiyim kadınlardan kirve olmaz demeyin, Derya Tuna da kirve, şimdi moda . Bizim dünya şekeri ufaklık, yani Harika’nın yeğeni Kaan’ın dizinde ödem oluşmuş. Yürüme zorluğu başlayınca Ahmet doktora getirmiş, röntgen çekilmiş. 2 aydır filan Harika ile görüşmüyorduk, baktım, onun da sağ elinin işaret parmağı sargılı. Harika yeğenini görmek için cipiyle hastaneye gelirken, yolda iki velet arabalarıyla onu sıkıştırmışlar. Direksiyonda havalı, güzel bir kadın gördüler ya. Harika da kaçmak istemiş, ağır gelen direksiyonu kıvırırken işaret parmağı dönmüş. Kan toplamış, tendonları zedelenmiş. Üstelik veletler hastaneye kadar takip etmişler. Amerikan Hastanesi’ni bilen bilir, sokaklar dardır. Koca cip az daha devriliyormuş. Harika ucuz kurtulmuş. İtlik yapmaktan, direksiyon başındaki kadınları sıkıştırmaktan nedense zevk alan sözde erkekler var. Çıkışta epeydir görüşemediğim sevgili Ergin Tanca’ya uğradım. Ergin, Tanca Ayakkabıları’nın sahibi ve modanın duayeni Canan Yaka’nın sevgili eşi. Ergin’in dükkanı Teşvikiye’deki Işık Lisesi’nin karşısında, Armani Cafe’ye yakın. Ergin ile Nişantaşı Armani Cafe’ye gittik. Teşvikiye’de otururken eş, dostla buluşma yerimdi Armani. 6 ayrı ülkede toplam 14 adet Emporio Armani Cafe var. Türkiye’deki en büyüğü. Armani’de Siren Ertan ve Gökhan Çarmıklı’yı gördüm. Son günlerde bu çiftle çok sık karşılaşıyorum. Biz sohbet ederken, Teşvikiye’de, Prof. Orhan Ersek Caddesi’nde Tutto’ adıyla çok şık bir çeyiz ve ev dekorasyon mağazası açan sevgili Sedef Bozok ile ünlü modacı Sadık Kızılağaç geldiler. Sedef biraz bozuk çünkü dükkanına henüz gidemedim. İlk fırsatta gidip sizleri bilgilendireceğim. Armani Cafe’nin Akdeniz ve İtalyan mutfağının ağır bastığı mönüsüne göz gezdirdik. Öğle yemeği adetim olmadığı için karides, roka salatası ile marine edilmiş pancar yatağında deniz mahsulleri salatası istedim. Ergin de porcini mantarlı risotto yedi, üzerine birer kahve içtik. Valla yanılmıyorsam iki kişi 50 milyon tuttu. Meraklılar için Armani Cafe’nin telefon numarası 0212 224 44 77. 
     
Şimdi brunch zamanı, Seyyar Sahne, aşk, sevgi ve ihanet...      Bugün pazar, size birkaç önerim olacak. Hava güzelse ailenizle kırlara açılın, temiz havayı ciğerlerinize doya doya çekin. Mesela Sarıyer’deki Kahraman’ın Yeri’nde çoluk, çocuk balık yiyebilirsiniz. Ya da Sarıyer Börekçisi’nde irmik helvası ile börek... Harbiye’deki Ajda Catwalk’da dört dörtlük bir brunch da olabilir tabii. Geçen hafta kaçıranlar için Ajda Catwalk’un telefon numarası 0212 231 03 56. Caz eşliğinde Kuruçeşme Divan’da zengin bir brunc’a ne dersiniz Ev yapımı reçeller, leziz peynirler, simit, çay açık büfedeki yiyecekler arasında. 10.30-14.30 arası hizmet veriliyor. Telefon numarası 0212 257 71 50. Bugün saat 16.00’da Ortaköy’deki Afife Jale Sahnesi’nde, İTÜ Mezunlar Tiyatrosu ve Seyyar Sahne’nin ortak prodüksiyonu Gülünç Kibarlar’ı izleyebilirsiniz. Tam 4, öğrenci 2 milyon. Belki de müthiş bir filme gidersiniz. Aşk, sevgi, savaş, gurur, kısacası keyifle geçen 3 saat filmin adı Corelli’nin Mandolini’. Oynayanlar Nicholas Cage, Penelope Cruz ve John Hurt. Ben Etiler AFM Akmerkez’de izledim. Louis De Bernieres’in fenomen haline gelen aynı adlı romanından uygulanmış. Kadın kahraman Penelope Cruz’un, evlendiği iddia edilen Tom Cruise ile oynadığı Vanilla Sky’ adlı filmi de vizyonda. Ama izleyenler pek beğenmemiş, ben tercihimi Correlli’nin Mandolini’nden yana kullandım, iyi de ettim. Şiir gibi bir film. Drakula rolünde Irene Papas müthiş bir oyun sergiliyor. Öykü mü Pelagia P. Cruz ülkesi Yunanistan’ı işgal eden İtalyanlara karşı savaşa giden Mandras Christian Bale ile nişanlanır. Ancak onu beklerken adalarını işgal eden İtalyan yüzbaşı Antonio Corelli Nicholas Cage ’ye aşık olur. Gerisini sinemada izleyin. İnanın, çok beğeneceksiniz. 
     
Klips, Sadrazam’ın Yeri      Türkiye’nin sayılı ayakkabı fabrikalarından biridir Epaş. Sahibi Metin Alkan içine kapanık, Arap ülkelerine, Rusya’ya ihracat yapan, her yıl en az 2-3 bin yoksula ayakkabı dağıtan bir iş adamı. Metin Alkan ile gitmiştim Sütlüce’deki Sadrazam’ın Yeri’ne. Çok enteresan, salaş bir yerdi, sosyetenin de gözdesiydi. Sahibi Kemal Sara yıllar sonra beni Posta’daki telefonumdan bulmuş, yeni yerini anlata anlata bitiremedi. Sorumlu müdürleri İsmail Polat ve Haydar Düzen’den tarif aldım. Sütlüce’deki Karaağaç Caddesi’ndeymiş. Eski Sütlüce Mezbahası’nın tarihi binası sanat merkezi haline dönüştürülmekte olduğu için, Haliç manzaralı bir binaya taşınmışlar. Sabah, öğle ve akşam servisleri var. Mönülerinde yok yok Osmanlı mutfağı, meşhur Bayburt yaprak döneri, eskiden yediğim uykuluk, sadrazam köftesi, sacta özel sadrazam pilavı spesyaller. Değişik bir akşam, lezzetli yemekler için Sadrazam Kemal Restaurant’a gidebilirsiniz. Telefon numarası 0212 320 44 41. Yemek sonrası çok sevgili arkadaşım, Show Haber Magazin Müdürü Volkan Öksüz’ün güzel karısı Nükhet’in doğum günü partisine katıldım. Levent’teki People’da kutlanan partide sırdaşım İsmail Akkaya, New York’a yerleşen sevgili Nurdan Gür, kısa sürede People’daki işe hakim olan Tolga Sezgin vardı. Müthiş güldüm bizim masaya bakan garson Tekin’in tik’i varmış. Kim elini başına götürse o da götürüyormuş. Can dostum durur mu Çocuk servis yaparken hemen elini başına götürdü, bardağı havada zor yakaladı valla. O akşam People yine havasındaydı. DJ Özhan o kadar güzel çalıyordu ve öylesine başarılıydı ki kimse yerinde duramadı. Nükhet’in özel günü ya, İsmail "Haydi Catwalk Ajda’ya gidip biraz da canlı müzik dinleyelim" dedi. İçimden küfrettim ama gittim. Yorgunum dostlar, yorgun. Catwalk-Ajda da keyifliydi. Eski ve güzel dost Melike Demirağ’ı gördüm. Melike’yi 1978’den, İzmir Fuarı’ndan tanırım. Bornovalı Nuri Yalçuk’a ait İzmir Lunapark Gazinosu’nda annesi Rüçhan Çamay’la birlikte sahne alıyordu. Melike, Şanar Yurdatapan ile flört ediyordu o zamanlar. Ben İzmir Büyük Efes Oteli’nde ikisinin nişan yüzüklerini takıp bir de haber yapınca ortalık ayağa kalkmıştı. Rüçhan Abla’nın Çamay , haklı olarak beni bir dövmediği kalmıştı çünkü Melike ile Şanar arasında müthiş bir yaş farkı vardı. Sonunda evlendiler ve iki tane aslan gibi evlatları oldu. Melike sonra boşanıp romantik ve serseri gazeteci, yönetmen arkadaşım Orhan Çetin ile evlendi. Bu kadar nostalji yeter. Melike’nin yanında o gece Halil Ergün de vardı. Bir arada Ankaralı müteahhit Ahmet Hattat ve Turgay Aksoylu’yu gördüm. Turgay da acayip kilo vermiş, işin sırrı spormuş. Sağlığına kavuşan Hürriyet Gazetesi Yayın Koordinatörü sevgili Fikret Ercan ve zarif karısı Nesrin, hala güzel olan eski manken Mine Manavoğlu, Süleyman Demirel ve Sezen Aksu’nun doktoru Prof. Dr. Osman Müftüoğlu, Berna Laçin’i gördüm. Klips ve Haftasonu Dergileri’nin Genel Yayın Yönetmeni Uğur Güneri, karısı Nevin ve kızı Canan da bir masadaydı. Uğur ve müthiş ekibi bu sayı Klips’i yine konuşturmuşlar. Dergi bir ay elinizden düşmeyecek. Zeynep Sabancı’nın muhteşem fotoğrafları ve röportajı, sosyetede yasak ilişkinin yıktığı yuva, gün ışığına çıkmamış dedikodular bugün piyasada olan Klips’de. Saat 04.30’da eve sürünerek girdim. Bereket çok az alkol aldığım için ertesi sabah saat 10.00’da spordaydım. Yazımı yazarken sevgili Özgür Aras geldi. Hani Kenan Işık, Zerrin Özer, Ayşegül Aldinç gibi ünlülerin basın danışmanlığını yürüten, Güzide Duran’ı flaş yapan zeki çocuk. 
     Özgür şimdi Gülben Ergen’in Levent’de yeni açtığı Ergen Film ve Müzik Şirketi’nin başında. Gülben yeni albüme hazırlanıyor. Kıbrıs’dayken birkaç şarkısını dinlemiştim, Sezen Aksu, Şehrazat gibi dev isimlerden beste almış. Ayrıca bir sinema projesi yolda. Kısacası Gülben hızlı geliyor. 
     
Günay’daki muhteşem gece      Petek'i 10 yaşından beri tanıdığım, televizyon dünyasının harika çocuğu olan sevgilisi Can Tanrıyar da yakın arkadaşım diye demiyorum, gerçekten Günay Restaurant'da cuma gecesi Petek’in galasında ender gecelerden biri yaşandı. Sahne öncesi görüştüğüm sevgili Petek Dinçöz titriyordu, "Şenay Abla ya rezil ya vezir olacağım" dedi. Haydi gözlerinizi kapatın ve bu gala gecesini benimle birlikte yaşayın. Unutmadan, Günay'ın telefon numarası 0212 230 33 33. Sanat, sosyete, medya, hatta siyaset dünyasından pek çok ünlü isim Petek'in galasındaydı. Can Tanrıyar'ın ne denli sevildiği böylece ortaya çıktı. Üst kat ve bar Petek'i merak eden müşterilerle doluydu. Beyoğlu'ndaki Karafaki'nin ve Ortaköy'deki Çaydanlık'ın sahibi olan sevgili arkadaşım Göksel Sunter, kız arkadaşı Gülşah, genç iş adamı Aykut Özdemir, eşi Anıl ile birlikte oturdum. O kadar kalabalıktı ki garson ve şefler hareket etmekte zorluk çekiyorlardı. Bizim masaya garson Cafer Can, şefler Yılmaz Kaya, Yalçın Demircan ve Halil Aytemiz baktı. Aşçıbaşı Recep Çetin mönüye büyük özen göstermişti. Ben levrek ızgara yedim, arkadaşlarım eti tercih etti. 
     
     Yan locamda epeydir küs olduğum sevgili Ebru Gündeş ile Bülent Ersoy, Universal Müzik'in patroniçesi Neşe Demirkat, Ebru'nun annesi ve asistanı Sedef, Petek'in sahne kostümlerini hazırlayan modacı Nur Yerlitaş, fotoğrafın duayeni Erol Atar oturuyorlardı. Nur çok heyecanlıydı. Gerçekten kıyafetleri konuşturmuş. Bu arada Türk Sanat Müziği'nin divası ve delisi, gerçekten sanatında bir numara olan Bülent Ersoy ve genç jenerasyonun en iyi sesi Ebru Gündeş ile barıştık. Kendilerine 'Şenayzede' diyorlar. Birbaşka masada popun yeni prensi Gökhan Özen, söz yazarı meslekdaşım Hakkı Yalçın, hakettiği şöhretin şımartmadığı Gülben Ergen, yardımcısı Özgür Aras, Nalan, ablası Füsun vardı. Başka kimler mi .. Dalmaz'ın sahibi sevgili Mehmet Dalmaz, karısı Gülay, yönetmen Temel Gürsu, iş adamları Kadir, Mete Has ve eşleri, Metin Has, hala güzel ve zarif olan Figen Oral, ayrıldığı halde dost kaldığı eski kocası Güzel Sanatlar Saatçi Reklam'ın ortağı Ünver Oral... Bitmedi, liste uzun. Ayşe-Hasan Erdem, sosyetik butikçi Muzi Karaata, Saffet Arıkan, Tatyana-Mete Küçükberber, , eski bakan Yüksel Yalova ve eşi, Petek'in tabiriyle 'emekli çapkın' Erdal Acar ve güzel karısı Emel, aileye giren Helin Avşar ve sevgilisi Erdinç Acar, Kanal D'nin yıldızı sevgili Behzat Uygur ve eşi Çiğdem... 
     
     Ayrıca Fenerbahçe'nin eski yöneticisi Şadan Kalkavan, kadın kuaförü olarak rakipsiz ve beyefendi bir insan olan Mehmet Bahçecik, Etiler Şamdan'ın ortağı Mehmet Tuna ve karısı Şehnaz, arabeskin babası Orhan Gencebay, hayat arkadaşı Sevim Emre, Metin Güneş, Hakan Ural, Şansal Büyüka ve karısı, People'ın ortağı Sabi Totah, sevgilisi Sevcan... Petek geleceğin starı. Henüz 21 yaşında, müthiş bir kız. Sahneye siyah transparan kıyafetle çıktı ve hit şarkısı Bende Kaldı’ ile açtı programını. Üstad Namık Taşpınar yönetiminde 14 parça saz ve 3 vokal Petek'e eşlik etti. Çok az yıldıza nasip olacak galada Petek'in ikinci kıyafeti kırmızı ve leopar desenliydi. 'Artık Sevmeyeceğim', 'Bir Sevda Geldi Başıma', 'Ellerimde Çiçekler', 'Sevda Çiçeğim', 'Duydum ki Unutmuşsun', 'Hani O Bırakıp Giderken Seni', 'Benim de Canım Var', 'Sürünüyorum', 'Bebeğim' gibi popüler şarkıları okudu. Ne hareketleri ne sesi rahatsız etmedi. Repertuarı on numara, sesine de çok iyi oturmuş. Hangi sanatçıyla konuştuysam hepsinden geçer not aldı. Haddini biliyor. Assolistliğe değil, renkli starlığa oynayan bir isim Petek. 5 sene sonra assolist olacak, eminim. Helal olsun. Bu arada Huysuz Virjin her zamanki gibi ortalığı yıktı, geçti. Evet, bugünlük de bu kadar. İyi pazarlar, en kötü gününüz benimkinden iyi olsun efendim. 
     
     



 MAGAZİN 












</TEXT>
</DOC>
