<DOC>
<DOCNO> 78920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sonspo09.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de Dünya Kupası'na 7.2 milyon dolarlık prim... 
</HEADLINE>
<TEXT>

     İngiltere Futbol Milli Takımı futbolcuları, 2002 Dünya Kupası'nı kazanırsa Futbol Federasyonu tarafından parayla ödüllendirelecek. 
     Milli takım kaptanı David Beckham, medyada milli takımın yöneticilerle birlikte en kötü ihtimalle toplam 5 milyon sterlin 7.22 milyon dolar para ödülü alacakları yolundaki haberleri doğruladı. 
     Beckham, Futbol Federasyonu'nun iyi bir teklifte bulunduğunu kendilerinin de bunu kabul ettiğini söyledi. 
     Futbol Federasyonu da para ödülü verileceğini açıklarken, ayrıntılar hakkında bilgi vermedi. 
     İngiliz gazeteleri, Dünya Kupası'nı kazanmaları halinde Goran Eriksson yönetimindeki milli takımın 23 futbolcusunun her birine 200 bin sterlin verileceğini belirtti. İngiltere, en son, ev sahipliğini yaptığı 1966'da Dünya Kupası'nı kazanmıştı. 
     İngiltere, kupada birinci turda Arjantin, İsveç, Nijerya ile aynı grupta mücadele edecek. 
     Geçen ay da bir İsveç gazetesi, İsveç Milli Takımı'nın Dünya Kupası'ndan zaferle dönmesi halinde futbolculara 700 biner kron 67.500 dolar İngiliz futbolculara dağıtılacak miktarın çeyreği 
     verileceğini bildirmişti. 
     





</TEXT>
</DOC>
