<DOC>
<DOCNO> 69321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/son/sontur09.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Burçlarına göre anneler... 
</HEADLINE>
<TEXT>

     Astroloji uzmanları, annelerin çocukları ile iletişimlerini bir ölçüde de burçlarının belirlediğini öne sürdü. 
     Internetteki ''cicibebe'' sitesindeki astroloji değerlendirmesine göre, annelerin burçlarına göre şekillenen karakterleri çocuklarını eğitmede de önemli bir etken. 
     Koç burcundan annelerin çocukla çocuk olan, onu eğlendiren ''masalcı bir anne'' olarak nitelendirildiği değerlendirmede, balık burcu anneleri, çocukluğunda mahrum kaldığı şeyleri kendi çocuğuna vermek için adeta ''saçını süpürge ediyor''. 
     Yay burcundaki anneler çocuğunun en iyi arkadaşı olurken, eğlenceli ''İkizler annesi'', sıra kendisine geldiğinde çocuğu tarafından kısıtlanmak istemiyor. İşte, siteye göre anneler ve burçları 
     Koç Burcu Çocukla çocuk olan, yaratıcı ve ''masalcı'' bir annedir. Çocuklar için mükemmel bir oyun arkadaşıdır. Anlatacağı birbirinden güzel masallarla çocuklarını hem eğlendiren, hem de öğreten bilinçli bir annedir. Belki disiplin sağlamak için ısrar edebilir, ama öfkesini de çabuk unutur. 
     Boğa Burcu Genelde sakin bir yapıya sahiptir. Çocukları büyüdükçe biraz ''tatlı sert'' olsa da bu anneler şefkatli ve koruyucudur. Çocuklarını disiplinle yetiştirmek isterler. İtaatsizliğe ve düşüncesizliğe dayanamaz. Yıllar onu anne imajından kurtarıp çocuklar için iyi bir arkadaş kılacaktır. 
     İkizler Burcu Güleryüzlü, eğlenceli bir annedir. Çocuklarını çok sevmesine rağmen onların kendisini kısıtlamasına izin vermez. 
     Kafasında gerçekleştirmeyi düşlediği binlerce proje nedeniyle çocuklarına ayıracak çok vakit bulamaz. Ama, sevgisini kanıtlaması da zor olmaz. Çocukları da onu örnek alıp bağımsızlıklarına düşkün, hayalgücü kuvvetli kişiler olur. Hoşgörülü olmasına rağmen ders konusunda başarı bekler. 
     Yengeç Burcu Fedakar bir anne, çocukları için kabuğundan çıkıp güçlü bir dayanak, güvenilir bir sığınaktır. Aile, onun için çok önemlidir. Sıcak yuvasının odağı çocuklardır. Onlar için her türlü rahatı sağlar. Bazen zararlı olabilen bu durum, çocuğun dış dünyaya uyumunu zorlaştırabilir. 
     Aslan Burcu Çocuklarına aşırı sevgi ve şefkat duymasına rağmen çok üstüne düşmez. Çocuklarının hatalarını görmez. Ama, sıra kendilerine duyulacak saygıya gelince sertleşebilir. Kendi hayatını yaşamaktan vazgeçmez, iş hayatını ve çocukları ile ilişkilerini dengeli bir biçimde yürütebilirler. Çocuklarıyla arkadaş olur, oyunlar oynar. Ancak, söz dinlemeyi de öğretir. 
     Başak Burcu Çok çabuk çocuk sahibi olmaz. Annelik duygusunu tatmin etme ihtiyaçları yok gibidir. Ama, anne olduğunda da disiplinli ve titizdir. Çocuğunu asla kirli göremezsiniz. Şakacı ve nazik, tatlı bir havası vardır. Çocuklar onlara güvenir ve sevildiğini bilir. 
     Terazi Burcu Onun için çocukları eşinden sonra gelir. Ama, çok sevecen ve şefkatli bir annedir. Gerektiğinde serttir. Çocuklarını hiçbir zaman ihmal etmez. Anne olmayı büyük olasılıkla eşi istediği için istemiştir. Çocuklar eşini dinlemezse öfkelenir ve babalarına saygısızlık yapmasına izin vermez. 
     Akrep Burcu Çocuklarını sevmesine rağmen sevgisini gösteremeyebilir. Çocuklarının yüksek hedefleri olmasını ve başarılı olmak için çabalamasını ister. Onları zor durumlara karşı hazırlar ve mücadele etmeyi öğretir. Çocuklarının yeteneklerinin körelmesine izin vermez. Ama, onların kusurlarını da görmez. Evlatlarının mutlu olmasını engelleyen eşi bile olsa hakkından gelir. 
     Yay Burcu Çocuklar için iyi bir arkadaştır. Önceleri biraz korksa da sonra öğrendiği bu işi çok iyi yapacaktır. Çocuklarının kendisi gibi dürüst ve neşeli olmalarını sağlar. Bazen patavatsız sözleri çocukları kırabilir. Ama, o bunu çok tatlı bir cazibeyle atlatır. 
     Oğlak Burcu Terbiyeli, görgülü çocuklar yetiştirmek ister. 
     Çocuklarını şımartmaktan yana değildir. Çocuklarıyla ilgilenir, onları dinlemek isteyecektir, ama öpücükler dağıtmayacaktır. Çocuklar özgürlükleri için mücadele ettiğinde aralarında gerginlikler olabilir. 
     Çocuklarını kaybetme ile karşı karşıya kalırsa inadından vazgeçip onları tercih eder. 
     Kova Burcu İlk önceleri annelik onları şaşırtır. Kendini o küçük insana adamak zor gelebilir. Çocukların üstüne aşırı düşmez. Onların yaptığı herşeyi doğal karşılar, pek cezalandırmaz. Sevgi gösterileri yapan bir anne değildir. Ama, ev ödevlerine yardım eden, eğlenceli bir kişidir. 
     Balık Burcu Çocuklarına çok düşkündür, küçüklüğünde mahrum kaldığı herşeye onların sahip olmasını ister. Aşırı hoşgörülü olması onların üzerinde disiplin kurmasını zorlaştırır. Çocukları yuvadan ayrılırken aşırı zorlanır. 
     






</TEXT>
</DOC>
