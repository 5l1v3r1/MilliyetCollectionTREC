<DOC>
<DOCNO> 64014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sontur08.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri'de sis kazası 3 ölü, 3 yaralı... 
</HEADLINE>
<TEXT>

     Kayseri'de, aşırı sis nedeniyle meydana gelen trafik kazasında 3 kişi öldü, 3 kişi yaralandı.Kayseri-Malatya Karayolu'nun 47. kilometresinde Karatay Köyü yakınlarında sabah saatlerinde meydana 
     gelen zincirleme trafik kazasında, arızalandığı için yol kenarına çekilen Ömer Çıtak yönetimindeki 58 EA 821 plakalı kamyona, Mehmet Şeker idaresindeki 38 EE 138 plakalı kamyon arkadan çarptı. İlk kazadan hemen sonra Mehmet Varsak yönetimindeki 38 LP 615 plakalı yolcu otobüsü, kaza yapan kamyonlardaki yaralıları kurtarmak için durdu. Yolcu otobüsünden yardım etmek için aşağıya inen Uğur Kumbaracı 46 , Abdullah Karaalp 31 ve Ebubekir Us 22 , Hazar Turizm'e ait Hacı Mahmut Kördemir'in kullandığı 34 VA 032 plakalı yolcu otobüsünün çarpması sonucu olay yerinde hayatını kaybetti. Kamyonların çarpıştığı ilk kazada yaralanan Mehmet Demiröz, Ömer Çıtak ile otobüs sürücüsü Mehmet Varsak, Kayseri Devlet Hastanesi'nde tedavi altına alındı. 
     






</TEXT>
</DOC>
