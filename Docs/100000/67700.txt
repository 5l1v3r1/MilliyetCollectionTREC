<DOC>
<DOCNO> 67700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sontur28.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK'dan Karen Fogg'un e-milleri için açıklama 
</HEADLINE>
<TEXT>

     Milli Güvenlik Kurulu MGK Genel Sekreterliği, AB Türkiye Temsilcisi Karen Fogg'a ait elektronik posta yazışmaları ile ilgili bilginin MGK Genel Sekreterliği'nden alındığını ima eder mahiyette haberler yayınlandığını belirterek, ''MGK Genel Sekreterliği'nin hiçbir zaman bu tür faaliyetler içinde olmadığını'' bildirdi. 
     MGK Genel Sekreterliği'nden konuya ilişkin yapılan yazılı açıklama şöyle 
     ''14 Şubat 2002 tarihinde, bazı basın-yayın organlarında AB Türkiye Temsilcisi'ne ait elektronik-posta yazışmaları ile ilgili bilginin MGK Genel Sekreterliği'nden alındığını ima eder mahiyette haberlere yer verildiği görülmüştür. 
     Milli Güvenlik Kurulu Genel Sekreterliği hiçbir zaman bu tür faaliyetler içinde olmamıştır. Ayrıca, faaliyet sahaları itibariyle böyle bir işlem içerisinde olması da düşünülemez. Bu itibarla haber tamamen asılsız ve yakışıksızdır.'' 
     






</TEXT>
</DOC>
