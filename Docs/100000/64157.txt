<DOC>
<DOCNO> 64157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/soneko12.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Özilhan "Kıbrıs konusunda TÜSİAD haklı çıktı" 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan "AB üzerinde çok yoğun çalıştığımız bir konu. Bu noktada geliyorsunuz bir Kıbrıs'a takılıyorsunuz. Bu konuların TÜSİAD gibi bir sivil toplum örgütünün görüşü olarak doğal gibi geliyor. Ama, birtakım tabularla ilgili konuştuğumuz ve ilk defa siz konuşuyorsanız tenkit olabiliyor'' diye konuştu. 
     Kıbrıs konusunda, TÜSİAD'ın haklı çıktığı düşüncesinde olduğunu ifade eden Özilhan, bunun bir hareketin başlamasına katkısı olduğunu anlattı. 
     Tuncay Özilhan, ''AB ayağında da tenkitlerimiz vardır. Ama, konu geldi bir nokta üzerinde gündeme getirildi. Yine de Kıbrıs sorununun çözümlenmesi gerektiğinde TÜSİAD'ın diğer konularından dolayı fikir beyan etmesi gerekirdi diye düşünüyorum'' dedi. 
     






</TEXT>
</DOC>
