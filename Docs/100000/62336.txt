<DOC>
<DOCNO> 62336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/yasam/yas07.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Zincirli eyleme kaynak makinesi 
</HEADLINE>
<TEXT>

Yeşilbarış üyelerinin zincirleme eylemlerine alışık olan polis, bu kez Aliağa gemi söküm bölgesindeki yeşil eyleme’ hazırlıklı geldi... 
     HANZADE ÜNUZ EVREN ATALAY İzmir DHA 

     Greenpeace Yeşilbarış Çevre Örgütü eylemcileri, bu kez de İzmir’in Aliağa İlçesi’ndeki gemi söküm bölgesinde protesto eylemi yaptı. 
     Greenpeace bayrak gemisi Rainbow Warrior’dan Gökkuşağı Savaşçısı gelen eylemciler, dün saat 07.30 sıralarında, tesislerde sökülen bir İsviçre şirketine ait Star of Venice’ adlı gemiyi işgal ederek, asbest gibi zehirli maddeler içeren gemilerin Türk sahillerinde sökülmesine son verilmesini istedi. Eylemciler gemiye, üzerinde Zehirli gemiler giremez’ yazılı 60 metrekarelik pankart astı ve geminin yanındaki Best’ isimli başka bir gemiye de Tehlikeli atık ticareti durdurulsun’ yazdı. 
     
     15 eylemciye gözaltı 
     Eyleme şişme botlarla gelip müdahale eden polis ekipleri, kendilerini gemilere zincirleyen eylemcileri kaynak makinesiyle kurtardı. Ardından eylemci 15 kişi ile başka bir botla gelen iki Greenpeace üyesi gözaltına alındı. Bu kişilerin arasında, Yeni Zelandalı Lezlie Simkiss ve Rus Dimitri Stankov’un da bulunduğu öğrenildi. Greeanpeace eylemcilerini Aliağa’ya getiren Rainbow Warrior’ gemisi de, Aliağa körfezinde beklemeye alındı. 
     Greenpeace, eylemin ardından yaptığı yazılı açıklamada, zehirli hurda gemi ticaretinin İsviçre’nin Cenevre kentinde gündeme gelen uluslararası Basel yasağı kapsamına alınmasını talep etti. Gemi Söküm Sanayicileri Derneği Yönetim Kurulu Üyesi Nevzat Sarıaslan ise, bölgede asbest bulunmadığını iddia etti ve "Ne burada çalışan işçi, ne de çevre köyler olumsuz etkileniyor. Yalan yanlış, uydurma bilgilerle kafalar karıştırılıyor" diye konuştu. 
     



 YAŞAM 

















</TEXT>
</DOC>
