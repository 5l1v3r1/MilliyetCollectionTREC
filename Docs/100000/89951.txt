<DOC>
<DOCNO> 89951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/siyaset/siy01.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’dan erken seçim sinyali... 
</HEADLINE>
<TEXT>

Başbakan Yardımcısı, "2003 yılının sonbaharında seçim düşünülebilir" dedi 
     Başbakan Yardımcısı Mesut Yılmaz, Ege gezisi kapsamında gittiği İzmir’de bölgesel yayın yapan SKY TV’deki "Hayatın Nabzı" programında erken seçimle ilgili soruları yanıtladı. Muhalefet partilerinin siyasi konjonktür açısından erken seçim için zamanın olgunlaştığını düşündüklerini vurgulayan Yılmaz, Türkiye’nin erken seçime gitmesinin yararı olacağına inanmadığını belirterek, "Makul zamanın 2003 yılı sonbaharı diye düşünüyorum. 2003’ün ekim veya kasım ayı bir seçim tarihi olarak düşünülebilir" dedi. 
     
AB verdiği sözü tutar’      Belçika’da Türkçe yayımlanan Anadolu dergisine konuşan ANAP lideri Yılmaz, hedefin Kopenhag Zirvesi’nde tam üyelik müzakerelerinin başlatılması olduğunu söyledi. "Ama bu hedefe ulaşma konusunda ciddi kuşkularımız var" diyen Yılmaz, Türkiye’nin üzerine düşenleri yerine getirmesi halinde AB’nin verdiği sözü tutacağı konusunda şüphesi olmadığını belirtti. 
     
Yılmaz sayı yapamadı      MERT İLKUTLUĞ İzmir 

     Mesut Yılmaz, eşi Berna Yılmaz’la birlikte iki gün sürecek Ege gezisine dün İzmir’den başladı. Spor salonunu hizmete açan Yılmaz, basket potasına da bir şut attı, ancak sayı yapamadı. 
     



 SİYASET 









</TEXT>
</DOC>
