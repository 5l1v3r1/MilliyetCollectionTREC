<DOC>
<DOCNO> 60715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/son/sondun12.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen Amerikan askeri bombardıman kurbanlarını araştırıyordu 
</HEADLINE>
<TEXT>

     Afganistan'da dün öldürülen Amerikalı asker, hava bombardımanlarında ölen sivilleri araştıran ekibin üyesiydi. 
     Afgan İslam Ajansı AİP , 25 askerden oluşan Amerikan grubunun, doğudaki Host kentinin batısında bulunan Mata Şinah köyüne sivillerin ölümünü soruşturmak amacıyla giderken pusuya düşürüldüğünü bildirdi. 
     Ajansa göre, Amerikalı grup, Amerikan bombardımanında ölen köylülerin soruşturulmasını isteyen yerel yetkililerin çağrısı üzerine köye gidiyordu. 
     Ajans, grubun düştüğü pusuda bir Amerikan askeri ve iki Afgan rehberin de yaralandığını, ölü ve yaralıların helikopterle alınıp götürüldüğünü kaydetti. 
     AİP, Amerikan bombardımanının dün gece de sürdüğünü belirtti. 
     Mata Şinah köyünü hedef alan 16 Aralık bombardımanında 34 kişinin öldüğü bildirilmişti. 
     






</TEXT>
</DOC>
