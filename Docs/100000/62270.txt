<DOC>
<DOCNO> 62270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sontur29.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkına karşılık bulamayan liseli canına kıydı... 
</HEADLINE>
<TEXT>

     Adana'da, lise birinci sınıf öğrencisi, sevdiği kızdan karşılık alamayınca kendini elektrik kablosuyla evlerinin tavanına asarak yaşamına son verdi. 
     Alınan bilgiye göre, olay PTT Evleri Mahallesi 116 sokakta meydana geldi. Kiremithane Endüstri Meslek Lisesi Elektrik Bölümü 1. sınıf öğrencisi İlhan Selçuk Palabıyık 15 , evlerinde kimsenin olmadığı sırada kendini elektrik kablosuyla tavana asarak intihar etti. 
     Bir süre sonra olay yerine gelen güvenlik güçleri tarafından yapılan araştırmada İlhan Selçuk Palabıyık'ın, intihar etmeden önce yazdığı bir not bulundu. Palabıyık'ın, notta hayatta istediği iki şeyden biri olan arabaya sahip olamadığını, sevdiği kızdan da karşılık göremediğini yazdığı öğrenildi. 
     Lise öğrencisi gencin cesedi, daha sonra Adli Tıp Kurumu'na kaldırıldı. 
     






</TEXT>
</DOC>
