<DOC>
<DOCNO> 94932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/son/sontur05.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan "DSP'den istifalar benim istemim dışında oldu" 
</HEADLINE>
<TEXT>

     Eski Devlet Bakanı ve Başbakan Yardımcısı Hüsamettin Özkan, ''Şimdi duygusallık da bitti, söz de bitti. Burada bir şey olursa ben yapabilirim. Bunu size söyleyemem. Böyle bir karar içinde değilim'' dedi. 
     Devlet Bakanı Kemal Derviş ile eski Devlet Bakanı ve Başbakan Yardımcısı Hüsamettin Özkan, Ankara Üniversitesi Siyasal Bilgiler Fakültesi SBF Dekanı Prof. Dr. Celal Göle'nin evinde biraraya geldiler. Hüsamettin Özkan ile Devlet Bakanı Derviş'in görüşmesi 3 saat 15 dakika sürdü. 
     Özkan, görüşmenin ardından gazetecilere yaptığı açıklamada, bir yemek davetinin olduğunu ve kendisinin de geldiğini belirterek, son gelişmeler sırasında Devlet Bakanı Derviş'in Ankara'da olmadığını kaydetti. 
     Özkan, ''Benim istifam konusunda konuştuk. Ayrıca kendisi son ekonomik durumu bana anlattı'' dedi. 
     Gazetecilerin Özkan'a yönelttiği sorular ve yanıtları şöyle 
     ''Soru Bundan sonrası için neler konuştunuz 
     Yanıt Bundan sonrası için bir şey konuşmadık. 
     Soru Yeni bir siyasi oluşum var mı Sizinle birlikte hareket edecek mi 
     Yanıt Ben ne hareketi yapıyorum ki benimle birlikte hareket edecek. 
     Soru DSP'den kopan çok ciddi bir kitle var. Bunlarla birlikte hareket edecek misiniz 
     Yanıt Ben size veda ettiğim gün bir şey söyledim. DSP'den kopması için kimseye telefon etmedim. Bu olaylar benim telefonumun veya istemimim dışında oldu. Böyle bir çabam olmadı. Olmaz da. Bu konuda herhangi bir şey konuşmadık. 
     Soru Bu gelişmelere kayıtsız kalamayacağınız bir gerçek... 
     Yanıt Ben Sayın Başbakanımıza ayrılırken buradan çıkana kadar duygusal olduğumu söyledim. İsterseniz birlikte şu anda bile gidebiliriz demiştim. Gazetelere de yansıdı bu. O denenebilirdi, giderdim. Ama bir gün evvel, bir televizyonda canlı yayında, siyasette duygusallığa yer olmadığını söyledi. Ben de buradan çıktıktan sonra bugüne kadar duygusaldım, 11 senedir. Buradan çıktıktan sonra duygusal olmayacağım. Evime gidecekken belki Ankara'da kalacağım dedim. Tabii ki kayıtsız kalamazdım.'' Soru Bundan sonra ne yapacaksınız 
     Yanıt Bundan sonra burada milletvekiliyim. Hayatımda ilk defa bağımsız kaldım. Ama şimdiden bir şey söyleyemem. 
     Soru Seçimlere kadar bağımsız mı kalacaksınız 
     Yanıt Şu anda bağımsızım. 
     Soru Parti kuracak mısınız 
     Yanıt Ben şu anda size bunu söyleyebilecek durumda değilim. Bir şey olursa söylerim. Ben biliyorsunuz basına pek konuşmam. Yanlış bir yönlendirme de yapmam. İlk defa konuşturuyorsunuz beni. 
     Soru Gelişmelerden sonra Sayın Derviş'in yorumu ne oldu 
     Yanıt Bakın, bu tip şeyleri konuşamıyorum. 
     Soru Türkiye ekonomisi bir sıkıntıdan geçiyor... 
     Yanıt Böyle bir noktada, hükümetin bu kadar yoğun bakanının istifa etmemesi gerekirdi. Bunu önlemek gerekirdi. Ama bu benim istemimin dışında oldu. Bu arkadaşlarımızın partiden ayrılması, hele benim gibi bir insanın partisinden ayrılması mümkün değildi. 
     Soru Bundan sonra ekonomi için ne yapılmalı 
     Yanıt Türkiye'nin geleceği güvence altına alınmalıdır. Bunun için elinden kimin ne geliyorsa ülke için yapması gerekir. 
     Soru İstifa edenlerin sizden beklentisi var mı 
     Yanıt Onu bilemiyorum ben. Sürekli benim yanımda arkadaşlarımız. 
     Soru İsmail Cem ile görüşecek misiniz 
     Yanıt İstifa etmeden görüşmüştüm ama bana ziyarete geldi. Birlikte yemek yedik. Herkesle görüşebilirim. Şimdiye kadar, 1.5 senedir Sayın Derviş'le İstanbul'da ya da başka bir yerde yemek yememiz gerekirdi. Yemedim. Şimdi ilk defa. 
     Soru Sayın Rahşan Hanım'a mı daha çok kırgınsınız, Sayın Başbakan'a mı 
     Yanıt Kimseye kırgın değilim. Ben Sayın Başbakan'a bağlı bir insanım. Şu anda da bir değişikliğim yoktur. Beni eve götürmeliydi. Ben burada kaldım. Hiç bir kırgınlığım yoktur. Saygım, sevgim, bağlılığım sonsuzdur. Hiçbir zaman başka partide olamazdım. Sözümün eriyim. Düne kadar da sözümü tuttum. Ama beraber gidecektik, ben erken gittim. Şimdi duygusallık da bitti, söz de bitti. Burada bir şey olursa ben yapabilirim. Bunu size söyleyemem. Böyle bir karar içinde değilim. 
     Soru Sayın Ecevit ne zaman gidecek 
     Yanıt Ben bana göre gerekli açıklamayı yaptım. Sayın Ecevit'i sevdim, saydım. Hala seviyorum.'' 
     
     DERVİŞ 
     Devlet Bakanı Kemal Derviş de yaptığı kısa açıklamada, şunları kaydetti 
     ''Özkan ile geldiğim 17 aydan bu yana çok yakın çalıştık. Her zaman çok destek oldu. Birçok sorunun çözümünde çok büyük katkısı oldu. Ben istifa günü burada yoktum. Haberim de yoktu. Olayı kendi açısından bana anlattı. Tüm ayrıntılarıyla ben de dinledim. Önümüzdeki dönemde Türkiye'nin sorunları, özellikle ekonomik anlamda, ekonominin dışına pek çıkmadık. Dikkatle dinledim.'' 
     





</TEXT>
</DOC>
