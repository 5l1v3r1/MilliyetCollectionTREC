<DOC>
<DOCNO> 77352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/son/sondun43.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenin'de bubi tuzağı olan binaya giren 13 İsrail askeri öldü 
</HEADLINE>
<TEXT>

     Batı Şeria'daki Cenin mülteci kampındaki çatışmalar sırasında bubi tuzağı bulunan binaya giren 13 İsrail askerinin öldüğü bildirildi. 
     Bir İsrailli askeri kaynak, askerlerin, kampta yapılan arama çalışmaları kapsamında binaya girdiklerini kaydetti. 
     Kaynak, kamptaki çatışmalarda 9 askerin de yaralandığını belirtti. 
     İsrail televizyonu da Cenin mülteci kampındaki bir dizi patlamada 13 askerin öldüğünü duyurdu. 
     Silahlı Filistinliler, İsrail birliklerinin ilerlemesini engellemek için binalara bomba yerleştirdiklerini söylemişlerdi. 
     Cenin kampı sakinlerinden bir kişi de silahlı Filistinlilerin ''20 askerin binaya girdiğini gördüklerinde yerleştirdikleri bombaları patlattıklarını'' anlattıklarını söyledi. 
     El Cezire, Filistinli kaynaklara dayanarak verdiği haberde, Cenin mülteci kampında bugün çıkan çatışmalarda 13 İsrail askerinin öldürüldüğünü bildirmişti. 
     






</TEXT>
</DOC>
