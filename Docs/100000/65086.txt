<DOC>
<DOCNO> 65086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/guncel/gun03.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
17’lik kapkaççının ağzından korkunç itiraf 
</HEADLINE>
<TEXT>
Ben Azrailim 
Şişli’de bir kadını 8 yerinden bıçaklayan kapkaççı, tam bir suç makinesi çıktı. Saldırgan gazetecilere, Rahatlamam için ya kendimi ya da başkalarını bıçaklamam gerek’ diye bağırdı 
     ELVAN EZBER İstanbul 

     Şişli’de, 6 yaşındaki oğlu Fırat’la akraba ziyaretinden dönen Münevver Yeşiltepe’yi 28 bıçakla yaralayarak çantasını almaya çalışan E.A. 17 , Kurtuluş Meydanı’nda yeni bir kurban beklerken yakalandı. Hastanede Yeşiltepe tarafından teşhis edilen Aydemir, olayla ilgisinin olmadığını iddia ederek, "Ben Azrailim" dedi. E.A.’nın, birçok kapkaç ve gasp olayına daha karıştığı belirtildi. 
     Asayiş Şube Müdürlüğü Yankesicilik Dolandırıcılık Büro Amirliği ekiplerince her yerde aranan saldırgan, elinde bıçakla Kurtuluş Meydanı’nda dolaşırken görüldü. 
     
     Hastanede yüzleştirildi 
     Vatandaşların ihbarı üzerine pusu kuran ekipler, E.A.’yı ele geçirdi. Polisteki ilk ifadesinde suçlamaları reddeden E.A., önceki gece, hastanede tedavi gören Münevver Yeşiltepe ile yüzleştirildi. Saldırganı teşhis eden Yeşiltepe şoka girdi. E.A.’nın, genç kadını yaraladığı gün, Kurtuluş’ta Gülümser Emir ile Aktaş Sokak’ta Ani Toros’u boğaz ve boyunlarından bıçaklayarak çantalarını gasp ettiği anlaşıldı. Ayrıca, 26 Ocak’ta, Bozkurt Caddesi’nde Safiye Kulaçatan’ı bacağından bıçaklayarak yine çantasını gasp ettiği saptandı. Şubeye gelen Emir, Toros ile Kulaçatan da, E.A.’yı teşhis etti. 
     
     Hap kullanıyor 
     E.A.’nın, bu olaylar dışında, yine Kurtuluş’ta değişik tarihlerde 15 kapkaç ve gasp gerçekleştirdiği belirlendi. Şişli Etfal Hastanesi’nde sağlık kontrolünden geçen E.A., Emniyet girişinde, olayla ilgisinin bulunmadığını söyledi. Saldırgan genç, adını soran gazetecilere, "Ben Azrailim" yanıtını verdi. 
     Yaşı küçük olduğu için avukat eşliğinde ifade veren E.A.’nın, aldığı hapın etkisinde olduğu, "Ben kan görmeden duramıyorum. Rahatlamam için ya kendimi ya da başkalarını bıçaklamam gerek" diye bağırdığı belirtildi. E.A’nın hakkındaki kayıtların incelenmesi sonucu, bugüne kadar 4 kapkaç, 3 de yaralama olayına karıştığı ortaya çıktı. 
     



 GÜNCEL 


























</TEXT>
</DOC>
