<DOC>
<DOCNO> 69529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/spor/bana.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     İLHAN BEŞİKTAŞ 
     Çabukluğu, zeki ve akıllı oyun anlayışı ile seyredenlere zevk veriyor. Sadece gol koklamıyor, her bölgede arkadaşlarına yardım ediyor. İki nefis vuruş yaptı, işi bitirdi. Türkiye’nin en iyi forveti olduğunu bir kez daha gösterdi. 
     
     RÜŞTÜ FENERBAHÇE 
     Kalecilerin devleştiği haftada bir adım öne çıkmasını bildi. Denizli deplasmanında takımına hayat verdi. İnanılmaz kurtarışlar yaptı, en tehlikeli topları kaptı. Fenerbahçe’nin şampiyonluk ümitlerini gelecek haftalara taşıdı. 
     
     HAKAN KELEŞ ANKARAGÜCÜ 
     Gerçek takım oyuncusu. Tempolu, hırslı ve yetenekli. Kendine olan inancıyla rakip savunmaların direnişini kırıyor, Trabzonspor önünde de delifişek gibi durmadan koştu, pozisyonlar girdi. Arkadaşlarına müthiş servisler yaptı. 
     
     SAİDOU İSTANBULSPOR 
     Formsuz haftaları sonunda atlattı. Bursaspor karşısında attığı gol kadar, çabaları da güzeldi. Savunma ve hücum görevlerini eksiksiz yerine getirdi. İkili mücadelelerdeki başarısı, enerjisi ve hırsıyla galibiyette pay sahibiydi. 
     
     HAFTANIN KARMASI 

</TEXT>
</DOC>
