<DOC>
<DOCNO> 80748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sonspo12.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor 1 - Gaziantepspor 2 maç bitti 
</HEADLINE>
<TEXT>

     Hakemler Şahin Taşkınsoy xx, Çağlar Ayan xx, Alpaslan Dedeş xx. 
     Yimpaş Yozgatspor Diallo xx, Özgür xx, Selim xx, Mustafa x, İlhan xx, Hüseyin xx, Cengizhan xx, Şevki x, Cem x, Preko x, Moses x. 
     Gaziantepspor Ömer xx, Santos xx, İbrahim xx, Mustafa Marangoz xx, Emrah xx, Halit xx, Kemal xx, Erdal xx, Maxim xx, Viola xx, Cesar xx. 
     Sarı Kart Dk. 28 Emrah Gaziantepspor . 
     Birinci Süper Futbol Ligi'nden düşmesi daha önce kesinleşen Yimpaş Yozgatspor, Gaziantepspor'a sahasında 2-1 yenildi. 
     Karşılaşmanın ilk yarısı genellikle Gaziantepspor'un üstünlüğü altında geçti. 
     14. dakikada Viola'nın pasında, kaleci Diallo'yu geçen topla 
     buluşan Cesar, uygun durumda topu boş kale yerine auta gönderince, konuk Gaziantepspor mutlak bir golden oldu. 27. dakikada Erdal, Mustafa'dan söktüğü topla ceza alanına girdi ve topu kaleci Diallo'nun sağından filelere bıraktı 1-0. 35. dakikada Selim'in serbest vuruştan kaleye gönderdiği şutu kaleci Ömer güçlükle kornere çeldi. Kalan dakikalarda iki takımın çabası başka gol getirmedi ve ilk yarı Gaziantepspor'un 1-0'lık üstünlüğüyle tamamlandı. 
     
     İKİNCİ YARI 

     54. dakikada kaleci Diallo'nun uzun degajından gelen topla buluşan 
     Moses, ceza alanına girerken yerden topu kaleye gönderdi. Top yan direğe çarparak auta çıktı. 
     60. dakikada Gaziantepsporlu Viola, 63. dakikada da Yimpaş 
     Yozgatsporlu Özgür sarı kart gördü. 
     66. dakikada ev sahibi ekipte Moses'in yerine Antti x oyuna 
     girdi 68. dakikada Selim'in sağdan ortasında, Preko kafayla topu ağlara gönderdi 1-1. 
     69. dakikada Gaziantepspor, Cesar'ın yerine Volkan'ı xx , 71. 
     dakikada da Yimpaş Yozgatspor, Cem'in yerine Mehmet'i x oyuna aldı. 
     78. dakikada Preko'nun pasında Antti, ceza alanı içinden sert 
     vurdu. Kaleci Ömer topu kornere çeldi. 
     87. dakikada Maxim'in ceza alanı dışından kaleye şutunda, top 
     zemine çarparak yön değiştirdi ve kontrpiyede kalan kaleci Diallo'nun solundan ağlara gitti 2-1. 
     Gaziantepspor'da, 88. dakikada Viola'nın yerine Çetin oyuna dahil oldu. 
     Kalan 2 dakikada takımların çabaları başka gol getirmedi ve karşılaşma 2-1 Gaziantepspor'un üstünlüğüyle sona erdi. 
     





</TEXT>
</DOC>
