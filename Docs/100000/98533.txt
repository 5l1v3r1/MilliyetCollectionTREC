<DOC>
<DOCNO> 98533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur17.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Körfez Halkı olayı protesto etti... 
</HEADLINE>
<TEXT>

     Kocaeli'nin Körfez İlçesi'nde bu sabah yanan Akçagaz Dolum Tesisleri çevresinde oturan bir grup vatandaş, can güvenlikleri olmadığı gerekçesiyle protesto gösterisi yaptı. 
     Tesislere giden yol kavşağında toplanan yaklaşık 200 kişilik bir grup, D-100 Karayolu'nu trafiğe kapatmak istedi. Güvenlik güçlerinin araya girmesi üzerine bu eylemden vazgeçen kalabalık, bir süre ''Yanarak ölmek istemiyoruz'' sloganları eşliğinde alkış protestosunu sürdürdü. 
     Olay yerine gelen Kocaeli Vali Vekili Ümmet Kandoğan'ın, ''Gerekli tedbirler alınacaktır, sakin olmanız gerekir'' demesi üzerine, grup, yanan tesisler önüne kadar olan yaklaşık 300 metrelik yolu, alkışlarla yürüdü. 
     Burada bulunan Turnagaz Dolum Tesisleri önünde ıslık çalıp alkış tutarak gösterisini sürdüren grup, daha sonra olaysız dağıldı. 
     





</TEXT>
</DOC>
