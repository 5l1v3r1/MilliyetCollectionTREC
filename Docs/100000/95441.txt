<DOC>
<DOCNO> 95441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/siyaset/siy09.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürel’den ilk demeç 
</HEADLINE>
<TEXT>
AB’den ödün vermeyeceğiz’ 
Dışişleri Bakanı Gürel, Türkiye’nin dış politikasında herhangi bir değişiklik olmayacağını belirtti. 
     Başbakan Yardımcısı ve Dışişleri Bakanı Şükrü Sina Gürel, Türkiye’nin hedefleri arasında en önemli yerlerden birini Avrupa Birliği’nin AB tuttuğunu belirterek, "AB hedefimizde yine ulusal çıkarlarımızdan ve onurlu dış politikamızdan herhangi bir ödün vermeden devam edeceğiz" dedi. 
     Dışişleri Bakanı sıfatıyla ilk demecini veren Gürel, iç politikadaki gelişmelerin dış politikayı nasıl etkileyeceğinin sorulması üzerine, hükümetin, görev süresinin sonuna kadar ayakta olduğunu bir an önce belli etmesinin, aynı zamanda dış politikada daha güçlü olunmasını sağlayacağını belirtti. Siyasal çalkantının yakın bir gelecekte durulacağını düşündüğünü ifade eden Gürel, Dışişleri Bakanlığı görevini sürdürmesinin, Türk dış politikasında herhangi bir değişiklik anlamına gelmeyeceğini söyledi. 
     Gürel, Türkiye’nin AB üyeliği ve Kıbrıs konuları arasındaki bağlantıya ilişkin görüşlerinin sorulması üzerine, şunları söyledi "Kıbrıs sorununun çözümüyle Türkiye’nin AB üyeliği sürecinin ilerlemesi arasında herhangi bir bağlantı yoktur." 
     
Gürel, İranlı bakan Lari’yi kabul etti      Başbakan Yardımcısı Gürel, güvenlik görüşmelerinde İçişleri Bakanı Rüşdü Kazım Yücelen’in sert tepkisiyle karşılaşan İran İslam Cumhuriyeti İçişleri Bakanı A. Mousavi Lari ve beraberindeki heyeti kabul etti. Gürel, Lari’nin ziyaretinin iki ülke ilişkilerini iyiye götüreceğini belirtti. Lari de Gürel’e yeni görevinde başarılar diledi. 



 SİYASET 

























</TEXT>
</DOC>
