<DOC>
<DOCNO> 71371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sontur22.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller "AB bizi almaya hazır mı, biz referandumu düşünüyoruz .." 
</HEADLINE>
<TEXT>

     DYP Genel Başkanı Tansu Çiller, Türkiye'nin, meselelerini Avrupa Birliği'ne AB iyi anlatamadığını, bunun en açık örneğinin terör örgütü PKK konusu olduğunu öne sürdü. 
     Çiller, 3. Ankara Ayakkabı, Saraciye ve Yan Sanayi Fuarı'nın, Altınpark Anfa Expo-Enter'daki açılışına gelişinde, gazetecilerin gündemdeki konulara ilişkin sorularını yanıtladı. 
     Bir gazetecinin, ANAP Genel Başkanı, Devlet Bakanı ve Başbakan Yardımcısı Mesut Yılmaz'ın, AB konusunda bir konsensüs sağlanması için referanduma gidilmesi önerisini anımsatması üzerine Çiller, milletin gündeminde olan şeylere dönülmesini istedi. 
     Türkiye'nin AB misyonunun son derece önemli olduğunu ifade eden Çiller, ancak Türkiye'nin ekonomisinin 1995-1996 yıllarınari ve milletin perişan olduğunu, bu halde AB'nin Türkiye'yi almasının marjinalleştiğini savundu. Çiller, şöyle konuştu 
     ''Bu proje, zamansız birtakım meselelerle birlikte AB'nin taleplerinin ötesinde bulanarak, kamuoyu nezdinde öylesine marjinalleştiriliyor ki, ben bunu tamamen gündem saptırma olarak görüyorum. Böyle bir şeyin şu anda tartışılması abesle iştigal. Yani AB bizi almaya hazır da biz, 'Acaba milletimiz ne düşünüyor, buna bir karar versin' diyecek konumda mıyız 
     AB'nin böyle bir teklifi mi var bize veya biz, AB'ye hakikaten şu ortamda 13. üye ülke olarak müzakerelere başlayacak konuma geldik 
     diyebiliyor muyuz veya Türk ekonomisinde insanlar iş bulabiliyor, oraya hücum etmeyecek artık , diyebilecek durumda mıyız İhracatımız ne durumda, rekabet var mı Bütün bunların hiç bir tanesi yok. AB'nin bir teklifi yok. Bizim, bömüzakerelere başlama gibi bir umudumuz dahi yok. Şimdi Türkiye her şeyini bırakmış, acaba millet, 'AB'ye girmek istiyor mu istemiyor mu...' Diyelim ki bugün yaptınız, 6 yıl sonra girdiniz, tekrar mı yapacaksınız referandumu. Abesle iştigal.'' Bir gazetecinin, MGK Genel Sekreteri Orgeneral Tuncer Kılınç'ın, Türkiye'nin milli menfaatlerini ilgilendiren konularda AB'den destek görmediği yönündeki açıklamaları bulunduğuterek, değerlendirmesini istemesi üzerine Çiller, dünyada iki eksenin geliştiğini, bunlardan birinin İngiltere, ABD ve İsrail, diğerinin ise Almanya, Rusya ve İran ekseni olduğunu kaydetti. Türkiye'nin, meselelerini AB'ye iyi anlatamadığını savunan Çiller, ''Bunun en açık örneği PKK'dır'' dedi. Çiller, AB'nin, Türkiye'nin bir medeniyet projesi olduğunu vurgulayarak, ''Hiç kimse karşı taraftan, birtakım şeylerin kendisine verilmesini beklemez. Hakkı olanları diyalogla, direnciyle ve bilgisiyle ama bir büyük devlet edasıyla karşı tarafa kabul ettirir. Ama ya kabul ettirir, ya kabul ettirir. Mesele, buradaki siyasi bilgi ve donanım zafiyetinde de kaynaklanmaktadır'' diye konuştu. Özellikle Avrupa Parlamentosu'nun son kararları ile Türkiye'ye çok büyük haksızlık yaptığını belirten Çiller, önce kendilerine bakıp, sonra tarihi yargılamak zorunda olduklarını söyledi. Çiller, ''böyle saplantıların'' Avrupa Parlamentosu'nda zaman zaman refleks olarak ortaya çıktığını ifade etti. 
     






</TEXT>
</DOC>
