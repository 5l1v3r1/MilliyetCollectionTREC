<DOC>
<DOCNO> 99815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/son/sondun04.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi, idam cezasının kaldırılmasından memnun... 
</HEADLINE>
<TEXT>

     Avrupa Konseyi, Türkiye'de savaş ve yakın savaş tehdidi halleri dışında idam cezasının kaldırılmasını öngören AB Uyum Yasa Teklifi'nin idam cezasına ilişkin 1. maddesinin TBMM Genel Kurulu'nda kabul edilmesinden memnun olduğunu bildirdi. 
     Avrupa Konseyi Genel Sekreteri Walter Schwimmer imzasıyla yayımlanan bildiride, idam cezasının kaldırılması, ''Türkiye'de insan hakları için çok önemli bir ilerleme'' olarak nitelendirildi. 
     Kararın yasalaşmasının, ''Türkiye'nin Avrupa demokrasi ailesine katılması yönündeki isteğini göstereceği'' ifade edilen bildiride, ''Bu oylama, Avrupa Konseyi'nin savunduğu insani değerlerin büyük zaferini temsil edecek'' dedi. 
     





</TEXT>
</DOC>
