<DOC>
<DOCNO> 86206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/son/sondun01.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayranlarına kötü haber... Claudia Schiffer dünyaevine girdi... 
</HEADLINE>
<TEXT>

     Alman top model Claudia Schiffer 31 , İngiliz film yapımcısı Matthew Vaughn ile evlendi. 
     St. George's Kilisesi'nin papazı, çiftin bugün, 14. yüzyılda inşa edilen kilisede dünyaevine girdiğini, düğünün de İngiliz Kilisesi'nin geleneklerine göre yapıldığını söyledi. Papaz, bunun, çiftin birbirlerine olan inanç ve bağlılığını gösterdiğini söyledi. 
     Düğün törenine katılan yaklaşık 50 davetli arasında, eski tenisçi Boris Becker, Schiffer'in ipekten gelinliğini hazırlayan tasarımcı Valentino, şarkıcı Madonna'nın eşi Yönetmen Guy Ritchie de bulunuyordu. Becker, törenin ''çok güzel olduğunu'' belirtti. 
     Kaldığı Swan Oteli'nin önünde toplanan 100 kadar kişinin görmemesi için battaniyelere sarılan Schiffer ve eşinin, törenden sonra, ünlü mankenin Shimpling'deki konağında bir resepsiyon verdiği belirtildi. 
     

     
</TEXT>
</DOC>
