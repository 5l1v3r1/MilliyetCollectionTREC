<DOC>
<DOCNO> 98074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/spor/aspo.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Pascal'ı Kartal kaptı 
</HEADLINE>
<TEXT>

Aylardır devam eden transfer bilmecesi dün sona erdi. Beşiktaş, Galatasaray’ın da peşinde olduğu eski golcüsü Pascal Nouma’yı iki yıllığına renklerine kattı 
     ORHAN YILDIRIM 

     Fransa’da buluştular 
     BEŞİKTAŞ, Galatasaray’ın da istediği Pascal Nouma’ya nihayet kavuştu... Aylardır devam eden transfer bilmecesi dün Fransa’da sona erdi. Cannes’a giden Yönetici Kıvanç Oktay, Ritz Carlton Oteli’nde tecrübeli futbolcu ile buluştu. Sıkı pazarlık sonrasında Pascal Nouma, 750 bin doları garanti para olmak üzere maç başına 30 bin dolar karşılığında iki yıllığına "Evet" dedi. Transferin Galatasaray’dan önce bitirilmesi camiada büyük sevinç yarattı. 
     
     Cim-Bom vazgeçmiyor 
     MUTLU olduğunu söyleyen Nouma, "Beşiktaş’tan ayrı kaldığım süre hapishanede geçmiş bir yıl gibiydi. Pascal bizi diskoya götür tezahüratlarını hiç unutmadım. Galatasaraylılar beni aradı. Lucescu’nun beni oynatamayacağını söylediler. Ben Beşiktaş’tan başka hiçbir takımda forma giymeyeceğimi ve gerekirse futbolu bırakacağımı belirttim" dedi. Ancak Galatasaraylı yöneticilerin Fransa’daki temaslarını sürdürüp Marsilya Kulübü’nü bonservis konusunda razı etmeye çalıştıkları öğrenildi. 
     



 SPOR 



















</TEXT>
</DOC>
