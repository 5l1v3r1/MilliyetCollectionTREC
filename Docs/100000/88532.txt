<DOC>
<DOCNO> 88532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/soneko28.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapalıçarşı'da dolar günü 1 milyon 456 bin liradan tamamladı 
</HEADLINE>
<TEXT>

     Kapalıçarşı piyasasında dolar, günü ortalama 1 milyon 456 bin lira seviyesinde tamamladı. 
     Avrupa Birliği AB konusunda Cumhurbaşkanı Ahmet Necdet Sezer başkanlığında yapılan parti liderleri zirvesine Başbakan Bülent Ecevit'in katılamayacağının açıklanmasının ardından açılış fiyatına göre 10 bin liralık artışla 1 milyon 465 bin lira seviyesine çıkan dolar, zirve sonrası gerileme gösterdi. 
     1 milyon 450 bin lira seviyesinde işlem gören dolar, Devlet Bakanı 
     ve Başbakan Yardımcısı, MHP Lideri Devlet Bahçeli'nin zirvede yaptığı konuşmaya ilişkin açıklamaların basına yansıması ve daha sonra basın toplantısı düzenleyeceği duyurusu ile bir miktar değer kazandı. İstanbul serbest piyasada günü ortalama 1 milyon 456 bin liradan kapatan doların, bazı döviz bürolarında 1 milyon 460 bin liradan alıcı bulduğu öğrenildi. Kapalıçarşı döviz piyasası uzmanları piyasaların hafta başından beri AB zirvesine endekslendiğini, zirveye ilişkin gelişmelerin fiyatları etkilediğini ifade ettiler. Serbest piyasanın bankalararası döviz piyasasına endekslendiğini dile getiren uzmanlar, tepkinin kısa süreli kaldığını, piyasanın kendini dengelemeye başladığını kaydettiler. 
     





</TEXT>
</DOC>
