<DOC>
<DOCNO> 69167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sontur02.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Evli Rus uyruklu kadına polis otosunda tecavüz... 
</HEADLINE>
<TEXT>

     Adres soran Rus uyruklu bir kadını ekip otosuna alarak tecavüz ettikleri iddia edilen iki polis memurundan biri tutuklandı. 
     Beşiktaş İlçe Emniyet Müdürlüğü'ndeki işlemlerinin tamamlanmasından sonra Rus uyruklu N.Ö. ile 2 polis memuru, İstanbul Adalet Sarayı'na getirildi. 
     İstanbul Nöbetçi Cumhuriyet Savcısı tarafından sorgulanan sanıklar, tutuklanmaları istemiyle nöbetçi 5. Asliye Ceza Mahkemesi Yedek Hakimliği'ne çıkarıldı. Polis memurlarından biri tutuklanırken, diğeri serbest bırakıldı. 
     Evli ve Trabzon'da bir şirkette çalışan N.Ö'nün, ''iş görüşmesi için İstanbul'a geldiğini, dün Ortaköy'de adres sormak için yaklaştığı sırada 2 polis memuru tarafından zorla ekip otomobiline bindirildiğini ve tecavüze uğradığını'' söylediği öğrenildi. 
     N.Ö'nün şikayeti üzerine, Beşiktaş İlçe Emniyet Müdürlüğü'nde görevli polis memurlarının açığa alındığı ve haklarında idari soruşturma başlatıldığı bildirildi. 
     






</TEXT>
</DOC>
