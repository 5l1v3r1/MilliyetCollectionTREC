<DOC>
<DOCNO> 95945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/siyaset/siy07.html </URL>
<DATE> 2002/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Teşkilatlar da DSP’yi bırakıyor 
</HEADLINE>
<TEXT>

     DSP’de teşkilatlar da art arda istifa ediyor. İzmir, Adana ve Mardin’de birçok DSP’li, yeni oluşuma katılmak üzere partisinden ayrıldı. DSP İzmir İl Teşkilatı’ndan 350 kişi istifa etti. 
     
     Bülent Ecevit istifa etti 
     Başbakan Bülent Ecevit ile aynı ad ve soyadı taşıyan İzmir İl Delegesi Bülent Ecevit, "Partide siyaset yapma olanağı kalmadı" diyerek istifa etti. Buca Belediye Başkanı Cemil Şeboy da DSP’yi bıraktı... 
     
     Tepkisiz kalamazdık’ 
     Adana Seyhan Belediye Başkanı Yıldıray Arıkan, istifa dilekçesini faksla DSP İl Başkanlığı’na gönderdi. Arıkan’ın ardından DSP Seyhan İlçe Başkanı Hüseyin Alkan da partisiyle yollarını ayırdı. 
     
     DSP tabelası indirildi 
     Mardin’in Mazıdağı ilçesinde ise DSP İlçe Başkanı Abdullah Kapan ve yönetim kurulu üyesi 11 kişi ile 36 üye istifasını verdi. Mazıdağı’nda DSP’li üye kalmayınca parti tabelası indirildi. Kızıltepe İlçe Başkanı Edip Çeçen ve 10 üye yine DSP ile yollarını ayırdı. Kızıltepe Dikmen DSP Belde Başkanı Salih Karaaktan da 4 yöneticiyle birlikte istifa etti. 
     



 SİYASET 















</TEXT>
</DOC>
