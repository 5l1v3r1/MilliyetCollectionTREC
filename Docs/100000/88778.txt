<DOC>
<DOCNO> 88778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/09/siyaset/siy03.html </URL>
<DATE> 2002/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni hükümet Başbakan’ın takdiri 
</HEADLINE>
<TEXT>

Bahçeli, AB konusunda ortaklarını köşeye sıkıştırmadıklarını belirterek, gerekirse hükümetten çekilebileceklerini’ söyledi 
     ÖNDER YILMAZ 

     MHP lideri Devlet Bahçeli, ANAP lideri Mesut Yılmaz’ın "AB için gerekirse yeni hükümet kurulur" yönündeki açıklamalarına, "Yeni hükümetin kurulması başbakanın elindedir. Başbakan neyi takdir ederse, ona göre çalışmalar sürdürülür" yanıtını verdi. Dün Ankara’nın Beypazarı ilçesindeki Gazi Gündüzalp’i Anma ve Hacet Bayramı’na katılan Bahçeli, AB üyeliği için idam, Kürtçe öğrenim ve yayın ile Kıbrıs konularında 312. maddedeki tutumlarının aynısını sergilemeyeceklerini kaydetti. 
     Ortakları AB konusunda köşeye sıkıştırmadıklarını söyleyen Bahçeli, "4 önkoşulda uzlaşma sağlanırsa hükümetten çekilip çekilmeyeceğinizi açıklar mısınız " sorusu üzerine şöyle konuştu "Önkoşullar için sağlam siyasi irade olması lazım. Bu yeni hükümetle daha kuvvetli olur. AB yönetimi TBMM ile değil, bir hükümetle muhatap olacaktır. Önşartları kabul ederek bir sonuca varılırsa onu sürekli kılacak siyasi irade ortaya konulmalı. Biz de MHP olarak, biz size zorluk çıkarmayız diyoruz. Hükümetten çekiliriz. Yeni hükümet bizimkinden daha sağlıklı olmalı." 
     



 SİYASET 

















</TEXT>
</DOC>
