<DOC>
<DOCNO> 82217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/yazar/yilmaz.html </URL>
<DATE> 2002/05/05/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bu kez mehtap küsmedi 
</HEADLINE>
<TEXT>

     British American Tobacco’nun Türkiye Genel Müdürü Paul Helderman, Kurumsal İlişkiler Müdürü Jody Humble ve Kurumsal İlişkiler Direktörü Kemal Kılıçbay ile sohbete geldik. 
     Masada tek bir sigara paketi duruyordu Kent. Sigarayı yalnızca Paul Helderman içiyor. Diğer arkadaşları tütün kullanmıyor. İçenlere ikram da yok. Gizliden gizliye bir sosyal sorumluluk dersi verir gibiler. 
     Yıllar öncesine gittim... Kent, büyüklerimizin elindeki Pall Mall ile birlikte iki yabancı sigara markasından biriydi beyinlerimize kazınan. Biri beyaz, öbürü koyu kırmızı. 
     O günün insanları üretmeden tüketme çarkına henüz kollarını kaptırmamıştı. Bu yüzden orta halli evlerde Yenice, Bafra biraz daha hali vakti olanlarda Maltepe, Samsun sigaraları içilirdi. 
     Yıllar içinde artan tüketim yeni markaları soktu hayatımıza. Naylon gömleğin cebinden gözüken Marlbora ipi önde göğüsledi. 
     Para herşey olmaya başladıkça sağlık "caka" uğruna gümbürtüye gitti. 
     
Yeni zengin ve sigara      Sigara tüketiminde Türkiye yıllık yüzde 6 büyüme ile dünya liginde ön sıralarda. Türkiye’yi McDonald’s ve Cola ile yeni taşıyan Çin, Rusya gibi yeni zenginleşen ülkeler izliyor. 
     Sabancı’nın ortağı Philip Morris, Japonların satın alması ile adı J.T.I olan R.J. Reynolds Türkiye pazarında öyle bir yer edindiler ki Türkiye’de tüketilen 116 milyar adet sigaranın, 30 milyar adetini temsil edecek duruma geldiler. 
     BAT, Tire’de fabrikasında sonbaharda üretime başlayacak. Yılda 2 milyar ile başlayacakları üretimi, 6 milyar adete çıkarmayı hedefliyorlar. Helderman, "Piyasaya agresif girmeyeceğiz" diyor, yavaş yavaş ilerleyecekler. Dünya sigara pazarında birinci sırada olan Philip Morris ile aralarında bir puan olduğunu söylemek, şimdilik yanlızca temkinli olduklarını gösterir sanırım. 
     
Koç da, Gürel de ortak      Helderman, dünyada en çok satan markalarının Lucky Strike olduğunu söylüyor. Dunhill, Rothmans ve Kool da diğer markaları. Türkiye’de hangilerini üretecekler, iç piyasa özel bir ürün çıkaracaklar mı söylemek istemiyor. 
     BAT’nin yerli ortakları, Koç Topluluğu şirketlerinden Düzey’in 5, Ege’nin en büyük tütün üreticilerinden Gürel ailesinin ise yüzde 7.5 hissesi bulunuyor. 200 milyon dolar yatırım yapıyor, Tire tercih nedeni olmak üzere 300 çalışanı olacak. 
     Sigara tüketiminin azaldığı ülkeleri soruyorum. Akdeniz’de azalma yok. ABD’nin sigara tüketime ise yılda yüzde 3’ler düzeyinde geriliyor. 
     
14 Mayıs’ta rapor      BAT, Türkiye pazarına girerken bir fark yaratacak mı 
     Kılıçbay, tütünde "sosyal raporlama" gibi bir kavramdan sözediyor. Bu ayın 14’ünde, 14 ülkede yaptıkları sigara araştırmalarının sonuçlarını açıklayacaklar. 
     BAT’nin 30 ülkede sosyal araştırma yaptıklarını söyleyen Kılıçbay, dünyada yeni çıkardıkları daha az riskli bir sigara markası olan Advance’e 60 milyon dolar civarında ar - ge yatırımı yaptıklarını anlatıyor. Bunun yanı sıra sigara içmeyenleri korumak için dumanın etkilerini azaltacak tasarımlar üzerinde de çalışıyorlarmış. 
     
Fonları kullanabilir      Türkiye’de sigara paketlerinin üzerine nikotin ve tar oranları yazılmıyor. BAT bağımlılık yaratan nikotin ile zehirli madde tar oranlarını paketlere yazacak. 
     BAT’nin Türkiye’ye dönük projelerini konuşurken, sosyal boyuta da değindik. Dünyada milyar dolarları bulan sosyal fonları olduğunu söyleyen Kılıçbay, bürokrasinin izin verdiği ölçüde Türkiye’ye de bu fonları kullanmak istediklerini vurguluyor. Çevre, gençlik, çocuklar gibi alanlarda... 
     Hollanda doğumlu Helderman’ın eşi Türk, kendisi de iki oğlu gibi Galatasaray’ı tutuyor. Demirciköy’de oturuyor. Ekonominin dibe vurduğu dönemde Türkiye’ye yatırım yapan bir grubun yöneticisi. 
     Görevinin sigara içinlere hizmet olduğunu biliyor. Onlara iyi davranmak lazım tabii .. 
     
     







Köyceğiz'deki pastoral senfoninin sonu... 


Fransız neşesi... 


Durmuş Soyuyorlar 


Ayrıcalık değil mi GS'li olmak .. 


Aşk öyküsü 


Kır çiçekleriyle... 


Medya ve çocuk 


Gözlerimle kucakladım İstanbul’u... Bir gece vakti... 


Kıssadan hisse... 


Ecevit'in sağlığı 


Kariyer, metal tepside sunulan kuru fasulye mi 


Toz gezegeni ABD’ye saldırdı 


Fransızlar Bugün Le Pen'i Haklıyorlar Ama... 


Derviş Türkiye’yi dünyayla ve ekonomiyle buluşturabilir mi 


Erguvan mevsimi geçiyor 


Bu kez mehtap küsmedi 


</TEXT>
</DOC>
