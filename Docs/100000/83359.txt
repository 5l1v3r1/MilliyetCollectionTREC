<DOC>
<DOCNO> 83359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/guncel/agun.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Baskının ilk faturası 250 bin dolar 
</HEADLINE>
<TEXT>
DGM terör demese de turist öyle diyor 
DGM son Çeçen baskınını yine terör saymadı ama dünya tersini düşünüyor. Ritz Carlton’a yapılan 150 odalık rezervasyon terör, gerekçesiyle iptal edildi 
     ÜMRAN AVCI İstanbul 

     Silah kullanıldığı halde terör suçu sayılmayan Çeçen yanlısı eylemlerin faturası Türkiye’ye pahalıya patlıyor. İstanbul’a gelmeyi planlayan yüzlerce turist, The Marmara Oteli’ndeki olayın ardından "güvenlik" gerekçesiyle rezervasyonlarını iptal ettiriyor. 13 kişiyi rehin alan Mustafa Yıldırım’ın turizm sezonuna rastlayan eyleminin ardından ilk iptaller The Ritz Carlton Otel’e geldi. 4 Mayıs’taki olaydan 5 gün sonra The Ritz Carlton Otel’de 3 - 6 Ekim arasında 150 oda için yapılan rezervasyon iptal edildi. 
     
Günlük kayıp 62 milyar lira      Almanya’dan gelecek turist grubunun şirketi, elektronik postayla gönderdiği iptal talebinde, "The Marmara’daki rehin alma olayını" gerekçe gösterdi. Otel yetkilileri, üç günlük zararlarının en az 250 bin dolar 343 milyar lira olduğunu belirterek, "Ekimde gelecek bir grubumuzu kaybettik. 150 oda rezervasyonu vardı, ancak kaç kişinin geleceğini bilmiyorduk. 300 dolar oda fiyatını düşünürsek günlük kaybımız 45 bin dolar 62 milyar lira . Yiyecek içecekleri, bir de diğer ekstraları katarsak yaklaşık 250 bin dolar kaybımız var" diye konuştu. 
     
Refahyol engel olmuştu      Çeçen yanlısı eylemlerin ilki, 16 Ocak 1996’da Trabzon Limanı’ndan Avrasya Feribotu’nun kaçırılmasıyla başladı. Refahyol hükümeti, "ulaşım araçlarını kaçıranların" DGM’de yargılanmasını engellemek için bir yasa önergesi verdi. Önerge, 5 Mart 1997’de TBMM’den geçti ve eylemciler terör suçlusu sayılmadı. Swissotel’i basarak turistleri rehin alan Muhammed Emin Tokcan ve adamları da terör suçundan yargılanmadı. 
     
DGM yine görevsizlik kararı verdi      SEMRA PELEK 

     The Marmara Oteli’ni basan Mustafa Yıldırım hakkındaki soruşturmayı yürüten İstanbul DGM Savcılığı, "görevsizlik" kararı verdi. DGM Savcısı Ali Yorulmaz, İstanbul Asayiş Şube Müdürlüğü ve Organize Suçlar Şube Müdürlüğü’ne yazı yazarak Yıldırım’ın herhangi bir çıkar amaçlı suç örgütüne üye olup olmadığının, Swissotel’i basan Muhammet E. Tokcan ile bağlantısının olup olmadığının araştırılmasını istedi. 
     
Top Ağır Ceza’da      Her iki şube müdürlüğünden gelen yazıda temiz görünen Yıldırım’ın verdiği ifadeleri değerlendiren savcı, görevsizlik kararı verdi. "Hürriyeti tahdit", "korku ve panik yaratacak şekilde mesk n mahalde ateş etmek" ve "vahim nitelikte silah kullanmak" suçları DGM’nin görev alanına girmediği için dosya Başsavcı Aykut Cengiz Engin’in onayıyla eylemin yapıldığı en yakın ağır ceza mahkemesinin bulunduğu Beyoğlu Savcılığı’na gönderildi. 
     
     



 GÜNCEL 















</TEXT>
</DOC>
