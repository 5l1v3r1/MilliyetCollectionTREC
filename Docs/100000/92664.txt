<DOC>
<DOCNO> 92664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/soneko24.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
TABA Genel Kurulu mahkeme kararıyla durduruldu 
</HEADLINE>
<TEXT>

     Türk-Amerikan İşadamları Derneği'nin TABA AmCham seçimli Genel Kurulu, mahkeme kararıyla durduruldu. 
     TABA'nın Yapı Kredi Plaza'da toplanan Genel Kurulu, saat 15.00'de saygı duruşuyla başladı. Başkanlık Divanı oluşturulduktan sonra, faaliyet raporunun okunmasına geçildi. 
     Bu sırada icra görevlileri, mahkemenin genel kurulu durdurma kararını Başkanlık Divanı'na ilettiler. 
     İki adayla seçime gidilmesi beklenen Genel Kurul'da, mevcut Başkan Zeynel Abidin Erdem ile yarışan Günsan Çetin'in üye sayısıyla ilgili itirazı üzerine, mahkemeden ihtiyati tedbir kararıyla genel kurulun durdurulmasını talep ettiği öne sürüldü. 
     Durdurma kararının açıklanmasının ardından, kürsüye gelen Taba Başkanı Zeynel Abidin Erdem, ''Bu sabotajı yapanları Türk milleti tükürüğe boğacaktır'' dedi. 
     





</TEXT>
</DOC>
