<DOC>
<DOCNO> 79810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sonspo03.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de kaleci Oğuz kalesini kapadı 
</HEADLINE>
<TEXT>

     Fenerbahçe'de Rüştü'nün sakatlığı nedeniyle 3 haftadır kalede görev alan kaleci Oğuz, kalesini adeta rakiplerine kapattı. 
     Göztepe ve Beşiktaş maçlarında gol yemeyen Oğuz, Trabzonspor maçında da rakip forvetlere gol izni vermeyerek, başarılı bir grafik çizdi. 
     
     Serhat'ın boşu yok 
     Son haftalarda büyük bir performans ortaya koyan Fenerbahçeli Serhat, golcü özelliğini Trabzonspor maçında da gösterdi. 
     Bordo-mavili fileleri bir kez havalandıran genç futbolcu, ligdeki gol sayısını 14'e çıkardı. 
     Serhat, geçtiğimiz haftaki derbi maçta Beşiktaş'a 2 gol atarak takımını galibiyete taşımıştı. 
     Fenerbahçeli futbolcular, Trabzonspor'u 3-0 yenmelerine rağmen, şampiyonluk mücadelesi verdiği Galatasaray'ın da Ankaragücü'nü 2-0 yenmesi nedeniyle galibiyete fazla sevinemediler. 
     Sarı-lacivertli taraftarlar da Ali Sami Yen Stadı'ndan gelen gol haberleri nedeniyle takımlarının galibiyetini buruk bir sevinçle kutladı. 
     





</TEXT>
</DOC>
