<DOC>
<DOCNO> 85732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sonspo14.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Antrenörüne vuran Keane İrlanda Milli Takımı'ndan kovuldu 
</HEADLINE>
<TEXT>

     İngiltere Süper Ligi takımlarından Manchester United'ın da kaptanlığını yapan yıldız oyuncu Roy Keane, antrenörüne vurunca, İrlanda Milli Takımı kadrosundan kovuldu. 
     2002 Dünya Kupası hazırlıklarını Pasifik Okyanusu'ndaki Saipan'da 
     sürdüren İrlanda Milli Takımı'nın yetkilileri, antrenmanda tartıştığı antrenör Packie Bonner'a vuran 30 yaşındaki yıldız futbolcunun kadrodan çıkarıldığını ve Dünya Kupası Finalleri'nde forma giymeyeceğini açıkladılar. İrlanda Futbol Federasyonu Başkanı Milo Corcoran, beklemedikleri bir durumla karşı karşıya kaldıklarını ve şaşırdıklarını belirtirken, ''Biz bir takımız ve ayrılan bir kişi hedefimizden ayrılmamıza neden olmaz'' diye konuştu. Kamptan ayrılan tecrübeli futbolcu, bundan sonra İrlanda Milli Takımı forması giymeyeceğini açıkladı. İrlanda Cumhuriyeti, finalerde mücadele edeceği E Grubu'ndaki ilk maçını 1 Haziran'da Kamerun ile Japonya'nın Niigata kentinde yapacak. Suudi Arabistan ve Almanya da aynı grupta yer alıyor. 
     





</TEXT>
</DOC>
