<DOC>
<DOCNO> 61354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yazar/asik.html </URL>
<DATE> 2002/01/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Amaç hangisi 
</HEADLINE>
<TEXT>

     Yeni banka kurtarma yasası neden çıkarılmak isteniyor Başta Kemal Derviş, yetkililerin açıklamalarına göre amaç zor durumdaki bankalara bir miktar para aktarıp onları yeniden işler ve reel sektöre kredi verir hale getirmek. 
     Önceki akşam Flash TV’de düzenlenen açıkoturuma telefonla katılan Vakıflar Bankası eski Genel Müdür Yardımcılarından Ahmet Dirioğlu’nun iddiasına göre ise amaç çok farklı. 
     "Bu bankaların yurtdışındaki şubeleri, yabancı bankalardan yüklü miktarda sendikasyon kredisi aldılar. Ancak daha sonra, ödeme güçlüğü içine düştüklerini söyleyerek bu borçlarını ödemediler. Borç veren yabancı bankalar bunun üzerine IMF’ye başvurdular. Borç verdikleri bankalara para yardımını öngören yasa çıkarması için Türk Hükümeti’ne baskı yapmasını istediler. Batık bankalara 4 milyar dolarlık devlet katkısını öngören yasa çıktığında, bu paranın büyük bölümü yabancı bankalara olan borçların ödenmesinde kullanılacak." 
     Sayın Dirioğlu’nun bu iddiasını bir kenara kaydediyoruz. Yasanın çıkarılma amacının Derviş’ in söylediği mi yoksa Dirioğlu’nun iddia ettiği mi olduğunu yakında anlayacağız. 
     
     "Bir kilo mavi yarım kilo maviden daha mavidir."Henri Matisse 
Günün fıkrası...      Cumhurbaşkanı Ahmet Necdet Sezer Çankaya’nın bahçesinde kardan adam yapmış, çocuklar gibi eğleniyormuş. Ancak birazdan güneş açınca hüzünlenmiş. 
     Kardan adam, dile gelerek 
     - N’oldu, neden üzüldün diye sormuş. 
     Sezer, cevap vermiş 
     - Az sonra sen eriyip gideceksin, ben ise şu kocaman dünyada yine yapayalnız kalacağım 
     
     Devlet özel bankaları kurtarıyor.Çoktan batmış olan kesimler isminizi şöyle değiştirin EmekliBank, MemurBank, İşsizBank, EmekçiBank...Akif Kökçe 
Kuzuların sessizliği...      Milletvekillerimiz bugünden itibaren müthiş bir çalışma temposunun içine girecekler, hafta sonuna kadar adeta nefes almamacasına çalışacaklar. Peki sebep Çünkü IMF Başbakan Ecevit’e "14 Ocak’ta başlayacak Amerika seyahatin öncesinde istediğim yasaları çıkartmazsan para yerine nasihat alırsın" demiş. 
     Bir onur kırıcı durum karşısında milletvekillerimizdin sergilediği manzaraya bakıyoruz, tam bir "Kuzuların Sessizliği" manzarası ile karşılaşıyoruz. 
     Oysa aynı muhteremlerin, Cumhurbaşkanı Sezer bir yasayı geri gönderdiğinde nasıl dillendiklerini, nasıl celallendiklerini, hatta bazan ağızlarını bile nasıl bozduklarını çok iyi hatırlıyoruz. 
     Sözkonusu Cumhurbaşkanı olunca herbiri birer kurt IMF olunca kuzu 
     Manzaraya bakıp da hüzünlenmemek müm kün mü 
     
     Laforizma... 
     Doğalgaz kazıkçısı Melih Gökçek’in kuracağı partinin adı DP imiş .. DP’nin anlamı da "Doğalgaz Partisi" olsa gerek .. 
     Cihan Demirci 
     
Kılıç balığı şiş...      Gündemdeki son banka yolsuzluğu operasyonunun adı Kılıçbalığı. Emlakbank’ın, 1998’de Yüksek Planlama Kurulu’nun YPK emriyle toplam 134 armatör ve denizcilik şirketine verdiği...Yine aynı Kurul’un emriyle vadesini uzattığı...Ancak tek kuruşu bile geri dönmeyen 300 milyon dolarlık bir vurgunun operasyonu... Aralarında bankanın üç eski genel müdürüyle Prof. Erdoğan Alkin gibi yönetim kurulu üyelerinin de bulunduğu 32 kişinin gözaltına alınıp sorgulandıktan sonra ertesi gün serbest bırakılmalarıyla şimdilik sonuçlanan bu vurgunu, bir dönemin Emlakbank’tan sorumlu Devlet Bakanı Sadi Somuncuoğlu’ na soruyoruz. 
     -Olay size nasıl intikal etti 
     - Bir gün, bir grup armatör bana geldi. Emlakbank’tan almış oldukları krediyi ertelemem için devreye girmemi istediler. Bunun mümkün olmadığını kendilerine söyledim. Aynı kişiler bir süre sonra dönemin Denizcilikten Sorumlu Bakanı’nı sokmuşlar. Bu bakanın konuyu 2000 yılı mart ayında YPK’ya getirmesi üzerine oradan istedikleri kararı çıkarttılar. 
     - O dönemin YPK üyeleri kimlerdi 
     - Sayın Bülent Ecevit, Mesut Yılmaz, Devlet Bahçeli, Hüsamettin Özkan, Sümer Oral, Recep Önal... 
     - Siz, kendi döneminizde, bu borcun tahsili için herhangi bir girişimde bulunmuş muydunuz 
     - Elbette. Başbakanlık Teftiş Kurulu raporlarına dayanarak Şişli Cumhuriyet Savcılığı’na suç duyurusunda bulunmuştuk. Ses çıkmadı... Sanıyorum şimdi işin içine Devlet Denetleme Kurulu girdiği için harekete geçildi. 
     Bizden not Köpekbalığı pardon Kılıçbalığı sanıkları.. Müsterih olunuz.. Bu olay yine kapanır. Çünkü suç ortaklarınız iktidarda... Onlar orada kaldıkça para da cebinizde kalır. 
     Lütfen müsterih olun... 
     
     







Yine İÜ 


Amaç hangisi 


Paşa’dan sitem 


Ecevit’teki Saddam Hüseyin ve Irak değişimi... 


IMF’ye donmak’ sözü 


Bir rüya gördü hapisten kaçtı 


8 yıllık eğitim ne oldu 


Daha önce uyarmıştık 


10 Ocak 40. yıl 


Bir el sıkma ile biter mi 


İndirim kimseyi tatmin etmiyor 


Airbuslar geliyor 


Banka batırmanın dayanılmaz hafifliği 


"O"nun devamı 


Lüzumsuz havaalanlarındaki kara delikler 


Katalan kertenkelesi 


Para ile imanın kimde olduğu bilinmez 


</TEXT>
</DOC>
