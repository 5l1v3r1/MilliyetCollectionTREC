<DOC>
<DOCNO> 89924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/ekonomi/eko03.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1.590’ı gördü 
</HEADLINE>
<TEXT>

Dolar dün 44 bin lira daha artarak 1 milyon 577 bin liradan kapandı ve bir haftada yüzde 8.2 prim yaptı 
     EKONOMİ SERVİSİ 

     BDDK’nın, bankaların sermaye ihtiyacının beklentinin çok altında olduğunu ve Şekerbank’ın dışındaki halka açık bankaların sermaye ihtiyaçları olmadığını açıklaması ile nispeten moral bulan piyasalar, uluslararası derecelendirme kuruluşu Standart and Poor’s’un aksine görüş bildirmesi ve banka bilançolarında zarar açıklanması ile yeniden tedirgin oldu. Bu gelişme dolara talebi artırdı. Bankalararası piyasada gün içinde 1 milyon 590 bin lirayı gören dolar, haftayı 1 milyon 585 bin liradan tamamladı. 
     Kapalıçarşı’da sabah 1 milyon 535 bin liraya kadar gerileyen dolar, öğleden sonra gelen alımlarla 44 bin liralık artış gösterdi ve 1 milyon 577 bin liraya çıktı. Doların son bir haftalık değer artışı yüzde 8.2’ye ulaştı. Artışta Derviş’in istifa edeceğine yönelik söylentiler, Hazine’nin haftaya yapacağı yüklü itfalar da etkili oldu. 
     Öte yandan, ABD’de tüketici güven endeksinin olumsuz çıkması, euro-dolar paritesinin 95.1 sent düzeyine kadar tırmanarak son 17 ayın en yüksek düzeyine çıkmasına neden oldu. Euro, TL karşısında da değerini artırarak gün içinde 1 milyon 495 bin liraya kadar yükseldi. 
     
     Hazine’den dolar borçlanması 
     Önümüzdeki çarşamba günü 3.9 katrilyon, bir sonraki çarşamba günü de 3 katrilyon lira itfası olan Hazine, haftaya salı günü 203 günlük TL ve 350 günlük dolar cinsinden bono ihalesi düzenleyecek. Daha kısa vade bekleyen piyasalarda bu vadeler uzun’ bulunuyor. 
     
Banka zararları borsayı düşürdü      Banka bilançolarında açıklanan zararlar borsadaki satışları hızlandırdı. Endeks dün yüzde 3.17 gerileyerek 9.464 puana düştü. Pamukbank’la birleşmesinden sonra hızla değer kaybeden Yapı Kredi hisselerinin dünkü düşüşüyle birlikte son bir haftalık değer kaybı yüzde 31.50 olarak gerçekleşti. 
     Banka endeksindeki haftalık düşüş yüzde 16 oldu. Banka hisselerinin İMKB - 100 Endeksi içindeki payı yüzde 35 düzeyinde bulunuyor. 
     
Banka hisselerinin son bir haftalık seyri Hisse adı Geçen cuma değeri Dünkü değeri Değişim Yüzde Akbank 4.150 3.800 -8.43 Alternatifbank 780 660 -15.38 Dışbank 970 960 -2.06 Finansbank 690 670 -2.89 Garanti Bankası 2.550 2.350 -7.84 İş Bankası C 5.900 5.200 -11.86 Şekerbank 730 920 26.02 TEB 2.150 2.050 -4.65 Tekstilbank 650 600 -7.69 TKB 2.425 2.000 -9.27 TSKB 590 560 -5.08 Yapı Kredi B. 3.650 2.500 -31.50      
     



 EKONOMİ 



















</TEXT>
</DOC>
