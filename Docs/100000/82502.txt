<DOC>
<DOCNO> 82502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/guncel/gun05.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Savunma Bakanı Eliezer’den Şehit Binbaşı Toytunç açıklaması 
</HEADLINE>
<TEXT>
İslami Cihad öldürdü 
Batı Şeria’da barış görevi yaparken şehit edilen Binbaşı Cengiz Toytunç’u teröristler öldürmüş 
     DIŞ HABERLER SERVİSİ 

     İsrail Savunma Bakanı Binyamin Ben Eliezer, Batı Şeria’daki El Halil kentinde geçen 26 Mart’ta Türk subayı Binbaşı Cengiz Toytunç’un şehit edildiği saldırının sorumlusunun aşırı dinci İslami Cihad Örgütü olduğunu iddia etti. 
     İsrail Savunma Bakanlığı’nın açıklamasına göre, Eliezer, El Halil’deki "Geçici Uluslararası Mevcudiyet" TIPH bünyesindeki Türkiye, İtalya, Danimarka, Norveç, İsveç ve İsviçre yetkililerinin katıldığı bir heyetle görüştü. Anadol Ajansı’nın Fransız haber ajansı AFP kaynaklı haberine göre, Eliezer, görüşmede, TIPH gözlemcileri Binbaşı Toytunç ve İsviçreli Catherine Berruex’nün "İslami Cihad teröristleri tarafından öldürüldüğünü" bildirdi. 
     
     Katilleri bulacağız’ 
     İsrailli Bakan Eliezer ardından heyete, "İsrail katilleri bulmak ve yargılamak için elinden geleni yapacak" dedi. Şehit Binbaşı Toytunç ve Berruex, 26 Mart’ta El Halil’in kuzeyindeki Halhul bölgesinde kimliği belirsiz kişilerin araçlarına ateş açması sonucu öldürülmüştü. 
     



 GÜNCEL 





















</TEXT>
</DOC>
