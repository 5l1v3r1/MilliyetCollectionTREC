<DOC>
<DOCNO> 90838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/ekonomi/eko05a.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisseler yabancıların elinde 
</HEADLINE>
<TEXT>

Takasbank verilerine göre, Pamukbank’ın TMSF’ye devredilmesinden sonra tahtaları işleme kapatılan Turkcell ve Yapı Kredi Bankası’ndaki halka açık hisselerin büyük kısmı üç yabancı kurumun elinde 
     EKONOMİ SERVİSİ 

     Borsa endeksinde ağırlığı olan hisselerden Yapı Kredi Bankası ile Turkcell’in çoğunluğu yabancıların elinde. Pamukbank’ın TMSF’ye devrinin ardından grubun halka açık tahtaları işleme kapatıldı. 
     İMKB’den yapılan açıklamada, Yapı ve Kredi, Turkcell, Yapı Kredi Finansal Kiralama, Yapı ve Kredi Sigorta, Yapı Kredi Yatırım Ortaklığı ve Yapı Kredi Koray Gayrimenkul Yatırım Ortaklığı hisselerinin geçici olarak işleme kapatıldığı duyuruldu. Açıklamada, şirket sıralarının "Pamukbank ile ilgili olarak BDDK’dan gelen yazılı açıklamaya ilişkin olarak ilgili şirketlerden açıklama istenmesi nedeniyle geçici olarak işleme kapatıldığı vurgulandı. Bu arada Turkcell hisseleri işlem gördüğü New York Borsası’nda da işleme kapatıldı. 
     İMKB’de tahtaların kapatılması yatırımcılarda endişeli bekleyiş başlamasına neden oldu. Borsacılar, yabancıların elinde yüksek oranda bulunan bu hisselerin işleme uzun süre kapatılmayacağına inandıklarını, inceleme süresinin uzamasının piyasalarda gerginliğe neden olacağını belirtti. 
     Pamukbank’ın TMSF’ye devredilmesinden sonra Yapı Kredi Bankası ve halka açık iştiraklerindeki işlemlerin durdurulması, borsayı yeniden satış baskısına soktu. 
     Banka hisselerinde yoğunlaşan satışlarla hisse senetleri dün yüzde 2.05 değer kaybederken, İMKB - 100 Endeksi de 9.378’e indi. 
     
     Notu düştü 
     Bu arada derecelendirme kuruluşu Moody’s, Pamukbank’ın finansal güç notunu FSR D’den E’ye düşürdü. Yapı Kredi’nın D olan FSR notu ile Baa2 P2 olan TL cinsli mevduat notunu olası bir indirim için değerlendirmeye aldı. Moody’s’in açıklamasında şöyle denildi "Pamukbank’ın Fon’a devredilmesinin sonucu olarak YKB Yönetim Kurulu’nda, Çukurova Holding’in tek başına en büyük hissedarı olan Karamehmet ailesini dışlayacak bir değişiklik beklenmekte." 
     
Hisselerin çoğunluğu yabancı kurumlarda Hisse adı 1. Kurum Payı 2. Kurum Payı 3. Kurum Payı Yapı Kredi B. The Chase M. 38.54 Citibank Yab. 25.1 Osmanlı Yab. 8.19 Turkcell Citibank Y. 24.86 The Chase M. 23.39 Osmanlı Y. 16.11 Y. Kredi Finans Yapı Kredi B. 97.47 Y. Kredi Yatırım 1.24 İş B. 0.41 Y.K. GYO Y. K. Yat. 10.77 İş B. 9.07 Citibank Y. 8.23 Y.K. Yat. Ort. Y.K. Yat. 48.95 İş B. 10.8 Ak Menkul 6.00 Y.K. Sigorta Y.Kredi B. 85.63 Y.K. Yat. 4.71 Ak Menkul 0.91      
     



 EKONOMİ 























</TEXT>
</DOC>
