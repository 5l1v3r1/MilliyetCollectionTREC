<DOC>
<DOCNO> 90326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun37.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AB FHKC ve El Aksa Şehitleri Tugayı'nı terör listesine aldı 
</HEADLINE>
<TEXT>

     AB'nin, Filistin Halk Kurtuluş Cephesi FHKC ve El Aksa Şehitleri Tugayı'nı terör listesine aldığı bildirildi. 
     AB kaynaklarından edinilen bilgiye göre, Cuma günü Sevilla'da düzenlenecek AB zirvesinin hazırlık çalışmaları için Lüksemburg'da biraraya gelen AB dışişleri bakanları, bu iki örgütü terör örgütleri listesine dahil etti. 
     Filistin Kurtuluş Örgütü FKÖ bünyesindeki örgütlerden biri olan FHKC, İsrail Turizm Bakanı Rehavam Zeevi'nin geçen Ekim ayında Kudüs'te öldürüldüğü saldırının sorumluluğunu üstlenmişti. 
     Filistin Devlet Başkanı Yaser Arafat'ın liderliğini yaptığı El Fetih hareketine yakınlığıyla bilinen El Aksa Şehitleri Tugayı da, İsrail'de son aylarda düzenlenen çok sayıda intihar saldırısının sorumluluğunu üstlenmişti. 
     Yeni terör listesinin yarın yayımlanarak yürürlüğe girmesi bekleniyor. 
     





</TEXT>
</DOC>
