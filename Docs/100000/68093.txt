<DOC>
<DOCNO> 68093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/yasam/yas02.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez, İlker ve Ümit şehit oldu ’ 
</HEADLINE>
<TEXT>

Görevden dönen motosikletli Yunuslar’ İlker Karaman ile Ümit Araman’ın kazasını, arkadaşları bu kahreden anonsla duyurdu 
     HALUK ATALAY İstanbul 

     Zeytinburnu’nda Yunuslar’ diye bilinen Asayiş Şube Müdürlüğü’ne bağlı motorize polis ekibi kaza yaptı iki polis memuru öldü. Devriye halindeki polislerin ölümü, emniyet teşkilatını yasa boğdu. 
     Sahil Kennedy Caddesi’nden sabah 09.30 sıralarında Bakırköy istikametine giden 34 A 48.184 kod numaralı motosiklet, Derimod Mağazası önündeki virajı alamayarak orta refüjü aştı. Kontrolden çıkan motosiklet, Yenikapı istikametine giden 34 YK 2837 plakalı otomobille çarpıştı. İlker Karaman ve Ümit Araman kaza yerinde hayatını kaybetti. 
     
     Ağlatan telsiz mesajı 
     Gözleri önünde can veren ekiple birlikte görevden dönen mesai arkadaşları, kaza üzerine sinir krizi geçirdi. Ve, arkadaşlarının kaza yaptığını Asayiş Şube Müdürlüğü telsiz kanalından duyurdu. Ağlayarak arkadaşlarına yardım çağıran polisler telsizden merkeze şöyle seslendiler "Merkez İki arkadaşımız kaza yaptı. Maalesef İlker ve Ümit şehit oldu. Ambulans gönderin." 
     
     Yol kaygandı 
     Meslektaşları, iki polisin cesetleri başında gözyaşlarına boğuldu. Birbirlerine sarılan polisleri yine kendi arkadaşları teselli etti. Kazanın meydana geldiği virajın ıslak olduğu, görevden dönen polislerin yorgunlukla birlikte yolun kayganlaştığını fark etmeyerek motosikletin kontrolünü yitirdiği açıklandı. 
     



 YAŞAM 














</TEXT>
</DOC>
