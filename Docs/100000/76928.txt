<DOC>
<DOCNO> 76928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/spor/spo03.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
BORCUNUZU ÖDEYİN 
</HEADLINE>
<TEXT>

Galatasaray Teknik Direktörü Mircea Lucescu, kritik Samsunspor maçı öncesinde cepleri dolan futbolcularının dikkatini çekti, "Şimdi sıra sizde. Şampiyon olarak, görevinizi yerine getirin" dedi 
     ERHAN TELLİ 

     Lucescu temkinli 
     SARI - Kırmızılı kulüpte bugünkü Samsunspor karşılaşması öncesi alarm verildi ve Lucescu oyuncularına uyarı yağdırdı. Yönetimin 2.5 milyon dolar dağıtması üzerine maddi açıdan rahatlayan futbolcularının dikkatini çeken Rumen hoca, "Şimdi borcunuzu ödeme sırası sizde. Kalan beş haftayı da kayıpsız geçip, şampiyon olarak bu borcu hem yönetime, hem de taraftara ödememiz gerek. Görevinizi yapın" diyerek, oyuncularını motive etmeye çalıştı. 
     
     Rehavet endişesi 
     PARA dopinginin takımda rehavet yaratmasından endişe duyan Galatasaray Teknik Direktörü, artık final haftalarına girdiklerinin altını çizdi. Mircea Lucescu, "Tıpkı Şampiyonlar Ligi’nde olduğu gibi, öncelikle ilk maçı, yani Samsunspor’u düşünmeliyiz. Bu maçı kayıpsız geçersek, kalan haftalar için hem moral kazanırız, hem de avantaj yakalarız. Eğer Galatasaray gibi oynarsak bizi kimse tutamaz. Sakın rehavete girmeyin" açıklamasını yaptı. 
     
     Hata yapmamalıyız’ 
     KALAN müsabakaları kayıpsız kapatmaları gerektiğini vurgulayan Lucescu, kritik bir viraja girdiklerini ve herkesin üzerine düşen sorumluluğu yerine getirmesini istedi. Ligde hem zirvede, hem de alt sıralarda müthiş bir mücadelenin yaşandığını kaydeden tecrübeli teknik adam, "Hangi takımın ne yapacağı belli olmuyor. Bu karşılaşma Samsunspor için de büyük önem taşıyor. Çok dikkatli olmalıyız ve hata yapmamalıyız" yorumunu yaptı. 
     
250 bin sırada      TRABZONSPOR maçı sonrasında alacaklarına kavuşan futbolculara yine para müjdesi geldi. Beşiktaş ve Trabzonspor’u yenerek, üst üste iki önemli maçtan galibiyetle ayrılan Galatasaray’da futbolculara toplam 250 bin dolar prim dağıtılacağı açıklandı. Yarın bu parayı alacak olan futbolcular, Samsunspor ve İstanbulspor maçlarını da kayıpsız kapatmaları halinde özel prime hak kazanacak. 
     
Bükreş’te yeni şube      ROMANYA’NIN başkenti Bükreş’te Galatasaraylı Taraftarlar Derneği kurulması için çalışmalar yapılıyor. Türkiye’den bu ülkeye giden iş adamları projenin hayata geçirilmesi konusunda tam destek verirken, bir an önce derneğin faaliyete geçmesi amacıyla yoğun bir çalışma yürütülüyor. Fan Kulüp’ün onursal başkanı olarak da Sarı - Kırmızılı takımın eski futbolcusu Hagi düşünülüyor. Rumen yıldıza teklif götürüleceği öğrenildi. 
     
Berkant korkuttu      Genç futbolcu, dün sabahki antrenmanda sağ ayak bileğinden sakatlık geçirdi 
     SARI - Kırmızılı ekip, sabahki çalışmanın ardından Samsun’a gidip, kampa çekildi. İdmanda sağ ayak bileğine darbe alan Berkant’ın sakatlığı teknik heyeti endişelendirdi. Genç oyuncunun durumunun ciddi olmadığı anlaşılınca herkes rahatladı. Arka adalesinde gerilme bulunan Batista’nın durumunun iyi olduğu bildirildi. Öte yandan Beşiktaş ile uçak kalkışının çakışması üzerine takım Florya’dan 20 dakika geç çıktı. 
     
Samsun-Galatasaray      SAAT 19.00 
     STAT Samsun 19 Mayıs 
     HAKEM Serdar Tatlı 
     SAKAT Müslim Samsun , Sergen, 
     Bülent Akın, Murat Sözkesen G.Saray 
     CEZALI Hakkı, Duro, Kenan Samsun 
     TV DigiTürk Canlı 
     



 SPOR 

























</TEXT>
</DOC>
