<DOC>
<DOCNO> 88208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/siyaset/siy05.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen de beş kez düşün 
</HEADLINE>
<TEXT>

     ANKARA Milliyet 

     Mesut Yılmaz, grup toplantısında, en büyük vatanseverliğin bu ülkede yaşayan insanların zengin ve özgür yaşaması için çalışmak olduğunu, bunun yolunun da AB’den geçtiğini söyledi. Ne Avrupa hayranlığı ile ne körü körüne Avrupa düşmanlığıyla ilgileri olmadığını vurgulayan Yılmaz, şöyle konuştu "Türkiye, AB üyeliğine bugün, tarihinde hiçbir zaman olmadığı kadar yaklaşmıştır. Hedefe bu kadar yaklaşmışken, siyaset yapanlar, Türkiye’nin bu hedeften uzaklaşmaması için üç defa değil, beş defa düşünmelidir." Yılmaz, Türkiye’nin geleceğini şekillendirmek için AB Ulusal Programı ve ekonomik programdan oluşan iki pusula bulunduğunu, devlet gemisinin rotasını bu iki pusulayı kırmadan devam ettirmek gerektiğini anlattı. Kürsünün karşısındaki televizyon kameralarını gösteren Yılmaz, "Kameralar hazırlanmış. Gazeteciler, Bahçeli’ye yanıt vermemi bekliyorlar. Ama hayal kırıklığına uğrayacaklar. Cevap vermeyeceğim" dedi. 
     
     Çıkarımız AB üyeliğinde’ 
     Yılmaz, AB’ye girmenin çıkar meselesi olduğunu da kaydederek, "Türk milletinin çıkarı AB’de. AB’ye girersek güvenlik şemsiyesi altına girebiliriz" diye konuştu. 
     



 SİYASET 



















</TEXT>
</DOC>
