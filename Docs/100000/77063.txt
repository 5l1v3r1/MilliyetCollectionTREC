<DOC>
<DOCNO> 77063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/yasam/yas02.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutluluk için sarılın 
</HEADLINE>
<TEXT>

Kucaklaşma terapisiyle sağlıklı insanın daha sağlıklı, mutlu insanın daha mutlu olabileceğini biliyor musunuz "Kucaklaşma Terapisi" adlı kitap, kucaklaşma biçimlerini ciddiyet ve şirinlik senteziyle sunuyor 
     NESLİHAN CUYAR İstanbul 

     ZİHİN sağlığı eğitimcisi Kathleen Keating tarafından yazılan ve Dharma Yayınları’ndan çıkan kitapta, sıradan bir şey olarak gördüğümüz kucaklaşmanın kalp merkezli biçiminden, sandviç gibi olanına kadar pek çok ilginç tipi tanıtılıyor. İşte kucaklaşma biçimleri 
     
     Ayı kucaklaması Sımsıkı sarılma 
     Kucaklayanlardan bir tanesi genellikle diğerinden daha iri ve uzundur. Uzun olan kişi dik durabileceği gibi kısa olana doğru hafifçe eğilebilir ve kollarını diğerinin omuzlarına sımsıkı sarar. Bu kucaklaşma sırasında hissedilen duygular ılık, destekleyici ve güvenlidir. 
     
     A şeklinde kucaklaşma 
     Birbirinizle yüz yüze gelecek şekilde durun. Kollarınızı birbirinizin omzuna koyun. Başlarınızın yan tarafları birbirine değsin, bedenleriniz, alt kısmı birbirine değmeden öne eğilin. Bu tür bir kucaklaşmanın altındaki duygular nazik bir ilgi ve tarafsız bir sıcaklıktır. 
     
     Sandviç kucaklaşması 
     Üç kişinin uygulayabileceği bir kucaklaşma türüdür. İki kişi birbirine, aradaki üçüncü kişi ise yandaki iki kişiden birine bakar. Yanda duran iki kişi bel seviyelerinden birbirleriyle kucaklaşırlar, arada olan kişiyse bellerine sarılır. Bu kucaklaşma güven duygusu verir. 
     

</TEXT>
</DOC>
