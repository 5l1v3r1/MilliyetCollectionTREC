<DOC>
<DOCNO> 73875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sontur25.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de Nevruz'a kan bulaştı, 1 kişi öldü 
</HEADLINE>
<TEXT>

     Mersin'de, Nevruz Bayramı nedeniyle izinsiz gösteri yapan grubun, polisin uyarısına taş ve sopalarla karşılık vermesi üzerine çıkan olaylarda, göstericilerden biri, cami duvarı ile polis panzeri arasında sıkışarak öldü. 
     Güneşli Mahallesi, 5021 Sokak'ta toplanan kalabalık bir grup, bölücü içerikli sloganlar atarak gösteri yaptı. Göstericiler, çevik kuvvet ve polis timlerinden oluşan ekiplerin ''dağılmaları'' uyarısına taş ve sopalarla karşılık verdiler. 
     Bu sırada, gösterciler arasında bulunan ve ismi henüz tespit edilemeyen 40-45 yaşlarındaki bir kişi, Halil İbrahim Camii'nin duvarı ile polis panzeri arasında sıkışarak hayatını kaybetti. 
     İçel Valisi Akif Tığ, A.A muhabirinin sorusu üzerine, göstericilerden birinin öldüğünü, yaralanan polis sayısının da 41'e ulaştığını bildirdi. 
     Bu arada, kaçmaya çalışırken 20 göstericinin yaralandığı, ancak bunların bazılarının ''gözaltına alınma'' kaygısıyla tedavi için hastaneye başvurmadıkları öğrenildi. 
     






</TEXT>
</DOC>
