<DOC>
<DOCNO> 75530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/son/sonspo25.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 0 - Galatsaray 0 
</HEADLINE>
<TEXT>

     Birinci Süper Lig'de Diyarbakırspor, Galatasaray ile yaptığı maçta 0-0 berabere kaldı. 
     
     İlk Devre 
     Yaklaşık 13 bin kişinin izlediği maçtan önce hakem Ünsal Çimen her iki kaleciyi de formalarını değiştirmek için soyunma odalarına gönderdi. 
     2. dakikada Diyarbakırspor atağında, Deniz'in ceza alanı dışından 
     attığı şutta, top kaleci Mondragon'da kaldı. 
     13. dakikada kazanılan serbest atışı Arif kullandı. Emre'nin 
     kafayla penaltı noktasına gönderdiği topa Ümit ve Suat vuramadı, savunma topu uzaklaştırdı. 16. dakikada Capone, soldan getirdiği topu düzelterek sert vurdu. Top yandan auta çıktı. 18. dakikada Suat, savunmanın arkasına sarkan Ümit'i gördü. Suat'ın pasında Ümit, topa istediği gibi vuramayınca top kalecide kaldı. 27. dakikada Fazlı, Deniz'den aldığı topla ceza alanına girmeden orta şut karışımı bir vuruş yaptı. Kaleci Mondragon, uzanarak topu arkada boş bulunan Kona'dan önce alarak büyük bir tehlikeyi önledi. Geri kalan dakikalarda her iki takım da kontrollü oynamayı tercih etti ve takımların çabası gol getirmeyince, maçın ilk yarısı 0-0 sona erdi. 
     
     İkinci Devre 
     Maçın ikinci yarısına her iki takımda, ilk yarıya başladıkları kadrolarını koruyarak çıktı. 
     57. dakikada Hasan Şaş'ın soldan ortaladığı topla defansın 
     arkasında buluşan Fleurquin'in vuruşunda top az farkla auta çıktı. 
     59. dakikada Galatasaray atağında ceza sahası içerisinde yere 
     düşen Ümit Karan'a, hakem kendisini yanıltmak istediği gerekçesiyle sarı kart gösterdi. 66. dakikada ceza sahası içerisinde topla buluşan Hasan Şaş takımı adına mutlak bir pozisyonu golle değerlendiremedi. Sarı-lacivertli oyuncunun vuruşunda top kaleci Şenol'a çarparak kornere çıktı. 67. dakikada Galatasaray ilk oyuncu değişikliğini yaptı. Arif'in yerine Berkant oyuna dahil oldu. 68. dakikada Fazlı'nın ceza sahası ön çizgisinden attığı sert şutta top kaleci Mondragon'un kontrolünde direğin hemen yanından auta çıktı. 78. dakikada Galatasaray'da Fleurquin'in yerine Radu oyuna dahil oldu. 81. dakikada Diyarbakırspor'da Fazlı'nın yerine Kofi Deblah oyuna girdi. 86. dakikada ceza sahası sol köşesinde kazanılan serbest atışı Berkant kullandı. Bu oyuncunun vuruşunda top üstten auta gitti. 89. dakikada Diyarbakırspor'da Kona'nın yerine Maura oyuna dahil oldu. Maçın kalan dakikalarında her iki takımın da çabası gol getirmeyince maç 0-0 sona erdi. 
     






</TEXT>
</DOC>
