<DOC>
<DOCNO> 95000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/guncel/gun10.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Saddam’ın çocuk askerleri 
</HEADLINE>
<TEXT>

     İHSAN DÖRTKARDEŞ DHA 

     ABD, Irak’a olası askeri müdahaleye hazırlanırken, Devlet Başkanı Saddam Hüseyin’in talimatı üzerine askeri birliklere alınan erkek çocuklar komando eğitimine tabi tutuluyor. 
     Geçen yıl Filistin için "intifada gücü" oluşturan Saddam, başkent Bağdat başta olmak üzere önemli kentlerdeki askeri birliklerde erkek çocuklara tam askeri eğitim verilmesi talimatını verdi. Irak devlet televizyonunda, henüz oyun çağında olan askeri üniforma giymiş erkek çocuklara komando eğitimi verilmesi görüntüleri yer aldı. Yayınlarda, Irak’ta binlerce erkek çocuğa eskeri eğitim verilerek siyonizme karşı mücadele ruhunun aşılandığı vurgulandı. Üzerlerindeki siyah askeri elbiselerle halatlardan kayan, köprülerden geçen, tel örgülerin altından elde tüfek sürünerek ilerleyen, ateş etmeyi öğrenen çocuklar, her gösterinin ardından Saddam Hüseyin’in adını bağırdı. 
     



 GÜNCEL 















</TEXT>
</DOC>
