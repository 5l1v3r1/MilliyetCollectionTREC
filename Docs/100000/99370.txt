<DOC>
<DOCNO> 99370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/soneko10.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın 383 gün vadeli tahvil ihalesi düzenleyecek... 
</HEADLINE>
<TEXT>

     Hazine yarın, Ağustos ayının ilk ihalesi olan, 383 gün vadeli dolar cinsinden tahvil ihalesi düzenleyecek. 
     Aynı gün ihraç edilecek tahvillerin geri ödemesi, 20 Ağustos 2003'te yapılacak. 
     Yıllık dönem faizi yüzde 9.47, yıllık basit yüzde 9, yıllık bileşik faizi yüzde 8.98 olan dolar cinsinden tahviller yarın, Merkez Bankası aracılığı ile bir gün süreyle doğrudan satışa tap yöntemi sunulacak. 
     Minimum 10.000 ABD Doları ve katları şeklinde satılacak tahvillerin ihraç fiyatı, 9,135 Dolar olarak belirlendi. 
     Katılımcılar nominal taleplerini, yarın saat 16 00'ya kadar Hazine İşlemleri Müdürlüğü'ne telefonla bildirecek ve faks ile teyit edecekler. 
     Tahvil bedelleri, satış gününde Merkez Bankası'nın Citibank New York nezdindeki ABD Doları hesabına ''Hazine'' referansı ve New York saati ile saat 10.00'dan önce alacak geçecek şekilde, nihai alıcının ''Hazine'' olduğu belirtilerek ve masrafları üstlenilerek transfer edilecek. 
     Hamiline olacak tahviller, Hazine'nin aksine bir duyuruda bulunulmadığı sürece, erken itfaya tabi tutulmayacak. 
     Ödenmeleri gerektiği tarihten itibaren faizler 5 yıl, anaparalar ise 10 yıl sonra Hazine lehine zaman aşımına uğrayacak. 
     Kamu kurumlarının yapacakları ihale ve sözleşmelerde, Hazinece satılan milli emlak bedellerinin ödenmesinde teminat olarak kabul edilecek. 
     Bu arada Hazine'nin yarın piyasaya, döviz cinsinden 980.3 trilyon lira tutarında iç borç ödemesi bulunuyor. 
     





</TEXT>
</DOC>
