<DOC>
<DOCNO> 52894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/yasam/yas05.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Solladıkları kamyon canlarını aldı 
</HEADLINE>
<TEXT>

Bir anne ile oğlunu taşıyan taksi refüje çarpınca, solladığı kamyonun altında kaldı.. 
     ŞAKİR AYDIN, SABRİ SEVER İstanbul 

     Korkunç kaza, önceki gece saat 23.00 sıralarında Ümraniye - Şile karayolu Sarıgazi yol ayrımında meydana geldi. 
     Ayhan Azak’ın 22 kullandığı taksi, Recep Altınoluk idaresindeki kamyonu solladıktan sonra kontrolünü kaybedip refüje çarptı. Savrulan otomobil, solladığı kamyonun arkadan çarpmasıyla sürüklenmeye başladı. Müşteri Adalet Kılıç 50 ile oğlu İsmail Kılıç 19 , takla atan taksiden yola fırladı. Sürücü Azak da taksisinin içinde sıkıştı. 
     
Sebep ışıklandırma mı      Anne - oğul olay yerinde can verdi. 
     Hurdaya dönen otomobilde sıkışan Azak vatandaşların yardımıyla dışarı çıkartıldı. Jandarmanın Haydarpaşa Numune Hastanesi’ne kaldırdığı Azak’ın durumunun ciddiyetini koruduğu belirtildi. Aynı hastanenin morguna kaldırılan anne ile oğulun taksiye Kurtuluş’tan bindikleri, anne Adalet Kılıç’ın Ümraniye Yenidoğan’da bulunan kız kardeşini ziyarete gittiği öğrenildi. 
     Yetkililer, soruşturmanın sürdürüldüğünü vurgularken, vatandaşlar yolun iyi aydınlatılmamasının kazada rolü olduğunu iddia etti. 
     



 YAŞAM 

















</TEXT>
</DOC>
