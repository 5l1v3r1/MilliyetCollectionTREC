<DOC>
<DOCNO> 54664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yasam/ayas.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Milenyumun ilk icatları 
</HEADLINE>
<TEXT>

'Açılıp kapanan' dev köprüler, uçan kaykaylar, kendini temizleyen camlar, otomatik şoförlü otobüsler... Time dergisi, yılın 'devrim' niteliğindeki icatlarını bir araya getirdi ve birinciliği yapay kalbe verdi 
     Derleyenler YUSUF CEVAHİR - MENDERES ÖZEL 

     Geride bırakmaya hazırlandığımız 2001 yılında hayatımızı değiştirecek nitelikteki bazı icatlar, Time dergisinin son sayısında kapak konusu olarak yer aldı. Gökyüzüne doğru bombeli bir şekilde yükselen fütüristik tasarımlı köprüler, kendi yarattığı dalgalar üzerinde kayan sörf tahtaları, hidrojen yakıtlı bisikletler ya da kapıların bile altından geçecek kadar esnek robotların yanında, Time dergisi 'yılın icadı' olarak kendi tercihini yapay kalpten yana kullandı. 
     
En teknolojik köprü      İngiltere'nin kuzeydoğusundaki sanayi merkezlerinden Gateshead kasabası ile tarihi Newcastle kentini, Tyne Nehri üzerinde birbirine bağlayan yaya ve bisiklet köprüsü, yere monte edilmiş bir ark sayesinde 4 dakikada açılıp kapanabiliyor. Arka bağlı süspansiyonlu 18 kablo, suyun hemen üzerindeki 126 metrelik köprüyü yukarı kaldırıp, altından vapurların geçeceği 28 metrelik bir yükseklik oluşturabiliyor. 

</TEXT>
</DOC>
