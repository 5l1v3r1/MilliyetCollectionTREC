<DOC>
<DOCNO> 72184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/son/sonspo05.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, yarın Avrupa kupalarında 170. randevusuna çıkacak 
</HEADLINE>
<TEXT>

     Galatasaray, 97 yıllık tarihinde yarın İtalya'nın AS Roma takımıyla yapacağı maçla, Avrupa kupalarında 170. randevusuna çıkacak. 
     Sarı-kırmızılılar, bugüne dek Avrupa kupalarında yaptıkları 169 karşılaşmada 64 galibiyet elde ederken, 62 karşılaşmada da sahadan yenik ayrıldı. ''Aslanlar'', Avrupa kupalarında 43 maçta ise rakipleriyle yenişemedi. 
     Galatasaray, Avrupa kupalarında rakip fileleri 220 kez havalandırırken, kalesinde ise 249 gol gördü. 
     Sarı-kırmızılılar, Avrupa Şampiyonlar Ligi 2. tur grubundaki dördüncü maçında Liverpool ile deplasmanda 1-1 berabere kalmıştı. 
     Galatasaray, Şampiyonlar Ligi'nde oynadığı son 4 karşılaşmada sahadan beraberlikle ayrıldı. 
     2. grupta ilk maçında AS Roma ile 1-1 berabere kalan 
     sarı-kırmızılılar, Barcelona deplasmanından 2-2, Liverpool deplasmanından da 0-0, aynı takımla evinde yaptığı maçtan da 1-1'lik skorla ayrıldı. Galatasaray, Şampiyonlar Ligi'nde son galibiyetini 10 Ekim 2001'de Ali Sami Yen Stadı'nda PSV Eindhoven karşısında 2-0'lık skorla almıştı. ''Aslan'', Avrupa'da son deplasman galibiyetini ise 26 Eylül 2001 tarihinde Nantes'e karşı 1-0'lık sonuçla elde etti. 
     






</TEXT>
</DOC>
