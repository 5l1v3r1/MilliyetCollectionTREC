<DOC>
<DOCNO> 60849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/yazar/yilmaz.html </URL>
<DATE> 2002/01/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Four million three hundred and eigth three thousand.... 
</HEADLINE>
<TEXT>

     Türkçe niye yazmıyorum diye soracaksınız. Hemen söyleyeyim karşılıksız çıktığı için Ankara Cumhururiyet Savcılığı’na verilen Bayındırbank çekinin üzerinde aynen böyle yazıyor da ondan... 
     Cıngıllıoğlu ailesinden bu kadar. Fon’a geçtikten sonra HSBC’ye satılan Demirbank’ın eski sahibleri Cıngıllıoğlu ailesi, 9.Cumhurbaşkanı Süleyman Demirel’in "Manevi oğlu" Kamuran Çörtük’e verdiği desteğe noktayı koydu. 
     Cıngıllıoğlu kardeşler Demirbank’ın iyi günler yaşadığı dönemde hem bankasından, hem de factoring şirketlerinden zor durumdaki Çörtük’e 20 milyon dolar civarında kredi açtı. 
     Nisan ayında ödeme tarihi gelen 2 milyon 388 bin 750 dolar tutarındaki Tasarruf Mevduatı Sigorta Fonu’na geçen Bayındırbank çeki, Ali Cıngıllıoğlu’nun Yönetim Kurulu Başkanı olduğu İlke Factoring’e ödenmedi. Aynı tarihlerde Demir Factoring’e verilen 4 milyon 383 bin 750 dolar tutarındaki Bayındırbank çeki de geri döndü. Cıngıllıoğlu kardeşler, Kamuran Çörtük, Bayındır Holding ve Bayındır İnşaat adına kesilmiş karşılıksız çıkan çeklerini, 20 Ekim 2001 tarihinde Ankara Cumhuriyet Savcılığı’na verdiler. Çörtük’ün Bolu Tüneli inşaatında İtalyan Astaldi firması ile kurduğu ortaklıktaki hisseleri Yüzde 50 üzerinde İş Bankası, Emlakbank ve Halkbank’ın toplam 100 milyon doların üzerinde haciz kararı bulunuyor. Ancak tünel inşaatında haciz konulacak Çörtük’e ait makina ve techizatın olmadığı, şirket varlıkları üzerinde toplasan 4.5 milyon doları geçmeyecek bir hakkı olduğu da biliniyor. Öte yandan Astaldi’nin, Çörtük’ü ortaklıktan çıkaran mahkeme kararı ise temyizde. 
     Enerji, hastane, eğlence merkezi yatırımlarını bankalara devrederek borçlarından kurtulmaya çalışan Çörtük, BRT televizyonundaki eşe - dosta kaydettiği yüzde 35 hissesi ile medyada faaliyet gösteriyor. Bu aralar Kamuran Çörtük BDDK ile Bayındırbank borçlarını ödemek için anlaşmaya çalışıyor. Duyduğumuza göre BDDK’ya 93 krilyonliralık ödeme planı yaptı. Soranlara "Borçlarından kurtulacağını" anlatan Çörtük’ün bakalım karşılıksız çek davasında elinden kim tutacak 
     Karşılıksız çek davası, "Aile fotoğrafının" diğer üyesi Cavit Çağlar gibi hapise girmesine neden olacak mı Ya da karşılıksız çekten hapis yatmasını önleyecek yasal düzenleme imdadına yetişir mi 
     
     







Çifte yutturma 


Çakan kararlı... 


Romantizmin dipsiz kuyusunda beyazla mavi... 


Karın asıl tahribatı 


Öğrenciler de pantalon giyebilecek mi 


Beni bu havalar mahvetti 


"O" asla unutulmaz 


Kar 


Tay tay duran bankalara son bir kez 


Tek dilli çocuklar şehri 


Yönetici işveren değil 


Bin yıllık Reich ve Pax Americana 


"Bağımsız Film" Festivali 


Four million three hundred and eigth three thousand.... 


</TEXT>
</DOC>
