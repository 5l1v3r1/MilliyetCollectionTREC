<DOC>
<DOCNO> 81262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/son/soneko11.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Daewoo'nun General Motors'a devri tamamlandı 
</HEADLINE>
<TEXT>

     Ağır borç yükü altında batan Güney Kore'nin ikinci büyük otomotiv firmasının, dünyanın en büyük otomotiv şirketi olan ABD'li General Motors'a GM satışı tamamlandı. 
     Seul'de bugün imzalanan anlaşmayla, Daewoo'nun çoğunluk hisseleri 1.2 milyar dolara GM'ye geçti. 
     Uzun bir müzakere sürecinden sonra varılan anlaşma, Daewoo'nun hisselerinin yüzde 67'sinin GM'ye geçmesini öngörüyor. Daewoo'nun kalan yüzde 33 hissesi şirketin kerditörlerine ait olacak. 
     Anlaşmaya göre, Daewoo'nun yeniden kara geçirilmesi için GM 400 milyon dolar, kreditörler de 197 milyon dolarlık yeni yatırım yapacak. 
     
     İŞÇİLERİN DİRENİŞİ 
     Bu arada imza töreni, bir grup işçi temsilcisinin engellemesi yüzünden olaylı geçti. Anlaşmanın imzalanacağı otelin konferans salonunun sendikacılarca işgal edilmesi üzerine, imza töreni bir saat gecikmeyle planlanan otelde değil, Daewoo'nun kreditörlerinden Koıre Kalkınma Bankası'nın genel merkezinde yapılabildi. 
     Firmanın GM'ye devriyle geniş çaplı işten çıkarmalara gidileceğinden korkan Daewoo işçilerinin muhalefeti nedeniyle satın alma görüşmeleri 7 ay gibi uzun bir süre almıştı. 
     GM'nin istihdamı satın alma tarihindeki düzeyinde tutmaya söz vermesi üzerine, sendika muhalefetini geri çekmiş ve işçilerin çoğunluğu satışa onay vermişti. 
     





</TEXT>
</DOC>
