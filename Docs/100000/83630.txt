<DOC>
<DOCNO> 83630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/magazin/yazdud.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz Akkaya Güzide ayıp etti’ 
</HEADLINE>
<TEXT>

Hammam’ın yaz bombaları, Polo 13’de starlar birleşti, The Ritz-Carlton’da sinema zevki, Ceylan’da Zushi’, Altın Güvercin 15. yılında, Barış’ın ödülü Kayahan’a, annelerin günü... 
     Efendim, bugün herkes için olduğu kadar benim için de çok önemli bir gün. Ama 
     ben yıllardır anamdan uzak, gurbet ellerde yaşadığım, işlerim nedeniyle senede bir gün bile olsa ziyaret etmekte zorlandığım için benim açımdan önemli. Bu kez şansım yaver gitti, iş nedeniyle cuma günü İzmir’e uçtum. Bu sayede anneme sürpriz yaptım. Çocuğum yok anneliğin ne denli kutsal olduğunu çocuk sahibi olanlar kadar bilemeyebilirim. Ne var ki annemi bugüne kadar kırmadım. Ufak tefek hatalarım olmuştur mutlaka, huzurunuzda onların da bağışlanmasını istiyorum. Başta sevgili annem olmak üzere tüm annelerin bu güzel günü kutlu ve mutlu olsun. Yazımı yazarken aklıma gelen kısa bir şiirimi anneme armağan ediyorum, izin verirseniz. Anam anam, canım anam Sensin benim bütün dünyam Neyim varsa senin olsun Allahım bana yokluğunu göstermesin Sen benim başımın tacı Sen her derdimin ilacısın Güzel gözlüm, güleryüzlüm, sevgilerin en yücesisin Sen benim kalbim, aldığım nefessin. 
     Gelelim Anneler Günü’nün mana 
     ve önemine. Efendim, 1907 yılında Philadelphia’da Ana Jarwis adlı 
     bir kız, annesinin ölüm yıldönümü olan mayıs ayının ikinci pazarının Anneler Günü olarak kutlanması 
     için kampanya başlatır. Bir sene sonra kampanya, bakanlar ve politikacılara ulaştırılır. Onlar da 
     o günü kutlamaya başlarlar. Anneler Günü 1914 yılında ABD Başkanı Wilson tarafından resmen ilan edilir. 
     O günden beri mayıs ayının 
     ikinci pazarı Anneler Günü olarak kutlanıyor. Bu özel gün İstanbul’daki pek çok restoran ve eğlence yerinde, özel mönüler, sürpriz eğlencelerle kutlanacak. İstanbul’un in’ mekanları değişik alternatiflerle misafirlerinin karşısında olacaklar. 
     
Sunset, Çapamarka, Venge ve Pucci’ye buyrun      Sosyetenin gözde meyhanesi olan, 
     can dostum İzzet Çapa’nın işletmesini yaptığı müthiş Boğaz manzaralı Çapamarka’da her pazar olduğu gibi yine brunch var. Birbirinden lezzetli börekler, ev yapımı reçeller, taze meyvelerin sunulacağı günde annenizle beraber yapacağınız kahvaltıda, Çapamarka’nın annesiyle beraber gelenlere uyguladığı yüzde 20 indirimden yararlanabilirsiniz. Telefon numarası 0212 231 03 56. Ulus Parkı’nın karşısında bulunan bir başka Boğaz manzaralı restoran-bar Sunset de siz ve anneleriniz için brunch hazırladı. Limitsiz içecek, çay, kahve ve meşrubat dahil, kişi başı 
     40 milyon. Keyifli bir pazar bekliyor sizi. Telefon numarası 0212 287 03 57. İstanbul’un gözde İtalyan lokantalarından Pucci’yi tercih edenler ise 12 Mayıs’da müthiş deniz manzarası ve keyifli bir ortamda yemek yemenin tadına varacaklar. Pucci’nin halkla ilişkilerini yürüten Aylin Kesir özel mönüyle ilgili açıklamalarda bulundu "Deniz mahsulleri risotto, ceviz ve rokfor soslu tortellini, mantar soslu biftek olacak. Tatlı olarak limon sorbeli panna cotta, frambuaz ve vanilya soslu cheesecake Pucci’nin mönüsünden birkaçı". Durun, daha bitmedi kalp şeklinde çikolatalar, kokteyller ve 
     DJ Aykut Özmeriç’in annelere özel müziği sizleri bekliyor. Shop Miles kartı olan müşterilere yüzde 20 indirim uyguluyorlar. Kebap deyince akla gelen in’ yerlerden olan Venge’nin halkla ilişkilerini başarıyla yürüten Dilek Terzioğlu ise "Bu sevgi özeldir ve bu sevginin özel bir mekanda kutlanması her annenin hakkıdır" diyerek üç kuşağı, yani anne-çocuk-torun’u Venge’de buluşturuyor. Keman, 
     gitar, obualı Fransızca şarkılar eşliğindeki yemekten sonra sürpiz hediyeler verilip anneye özel kokteyller ikram edilecek. Annelerini yemeğe getiren çocukları da unutmayan Venge onlara da hediyeler verecek. Telefon numarası 0212 264 07 20. 
     
Otellerde özel kutlamalar      Beşiktaş’taki Çırağan Kempinski bu özel gün için Bellini Restaurant’da annelere pazar brunch’ı hazırladı. 12.00-16.00 saatleri arasında, canlı müzik yapılacak ve annelere sürpriz hediyeler verilecek. Rezervasyon için telefon numarası 0212 258 33 77. Levent’teki İş Kuleleri’nde yer alan Tez Balık da Anneler Günü’nü ihmal etmeyen mekanlardan. Ev yapımı deniz ürünlü makarnalardan yiyebilir, hamsiburger’i keşfedebilirsiniz. Tez Balık, 
     12 Mayıs’da annesiyle yemeğe gelen tüm müşterilerine yüzde 
     20 indirim uyguluyor. Telefon numarası 0212 284 05 05. Yine bir Çapa Çapa müessesesi 
     olan Sarayburnu-Sepetçiler Kasrı’ndaki Hammam’da da klasikleşen pazar brunch’ı devam ediyor. Açık havada güneşin ve leziz kahvaltının tadını çıkarmak isteyenler için telefon numarası 0212 511 63 16. Kuruçeşme Divan’da 
     ise caz müziği eşliğinde özenle hazırlanan 
     bir brunch var annelere. Divan’ın Anneler Günü’ için 
     hazırladığı sevgi dolu kurabiyeler. Telefon numarası 0212 257 71 50. Baharda açılan Tribeca, kahvaltı ve öğle yemeği programı hazırladı. Anneler 
     için özel indirimlerin uygulanacağı günde doğanın kucağında benzersiz bir kutlama yapabilirsiniz. 
     Tribeca Yeniköy’ün telefon numarası 0212 223 99 19. 
     Boğaz manzaralı bir diğer restoran da İstinye’deki Süreyya. Her pazar olduğu gibi bugün de 10.30-14.30 saatleri arasında, 
     60 çeşit yiyecekten oluşan zengin brunch sunulacak. Süreyya’nın telefon numarası 
     0212 277 58 86. Ritz-Carlton’daki Çintemati Restaurant’da da brunch var. Sushi’den özel üretim dondurmaya kadar aradığınız her şeyi bulacaksınız. Brunch yerine akşam yemeğini tercih edebilir ya da Boğaz manzaralı 
     suit odalarda konaklayabilirsiniz. Restoran, Türkiye’nin en lüks sinema işletmesi olan Shop Miles Movie Theatre’da da açık büfe yemek ve sinema keyfini bir arada sunuyor. Vizyondaki filmlerden birini konforlu koltuklara gömülerek izleyebilirsiniz. Açık büfe yemek ve alkolsüz içeceği de kapsayan paket program, kişi başı 
     35 milyon lira. Telefon numarası 
     0212 334 44 44. Anadolu yakasında, Selamiçeşme’de bulunan Alchera’da ise masalara annelerle ilgili şiirler dağıtılacak. Telefon numarası 
     0216 414 62 20. Uzun yıllara rağmen kalitesini koruyan, yeşillikler içindeki Beykoz Hasır Restaurant’ta da 
     12 Mayıs Anneler Günü için nakit ödemede yüzde 20 indirim uygulanıyor. 
     
Şamdan, Şerif, M M Balıkçı ve Hammam’ın bombaları      Efendim, geçen akşam Çapamarka’da ANS’nin Magazin Koordinatörü, benim de yakın arkadaşım Volkan Öksüz’ün doğum günü kutlandı. Modanın duayeni Canan Yaka, iş adamı kocası Ergin Tanca, sırdaşım İsmail Akkaya vardı. Bir gece önce ise Berna Yılmaz, Florence Nightingale Hastanesi’nin ortağı Levent Kurtçepe ve ANAP Genel Başkanı Mesut Yılmaz’ın basın danışmanı birlikte eğleniyorlardı. Berna Hanım zayıflamış, çok zarifti. Mesut Bey kusura bakmasın, insanlar Berna Hanım’ı daha çok seviyorlar. 
     O gün herkes övgüler yağdırdı. Kaşla göz arasında can dostum İzzet Çapa 
     ile kaynattık. İzzet aslında bu yıl Hammam’a, ağabeyi Celal ile ortak girmek istemiyordu. Peşinde başka mekan sahipleri vardı ama Celal 
     son anda İzzet’i kandırdı. Eee, 
     Celal’e boşuna şeytan’ demiyorlar. Hammam’ın yaz bombalarını yine benden duyun. Sonunda Etiler Şamdan’ın sahibi Mehmet Tuna’yı da kandırıp Hammam’ın içine soktular ya, helal olsun. İşin başında, Şamdan’ın beyin takımından Ekrem 
     ve Hüseyin olacak. M M, yani Melek Boz’un balık restoranı, Summer People, Şerif adlı bir Meksika restoranı da bünyeye girecek. Geçen yıl Vodka olarak bilinen barın yerine canlı müzik yapan bir meyhane açmayı düşünen İzzet, şimdilerde Avrupa çapında ünlü bir gece kulübü ve restoran ile görüşme halinde. Mimar Mustafa Toner muhteşem bir dekorasyon için kolları sıvadı. Neo -Osmanlı tarzı olacak. Yine ortada kocaman bir bar yer alacak, ikinci bölüm düğün, nişan törenlerine, davetlere açılacak. Celal şimdiden 65 davet almış. Hammam’da brunch şekli değişiyor. Haziranda Vodka’nın olduğu yerde sinema günleri başlıyor. Pazarları yine amazon ve tropical brunch olacak Hammam’da. Kendinizi Rio sahillerinde hissedeceksiniz. Mekanda kimi 
     zaman da defileler yapılacak. 
     
Starlar Polo 13’de      Efendim, bu yaz Bodrum, Çeşme 
     ve İstanbul’da eğlence yaşamının renkli geçeceğini yazmıştım. Ama 
     en büyük patlama, Polo 13’den geldi. Üç ortak Metin Köroğlu, Celal 
     Altınel, Necdet Göral, başarılı işletmeci Ali Sayar ile birlikte Çeşme ve Bodrum’da açacakları Polo 13’lerin solistlerinin avansını verdiler bile. Kısmet olursa 
     15 Haziran’da Çeşme, kardeşim kadar yakın olan ve Ce Ce-Polo’ların değişmez solisti Cenk Eren ile sezonu açıyor. Cenk Eren, 21 Haziran’da da Bodrum 
     Ce Ce-Polo 13’te sahne alacak. Daha sonra Cenk Çeşme’de, Altay ise Bodrum’da Serdar Ortaç ile dönüşümlü çalışacak. Temmuzda Kenan Doğulu devreye giriyor. Valla bomba gibi bir kadro. Rakipler şimdiden önlem almalı. Ceylan Inter-Continental İstanbul City Lights Bar’da, Amerikan Zushi’ lezzet günleri başlıyor. South beach usulü hazırlanan, içinde ızgara sebze, sardalya, hindistan cevizli karides, barbekü tavuk, uskumru, cajun baharatlı ton balığı, muz tempura ve deniz ürünleri bulunan Zushi’yi Miami’de sevgili Ergun Yıldız sayesinde tatmıştım. Öneririm. City Lights Bar’da Kolombiyalı müzisyenlerden oluşan Grup Palenke, rumbadan salsaya kadar Latin müziği sunacak. Canlı danslarla güzel bir atmosfer yaşayabilirsiniz. Telefon numarası 0212 231 21 21. Geçtiğimiz hafta hiç adetim olmadığı halde, sevgili arkadaşım Ali Rıza Türker’in hatırına, Maslak’daki Efendy Show Theater’da düzenlenen Altın Güvercin’in 
     15. yaşgününe katıldım. İyi de oldu. Kimleri görmedim ki. Son zamanlarda albümlerinin tiryakisi olduğum Suavi, eski dostlar Zerrin Özer, Asu Maralman, Ali Kocatepe, 
     Eda Berker, Ferhat Göçer, Günay Çoban, Baha Boduroğlu, Coşkun Demir, Emrah, gazeteci arkadaşlarım sevgili İdil-Ümit Çeliker çifti, yine eski gazetecilerden sevgili Çetin Ener ilk aklıma gelen isimler. Ali Rıza’nın eşi Handan ve sağ kolu olan yeğeni Mihrican ile sohbet ettim. Kuşadası 
     15. Altın Güvercin Müzik Yarışması’nın finali 6 Temmuz 2002’de gerçekleşecek. Kısmetse sizler adına izleyeceğim. Bu arada geçen 14 yılın birincileri Ali Rıza Türker’in 
     prodüktörlüğünde hazırlanan ve 
     Klip Müzik etiketiyle piyasaya çıkan Kahya, Yahya ve Diğerleri’ adlı albümde yer aldı. Dinledim. Arşiv niteliğinde olan bu albümdeki tüm şarkılar, iki büyük ses, Dr. Ferhat Göçer ve Eda Berker tarafından seslendirildi. Alın, beğeneceksiniz. Daha önce iki kez düzenlenen Barış Manço Özel Ödülü’ bu yıl besteciliği ve söz yazarlığı ile örnek bir müzisyen olan sevgili Kayahan Açar’a verildi. Efendim, malumunuz sabahları Maslak’daki Darüşşafaka Spor Tesisleri’nde formumu korumaya çalışıyorum. Cuma sabahı sevgili 
     Deniz Akkaya ile karşılaştık. Tenis oynamaya ve geçirdiği trafik kazasının ardından incinen beli için yüzmeye gelmiş. Ayaküstü konuştuk. "Nedir bu Güzide Duran olayı " dedim. Malum, Cengiz Abazoğlu’nun defilesinde Güzide, Deniz’in ön plana çıkarıldığını, diğer mankenlerin harcandığını ve Abazoğlu’nun defilesine çıkmama kararını aldığını söylemişti. Deniz hiç konuşmamış, Cengiz ise Güzide’ye podyum hayatında başarılar dilemişti. O gün Deniz "Valla Şenay Abla, sadece sana söylüyorum. Cengiz’in bana diktiği çok özel bir kıyafeti Güzide’nin giymesini istedim. Bende kıskançlık yok. Ama Güzide ayıp etti. Podyuma asansör ile inip Mercedes ile gelmemi de sponsor firmalar şart koymuş. Ama nedense hep ben sivri oluyorum. Herkes işine baksın" diyerek son noktayı koydu. Evet, bu pazar da bu kadar, kalın sağlıcakla. En kötü gününüz benimkinden iyi olsun efendim. 
     
     



 MAGAZİN 













</TEXT>
</DOC>
