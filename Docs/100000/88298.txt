<DOC>
<DOCNO> 88298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/son/sondun30.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat "Az kalsın öldürülecektim" 
</HEADLINE>
<TEXT>

     İsrail'in sabaha karşı Ramallah'daki karargahına baskın yaptığı Filistin lideri Yaser Arafat, yatak odasındaki hasarı şaşkınlıkla incelerken, ''öldürülmekten kılpayı kurtulduğunu'' söyledi. 
     Arafat, incelemesi sırasında gazetecilere yaptığı açıklamada, ''Burada uyuduğum zannediliyordu, ancak alt katta çalışmam gerekiyordu ve uyumaya gitmemiştim'' dedi. 
     Yatağının üzerindeki toz ve moloz yığınına bakan Arafat, ''bu odayı kendisinin orada olduğunu zannederek vurduklarını'' kaydederek, herkesin buranın kendi yatak odası olduğunu bildiğini anımsattı. 
     İsrail askeri kaynakları, saat 02 00'de başlayan ve 6 saat süren operasyonda Arafat'ın hedef alınmadığı açıklamasını yapmıştı. 
     Filistin lideri Arafat'ın karargahına düzenlenen saldırıda Filistinli bir istihbarat yetkilisi öldürülmüş, birçok binada ağır hasar meydana gelmişti. 
     Arafat, İsrail birliklerinin Ramallah'ı terk etmesinden sonra yaptığı ilk açıklamada, ''bunun Filistin halkını etkilemeyeceğini, aksine birbirine daha çok bağlayacağını'' belirterek, ''Tüm dünyanın, buraya gelerek bu ırkçılığı ve faşizmi, Filistin yönetiminin karargahına yönelik bu büyük saldırıyı görmesini istiyorum'' demişti. 
     
     CENİN 
     Öte yandan, İsrail ordusunun düzenlediği kısa süreli operasyonlar kapsamında dün işgal ettiği Cenin'den çekildiği bildirildi. 
     Filistinli güvenlik kaynakları, ordunun, dün 17 kişinin öldüğü saldırıyı düzenleyen saldırganın kenti olan Cenin etrafında konuşlandığını belirttiler. 
     





</TEXT>
</DOC>
