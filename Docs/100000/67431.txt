<DOC>
<DOCNO> 67431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sondun16.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloseviç'in kızı babasını savundu... 
</HEADLINE>
<TEXT>

     Savaş suçundan yargılanmakta olan eski Yugoslavya Devlet Başkanı Slobodan Miloşeviç'in kızı Mariya Miloşeviç, ''Babam, yapabilecek durumda olsaydı Bosna ve Hırvatistan savaşlarındaki soykırımı engellerdi'' dedi. 
     Belgrad Nacional gazetesine demeç veren Mariya, babasının Yugoslavya için oluşturulan BM Savaş Suçları Mahkemesi'nde görülen davasını dün bütün gün izlediğini kaydetti. 
     Mariya Miloşeviç, babasının Yugoslavya Devlet Başkanı olmadığı dönemde Hırvatistan ve Bosna'da işlenen suçlardan sorumlu tutulmasını ''mantıksız'' olarak değerlendirdi. 
     Slobodan Miloşeviç, Yugoslavya lideri olmadan önce 1990-1997 yılları arasında Sırbistan devlet başkanlığı yapmıştı. 
     Babasının geçen yıl yakalanması sırasında havaya tabancasıyla ateş açan Mariya Miloşeviç, babasının 1991 ve 1992'de Bosna ve Hırvatistan'da insanlığa karşı suç işlemekten yargılandığına inanamadığı belirterek, ''Babam, elinde olsaydı bunu mutlaka engellerdi'' dedi. 
     






</TEXT>
</DOC>
