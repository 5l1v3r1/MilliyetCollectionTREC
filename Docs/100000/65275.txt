<DOC>
<DOCNO> 65275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/ekonomi/eko00.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Basit usulde vergilendirme bir yıl uzatıldı 
</HEADLINE>
<TEXT>
Fatura sınırı 250 milyon 
Geçen yıl 150 milyon lira olan fatura düzenleme sınırı, 1 Ocak 2002 tarihinden itibaren 250 milyon liraya çıktı. Bu tutarın altındaki satışlarda perakende fişi kesmek yeterli 
     2002'de kim ne kadar vergi ödeyecek - 4 
Mustafa Özyürek 

     2001 yılında 150 milyon lira olan fatura düzenleme sınırı, 2002 yılında 250 milyon lira oldu. 01.01.2002 tarihinden itibaren nihai tüketiciye yapılan ve tutarı 250 milyon lirayı aşan satışlar için fatura düzenlenecek. Bu tutarın altındaki satışlarda ise perakende satış fişi düzenlenecek. Ancak nihai tüketicinin istemesi halinde, tutar ne olursa olsun fatura düzenlenmesi zorunlu. 
     Taksici, dolmuşçu gibi basit usulde vergilendirilen mükellefler, yasa gereği fatura düzenlemek zorunda. Ancak bazı teknik nedenlerle basit usule geçildiğinden bu yana bu mükellefler gün sonunda tek bir fatura düzenliyor. 31.12.2001 tarihinde süresi dolan bu uygulama tekrardan 31.12.2002 tarihine kadar uzatıldı. 
     
     Amortisman ayırma sınırı 
     2002’de iktisap edilen ve değeri 250 milyon lirayı aşmayan alet, edevat, mefruşat, demirbaşlar amortismana tabi tutulmayarak doğrudan gider yazılabilecek. Bu sınır 2001’de 150 milyon lira idi. 
     Hizmet erbabına işyeri ve işyeri müştemilatı dışında kalan yerlerde yemek verilmek suretiyle sağlanan menfaatlere ilişkin istisna tutarı 2002 başından itibaren 4 milyon 500 bin lira oldu. Bu tutar KDV hariç hesaplanıyor. KDV dikkate alındığında günlük 5.310.000 lira oluyor. Bu istisna tutarı 2001 yılında 2.350.000 lira olarak uygulandı. İstisna, yemek bedelinin çalışana değil, yemek verme hizmetini sağlayan mükelleflere ödenmesi koşuluyla uygulanıyor. 
     
     Özel indirim tutarları 
     Ücretlilere uygulanan özel indirim tutarları 
     2002’de elde edilen ücretlere uygulanmak üzere 
     Günlük 1.000.000 lira, 
     Aylık 30.000.000 lira, 
     Yıllık 360.000.000 lira oldu. 
     Ancak özel indirim tutarları Adıyaman, Batman, Bingöl, Bitlis, Diyarbakır, Elazığ, Hakkari, Mardin, Muş, Siirt, Şırnak, Tunceli ve Van’da, 
     Günlük 1.400.000 lira, 
     Aylık 42.000.000 lira, 
     Yıllık 504.000.000 lira olarak uygulanacak. 
     
     Sakatlık indirimi tutarları artırıldı 
     Sakatlık indiriminin tutarı özel indirim tutarına göre hesaplanıyor. Dolayısıyla özel indirim tutarında yapılan artış sakatlık indirim tutarlarını da artırıyor. 
     2002 yılında elde edilen ücretlere uygulanmak üzere 

</TEXT>
</DOC>
