<DOC>
<DOCNO> 52482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sonspo21.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta 4 futbolcu Antalya maçında yok... 
</HEADLINE>
<TEXT>

     Birinci Süper Futbol Ligi'nde 12. 
     haftanın açılış maçında Antalyaspor ile yarın karşılaşacak Beşiktaş, hazırlıklarını tamamladı. Bu maçı da kazanarak iyi bir hava yakalamak isteyen siyah-beyazlılarda, sakatlıkları süren Ahmet Dursun, Erman ve Tamer ile kart cezalısı İlhan'ın forma giyemeyeceği açıklandı. Basına kapalı gerçekleştirilen son çalışmada ise teknik direktör Daum'un, sağ kanatta Tayfur'a, forvette ise Stavrum ve Sertan'a yer verdiği öğrenildi. 
     
     Toschak'ın gelişi ertelendi 
     Nihat Kahveci'nin İspanya'nın Real Sociedad kulübüne transferini gerçekleştirmek için uzun süredir çaba gösteren ve İstanbul'a gelerek Beşiktaşlı yöneticilerle görüşmesi beklenen teknik direktör John Benjamin Toshack'ın gelişinin ertelendiği açıklandı. 
     Galli teknik adamın İstanbul'a geliş tarihinin henüz belli olmadığı kaydedildi. 
     
     Muhtemel 11 
     Antalya Atatürk Stadı'nda yarın saat 20.00'de başlayacak ve Ünsal Çimen'in yöneteceği karşılaşmaya, Beşiktaş'ın Myhre, Tayfur, Ronaldo, Ahmet Yıldırım, İbrahim, Nihat, Baya, Yasin, Bayram, Stavrum ve Sertan ilk 11'i ile çıkması bekleniyor. 
     






</TEXT>
</DOC>
