<DOC>
<DOCNO> 50583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/sonspo02.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidayet şov yaptı...Kings'i sırtladı... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 11 maçla devam edildi. 
     Batı Bölümü Pasifik Grubu'nda yapılan ve Sacremento Kings'in, deplasmanda Denver Nuggets'ı 106-94 yendiği maçta Hidayet Türkoğlu, kaydettiği 19 sayıyla takımının en iyileri arasındaki yerini aldı. 
     Hidayet, 9'da 6 şut yüzdesiyle oynadı. Kings'te galibiyetin bir diğer mimarı ise sahadan 24 sayıyla ayrılan Yugoslav forvet Predrag Stojakoviç olurken, ünlü oyuncu, 5 ribaunt ve 4 asiste de imzasını attı. 
     Denver Nuggets'ta ise Milwaukee Bucks karşısında 44 sayı üreten Nick Van Exel, sahadan 32 sayı ve 8 ribauntla ayrıldı. 
     Doğu Grubu Atlantik Bölümü'ndeki maçta ise Michael Jordan'lı Washington Wizards, geçen sezonun finalisti Philadelphia 76ers'ı 90-76 yendi. 
     Jordan, 21'de 7 şut yüzdesiyle sahadan 20 sayıyla ayrılırken, 9 asistiyle de galibiyette önemli rol oynadı. Wizards'ın en etkili ismi ise Richard Hamilton oldu. Hamilton, maç boyunca kaydettiği 29 sayının 21'ini ikinci yarıda atarak, rakibi yıkan oyuncu oldu. 
     Sakatlığı süren geçen sezonun MVP ''en değerli oyuncu''su Allen Iverson'dan yoksun, son 4 sezonun en kötü başlangıcını yapan ve 3'üncü yenilgisini alan Philadelphia 76ers'ta ise çaylak oyuncu Speedy Claxton, 22 sayıyla en iyi performansı sergileyen basketbolcu oldu. 
     Ligde bugünkü maçlar ve sonuçlar şöyle 
     

Philadelphie 76ers - Washington Wizzards 76 - 90 Miami Heat - Atlanta Hawks 83 - 90 Charlotte Hornets - New Jersey Nets 85 - 95 New York Knicks - Chicago Bulls 79 - 84 Orlando Magic - Cleveland Cavaliers 99 - 69 Minnesota Timberwolves - Houston Rockets 90 - 88 Boston Celtics - Milwaukee Bucks 99 - 105 Sacramento Kings - Denver Nuggets 106 - 94 Utah Jazz - Seattle Supersonics 91 - 74 San Antonio Spurs - Portland Trail Blazers 106 - 90 Golden State Warriors - Los Angeles Clippers 110 - 108      






</TEXT>
</DOC>
