<DOC>
<DOCNO> 76520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/magazin/mag00.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli’nin yanında asık suratlı kaldım’ 
</HEADLINE>
<TEXT>

Arabeskin ağır toplarından Ferdi Tayfur, teşekkür ziyaretine gidip 40 dakika sohbet ettiği Devlet Bahçeli’ye hayran kalmış 
     ALİ EYÜBOĞLU 

     Aynı zamanda hemşerisi de olan Başbakan Yardımcısı ve MHP Genel Başkanı Devlet Bahçeli ile ilk kez yüz yüze gelen Ferdi Tayfur, doğrusu biraz şaşırmış. Diyor ki "Devlet Bey, dışarıdan göründüğü gibi soğuk bir insan değil, aksine çok güler yüzlü. Onun yanında çok asık suratlı kaldım..." 
     Tayfur, Bahçeli ile yaptığı görüşmenin içeriğine ilişkin sorularımızı yanıtladı... 
     
     Bu sürpriz ziyaretin sebebi neydi 
     Hemşerim olmasına rağmen kendisiyle bir tanışıklığımız yoktu. Rahatsızlanıp hastanede yattığım zaman beni arayıp, Geçmiş olsun’ demişti. Hayranım olduğunu, beni sevdiğini biliyordum ama şimdiye kadar bir türlü yanına gidememiştim. Fırsat oldu, gittim. Bir teşekkür ziyaretiydi. 
     
     40 dakika ne konuştunuz 
     Politika konuşmadık. Biliyorsunuz, politikayla işim olmaz. Bütün kasetlerim mevcutmuş kendisinde. Bütün şarkılarımı da biliyormuş. Yeni bir parçamı okudum. Şarkıyı çok beğendi, duygulandı. Bu şarkın da çok güzel’ deyip, tebrik etti. 
     
Davet almadım...      MHP’ye davet aldınız mı 
     Yok. Öyle bir konu açılmadı. 
     
     Adana’dan ortak tanıdıklarınız, arkadaşlarınız çıktı mı 
     Oraları konuşmadık. İnsanların benim filmlerime yığınlar halinde gelişini, filmlerimin çok güzel oluşu üzerine görüşlerini anlattı Devlet Bey. 
     
     Bahçeli de gitmiş mi Ferdi Tayfur filmlerine 
     Seyrediyormuş. Bana, "Televizyonlarda insanların kitleler halinde senin konserlerine gelişlerini gördüğüm zaman gururlanıyordum. Hem sevdiğim bir sanatçı olduğun için, hem hemşerim olduğun için’ dedi. 
     
     Siz Bahçeli’yi nasıl buldunuz 
     Kendisine de söyledim, işinin ehli bir insansınız diye. Öyle olmasaydınız koalisyon bu kadar sürmezdi dedim. Güldü. Politikadan pek anlamam ama görüyoruz hep uzlaşmacı bir insan Devlet Bahçeli. 
     
     Bahçeli’den ya da parti yöneticilerinden "Bir parça da bizim için yap" diye teklif gelmedi mi 
     Hayır. 
     
     Siz, Müzik Yorumcuları Birliği’nin başkanısınız. Şu sıralar Telif Hakları ve korsanla ilgili birçok sorunla boğuşuyorsunuz. Bu konuda kendisinden bir talepte bulundunuz mu 
     Konuşacaktık ama olmadı. Bizim işimiz Kültür Bakanı İstemihan Talay’la. Bilmediği bir konuyla meşgul etmek istemedim. 
     
     Devlet Bahçeli’yi genelde gülmeyen biri olarak tanıyoruz. Görüşmeden sonraki kanaatiniz ne 
     Yok yahu... Çok yüzü gülen, melek gibi bir adam yahu... 
     



 MAGAZİN 
















</TEXT>
</DOC>
