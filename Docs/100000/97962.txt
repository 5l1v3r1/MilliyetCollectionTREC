<DOC>
<DOCNO> 97962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/soneko18.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa dış piyasaların desteğiyle çıktı... 
</HEADLINE>
<TEXT>

     Borsa günün ilk yarısını 227 puanlık artışla 9.942 puanda tamamladı. Hisse senetleri ortalama yüzde 2.33 prim yaptı. 
     Bileşik endeks ABD borsasının artışıyla kazandığı morali seansın açılışında 10.095 puana kadar çıkarak belli etti. Endeks dünkü kapanış seviyesi olan 9,714.96 puanın altına da düşmedi. 
     Birinci seansta işlem gören toplam 280 hisse senedinden 237'si değer kazanırken, 11 hisse senedi değer yitirdi. 32 hissenin fiyatında değişiklik olmadı. 
     Seansta 174 trilyon 264 milyar 708 milyon liralık işlem hacmi oluştu. Doğan Holding, Yapı ve Kredi Bankası, Garanti Bankası, İş Bankası C ve Sabancı Holding en yoğun işlem gören hisseler oldu. 
     Borsa uzmanları, güne Dow Jones endeksindeki çıkışın etkisiyle başlayan borsada daha sonra kar satışlarının geldiğini belirterek, piyasanın siyasi cephedeki gelişmeleri izlediğini, kağıt bazındaki hareketlerin dikkat çektiğini ifade ediyorlar. 
     

     
</TEXT>
</DOC>
