<DOC>
<DOCNO> 54967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/dunya/tur.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Taliban out’, horozlar in’      Kabil'in Taliban denetiminden çıkmasının ardından halk tekrar eski alışkanlıklarına döndü. Bir geçiş dönemi bile yaşanmayan kentte, spor salonları birer birer yeniden açılırken, Kabil Pazarı'nda Taliban'ın izin vermediği horoz dövüşleri başladı. Taliban zamanında boş duvarlara karşı halterlerini kaldıran vucütçular, bodrumlara gizledikleri Slyvester Stallone, Arnold Schwarzenegger posterlerini yeniden asarak ilham kaynaklarını kazandılar. Kabil pazarındaysa bugünlerde en büyük eğlencelerden biri horoz dövüşleri... Toprak arenanın etrafında kümelenen onlarca bahisçi çoktan Taliban'ı unuttu, para yatırdıkları horozun rakibini yenmesi için dua ediyor. 
     
Bonn'da ilk çatlak      Yeni Afganistan hükümetinin belirlenmesi için Almanya'nın Bonn kentinde düzenlenen konferansa katılan Kuzey İttifakı heyetinden üst düzey bir Peştu delege, kendi etnik gruplarının toplantılarda yeterince temsil edilmediği gerekçesiyle toplantıdan çekildi. 
     Afganistan'ın doğusundaki Nangahar ilinin valisi Hacı Abdülkadir, oluşturulacak geçici meclis için isimlerin belirlenmesine çalışıldığı bir sırada salonu terk etti. 
     İttifak diplomatlarından Amanullah Ceyhun, "Abdülkadir, Peştuların yeterince temsil edilemediğini düşünüyordu" dedi. 
     BM'nin Afganistan Özel Temsilcisi Lakhdar Brahimi'nin sözcüsü ise, toplantıların her şekilde süreceğini söyledi. 
     



 DÜNYA 












</TEXT>
</DOC>
