<DOC>
<DOCNO> 77521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/son/sondun04.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in kuzeyindeki patlamada ölenlerin sayısı 10'a yükseldi 
</HEADLINE>
<TEXT>

     İsrail'in kuzeyindeki Hayfa kenti yakınlarında, Kibutz Yagur bölgesinde bir otobüste meydana gelen patlamada ölenlerin sayısının 10'a yükseldiği bildirildi. 
     İsrail askeri radyosundaki haberde, patlamada en az 20 kişinin de yaralandığı belirtilirken, İsrail devlet televizyonu, patlamayı, "intihar saldırısı" olarak niteledi. 
     Başbakanlık'tan yapılan açıklamada, otobüsteki patlamaya bir bombanın yol açtığı kaydedildi. 
     İsrail'in kuzeyindeki Hayfa kenti yakınlarında bir otobüste meydana gelen ve en az 10 kişinin öldüğü patlamanın intihar saldırısı olup olmadığı, henüz kesinlik kazanmadı. 
     Hastane kaynakları, patlamada ölenlerin sayısını 10 olarak açıklarken, İsrailli Kızılhaç yetkilisi Magen David Alom, askeri radyoya verdiği demeçte, bu sayıyı ''en az 10'' olarak belirtti. 
     Olaya tanık olan bir kişi, 20 kişinin yaralandığı patlamayı intihar saldırısı olarak nitelerken, otobüsün yakınlarında seyreden araçların ciddi zarar gördüğünü ve bu araçlarda bulunanlardan birçoğunun yaralandığını belirtti. 
     Bir başka görgü tanığı da patlama anında otobüsün 20 metre kadar arkasında araç kullandığını ifade ederek, patlamayla birlikte otobüsün 3 metre kadar havalandığını ve tepesinde açılan delikten şarapnel 
     parçalarına benzer maddeler ve cesetlerin ortalığa yayıldığını söyledi. 
     Patlamanın sorumluluğunu henüz üstlenen olmadı. 
     






</TEXT>
</DOC>
