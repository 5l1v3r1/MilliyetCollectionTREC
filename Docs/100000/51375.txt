<DOC>
<DOCNO> 51375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/magazin/amag.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Porsche’yi hüp’ledi 
</HEADLINE>
<TEXT>

Tarkan’ın Porsche’sini korumasının parçaladığı açıklanmıştı. Eski sevgilisi Bilge ise, Arabayı Tarkan çarptı’ dedi 
     YAŞAR ÇAKMAK 

     POP müziğin yıldızı Tarkan’ın geçen yaz aldığı Porsche marka otomobiline geçen gece nazar değdi. Arnavutköy’deki kaza sonrası, sanatçının basın danışmanı Uygar Ateş, ağır hasarlı 236 milyarlık Porche’yi, Tarkan’ın koruması Levent Süleyman Ağaoğlu’nun çarptığını söyledi. Ancak, kazayı korumanın değil, bizzat Tarkan’ın yaptığı iddia edildi. İddiya göre Tarkan’ın yanında eski sevgilisi Bilge Öztürk de vardı. 
     BİLGE Öztürk de, Tarkan’la sinemaya gittiklerini ve dönüşte kazayı kendilerinin yaptığını itiraf etti. Öztürk, otomobili de bizzat Tarkan’ın kullandığını söyleyerek, "Porche’de ikimiz vardık. Alkollü değildik, çünkü sinemadan dönüyorduk. Tarkan zaten pek alkol almaz" dedi. Öztürk, "Peki kaza neden oldu " sorusuna da hayli ilginç bir cevap verdi Kazanın sebebi Tarkan’la aramızda kalsın... 
     
Bir zamanlar tam 236 milyar liraydı..      Tarkan’ın geçtiğimiz yaz 236 milyara aldığı Porsche marka spor otomobili, aşırı hızla yapıldığı belli olan kaza sonrası büyük ölçüde hurdaya çıktı. Ön bölümü ciddi hasar gören araçtan Tarkan ve eski sevgilisi Bilge şans eseri sıyrık bile almadan kurtuldu. 
     
Son klibinde Ghost’ oldu      MAGAZİN SERVİSİ 

     Tarkan’ın klip parçası Hüp’, görücüye çıktı. Usta yönetmen Ferzan Özpetek’in çektiği klipte saçlarını kaynakla uzatarak hayalet’ olan Tarkan, Sinemis Candemir’le de hayli ateşli bir şekilde bol bol öpüştü. Klibin en dikkat çeken özelliği ise, Oscarlı Ghost’ Hayalet filmi ile benzerliği. Tarkan, tıpkı Demi Moore ve Patrick Swayze’nin başrollerini paylaştığı Hayalet’ filmdeki gibi, klibin başında ölüyor ve sevdiği kız için geri’ geliyor. 
     



 MAGAZİN 












</TEXT>
</DOC>
