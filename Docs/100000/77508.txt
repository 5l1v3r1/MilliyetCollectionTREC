<DOC>
<DOCNO> 77508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/yazar/gureli.html </URL>
<DATE> 2002/04/10/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Altın, hukuk, deprem ve Işıkara 
</HEADLINE>
<TEXT>

     Hep söylenir ya, 12 Eylül'ün askeri yönetimi için hukuku dışladı, sendikaların, üniversitelerin çanına ot tıkadı, denir. Doğrudur, ama bugünkü iktidarın yaptıkları da 12 Eylül'den aşağı kalmıyor. 
     Baksanıza Prof. Dr. Ahmet Mete Işıkara'ya yaptıklarına. Deprem konusunda konuşuyor, uyarılarda bulunuyor, bir an önce gerekli önlemlerin alınmasını istiyor diye halkın sevgilisi "Deprem Dede"nin üzerine yürüdüler. Boğaziçi Üniversitesi Kandilli Rasathanesi ve Deprem Araştırma Enstitüsü'nü üniversiteden alıp Başbakanlığa bağlamak için harekete geçtiler. 
     Yalnızca bu mu 
     Bu iktidar hukuk tanımaz tavrının en vahim örneğini geçen hafta Bergama altını konusunda gösterdi. Yargının kesinleşen kararıyla Bergama'da siyanürle altın işletilmesinin durdurulacağı gün, Bakanlar Kurulu alelacele aldığı ve hukuksal hiçbir dayanağı olmayan kararla, işletmeye "devam" dedi. 
     Kararın hukuksal dayanağı bulunmadığını, Anayasa'ya aykırı olduğunu biz değil, hukukçular söylüyor. 
     O kadar ki, idare hukukunun otoritelerinden Prof. Dr. Ülkü Azrak'a danıştığımızda, "Karar nerede Resmi Gazete'de yayımlandı mı " diye sordu. Daha önceki örneğini bildiğimiz için, prensip kararı olabileceğini söyledik. Böyle bir şeyin hukukta yeri bulunmadığını belirten Hoca, yapılanın Anayasa'ya aykırı olduğunu vurguladı. 
     Mahkeme kararı olan bir konuda, o kararı hiçe sayar şekilde kararname çıkarmak da Anayasa'ya aykırıydı ve Çankaya'dan dönmesi kaçınılmazdı. Cumhurbaşkanı'nı devre dışı bırakmak için böylesine hukuk dışı, kaçak bir yola başvurulmuştu. 
     Bir kez daha yineleyelim yeraltı servetlerinin değerlendirilmesine karşı olan yok. İstenen hukuka uygunluk. 
     Hukuku hiçe sayan bu kararı savunan Sağlık Bakanı Osman Durmuş'un gerekçesine bakar mısınız Bölgede yaşayan 10 bin vatandaş, "madenimizi açın" diye imzalı başvuruda bulunmuş. Kim Nasıl toplamış 
     Ey Sağlık Bakanı, yarın öbür gün "birileri" 10 bin değil de yüz bin imza ile "Susurluk mahkumlarını salıverin" dese mahkeme kararlarını hiçe sayarak bu isteklere de uyacak mısınız 
     Gözünü sevdiğimin hukuku, kimlerin eline kaldın 
     Hiç değilse, Işıkara kendini savunarak ortaya çıkıp "susmayacağım" diyor. Ya kararları hiçe sayılan hukuk insanları ne yapıyor 
     
Bir şiir      Bu haftaki konuğumuz sanal dünyadan gelen dizeleriyle Ko. Ço. oluyor 
     "Zaman tünelinde bir aysberg yarısı aşk yarısı tereddüt "Acaba dönse miydim eskiye " Acabalarla eksiliyor sevdamızdan bulutlar seziyorum bir bir madem ki mazi özlenir." 
     
     







Dil meselesi 


"Kol kalınlığında ve dört lüle..." 


Gazocağı iğnesi 


Musevilerin tepkisi 


Gençliği söz sahibi yapalım, ama nasıl 


İktidarla yeni zengin arasında kavga... 


Barış ayini 


Yetişkinlerin eğitimi 


Hangi toparlanma Nasıl olacak 


Altın, hukuk, deprem ve Işıkara 


Ortadoğu'da Türk, Yunan el ele... 


Prof. Işıkara medya hastalığına mı yakalandı 


Deprem rantının sarsıntısı, depremden daha büyük olacak 


Yaşatarak unutturmamak... 


Ericsson'dan Tayland masajı ve morali 


Bu bahar gelecek Başka yolu yok 


Arsa sizin 


Halkımız da ilgi ve bilgi’ istiyor 


</TEXT>
</DOC>
