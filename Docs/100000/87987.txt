<DOC>
<DOCNO> 87987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/siyaset/siy03.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK’te yeni dönem 
</HEADLINE>
<TEXT>

Görev süresi dolan RTÜK Başkanı Nuri Kayış’ın yerine, yardımcısı Fatih Karaca seçildi. Anayasa Mahkemesi kararının beklenmesini isteyen Kayış, seçime katılmadı 
     ANKARA Milliyet 

     Cumhurbaşkanı Ahmet Necdet Sezer’in, Anayasa Mahkemesi’ne başvurarak iptalini istediği 4756 Sayılı yeni RTÜK Yasası’na göre toplanan kurulda başkanlık seçimi tartışmalı geçti. Üyelerden Güneş Müftüoğlu ve görev süresi sona eren Nuri Kayış, Anayasa Mahkemesi’nin kararının beklenmesi gerektiğini belirterek, seçime katılmadı. Karaca, dün düzenlediği basın toplantısında, kurulun cumhuriyetin temel ilkeleri ve Atatürkçülüğe tam bağlı şekilde, irticai ve bölücü yayınlarla mücadelesinin devam edeceğini kaydetti. 
     
     Karaca’dan Laila eleştirisi 
     Karaca, halen Anayasa Mahkemesi’nde bulunan RTÜK yasasıyla ilgili bir soruya da, "Bu konuda bir şey söylemek yakışık almaz. Siyasi değil, uygulayıcıyız. Anayasa Mahkemesi boyutu bizim dışımızda" yanıtını verdi. İstanbul gece hayatının popüler mek nlarından Laila’nın açılışının görüntülü basında uzun süre gösterilmesini de eleştiren Karaca, "Bir gece kulübü açılışını saatlerce Türkiye’nin en önemli olayıymış gibi veren, birkaç renkli hayat etrafında yapılan yayınlar yerine kaliteli tartışmalar ve yerli yayınları görmek istiyoruz" dedi. 
     Bir soru üzerine, 21 Mayıs sonrası tüm yayınların yeni yasa denetiminde olduğunu vurgulayan Karaca, Kürtçe yayın konusundaysa, "Karar TBMM’nindir. Mevcut yasaya göre, evrensel olmayan hiç bir dilde yayın yapılamaz" diye konuştu. 
     
Karaca, MGK’da sıkıntı yaratmıştı      1995’te RP kontenjanından, 1998’te de DYP’den RTÜK üyeliğine seçilen Karaca, geçmiş MGK toplantılarında, "sıkıntı yaratan isim" olarak gündeme geldi. Karaca, "İrticai yayınlarla yeterince mücadele edilmiyor" suçlamalara karşı "bu yayınlara yaptırım uygulanması için oy kullandığını söyleyerek" kendini savundu. 
     
Yasa iptal edilmezse...      ANAYASA MAHKEMESİ yeni yasayı iptal ederse, RTÜK üyeleri göreve devam edecek. Ancak yeni yasa iptal edilmezse, 21 Haziran’a kadar siyasi partiler adaylarını belirleyecek. 21 Haziran’dan sonraki 15 günde de yeni üyeler seçilecek. RTÜK üyeleri şunlar Nuri Kayış, Beşir Ayvaz, Emin Başer, Güneş Müftüoğlu, Kutlu Savaş, Mehmet Doğan, Tülay Çetingüleç ve Zakir Avşar. 
     



 SİYASET 
















</TEXT>
</DOC>
