<DOC>
<DOCNO> 69443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/son/soneko15.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Internet siteleri haber ajanslarının yeni gelir kaynağı 
</HEADLINE>
<TEXT>

     Haber ajanslarının, bundan böyle ağırlıklı olarak internet haberciliğinden para kazanmaya başlayacakları belirtildi. 
     Uluslararası haber kanalı CNN'nin Uluslararası Başkanı Chris Cramer, Avustralya'da düzenlenen yayıncılıkla ilgili bir konferansta yaptığı konuşmada, haber ajanslarının, yeni para kazanma kaynağı olarak Web sayfalarından faydalandırma karşılığında abonelik ücreti teklif etmeye başlayacaklarını söyledi. 
     Chris Cramer, bir çok haber ajansının, internet haberciliği isterisine yakalandığını da belirtti. 
     Cramer, haber ajanslarının, 1990'ların sonunda, kaynaklarını, bilgisayarda on-line sistemiyle haber göndermeye aktardıklarını, fakat şimdi internet haberciliğiyle nasıl para kazanacakları konusunda çalışmaları gerektiğini bildirdi. 
     Bazı haber ajansları, internet sayfalarında yayınladıkları haberlerin detayından faydalandırmak için abone sistemi getiriyor ve abonelerine, belirli bir dönemi kapsayan ücret karşılığında, haberin detayına girmeyi sağlayan şifre sunuyorlar. 
     






</TEXT>
</DOC>
