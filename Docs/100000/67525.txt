<DOC>
<DOCNO> 67525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/guncel/agun.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Besle sevgilini versin kalbini 
</HEADLINE>
<TEXT>

İtalyan profesör Pasini’ye göre, insan hayatının belki de en önemli iki güdüsü olan beslenme ihtiyacı ve cinsellik, aslında birbiriyle çok içiçe 
     Eros Mutfağa Girince 1 
Hazırlayan Elif Korap 

     Yeme ve üreme insanın en temel varoluş nedeniyken, şehvet ve oburluk, değil mi insanın vazgeçemediği ve neredeyse tüm dinlerce günah sayılmış olan. Aşk öyküleri çoğu zaman romantik bir akşam yemeğiyle başlıyor ve hatta atasözleri kalbe giden yolun mideden geçtiğini söylüyor. Peki, aşk ve yemek arasında gerçekten bir ilişki var mı Anlaşılan o ki, bu konu yalnız iştahlı aşıkları değil, uzmanların da kafasını kurcalamış. İtalyan Profesör Willy Pasini’nin bu ilişkiyi irdeleyen kapsamlı araştırması ve elde ettiği ilginç veriler, Sevgililer Günü’ndebu yanıtların peşine düşmemize önayak oldu. 
     
     En özel anlar sofrada geçiyor 
     Aşk ve yemek, insanın iki kuvvetli dürtüsü. Psikologlar üremenin mi, yoksa beslenmenin mi daha baskın olduğuna henüz bir yanıt bulamamış olsalar da, bu ikisi arasında güçlü bir ilişki olduğuna kesin gözüyle bakılıyor. Yemek çoğu zaman karın doyurma işinin yanı sıra sosyalleşme görevi görüyor. Aile toplantıları, iş yemekleri, kutlamalar, yani insanın en özel anları sofra başında geçiyor. Aşk, elbette salt cinselliğin yaşanması olarak gündeme gelmiyor toplumda. Kuralların tanımladığı ilişkiler ve aileler bu dürtüyü sosyalleşmenin bir parçası haline getiriyor insan yaşamında. 
     
     Anketler de bu tezi doğruluyor 
     Dünyanın en romantik ırklarından biri kabul edilir İtalyanlar. Aşkta usta oldukları kadar yemekte de ustalar üstelik. Dünyada aşk ve yemek arasındaki ilişkiyi bilimsel çerçevede ele alma işinin de bir İtalyan’a düşmüş olması şaşırtıcı değil aslında. Bu italyan, Pasini, yıllarını beslenme ve aşk arasındaki bu gizemli ilişkiyi kavramaya adamış. Pasini bu bağlantıyı keşif çalışmaları sırasında İtalyan ve Fransızlar üzerinde bir anket uygulamış. İletişim Yayınları’nca yayımlanan "Aşk ve Yemek" adlı kitapta Pasini, yaptığı terapi ve anketler sonucunda insan davranışlarında aşk ve yeme alışkanlıklarının büyük etkisi olduğunu söylüyor. 
     
     Aşkı asıl erkekler konuşuyor 
     Prof. Pasini’nin, yaptığı anketten elde ettiği bazı verileri şöyle özetleyebiliriz 

</TEXT>
</DOC>
