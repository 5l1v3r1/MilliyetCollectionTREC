<DOC>
<DOCNO> 66711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/guncel/gun14.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksitle kurban satışı başladı... 
</HEADLINE>
<TEXT>

     Ekonomik kriz yüzünden, kurban satışı da taksitle yapılır oldu. Antalya’daki Genel Hizmet Tüketim Kooperatifi, üyelerine taksitle kurbanlık satışı başlattı. Kooperatif yetkilileri 100 milyon liraya kadar olan kurbanlıkların iki, 100 milyon liranın üzerindeki kurbanlıkların da üç taksitle satıldığını söyledi. Taksitlerin, maaşlardan otomatik olarak kesileceğini belirten yetkililer, bayramdan üç gün önce, kayıt sırasına göre kurbanlıkların dağıtılacağını söyledi. Prof. Dr. Zekeriya Beyaz, taksitli kurban satın almanın dinen bir sakıncası olmadığını, ancak kurban alacak gücü olmayanların, kurban kesmesine de gerek bulunmadığını kaydetti. 
     
     Kurban yerine yardım 
     Öte yandan Ankara Valiliği, kurban kesmek yerine, afetzedelerin ihtiyaçlarını karşılamak üzere nakdi yardımda bulunmak isteyenler için banka hesabı açtı. Bağışlar, Ziraat Bankası Merkez Şubesi’nde açılan TL için 9999999, Dolar için 9999987, Euro için 9999975 numaralı hesaplara yatırılabilecek. 
     



 GÜNCEL 























</TEXT>
</DOC>
