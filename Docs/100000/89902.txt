<DOC>
<DOCNO> 89902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sontur07.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı Türk, idam konusunda ümitli... 
</HEADLINE>
<TEXT>

     Adalet Bakanı Hikmet Sami Türk, çıkarılacak olan yasaya "idam cezasının müebbet ağır hapise çevirilen terör suçlarını şartla salıvermeden yararlanamayacakları" şeklinde bir hüküm eklenmesinin yeterli olacağı söyleyerek, "Sanıyorum bu konuda mutabakat olabilir" dedi. 
     Adalet Bakanı Hikmet Sami Türk, Cezaevi İzleme Kurulları Semineri'nin ardından gazetecilerin gündeme ilişkin sorularını yanıtladı. İdam cezasının kaldırılmasıyla ilgili bir soru üzerine Türk, TBMM Genel Kurulu gündeminde bulunan ve çeşitli yasalarda yer alan idam cezasını müebbet ağır hapis cezası verilmesi öngörülen tasarıda önergelerle değişiklik yapılmasının koalisyon ortağı MHP'yi rahatsız edeceğini söyledi. Türk, "Ama o tasarıda yer alan bölümler varılacak mutabakata göre orada öngörülen istisnaları yani savaş, yakın savaş hali ve terör suçları istisnalarını tümüyle ya da en azından şimdilik terör suçları itibariyle kaldırabilecek bir kanun teklifi haline getirilebilir" dedi. 
     Türk, sadece yasama süreci bakımından araya girmesi gereken bazı sürelerin bulunduğunu belirterek, bunların 48 saat bekleme, Adalet Komisyonu'nda görüşülme, Genel Kurul gündemine girme gibi kaybedecek zaman açısından sonuçta pek fark olmayacağını kaydetti. Türk, muhalefet partilerinin desteği konusundaki koşullarla ilgili olarak şöyle konuştu 
     "Örneğin bu terör suçları istisnasının idam kapsamından çıkarılması durumunda bunların affedilmeyeceklerini ya da şartlı salıvermeden yararlanmayacakları konusunda bir hükmün Anayasa'ya konulması konusunda öneriler var. Anayasa'da geçen yıl yapılan değişiklikle af için beşte üç çoğunluk aranmıştır, yani 330 milletvekili. Anayasa değişikliği için aranan asgari yeter sayıdır. Yani Anayasa'yı değiştirebilecek olan güç affı da çıkarabilir. Bu bakımından Anayasa'da affı güçleştiren, Anayasa Mahkemesi'nin son kararı henüz yayınlanmayan kararı ile şartla salıverilmeyi de af kapsamında değerlendiren görüşünden sonra bir affın, toplu şartla salıvermenin kolay kolay çıkmayacağı düşüncesini doğuruyor. Anayasa'ya bir de bu konuda hüküm eklenmesinde yarar olacağına inanmıyorum. Bunun bir başka boyutu var. Böyle bir hükmün Anayasa'ya eklenmesi durumunda en az 330 oyla kabul edilmesi gerekir. Ama o durumda bir halk oylamasına gitme zorunluluğu var. Halk oylamasına gitmeksizin değişikliğin gerçekleştirilmesi ise en az 367 oyun verilmesini gerektirmektedir. Cumhurbaşkanı halk oylamasına gidilmesi konusunda taktir yetkisine sahiptir." Türk, bu yönden bakıldığı zaman bunun gereksiz ve zor olduğunu ifade ederek, konunun bir başka boyutuna dikkat çekti. Bu yöndeki kaygıların belli bir kişiden kaynaklandığını söyleyen Adalet Bakanı, Öcalan'ın ima ederek "Türkiye yıllarca ayrılıkçı terörün acısını yaşamıştır. 30 bin insanı kaybetmiş beş bin şehit vermiştir. Bunun sorumlusu olacak görülen kişi veya kişilerin ölüm cezasının kaldırılmasından yararlanmaması veya ölüm cezası kaldırılırsa bunların hiçbir şekilde af edilmeyecekleri, şartla salıvermeden yararlanamayacakları şeklinde cezaevinde kalmaları istenmektedir" dedi. Türk, bunun için Anayasa'ya böyle bir hüküm konmasının ve bilinen kişiyi Anayasa ya koymaya gerek olmadığını kaydetti. Türk, çıkarılacak olan yasaya, "idam cezasının müebbet ağır hapise çevirilen terör suçlarını şartla salıvermeden yararlanamayacakları" şeklinde bir hüküm etlenmesinin yeterli olacağını belirtti. 
     "Sanıyorum bu konuda mutabakat olabilir" diyen Türk, AKP'nin, DSP milletvekilleri ve grup başkanvekillerini ziyareti sonrasında bu yöndeki önerileri değerlendirecekleri görüşünün ortaya çıktığını aktardı. Türk, terör suçlarını en azından şimdilik verilecek idam cezası bakımında müebbet hapis ağır hapise tabi tutan bir yasa değişikliğinin TBMM Genel Kurulu'ndan geçebileceğini kaydetti. Türk, bu çözüm üzerinde mutabakat sağlanma olasılığını en uygun çözüm olarak değerlendirdi. 
     Türk, MHP'nin idam cezasının kaldırılması yönündeki görüşlerini hatırlatarak, "Daha önce hükümetin tasarısı olarak Meclis'e gelen kanun tasarısında önerge yoluyla değişiklik yapılmasını uygun görmemektedirler. Bunu da saygıyla karşılanması gerekir" dedi. Türk, bir çözüm bulmak için gereken ne ise onu yapmak zorunda olduklarını belirterek, AB sürecinde Türkiye'nin yeterince zaman kaybettiğini, Türkiye'nin tam üyelik görüşmelerine başlayabilmesi, bu konuda bir takvim ve perspektif verilmesinin büyük önem taşıdığını ifade etti. Türk, bu yolda atılacak adımların gecikmeksizin atılması gerektiğinin altını çizdi. 
     DOSYALARIN KAYBOLMASI VAHİM Adalet Bakanı Hikmet Sami Türk, gazetecilerin beyaz enerji dava dosyalarından altısının kaybolması ile ilgili sorularını da yanıtladı. Türk, Yargıtay'dan döndükten sonra böyle bir olayın yaşandığını, dosyaların asıllarından tekrar tamamlanması mümkün olduğunu, delil kaybının bulunmadığını söyledi. Türk, dosyaları teslim etmesi gereken kişilerin sorgulandığını, bir kişinin de tutuklandığını bildirerek, ne şekilde kaybolduğunun açığa kavuşmadığını ifade etti. Türk, olayı üzücü ve vahim olarak değerlendirdi. 
     





</TEXT>
</DOC>
