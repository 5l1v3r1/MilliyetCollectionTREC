<DOC>
<DOCNO> 55492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sondun17.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide'nin iki numaralı adamı yaralandı 
</HEADLINE>
<TEXT>

     -Usame Bin Ladin'in liderliğindeki El Kaide örgütünün iki numaralı adamı Mısırlı Eymen El Zevahiri'nin Amerikan bombardımanında yaralandığı bildirildi. 
     Bir Peştu yetkili, El Kaide içinde Bin Ladin'den sonra gelen El Zevahiri'nin dünkü Amerikan bombardımanında yaralandığını söyledi. 
     Nangarhar eyalet komutanı Hacı Muhammed Zaman, Celalabad kentinde gazetecilere yaptığı açıklamada, ''El Zevahiri, dün sabah yerel saatle 08.00 sularında düzenlenen Amerikan bombardımanında yaralandı'' dedi. 
     Zaman, Mısırlı El Zevahiri'nin Bin Ladin'in ''kasası'' Ali Mahmud'un öldüğü bombardımanda yaralandığını söyledi. Zaman, ''El Zevahiri'nin yaralandığı kesin, belki de ölmüştür'' diye konuştu. 
     Ali Mahmud'un, dağlık Tora Bora yöresindeki Vuşnov kasabasındaki bombardımanda dün öldüğü, yine Zaman tarafından açıklanmıştı. 
     Zaman'ın açıklamaları, bağımsız kaynaklarca henüz doğrulanmadı. 
     






</TEXT>
</DOC>
