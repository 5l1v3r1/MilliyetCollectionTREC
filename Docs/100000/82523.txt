<DOC>
<DOCNO> 82523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/siyaset/siy07.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna’dan sınır tanımaz’ bir tepki 
</HEADLINE>
<TEXT>

     İSTANBUL Milliyet 

     İstanbul Büyükşehir Belediye Başkanı Ali Müfit Gürtuna, Paris Belediye Başkanı Bertrand Delanoe’ya bir mesaj göndererek, Genelkurmay Başkanı Orgeneral Hüseyin Kıvrıkoğlu’nun, Sınır Tanımayan Gazeteciler adlı örgüt tarafından "basın özgürlüğü düşmanı" olduğu gerekçesiyle Saint Lazare garının girişinde yere konulan fotoğrafının kaldırılmasını istedi. Arkadaşı olduğunu belirttiği Fransa Senato Başkanı ile de temasa geçen Gürtuna, "Bu olay onurumuzu yaraladı. Kıvrıkoğlu hiç hak etmediği bir olaya maruz kalmıştır. Milli onurumuz zedeleniyor" dedi. 
     Gürtuna, Kıvrıkoğlu’nun resmi kaldırılmadığı takdirde, Fransız firmalarıyla olan ilişkilerini de gözden geçireceklerini söyledi. Paris Belediyesi ile İstanbul Büyükşehir Belediyesi arasında işbirliği anlaşması ve iyi niyet protokolü olduğunu kaydeden Gürtuna, sözlerini şöyle sürdürdü "İhalelelere giriyorlar. Örneğin metro sistemiyle ilgileniyorlar. Ayrıca prestij projelerimiz var. Hayvanat bahçesi, deniz akvuryumu, teknopark gibi. Bunlarla yakından ilgililer. Davanın sonuna kadar peşinde olacağız." 
     
     



 SİYASET 
















</TEXT>
</DOC>
