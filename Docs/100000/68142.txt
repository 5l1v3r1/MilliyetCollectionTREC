<DOC>
<DOCNO> 68142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/son/soneko08.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı "Çok büyük bir krizden çıkıyoruz'' 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, ''2002 yılı hepimiz için çok önemli. Hep beraber dikkatli olmak durumundayız, çünkü çok büyük krizden çıkıyoruz'' dedi. 
     Anadolu'daki oda ve borsalara yaptığı ziyaretler kapsamında Zonguldak'a gelen Hisarcıklıoğlu, Ticaret ve Sanayi Odası'nda TSO 
     düzenlenen toplantıda, Türkiye'de enflasyon olmasına rağmen yokmuş gibi vergilendirilmek istendiğini, o zamanda kayıt dışını çok desteklemiş olduklarını söyledi. Hisarcıklıoğlu, ekonominin kayıt altına alınmasını, kayıt altına alırken de adil olunması gerektiğini, adil vergi düzeni getirilmediği takdirde ekonominin kayıt içine alınmasının mümkün olamayacağını belirtti. Ülke genelinde, işçi, işveren, sanayici, esnaf, tüccar ve köylü her kesimin üretim dediğini ve bu konuda birleştiklerini, bunun da dinamik aktif hale getirilmesi için önündeki engellerin kaldırılması gerektiğini dile getiren Hisarcıklıoğlu, şunları kaydetti ''Bununda birinci başlığı enflasyon muhasebesi, daha sonra vergide oranları düşürüp yaygınlaştırması. Esas olan ülkenin geleceği noktasında 2002 yılı hepimiz için çok önemli, hep beraber dikkatli olmak durumundayız, çünkü çok büyük bir krizden çıkıyoruz. Şu anda içinde yaşadığımız için, krizin ne kadar tahribat yaptığını hissetmemize rağmen çok iyi anlamış değiliz. 10 sene sonra geriye baktığımızda ne kadar derin, ağır krizin içinden geçtiğimizin göstergesidir. Cumhuriyet tarihinde hiçbir zaman bir sene boyunca eksi büyümeyle her ay gitmemiştir. Artık ülkenin makro ekonomik planlarını yapanların, muhakkak Türkiye'yi büyümeye geçirmeleri lazım.'' ''Büyümeye geçilmesi için bizlerin, üreten insanların önünün açılması lazım'' diyen Hisarcıklıoğlu, büyümeye geçemediği ortamda Türkiye'yi büyük sıkıntılar beklediğini, ancak büyümeye geçebilmesi için Türkiye'nin çok büyük avantajları bulunduğunu belirtti. Hisarcıklıoğlu, ''11 Eylül sonrası dünya konjonktürünün gelmiş olduğu durum, ülkemiz için büyük bir avantaj. Türkiye dünya konjonktürünü iyi kullanmalıdır'' dedi. Tehlike sinyali veren bir başka önemli hususun da, geçen hafta itibarıyla kredi hacmindeki bir haftalık daralmanın 681 trilyon lira olduğuna dikkati çeken Hisarcıklıoğlu, şöyle devam etti ''Kredi hacminin küçülmesi demek, ekonominin küçülmeye devam ettiğinin bir göstergesidir. Kredi hacmi büyümezse, ekonominin büyümesi mümkün değil. Buna dikkat etmemiz lazım. Bizimde çıkartılması için desteklediğimiz, kredilerin yeniden yapılandırılması kanununun bir an önce yürürlüğe girmesi gerekiyor. Odalar birliği yönetiminin büyük bir gayreti, çabası, desteği ile devletin ilk defa reel sektöre aktarmış olduğu kaynağın yüzde 60'ı kredi olarak verilecektir. Reel sektöre 4 milyar dolar kredi desteğinin çıkmasıyla, ekonomide içten içe canlılığı yakalamamız mümkün olacaktır. Çünkü otomatik olarak rekabetten dolayı faizler düşecek, faiz düşünce mevduatta toplanacak faiz oranları düşecek bununla beraber devletin borçlanma faizi ve otomatik olarak da enflasyonda düşecek. Bunun devreye girmesi lazım.'' 
     






</TEXT>
</DOC>
