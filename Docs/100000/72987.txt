<DOC>
<DOCNO> 72987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/son/sontur03.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı'ndan emekli generallere eleştiri 
</HEADLINE>
<TEXT>

     Adalet Bakanı Hikmet Sami Türk, Susurluk davasından hüküm giyerek cezaevine konulan Korkut Eken hakkında, ''yarıgının her kademesinden geçerek kesinleşmiş karar bulunduğunu'' belirtti. 
     Adalet Bakanı Türk, Gürcistan'a yaptığı resmi ziyareti tamamlayarak yurda döndü. İstanbul üzerinden uçakla Adana'ya gelen Bakan Türk, Şakirpaşa Havaalanı'nda basın toplantısı düzenledi. 
     Bakan Türk, gazetecilerin Korkut Eken ile ilgili soruları üzerine, Eken hakkında yargının her kademesinden geçerek kesinleşmiş bir karar bulunduğunu ifade ederek, konuya ilişkin yapılan açıklamalarla, kesinleşmiş bu tür yargı kararlarının yıpratılmaması gerektiğini söyledi. 
     Bakan Türk, ''Sayın general ya da emekli generallerin, konuya ilişkin bilgilerini, yargılama safhasında söylemeleri gerekirdi. 
     Ayrıca, Korkut Eken'in bilgileri dahilinde hareket ettiği 
     ifadelerinin, hangi eylemi kapsadığı açık değil'' dedi. 
     Bakan Türk, CMUK'a göre, yeni vakalar, yeni deliller ortaya çıkması halinde sanık lehine yeniden yargılamanın söz konusu olabileceğini ifade ederek, ''emekli generallerin söylediklerinin yeni vaka, delil olup olmadığı mahkemeye yapılacak başvuru ile anlaşılabilir. Ben Adalet Bakanı olarak başka birşey açıklayamam, takdir mahkemenindir'' diye konuştu. 
     






</TEXT>
</DOC>
