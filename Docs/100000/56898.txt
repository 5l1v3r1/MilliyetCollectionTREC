<DOC>
<DOCNO> 56898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/ekonomi/aeko.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç, İtalyanlarla ortak banka alacak 
</HEADLINE>
<TEXT>

UniCredito ile yüzde 50 ortaklık görüşmeleri için anlaşma imzaladıklarını bildiren Koçbank Yönetim Kurulu Başkanı Karaçam, banka alarak lider olacaklarını söyledi 
     KADİFE ŞAHİN 

     Koç Grubu’nun İtalyan UniCredito ile ilk görüşmelerinin 2000’de Prag’da başladığını bildiren Koçbank Yönetim Kurulu Başkanı Burhan Karaçam, "Grup ile strajilerimiz örtüştüğü için ortaklık niyetimizi bu anlaşma ile açıkladık" dedi. 
     UniCredito’nun Yeni Avrupa olarak tanımladığı ve Doğu Avrupa’dan Türkiye’ye uzanan bölgede büyümeyi hedeflediğini belirten Karaçam, Koç Holding’in Türkiye’de mali piyasalar ve finans sektöründe adına ve gücüne eş değer bir konuma gelmeyi istediğini bildirdi. Karaçam, "Bu ortaklık ile Türkiye’deki finansal piyasalarda daha da büyümeyi düşünüyoruz. Organik büyüme ile birlikte bir takım satın almalar yoluyla da genişlemek istiyoruz. Bu ortaklık anlaşması Türkiye’ye yönelik olarak ileride atacağımız bir son adım değil, belli bir sürecin çeşitli aşamalarından ilki olacak" dedi. 
     
Sektörde lider olacağız’      UniCredito’nun Türkiye’de daha önce başka bankalarla temasları olduğunu ve Koç Grubu’nun UniCredito dışında başka Avrupa ve Amerikan bankaları ile görüşmeleri de bulunduğunu kaydeden Karaçam şöyle dedi "Her iki taraf için de bu temaslar artık geride kalmıştır. Türkiye’de birlikte hareket etme niyetimizi ortaya koymuş durumdayız. Eğer ortaklık gerçekleşirse bunun hedefi Türkiye’de mali piyasalarda büyük oyuncular arasında yer almak ve sektörün liderliğine soyunmaktır. Koç Grubu, finansta sanayideki gibi lider konuma gelmek istiyor. UniCredito bu stratejinin içine dahil oluyor." 
     Anlaşmada değişmez ön şartlarda bulunulmadığını bildiren Karaçam, grup hakkında şöyle konuştu 
     "UniCredito da perakende ve bireysel bankacılığa yönelik çalışıyor ve bu arada kurumsal piyasaları da ihmal etmiyor. Yatırım bankacılığı ve menkul değerler alanlarında çok önemli deneyimleri var. İleri derecede teknoloji kullanıyorlar. Çok geniş bir müşteri tabanları var. Çok iyi know how’a sahipler." 
     
Koç’u övdü      Koç’la yaptığı ortaklık anlaşmasını uluslararası piyasalara yazılı bir açıklama ile duyuran UniCredito, Grubun Türkiye’nin lider sanayi kuruluşu olduğu, Ford, Fiat, Allianz ve Yamaha gibi çok uluslu gruplarla başarılı ortak girişimleri bulunduğunu ifadelerini kullandı. Açıklamada, Koçbank’ın toplam varlıklarının 3.3 milyar dolar düzeyinde olduğu vurgulandı. 350 milyon dolar değerindeki Koç Finansal Hizmetler A.Ş’de şu şirketler bulunuyor "Koçbank, Koç Allianz Hayat Sigorta, Koç Allianz Sigorta, Koçbank Nederland, Koç Faktoring, Koç Finans Koç Türk Finansmen va Kart Hizmetleri, Koçelsa Koç Finansal Kiralama, Koç Fiat Kredi Türk Finans A.Ş, Koç Yatırım Menkul Değerler". 
     
İtalya’nın devi      Türkiye’de daha önce Fon yönetiminde olan İktisat Bankası ile ilgilenen ancak teklif vermeyen UniCredito 21 milyar euro’luk piyasa değeriyle Avrupa’nın en büyük bankaları arasında yer alıyor. UniCredito, Eylül 2001 itibariyle 120 milyar euro üzerinde mevduata, 120 milyar euro’luk kredi portföyüne, 105 milyar euro’luk yatırım fonlarına, 1.1 milyar euro’luk net k ra, yüzde 21.2 özkaynak verimliliği rasyosu ve yüzde 53.2 maliyet gelir rasyosuna sahip bulunuyor. UniCredito, İtalya’da 2 bin 900 şubede, 6 milyon perakende ve bireysel müşteriye, 137 bin büyük ve orta ölçekli kuruma hizmet veriyor. 
     



 EKONOMİ 


















</TEXT>
</DOC>
