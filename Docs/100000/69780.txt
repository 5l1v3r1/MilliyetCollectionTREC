<DOC>
<DOCNO> 69780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sondun03.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternet uyuşturucu satışlarını patlattı 
</HEADLINE>
<TEXT>

     İnternetin, uyuşturucu satışlarında patlamaya yol açtığı ve uyuşturucu imaliyle ilgili şimdiye kadar gizli tutulan formüllerin isteyen herkesin eline geçtiği bildirildi. 
     Uluslararası Narkotik Kontrol Kurulu'nun İNCB yayınlanan yıllık raporuna göre, dünyada yaklaşık 700 milyon kişi internet kullanıyor ve kullanıcı sayısı ortalama 6 ayda bir iki katına çıkıyor. 
     Raporda, "internette kullanılan şifreleme teknikleri yüzünden uyuşturucu şebekelerinin haberleşmelerinin polis ve adli makamlar tarafından izlenmesine olanak kalmadığı, ayrıca internetin uyuşturucudan kazanılan kara paranın aklanması amacıyla kullanıldığı" ifade edildi. 
     İNCB raporunda bazı Avrupa ülkelerinin hintkenevirini yasallaştırma eğiliminde olduklarını hatırlatarak "bunun tarihi bir hata olacağını" kaydetti. 
     "Taliban rejiminin yıkılmasından sonra Afganistan'da haşhaş ekiminin yeniden hız kazandığına" işaret edilen raporda, "uluslararası toplumun, uyuşturucu ekim ve üretimini kontrol edebilmesi için Afgan hükümetine yardım yapması" istendi. 
     






</TEXT>
</DOC>
