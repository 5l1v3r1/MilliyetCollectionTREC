<DOC>
<DOCNO> 50852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/yasam/yas10.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Manik atak’ın sonu şizofreni 
</HEADLINE>
<TEXT>

Aşırı enerjik, neşeli, sık sık sevgili değiştiren biri misiniz Manik atak olabilirsiniz... Ve bu hastalık tedavi edilmezse şizofreniye kadar yolu var 
     NESLİHAN CUYAR İstanbul 

     Aşırı neşeli, sık sık partner değiştiren, sürekli şarkı söyleyen, her şeyi çözeceğine inanan, az uyuyan, ama asla enerjisi tükenmeyenlerden misiniz Uzmanlar, bu tür davranışlar sergileyenlerin, 'manik atak' hastalığına yakalanmış olabileceği ve mutlaka tedavi edilmesi gerektiği belirtiyor. 
     Psikiyatrist Doç. Dr. Nihat Kaya, kış mevsimiyle birlikte manik atağın tetiklendiğini ve tedavi edilmemesi halinde iki uçlu mizaç bozukluğuna yol açacağını belirterek, şizofren tehlikesisiyle bile karşı karşıya kalınacağını söyledi. 
     
     İşte özellikleri.. 
     Manik ataklı kişilerin aşırı özgüvenli olduğunu söyleyen Kaya, başlıca özellikleri şöyle sıraladı "Özellikle kadınlar dikkat çekici makyajları, aksesuarları ve giyimleriyle dikkat çeker. Karşı cinse ilgi artar, kişi sürekli dolaşır, yerinde duramaz, eğer varsa ölçüsüzce para harcar. Orijinal buluşlar, yeni projeler üretme, icatlar görülür. Müteşebbis ruhu artar. Hatta örgüt kurma, lider olma düşünceleri öne çıkar." 
     
     Tedavi şart 
     Manik atakta depresyonun tam tersi özelliklerin görüldüğünü ve kişinin genel bir hareketlilik haline rağmen çabuk öfkelendiğini, huzursuzluk yaşadığını dile getiren Kaya şunları söyledi 
     "Kişi o kadar çok hızlı hareket eder ki, sonunda kendini denetleyemez hale gelir. İradesi hastalığın eline geçer. Manik atakta kişi aşırı hareketten fiziksel olarak tükenmişlik sendromu yaşayıp bitap düşer. Davranış bozukluğu artar. Mutlaka tedavisi gerekir." 
     



 YAŞAM 



















</TEXT>
</DOC>
