<DOC>
<DOCNO> 66434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sonspo04.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Son on yılda en çok lider olan takım Galatasaray 
</HEADLINE>
<TEXT>

     Birinci Süper Futbol Ligi'nin son 10 sezonunda liderlik koltuğuna en çok oturan takım Galatasaray oldu. 
     Ligde son 10 sezonda şimdiye dek toplam 319 lig haftası oynanırken, Galatasaray, toplam 142 haftayı lider olarak kapattı. 
     Aynı süre içinde sarı-kırmızılı takımın ezeli rakipleri Fenerbahçe 59, Beşiktaş 52, Trabzonspor ise 31 hafta liderlik koltuğunda oturdu. 
     Ligin son 10 sezonunda en fazla süreyle liderlik koltuğuna oturan takım unvanının sahibi olan Galatasaray, aynı zamanda son 10 sezonda da liderlik keyfini yaşayan tek takım durumunda bulunuyor. 
     Sarı-kırmızılı ekip 1992-93 sezonunda 5, 1993-94 sezonunda 20, 1994-95 sezonunda 6, 1995-96 sezonunda 2, 1996-97 sezonunda 26, 
     1997-98 sezonunda 9, 1998-99 sezonunda 18, 1999-2000 sezonunda 29, 
     2000-2001 sezonunda 9, bu sezonun ilk 21 maçında ise 18 kez olmak 
     üzere, toplam 142 kez lider oldu. 
     Bu süre içinde başka hiçbir takım 10 sezonda da en az 1 kez liderlik keyfini yaşayamadı. Son 10 sezonda Fenerbahçe 7, Trabzonspor 6, Beşiktaş da 5 sezon liderliğe yükseldi. 
     Birinci Futbol Ligi'nin son 5 sezonundan 4'ünde mutlu sona ulaşan, bu sezon ise ilk 21 maçlık bölümü lider kapatan Galatasaray, son 6 sezonda ezeli rakiplerine liderlik koltuğuna oturma sayısı bakımından büyük fark attı. 
     Son 6 sezondaki toplam 191 lig haftasında Galatasaray 109 kez lider kalırken, Fenerbahçe 43, Beşiktaş 17, Trabzonspor ise 8 kez koltuğa oturdu. Diğer 14 liderliği ise Anadolu takımları paylaştı. 
     Son 10 sezon baz alınarak yapılan değerlendirmede, 1 sezonda en uzun süreyle lider kalan takım da Galatasaray oldu. 
     Sarı-kırmızılı ekip 1999-2000 sezonunun 34 haftasından 29'unu lider geçti. Kalan 5 haftada ise Fenerbahçe 2 , Altay, İstanbulspor ve Denizlispor koltuğa oturdu. 
     Ayrıca, Beşiktaş 1994-95 sezonunda 27 hafta, Galatasaray da 1996-97 sezonunda 26 hafta lider oldu. 
     Birinci Lig'de son 10 sezonda ''4 Büyükler'' dışında 10 takım, toplam 35 hafta liderliğin keyfini yaşadı. 
     Bu süre içinde Kocaelispor 18, Bursaspor 6, Ankaragücü, Gençlerbirliği ve Altay 2'şer, Gaziantepspor, Adanaspor, İstanbulspor, Denizlispor ve Kardemir Karabükspor da 1'er hafta lider kaldı. 
     Birinci Lig'in 1992-93 sezonunda yalnızca 5 hafta liderlik koltuğuna oturan Galatasaray, sezon sonunda şampiyonluğa ulaşmayı başardı. 
     1995-96 sezonunda ise, toplam 21 hafta liderlik koltuğunda oturan 
     Trabzonspor, sezon sonunda şampiyonluğu 11 kez lider olan Fenerbahçe'ye kaptırdı. 
     Ligin son 10 sezonuna göre, bir sezonda üst üste en uzun süre lider kalan takım da Galatasaray oldu. 
     Sarı-kırmızılı ekip, 1996-97 sezonunda 9. haftada yakaladığı liderliği lig sonuna dek sürdürdü ve 34 haftalık maratonda üst üste 26 hafta lider oldu. 
     Galatasaray ayrıca, 1999-2000 sezonunda 10 ile 34. haftalar arasındaki 25 hafta üst üste lider kalmayı başardı. 
     
     Son on yılın liderleri 
     Birinci Futbol Ligi'nde takımların son 10 sezonda lider kalma sayıları şöyle 
     149   1992-1993 Sezonu Kocaelispor 14 , Galatasaray 5 , Fenerbahçe ve 
     Beşiktaş 4 , Trabzonspor 2 , Altay 1 
     149   1993-1994 Sezonu Galatasaray 20 , Beşiktaş 5 , Kocaelispor 4 , 
     Gaziantepspor 1 
     149   1994-1995 Sezonu Beşiktaş 27 , Galatasaray 6 , Bursaspor 1 
     149   1995-1996 Sezonu Trabzonspor 21 , Fenerbahçe 11 , Galatasaray 
     2 
     149   1996-1997 Sezonu Galatasaray 26 , Bursaspor 5 , Trabzonspor 
     2 , Fenerbahçe 1 
     149   1997-1998 Sezonu Fenerbahçe 21 , Galatasaray 9 , Trabzonspor 
     3 , Kardemir Karabükspor 1 
     149   1998-1999 Sezonu Galatasaray 18 , Beşiktaş 9 , Fenerbahçe 5 , 
     Gençlerbirliği 2 
     149   1999-2000 Sezonu Galatasaray 29 , Fenerbahçe 2 , Altay, 
     İstanbulspor ve Denizlispor 1 
     149   2000-2001 Sezonu Fenerbahçe 15 , Galatasaray 9 , Beşiktaş 7 , 
     Trabzonspor 2 , Adanaspor 1 
     149   2001-2002 Sezonu Galatasaray 18 , Ankaragücü 2 , Trabzonspor 1 
     Not Haberde, maç eksiği olan takımların karşılaşmalarını tamamladıktan sonraki durum değerlendirmeye alınmıştır. 
     






</TEXT>
</DOC>
