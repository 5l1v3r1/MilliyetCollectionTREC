<DOC>
<DOCNO> 98978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sontur37.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
"Su"dan kavga, 3'ü kadın, 1'i çocuk dört yaralı var... 
</HEADLINE>
<TEXT>

     Bursa'nın merkez Yıldırım İlçesi'nde, bir kişi, şeftali bahçesinin suyunu kullandıkları gerekçesiyle aynı aileden 3'ü kadın 1'i çocuk 4 kişiyi pompalı tüfekle yaraladı. 
     Arabayatağı Mahallesi Okul Sokak'ta 5 dönüm şeftali bahçesi bulunan Kadri A. 36 , tarlanın karşısındaki evde oturan Akış ailesini, suyunu kesip kullandıkları gerekçesiyle uyardı. 
     Kadri A., traktörüyle bahçesine dolaşmaya gittiğinde ikazlarına rağmen suyun aile tarafından kullanıldığını fark edince, pompalı tüfeğini yanına alarak Akış ailesinin evine gitti. Akış ailesiyle su yüzünden tartışan Kadri A., tartışmanın kavgaya dönüşmesi üzerine pompalı tüfekle ateş etmeye başladı. 
     Kadri A.'nın tüfeğinden çıkan saçmalardan Süreyya 24 , Hatun 48 , Hazar 24 ve Mehmet Akış 10 ayaklarından yaralandılar. 
     Yaralılar, Bursa Devlet Hastanesi'nde tedavi altına alınırken, olaydan sonra traktörüyle kaçan Kadri A. polis tarafından yakalandı. 
     Vücudunda darp izleri bulunan ve Yüksek İhtisas Hastanesi'nde tedavi ettirilen Kadri A., belediyeye ait suyla şeftali tarlasını suladığını, ancak ailenin sürekli tarlanın suyunu keserek evlerinde kullandıklarını öne sürdü. 
     Daha önce de aileyi suyu kullanmamaları konusunda sürekli uyardığını anlatan Kadri A., ''Tarlaya gittiğimde suyun yeniden kesildiğini fark ettim. Aileyle konuşmaya gittiğimde evde bulunan 4 erkek ve 4-5 kadın bana saldırmaya başladılar. Kaçmak istedim. Beni dövüyorlardı. Bende yanımda bulunan tüfeği ateşledim. Amacım vurmak değildi. İsteseydim yaralamaz, öldürürdüm. Ben korkutmak istedim'' dedi. 
     Zanlı, tedavisinin ardından ifadesi alınmak üzere Ertuğrulgazi Polis Merkezi'ne götürüldü. 
     





</TEXT>
</DOC>
