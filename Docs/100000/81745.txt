<DOC>
<DOCNO> 81745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/ekonomi/eko01.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
EKONOMİK ÖZGÜRLÜK ENDEKSİ’NE GÖRE 
</HEADLINE>
<TEXT>
Kriz, Türkiye’yi özgürlükten etti 
Ekonomik Özgürlükler Endeksi’nde 2001’de büyük oranda özgür’ grupta yer alan Türkiye, 2002’de özgür olmayan’ gruba geriledi 
     BARIŞ ERGİN 

     1995 - 2001 döneminde büyük oranda özgür ülkeler’ grubunda yer alan Türkiye, krizler yüzünden, büyük oranda özgür olmayan’ grubuna geriledi. ABD’li Heritage Vakfı ve Wall Street Journal’ın her yıl hazırladığı Ekonomik Özgürlük Endeksi’nde 2000’de 49, 2001’de 63’üncü sırada yer alan Türkiye 2002 değerlendirmesinde 3.35 puanla 155 ülke içinde 105’inci sıraya düştü. 
     Ülkeleri, girişim özgürlüğü düzeyi, bürokratik ve yasal sınırlamalara göre değerlendiren endekste Türkiye’nin 2000 yılı puanı 2.75, 2001 puanı da 2.90’dı. Toplam 155 ülkenin değerlendirildiği endekste Türkiye, en olumsuz gelişme gösteren ülkeler’in başında sayıldı. 
     
     Ticaret puanı 4.5 
     Ticaret politikası bölümünde, ağırlıklı tarife uygulamalarının yüzde 2.7 olduğu, tarım ürünleri ihracatında engellerin maliyetleri artırdığı, ancak tarife ortalamasının düşüşü nedeniyle ticari endekste 2002’de herhangi bir değişim olmadığı belirtilerek, Türkiye’ye 2001 yılındaki gibi 2.0 puan verildi. 
     Ekonomiye devlet müdahalesini ifade eden değerlendirmede hükümetin GSMH’nın yüzde 15’ini harcadığı, ve büyük bölümüne h l hakim olduğu belirtilerek, 2001’de 4.0 puan verilen Türkiye’ye 4.5 puan veriliyor. 
     
     Engeller sıralanıyor 
     Yabancı yatırıma engellerin devam ettiği ve bazı mesleklerde sadece Türkler’in çalışabildiği belirtilerek Türkiye’nin yabancı sermaye notu 1 puan aşağı çekiliyor. Ayrıca, kamu malları fiyatlarını hükümetin belirlemesi, tarımda korumacılık, kanunların eskiliği ve mahkemelerin çok yavaş çalışması da özgürlük engeli sayılıyor. 
     
Türkiye’de Bizans bürokrasisi var’      Raporda, Türkiye’nin özgür olmayan’ gruba dahil olması ile ilgili süreç de anlatıldı. Bu bölümde Başbakan Ecevit ve Cumhurbaşkanı Ahmet Necdet Sezer’in halkın önünde tartışmaları’ hatırlatılarak, bu olayın ardından ekonominin büyük bir düşüşe geçtiği vurgulandı. 
     Krizlerin, yozlaşmaya yol açtığı kaydedilen raporda, Bizans Bürokrasisi’ olarak nitelenen Türk bürokrasisi ve hukuk sisteminin Türkiye’yi Çin ve Rusya’dan sonra dünyanın en az şeffaf ülkesi yaptığı belirtildi. 
     
Derviş’e övgü      Raporda kendisinden övgüyle söz edilen Devlet Bakanı Kemal Derviş’in, Türkiye’yi istikrara kavuşturmak için büyük bir mali kaynak aldığı ve 15 kanunu geçirmeyi de bu kaynak için taahhüt ettiği vurgulanıyor. Türkiye’nin IMF ile yaptığı önceki anlaşmalarda sorumluluklarını yerine getirmediği hatırlatılan raporun sonuç bölümünde Türkiye’nin Batı’nın çok başarılı bir üyesi olması halinde bile, ekonomiye devlet müdahalesini engellemesi, hukuki yapıyı düzeltmesi gerektiği belirtiliyor. 
     
2002'de 'özgür olmayan' ülkeler grubuna girdik Yıl Türkiye'nin özgürlük puanı 1995 2.80 1996 2.90 1997 2.70 1998 2.60 1999 2.80 2000 2.75 2001 2.90 2002 3.35      
     
En özgür ülke Hon - Kong Endeksteki ilk 10 ülke Ülke adı Puanı Hong - Kong 1.35 Singapur 1.55 Yeni Zelanda 1.70 Estonya 1.80 İrlanda 1.80 Lüksemburg 1.80 Hollanda 1.80 ABD 1.80 Avustralya 1.85 Şili 1.85      
'Ekonomik özgürlük'te Uganda'nın bile gerisinde kaldık Dünya sırası Ülke adı Endeks puanı 101 Moritanya 3.30 101 Pakistan 3.30 105 Türkiye 3.35 108 Tanzanya 3.40 118 Azerbaycan 3.50 131 Bengladeş 3.70 145 Suriye 4.10 148 Özbekistan 4.35 150 Türkmenistan 4.40 151 İran 4.55 153 Cuba 4.75 155 Kuzey Kore 5.00      
     Heritage Vakfı ve Wall Street Journal tarafından her yıl hazırlanan Ekonomik Özgürlük Endeksi'nde 1.00- 1.95 arası puan 'özgür ülkeleri', 2.00 - 2.95 puan arası 'genellikle özgür ülkeleri', 3.00 - 3.95 arası ise 'genellikle özgür olmayan' ülkeleri kapsıyor 
     



 EKONOMİ 























</TEXT>
</DOC>
