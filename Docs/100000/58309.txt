<DOC>
<DOCNO> 58309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/soneko21.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Akışık "Kamu bankalarındaki finansal problemler çözüldü" 
</HEADLINE>
<TEXT>

     Kamu Bankaları Ortak Yönetim Kurulu Başkanı Vural Akışık, ekonomik program çerçevesinde alınan önlemler doğrultusunda kamu bankalarının finansal problemlerinin çözüldüğünü belirterek, Ziraat Bankası'nın kısa vadeli gecelik borçlanmasının artık olmadığını kaydetti. 
     TÜSİAD'ın Yüksek İstişare Toplantı'nın basına kapalı olan bölümünde TÜSİAD üyelerine kamu bankaları hakkında bilgi veren Akışık, ekonomik program çerçevesinde alınan önlemler doğrultusunda kamu bankalarının finansal problemlerinin çözüldüğünü belirtti. Akışık, Ziraat Bankası'nın kısa vadeli gecelik borçlanmasının artık olmadığını belirtti. 
     Sadece Halk Bankası'nın fonlaması gereken 2.8 katrilyon liralık kısa vadeli yükümlülükleri bulunduğunu ifade eden Akışık, bu rakamın yarısının yedi günlük, diğer yarısının 14 günlük fonlama olduğunu kaydetti. Akışık, krizin en yoğun hissedildiği günlerde kısa vadeli fonlama yükünün 14 katrilyon lira tutarında bulunduğu söyledi. 
     Akışık, Türkiye'deki mali sistemin düzelmesi için altı yıllık bir süre koyduklarını belirtirken, altı yıl sonra Türkiye'nin Yunanistan, Portekiz, İspanya gibi ülkelerin mali yapısına rahatlıkla ulaşabileceğini kaydetti. 
     






</TEXT>
</DOC>
