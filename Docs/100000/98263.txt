<DOC>
<DOCNO> 98263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/guncel/gun08.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteler öğrenci avında 
</HEADLINE>
<TEXT>

Başarılı öğrencileri kapma yarışı başladı... Süperlere dayalı döşeli daire veren bile var 
     Üniversiteler, 2002-Öğrenci Seçme Sınavı’nda ÖSS dereceye giren adayların peşine düştü. Bazı devlet ve vakıf üniversitelerinin rektörleri, ÖSS’de yüksek puan alan adaylara, mektup ve tanıtım kataloğu göndererek kendi üniversitelerini tercih etmelerini istiyor. 
     ODTÜ Rektörü Prof. Dr. Ural Akbulut, ilk 100’e giren adaylara gönderdiği mektupta, adayları ve anne-babalarını, tüm masraflarını karşılamak kaydıyla 29-30 Temmuz’da üniversitede yapılacak "Tanıtım Günleri"ne katılmaya da davet etti. Adaylar, bu süre içinde anne babalarıyla birlikte günlüğü 5 milyon liraya üniversite yurtlarında barınabilecek. 
     Bilkent Üniversitesi Rektörü Prof. Dr. Ali Doğramacı ve Hacettepe Üniversitesi Rektörü Prof. Dr. Tunçalp Özgen de gönderdikleri mektuplarda burslar hakkında bilgi verdi. 
     Erciyes Üniversitesi de Öğrenci Seçme Sınavı’nda dereceye girenlere burs ve dayalı döşeli stüdyo tipi dairelerde ücretsiz barınma imk nı sağlayacak. Rektör Prof. Dr. Zeki Yılmaz, ilk bine giren ve üniversitelerinin herhangi bir bölümüne kayıt yaptıran öğrencilere ilk yıl 9 ay süreyle ayda 150 milyon lira ve Demir Karamancı Bilim Sitesi’nde ya da Hızıroğlu Konağı’nda özel banyosu, tuvaleti ve mutfağı bulunan dayalı döşeli stüdyo tipi dairelerde ücretsiz barınma imk nı sağlayacaklarını söyledi. 
     

</TEXT>
</DOC>
