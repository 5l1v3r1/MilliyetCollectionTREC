<DOC>
<DOCNO> 92070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sontur24.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Başkanı Bush'tan Ecevit'e mektup... 
</HEADLINE>
<TEXT>

     ABD Başkanı George W. Bush, ülkesinin, Türkiye'ye, ''Kabil'deki Uluslararası Güvenlik Destek Gücü'nün ISAF 
     Komutanlığı'nı üstlenmesi cesur kararından dolayı minnettar olduğunu'' bildirdi. 
     Bush, 21 Haziran 2002 tarihinde Başbakan Bülent Ecevit'e bir mektup gönderdi. Bush, mektubunda ABD'nin, Türkiye'ye Kabil'deki ISAF Komutanlığı'nı üstlenmesi cesur kararından dolayı minnettar olduğunu belirterek, şunları kaydetti 
     ''Birleşmiş Milletler'ce uzatılmış olan ISAF'ın görev süresi boyunca uluslararası toplumun Türkiye'nin bu çalışmasını kuvvetle desteklemesine biz de katılıyoruz. Ocak ayında Washington'u ziyaretinizde görüştüğümüz çerçevede, ABD, Türkiye'nin önderliği altındaki ISAF'ın başarısını sağlamak amacıyla hükümetiniz ve diğer katılımcı uluslarla yakın çalışmalarını sürdürecektir. 
     Türkiye'nin terörizmle savaşa katılım ve önderliği, ülkelerimizin stratejik ortaklığını derinleştirdiği gibi dünyadaki Müslümanlara da modern ve laik demokrasinin umut dolu bir örneğini sağlamaktadır.'' 
     





</TEXT>
</DOC>
