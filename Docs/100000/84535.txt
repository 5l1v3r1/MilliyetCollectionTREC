<DOC>
<DOCNO> 84535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sondun22.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Başbakanı Schröder'in ''saç'' zaferi.. 
</HEADLINE>
<TEXT>

     Almanya Başbakanı Gerhard Schröder, ''ddp'' haber ajansına hakkında, saçlarının boyalı olduğu konusunda haber yayımlamasıyla ilgili olarak Hamburg Eyalet Mahkemesi'nde açtığı davayı kazandı. 
     Alman ''ddp'' haber ajansının, mahkeme kararına karşı temyize başvuracağı bildirildi. 
     Ajans, bir haberinde, bir güzellik uzmanının, Schröder'in ''genç görünmek için saçlarını boyattığı'' yolundaki görüşlerine yer vermiş, Schröder'in itirazı üzerine ise haberi iptal etmişti. 
     Schröder, bununla yetinmeyip bu yönde bir daha hiçbir haber yayımlanmamasını talep edince, ''ddp'' yöneticileri, bu isteği basın özgürlüğünü kısıtladığı gerekçesiyle reddetmişlerdi. 
     Schröder, bunun üzerine dava açmıştı. Ajans yöneticileri, davayı kaybettikleri takdirde bir üst mahkemeye başvuracaklarını açıklamışlardı. 
     Schröder'in Berlin ve Hannover'deki berberleri de gazetelere yaptıkları açıklamalarda, Başbakan'ın saçının boyalı olmadığını belirtmişlerdi. 
     





</TEXT>
</DOC>
