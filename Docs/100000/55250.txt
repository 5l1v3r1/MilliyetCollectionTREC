<DOC>
<DOCNO> 55250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/guncel/gun07.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Af destekli ölüm makinesi 
</HEADLINE>
<TEXT>

Sait Akkuş... Adana’da cinayet işledi tutuklandı. Cezaevinde bir kişiyi daha öldürdü... Aftan yararlandı serbest kaldı... Önce eşinin babasını, sonra da arkadaşını katletti 
     NEŞET KARADAĞ DHA 

     Adana’da cinayet suçundan girdiği cezaevinde bir kişiyi daha öldüren 29 yaşındaki Sait Akkuş, Şartla Salıverme Yasası’yla tahliye edildikten sonra 2 kişiyi daha öldürdü. Nikahsız eşinin babasını 5 ay önce, tartıştığı bir arkadaşını da geçen hafta öldüren Sait Akkuş’a olay yerinde tatbikat yaptırıldı. 
     Ölüm makinesi Sait Akkuş, cezaevinden çıktığında nikahsız eşi Canan Çağlar’ı elinden aldığı gerekçesiyle babası 42 yaşındaki Necip Çağlar’ı 5 ay önce kahvehanede kurşunlayarak öldürdü. 
     
     Anlaşamadı, vurdu 
     Bu cinayet nedeniyle her yerde aranan Akkuş, arkadaşları Ferhat Tivsiz ve Halim Şimşek ile birlikte Niğde’ye giderek randevuevi çalıştırdığı iddia edilen Fevzi Yavuz’dan 2 otomobil gasp etti. 2 milyar karşılığı otomobilleri geri verdi. 
     Ölüm makinesi, payını vermeyen arkadaşı Ferhat Tivsiz’i geçen hafta kurşanlayarak öldürdü. 
     



 GÜNCEL 
















</TEXT>
</DOC>
