<DOC>
<DOCNO> 61980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/guncel/gun01.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Olay tablolar’ın 10’u sahte 
</HEADLINE>
<TEXT>

Fona devredilen İktisat Bankası koleksiyonundaki sahte tabloların asıllarının nerede olduğu bir türlü belirlenemedi. Kültür Bakanlığı inceleme başlatıyor 
     ÖMER ERBİL İstanbul 

     Kültür Bakanı İstemihan Talay'ın müzayede satışını durdurduğu İktisat Bankası koleksiyonunda 10 sahte tablo çıktı. Tabloların asıllarının nerede olduğu ise belirlenemedi. Tabloların bankaya sahte olarak mı satıldığı, yoksa sonradan mı değiştirildiği araştırılıyor. 
     Erol Aksoy'un sahibi olduğu ve fona devredilen İktisat Bankası'nın koleksiyonu için Bankacılık Denetleme ve Düzenleme Kurulu BDDK Mimar Sinan Üniversitesi'nden rapor istedi. Mimar Sinan Üniversitesi tarafından görevlendirilen Prof. Dr. Kemal İskender, Prof. Dr. Aydın Ayan ile Prof. Dr. Zekai Ormancı, 14 gün boyunca 322 tabloyu inceledi. 
     Picasso'lar için de rapor veren Prof. Dr. Kemal İskender, konuyla ilgili şunları söyledi 
     "İki hafta en ince ayrıntısına kadar koleksiyonu inceledik. Çok kıymetli tablolar var. Şüphelendiğimiz tablolara test uyguladık. 10 sahte tablo bulduk. Abdülmecit imzalı kötü bir portre getirdiler. Sahte olduğu karşıdan anlaşılıyordu. Mor ötesi ultraviyole lamba istedim. Karanlık bir odada lambanın üstüne tabloyu koyduk. İmzanın sahteliği ortaya çıktı. Banka müdürü bile 'bu tablo sahte' dedi. Bizden fiyat takdiri de istediler. Sahtelere fiyat belirlemedik." 
     İki haftalık çalışma karşılığı BDDK'dan 25 milyar istediklerini belirten İskender, "BDDK yetkilileri 25 milyarı duyunca 'Koleksiyon kaç para ki Bu para çok' karşılığını verdi. Koleksiyonun 2.5 milyon dolardan fazla değere sahip olduğunu söylediğimizde ise şaşırıp kabul ettiler. 2'şer milyar biz aldık. Geri kalan üniversitenin döner sermayesine verildi" dedi. 
     
     Ekspertizler de inceleyecek 
     Kültür Bakanı İstemihan Talayda konuyla ilgili şunları söyledi 
     "Henüz BDDK ile görüşmelerimiz devam ediyor. Koleksiyonun bakanlığa devri kesinleştiğinde yeni ekspertizlere koleksiyonu inceleteceğiz. Sahteler çıkarsa bunları almayız." 
     



 GÜNCEL 

























</TEXT>
</DOC>
