<DOC>
<DOCNO> 89870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sonspo02.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda yarın hangi maçlar var 
</HEADLINE>
<TEXT>

     17. Dünya Kupası finallerinde, 2. tur karşılaşmaları yarın başlıyor. 
     2. turun ilk maçlarında, Almanya-Paraguay ve Danimarka-İngiltere takımları karşı karşıya gelecek. 
     Günün ilk maçında, Güney Kore'nin Seogwipo kentindeki Jeju Dünya Kupası Stadı'nda, TSİ 09.30'da, grup maçlarını birinci sırada tamamlayan Almanya ile son maçta aldığı galibiyetle 2. tura yükselmeyi başaran Paraguay karşılaşacak. Mücadelede, Carlos Batres Guatemala , Curtis Charles Barbados , Dramane Dante Mali hakem üçlüsü görev alacak. 
     Japonya'nın Niigata kentindeki Big Swan Stadı'nda, TSİ 14.30'da başlayacak ikinci turun 2. maçında ise grubundan lider olarak çıkan Danimarka ile grubunu 2. sırada bitiren İngiltere mücadele edecek. Karşılaşmayı, Almanya'dan Markus Merk, yine aynı ülkeden Heiner Müller ve Çek Cumhuriyeti'nden Evzen Amler hakem üçlüsü yönetecek. 
     Tek maçlı eleminasyon sistemine göre yapılacak 2. tur maçlarını kazanan takımlar çeyrek finale yükselecek. 
     





</TEXT>
</DOC>
