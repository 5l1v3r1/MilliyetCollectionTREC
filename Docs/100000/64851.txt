<DOC>
<DOCNO> 64851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sontur13.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş, Zekeriya Temizel'i savundu 
</HEADLINE>
<TEXT>

     - Devlet Bakanı Kemal Derviş, Eski Bahkacılık Düzenleme ve Denetleme Kurulu BDDK Başkanı Zekeriya Temizel'in Toprakbank'ı kolladığı yönündeki iddiaların gerçeği yansıtmadığını bildirdi. 
     Derviş, DYP Afyon Milletvekili İsmet Attila'nın Toprakbank'ın denetim raporlarına rağmen kollandığı yönündeki gazete haberlerinin doğru olup olmadığı yolundaki soru önergesini Başbakan Bülent Ecevit adına yanıtladı. 
     2 Aralık 2001 tarihli bir gazetede yer alan, denetim raporlarına 
     rağmen Toprakbank'ın dönemin BDDK Başkanı Zekeriya Temizel tarafından kollandığı yönündeki iddiaların gerçek dışı olduğunu belirten Derviş, şunları kaydetti ''BDDK, Toprak Grubu'nun sahibi olduğu Toprakbank'ın sağlıklı bir mali bünyeye kavuşmasını teminen kanunun kendisine verdiği görev ve yetkileri etkin bir şekilde kullanmıştır. Ancak, Banka yönetim kurulu başkanlığına verilen şifahi ve yazılı talimatlara rağmen, Toprak Grubu tarafından taahhüt edilen hususlar yerine getirilmemiş ve Banka mali bünyesinde herhangi bir iyileşme sağlanamamıştır.'' 
     






</TEXT>
</DOC>
