<DOC>
<DOCNO> 92858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sonspo07.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkum olan Sezgin Yüksel Kırkpınar'da güreşe çıktı 
</HEADLINE>
<TEXT>

     Kayınbiraderini öldürmek suçundan Edirne Tarım Açık Cezaevi'nde yatan Kırkpınar başpehlivanlarından Sezgin Yüksel de, Adalet Bakanlığı'ndan aldığı izinle 3 yıl aradan sonra Er Meydanı'nda güreşe çıktı. 
     Sezgin Yüksel, Kırkpınar'da daha önce de mücadele ettiğini söyledi. 3 yıldır cezaevinde yatığını ifade eden Yüksel, ''Bundan sonra Kırkpınar benim için daha farkı olacak. 10 günlük bir çalışmayla Kırkpınar güreşlerine hazırlandım'' dedi. 
     Bundan sonra kemerde olan hakkını almak istediğini de vurgulayan Yüksel, şunları söyledi 
     ''İdmansızım ama iddiam yerinde. Yarınlar benim için farklı olacak. Amacım altın kemeri almak. Ata sporunu yapıyoruz, bunun da son noktası altın kemeri almaktır.'' Güreş öncesi eski arkadaşlarıyla kucaklaşarak hasret gideren Yüksel'in soyunma odasında hayli heyecanlı olduğu gözlendi. 
     Kayınbiraderini öldürdüğü için 2 yıldır cezaevinde cezasını çeken Yüksel, cezasının kalan 3 yılını Edirne Tarım Açık Cezaevi'nde tamamlayacak. 
     





</TEXT>
</DOC>
