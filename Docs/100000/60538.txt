<DOC>
<DOCNO> 60538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yazar/pulur.html </URL>
<DATE> 2002/01/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yılbaşında don, vergi görüntüleri... 
</HEADLINE>
<TEXT>

     EDEPSİZLİĞİN adı, ne zamandan beri çağdaşlık oldu 
     Yılbaşı eğlencelerini televizyonlarda, seyredenler, acaba bu soruyu kendilerine sordular mı 
     "Çağdaşlık edepsizlik midir " diye. 
     Biz başından beri söyledik, herkes yılbaşını istediği gibi kutlar, kimi eğlence yerlerinde, kimi meydanlarda, kimi de evinde... "Bana ne yılbaşından " deyip, o geceyi sıradan bir geceymiş gibi yaşayanlara da kimse bir şey diyemez. 
     
     KİMSENİN kimseye müdahale hakkı yoktur ama, eleştiri hakkı vardır. 
     Yılbaşı gecesi uluorta "don dağıtmak" ya da "kırmızı don sallamak" bize göre ayıptır, edepsizliktir. 
     Gelenekmiş, neyin geleneğiymiş 
     Yılbaşı gecesi sahneden seyircilere don atmak, sonra bu donu alıp, marifetmiş gibi sallamak... 
     Çirkin 
     Rahmetli "Yusuf Ziya Ortaç şöyle der 
     "Müstehcenlikle, müstekrehlik arasında çok ince, ama çok önemli bir fark vardır. Müstehcenliğin bir estetiği, bir güzel tarafı vardır, müstekrehlik ise iğrençliktir, kerihten gelir." 
     Yılbaşı öncesi, yılbaşı kutlanmalı mı kutlanmamalı mı tartışmasında, kafaları karışanlar, acaba bu görüntülerden sonra hangi tarafa hak vermişlerdir 
     Bir düşünsenize 
     
     HER yılbaşı sonrasının, artık basmakalıp haline gelen bir haberi vardır. 
     Eğlence yerleri kontrol edilmiş, şu kadar ceza kesilmiş, şu kadar işyeri uyarılmış, şu kadar hasılat belgelendirilmiştir. 
     Çarşamba günkü gazetelerde aynı haberler vardı... 
     Yalnız bir haberin sonundaki cümle, adeta bir balona sokulan topluiğne gibiydi 
     "Vergi memurları, sosyetenin gözde mekanı Şamdan'a müşterileri rahatsız etmemek için servis kapısından girdiler" Hürriyet 2 Ocak 2002 
     Şu nezakete bakın 
     Herhalde Nevizade'deki, Kumkapı'daki, Samatya'daki meyhanelere de, müşterileri rahatsız etmemek için bacadan girmişlerdir. 
     Şairin dediği gibi, siz herkesi kör, alemi sersem mi sanıyorsunuz 
     Hem söyler misiniz, müşteriler neden vergi memurlarından rahatsız olurlarmış .. 
     Kılık kıyafetlerinden mi 
     Dua etsinler ki devletin memurunun, sırtında hala bir ceket, ayağında bir pantolon var. 
     Yoksa vergi memurları onlara umacı gibi mi geliyor, ya da uzay yaratığı gibi mi 
     Kim bilir, belki de, hiç tanışmamış olabilirler. 
     
     







En büyük değişim 


Trabzon’dan 


Bülent çok sağlıklı çünkü iyi bakıyorum 


Derviş'in kafasında siyaset hala var 


Öğretmen hasta kuyruğunda öldü 


Yumoş'a ilişkin tahminler 


Statüko o kadar iyi değil 


Kazlar için uyanma vakti 


Mucize beklemeyin 


Bankalar Kanunu'nda ne yapılmak isteniyor 


Yılbaşında don, vergi görüntüleri... 


Temiz topluma fren 


Bağımsız denetçilerle başım dertte 


Yeryüzü Halleri Ah Hallerim... 


Cebi yakan doğalgaz değil dolar fiyatı 


</TEXT>
</DOC>
