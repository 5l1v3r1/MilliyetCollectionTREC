<DOC>
<DOCNO> 98863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sondun31.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumen mafyası, Fransızları bıktırdı. 
</HEADLINE>
<TEXT>

     Paris ve Bükreş, Fransa'da son bir yıl içinde sayıları giderek artan dilenci ve hayat kadınlarını çalıştıran Rumen mafyasına karşı birlikte hareket etme konusunda anlaşmaya vardı. 
     Fransa İçişileri Bakanı Nicolas Sarkozy'nin, Rumen meslektaşı Ioan Rus ile Paris'te yaptığı görüşmeden sonra, mafya çeteleriyle etkin bir biçimde mücadele edilmesi için iki ülke tarafından gerekli önlemlerin alınacağı bildirildi. 
     Anlaşma gereği, ilk adım olarak bu konuda iki ülke arasında bir ortak çalışma grubu kurulacak ve Fransız polisler Romanya'ya giderek meslektaşlarıyla alınacak önlemleri değerlendirecek. 
     Romanya, insan kaçakçılığını önlemek için tanıtım kampanyası düzenlerken, Fransa ise Rumen polis ve jandarmasının mücadelede daha modern teknikler kullanması için destek verecek. 
     Fransa ve Romanya'daki sivil toplum örgütlerinin de, sakat çocukların dilenci ve yaşı küçük kozların hayat kadını olarak çalıştırılmasının önüne geçilmesi için seferber olmaları istenecek. 
     AB'ye aday Romanya'nın vatandaşlarından, 2002 yılı başından bu yana kısa süreli ziyaretler için vize istenmemesi sonucu, sakat dilenciler ve yaşı küçük hayat kadınlarını çalıştıran Rumen mafyası, başta Paris olmak üzere ülke genelinde etkin olmaya başlamıştı. 
     





</TEXT>
</DOC>
