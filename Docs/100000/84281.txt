<DOC>
<DOCNO> 84281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yasam/yas03.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Paran yoksa kudur 
</HEADLINE>
<TEXT>

Okula giderken bir sokak köpeğinin ısırdığı öğrenci, parası olmadığı için sağlık ocağından aşı yapılmadan geri çevrildi 
     FEVZİ KIZILKOYUN Konya DHA 

     Konya’da bir öğrenci çocuk, parasızlık nedeniyle kuduz tehlikesiyle karşı karşıya kaldı. 9 Mayıs’ta bir sokak köpeğinin saldırısına uğrayan, el ve bacağından ısırılan Kılınç, ağlayarak eve dönüp durumu annesi Gülşen Kılınç’a anlattı. Bunun üzerine anne Kılınç, oğlunu en yakındaki Akıncılar Sağlık Ocağı’na götürdü. Ancak görevliler kuduz aşısı için 47 milyon lira istedi. Eşi Ahmet Kılınç’ın işsiz olduğunu, parası bulunmadığını anlatan anne Kılınç, Sağlık Ocağı’nda aşı yaptıramayınca, bu kez Özel Şeker Polikliniği’ne gitti. Ancak burada da parasız diye Ali’nin tedavisi yapılmadı. Olayın duyulması üzerine devreye giren Sağlık Müdürlüğü’nün talimatıyla, aynı sağlık ocağının gönderdiği ambulansla Numune Hastanesi’ne götürülen Ali’ye dün kuduz aşısı uygulamasına başlandı. 
     
Yoksulluğa isyan      Oğlunun kuduz tehlikesiyle karşı karşıya bulunması karşısında isyan eden anne Gülşen Kılınç şunları söyledi "Çocuğumu sağlık ocağına götürdüm. Sağlık karnen var mı ’ diye sordular. Yok’ deyince 47 milyon lira ödemen lazım’ dediler. Param olmadığını söyleyince olmaz’ dediler. Özel poliklinikte de aynı davranışla karşılaştım." İl Sağlık Müdürü Eşraf Okunakol sağlık ocağı görevlileri hakkında inceleme başlattı. 
     



 YAŞAM 






















</TEXT>
</DOC>
