<DOC>
<DOCNO> 91778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/soneko25.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF İcra Direktörleri 28 Haziran'da Türkiye'yi görüşecek 
</HEADLINE>
<TEXT>

     IMF İcra Direktörleri Kurulu'nun, Türkiye'nin de ele alınacağı toplantısının, 28 Haziran'da gerçekleştirileceği öğrenildi. 
     Edinilen bilgiye göre, İcra Direktörleri Kurulu toplantısına ilişkin kriterlerin gerçekleştirilmesi nedeniyle, toplantının yapılmasının önünde herhangi bir engel bulunmuyor. 
     İcra Direktörlerinin, Washington'a gönderilen Niyet Mektubu'nu incelemeye başladıkları da belirtiliyor. Kurul, 28 Haziran'da yapılması beklenen toplantıda İkinci Gözden Geçirmeyi görüşecek. 
     Gözden geçirmenin İcra Direktörleri Kurulu'nca onaylanması durumunda, yaklaşık 1.1 milyar dolarlık kredi dilimi serbest bırakılacak. 
     Öte yandan IMF Türkiye Masası Şefi Juha Kahkonen başkanlığındaki heyetinin de, 3. Gözden geçirme görüşmeleri kapsamında Temmuz'un ilk yarısında Türkiye'ye gelmesi bekleniyor. 
     Temmuz ayındaki 3. Gözden Geçirmenin ardından da, yaklaşık 1 milyar 150'şer milyon dolarlık kredi dilimi daha serbest bırakılacak. 
     Ekim ayındaki Gözden Geçirme'den sonra ise yaklaşık 1.5 milyar dolarlık yılın son kredi dilimi serbest kalacak. 
     IMF'nin, 2003 ve 2004 yılları için de Türkiye'ye 1'er milyar dolar kredi sağlaması bekleniyor. 
     





</TEXT>
</DOC>
