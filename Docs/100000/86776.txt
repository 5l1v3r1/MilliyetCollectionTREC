<DOC>
<DOCNO> 86776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/soneko18.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Özince "İş Bankası'nın yeniden yapılanmasında küçülme yok" 
</HEADLINE>
<TEXT>

     Türkiye İş Bankası Genel Müdürü Ersin Özince, İş Bankası'nın yeniden yapılandırılması konusunda, küçülme ya da büyüme diye birşeyin söz konusu olmadığını bildirdi. 
     Özince, Türkiye İş Bankası'nın İstanbul Ticaret Odası İTO 
     üyelerine yönelik başlattığı özel kredi uygulaması imza töreninin ardından basın mensuplarının sorularını yanıtladı. 
     İş Bankası'nın yeniden yapılandırılmasına ilişkin bir soru üzerine Özince, çalışmanın uzun vadeli olduğunu, zamanı geldikçe kamuoyunu bu konuda bilgilendireceklerini ifade ederek, şöyle konuştu 
     ''Şu anda bugünden yarına olan birşey değil. Küçülme ya da büyüme falan diye birşey yok. Bir danışman firmayla beraber geleceğin İş Bankası Grubu'yla ilgili çalışma başlattık. Hepsi bundan ibaret. Bu konuda halka açık şirket olarak gerektiğinde bütün bilgilendirmeyi yapacak ve gerektiğinde siz basın mensuplarına da bilgi vereceğiz. Şu anda başka bir bilgi yok.'' Özince, 31 Mayıs Cuma günü yapılacak Bankalar Birliği Genel Kurulu ile ilgili olarak, ''Bankalar Birliği Başkanlığı'na aday mısınız '' şeklindeki bir soruya da, ''Bankalar Birliği'nde adaylık olmuyor. 
     Sandıktan çıkıyor. Sandığa kimler oy atarsa ona göre çıkıyor'' karşılığını verdi. 
     





</TEXT>
</DOC>
