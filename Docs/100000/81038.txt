<DOC>
<DOCNO> 81038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sondun27.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da eşcinsel Katolik rahip seks kasedi yüzünden istifa etti 
</HEADLINE>
<TEXT>

     İspanya'da Katolik Kilisesi rahibi, ayrıldığı eşcinsel sevgilisinin, birlikte çekilmiş seks görüntülerinin bulunduğu kasedi yayımlaması üzerine istifa etti. 
     Ülkenin güneyindeki turistik Nerja kasabasında rahip olan Eladio Ocana Serrano'nun, istifasından sonra bir manastıra çekildiği bildirildi. 
     Nerja'nın bağlı olduğu Malaga bölgesi Piskoposu Antonio Dorado Soto, açıklamasında Ocana'yı savunarak, rahibin ahlak dışı davranışının farkına vardığını, iyi bir insan ve rahip olmak için kilisenin yardımını memnuniyetle kabul ettiğini söyledi. 
     İspanya'da bu yılın başlarında bir rahip internet vasıtasıyla tanıştığı birine aşık olmuş, onunla evlenmek için görevini bırakmıştı. 
     Bir başka rahip internet üzerinden yapılan çocuk pornografisi zincirinde yer aldığı için mahkum olmuş, bir başkası ise bir röportajında yıllardır eşcinsel yaşamı olduğunu itiraf etmişti. 
     





</TEXT>
</DOC>
