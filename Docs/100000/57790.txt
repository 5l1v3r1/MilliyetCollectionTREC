<DOC>
<DOCNO> 57790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sontur01.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Birecik'te aşiret içi çatışma...1 ölü 4 yaralı 
</HEADLINE>
<TEXT>

     Şanlıurfa'nın Birecik İlçesi'nde, aynı aşirete mensup iki aile arasında çıkan silahlı çatışmada 1 kişi öldü, 1'i kadın 4 kişi de yaralandı. 
     Saha Mahallesi Gültepe Sokak'ta meydana gelen olayda, aynı aşirete mensup ''Demir'' ve ''Urgunlutaş'' ailelerinin fertleri arasında henüz öğrenilemeyen nedenle tartışma çıktı. Tartışma, diğer aile mensuplarının da katılmasıyla önce taşlı, sopalı kavgaya, daha sonra silahlı çatışmaya dönüştü. 
     Çatışmada, açılan ateş sonucu Hikmet Urgunlutaş 23 olay yerinde yaşamını yitirirken, Müslüm Demir, Salahattin Demir, Cahit Urgunlutaş, Ali Urgunlutaş ve Naciye Gezer yaralandı. 
     Yetkililer, yaralıların Birecik Devlet Hastanesi'ne kaldırılarak, tedavi altına alındığını belirttiler. 
     Olayla ilgili olarak 5 kişinin gözaltına alındığı, soruşturmanın sürdürüldüğü bildirildi. 
     






</TEXT>
</DOC>
