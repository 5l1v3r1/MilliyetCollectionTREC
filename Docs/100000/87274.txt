<DOC>
<DOCNO> 87274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/dunya/adun.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şakacı ajan Putin 
</HEADLINE>
<TEXT>

Rusya Devlet Başkanı Putin, yaptığı doğaçlama esprilerle göz dolduruyor. Rus lider, bu yeteneğini gizli serviste aldığı hızlı ve farklı düşünme eğitimine borçlu 
     CENK BAŞLAMIŞ Moskova 

     Rusya Devlet Başkanı Vladimir Putin, gizli servis geçmişine karşın politikacılığa çabuk ısındı ve esprili konuşmalarıyla sempati toplamaya başladı. 
     Uzmanlar, siyasetteki geçmişi üç yılı bile bulmayan Putin’in gizli serviste aldığı eğitimin yardımıyla sıcak insan ilişkileri kurabildiğini söyledi. Moscow Times gazetesinin konuştuğu psikologlar, KGB ajanlarının hep başkalarından farklı ve daha hızlı düşünmek üzere eğitildiğini, Putin’in de bunun faydasını gördüğünü belirtti. Profesyonel komedyenler de Putin’in yerinde espri yapmasını bildiğini, üstelik şakalarının gerçekten komik olduğunu söyledi. 
     Putin, hafta başında Moskova’da yapılan Rusya - Avrupa Birliği zirvesi sırasında konuk listesinde soyadı Engels olan bir Alman görünce, "Allah’tan Marx olmadan gelmişsiniz" esprisini yaparak, komünizmin kurucuları Friedrich Engels’le Karl Marx’a atıfta bulundu. 
     
Casuslar iyi espri yapar      Espri yapmanın ajanlığın çok önemli bir parçası olduğunu belirten yazar ve psikolog Maria Arbatova, "Şu ana kadar espri yapmasını bilmeyen bir ajan görmedim" dedi. Emekli ajan General Yuri Kobaladze, toplum içinde daha kolay kabul görmenin başta gelen yönteminin düzeyli espri yapmak olduğunu söyledi. Ünlü komedyen Gennadiy Hazanov da, Putin’in esprilerinin hemen hemen tamamının doğaçlama olduğunu belirtti. 
     
Putin’den seçmeler      Bush’a ne demek istedi 

</TEXT>
</DOC>
