<DOC>
<DOCNO> 71923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/yazar/cemal.html </URL>
<DATE> 2002/03/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Savaş biterse Afganistan aç kalır 
</HEADLINE>
<TEXT>

Çünkü savaş demek, para demek. Büyük oyuncular’ın Afganistan’daki taşeronları’na para ve silah vermesi demek. Bu da, demek ki, aş ve iş anlamına geliyor Afganistan için... 
     KABİL 

     Kasvetli bir hava. "K bil mahşer yeri gibiydi, mahşer " diyor, "Hiç durmadan ateş yağdı gökten..." Savaş yıkıntıları, harabeler arasında bir adres arıyoruz. 
     Yağmur çiseliyor. 
     Aradığımız, emekli bir Afgan generali. Tek tük sağlam kalmış evlerin kapısını çalıyoruz. 
     Etraf içler acısı. 
     "Şu tepeleri görüyor musunuz " diyor eliyle dağları göstererek, "O tepelerden günlerce, haftalarca roket yağdı. Ortalık cehenneme döndü. Buralarda taş üstünde taş kalmadı böylece. Kaçabilen, nereye kaçtığını bilmeden, arkasına bakmadan kaçıyordu." 
     İç savaş vahşeti 
     22 yılda 2 milyona yakın ölü. Yerinden yurdundan olan 5 milyon göçmen. 
     Ve yerle bir olan koca ülke. 
     Nasıl oldu bu diye soruyorum. 
     İlk tepkisi 
     "Günahsız insanlar öldü " 
     Adı, Seyit Efzel. 75 yaşında. Afgan ordusundan emekli general. Türkçe biliyor. 1950’li yıllarda Türkiye’de eğitim görmüş. İstanbul’da Kara Harp Akademisi’nden kurmay çıkmış 1960’ta. Binbaşı olarak Afganistan’a dönmüş. 
     Anlatıyor 
     "Komünistler geldi, emekli oldum. Daha emekliliğim gelmemişti. Terakki zamanında. Attılar bizi ordudan..." 
     Bu yıkım nasıl oldu, bu hale nasıl geldiniz diye tekrarlıyorum. 
     Anlatmaya devam ediyor 
     "Önce komünistlerle Ruslar bombart ettiler. Komünistler gitti, Mücahitler geldi. Onlar da birbirine girdi. K bil şehrini mahvettiler dört yılda. Meydanlarda köpekler insan eti yediler. Fabrikalar yok oldu. Ordunun silahlarını sattılar. Yağma ettiler." 
     K bil’in yok oluşunu anlatıyor 
     "Batı tarafından Hazaralar, Cağarasya’dan Gülbettin Hikmetyar, havaalanı tarafından Raşit Dostum erleri, merkezde Rabbani’yle Ahmet Şah Mesut taş üstünde taş bırakmadılar. Sonra Taliban geldi. Önce çok iyi durumdaydılar. Sonra bozuldular. Kadınları, kızları okullardan, her yerden attılar, kapadılar. Afganistan’ın dünyayla irtibatını tamamen kopardılar." 
     Afganistan trajedisi bu. 
     Bir memleket batar mı sorusunun en çarpıcı karşılığı belki de... 
     
Telefon yok ama bilgisayar istiyorlar      Ankara’dan K bil’e gelen resmi heyetlerden biriyle konuşuyorum. Devlet dairelerinin, bakanlıkların halini dinliyorum 
     "Bir bakanlığa, bir genel müdürlüğe gidiyorsunuz. İnsanın içi acıyor. Raflar bomboş, masalar bomboş. Bazılarının yazacak kağıtları bile yok. Öyle oturuyorlar. Nezaketen kartvizitimi veriyorum. Üstünde telefon ve faks numaralarım, e - mail adresim yazılı. Adamın masasında bir telefon bile yok." 
     Diğeri devam ediyor 
     "Ama neye ihtiyaçları olduğunu sorunca, ilk olarak genellikle bilgisayar cevabını alıyoruz. Telefon yok. 48 saatte 5 saat elektrik veriliyor. Ama ilk önce bilgisayar diyor." 
     Birbiriyle kan davalı, birbirini düşman bilen, daha düne kadar birbirinin gözünü oyan etnik gruplar, savaş ağaları nasıl anlaşacak Nasıl mucizevi formül onları aynı devlet çatısı altında buluşturacak 
     Bunun için en başta hayatından bezmiş insanlara umut aşılamak gerekiyor. Merkezi yönetimin sorumluluğu bu noktada yatıyor. Geçici yönetimin başkanı Hamid Karzai’nin görevi bir yerde bu umudu aşılamak. 
     Bunun için bir elinde para olması lazım Karzai’nin. Ama yok. 
     Öbür elinde silahlı güç olması lazım. 
     O da yok. 
     Para olmayınca, silah olmayınca nasıl yönetecek Nasıl umut uyandıracak, nasıl halka işlerin artık değişeceğini gösterebilecek Ekmeğin ve güvenliğin olmadığı yerde nasıl barış yeşerecek 
     
Vaatler tamam da...      Özellikle K bil’i yıllardır yakın takipte tutan bir diplomatik kaynak şöyle diyor 
     "Vaatler yapılmış durumda. Ama kimse henüz para vermiş durumda değil. Daha tek kuruş gelmedi. Herkes bekleyişte Haziran ayı bekleniyor. İlk altı aylık dönemin bitmesi, Büyük Konsey’in, yani Loya Jirka’nın toplanması bekleniyor. Yine birbirlerini yemeye başlayacaklar mı sorusunun karşılığı merak konusu... Bu belli olmadan kimse elini kolay kolay taşın altına sokmayacak anlaşılan." 
     Afganistan’ın yeniden ayağa kalk bilmesi, malum, uzun ve sancılı bir süreci gerektiriyor. Afganistan’ın ayağa kalk bilmesi için kendi kaderini kendi eline alması gerekiyor. 
     Bunca bölünmüşlük, bunca kutuplaşma, bunca kan davası içinde Afganistan kendi kaderini kendi eline alabilecek mi 
     Tabii sorun yalnızca iç bölünmüşlük değil. 
     Bir de dışarısı var. 
     Dış oyuncular yani... 
     Amerika’sı, Rusya’sı, Çin’i, Hindistan’ı, İran’ı, Pakistan’ı, Özbekistan’ı, Tacikistan’ı ve Türkiye’si de... 
     Afganistan’ın yalnız iç oyuncuları yok, bir de dış oyuncuları var. Bunları hesaba katmadan, bu zavallı ülkenin kendi başına kendi kaderini eline alabileceğini düşünmek gerçeğe elbette aykırıdır. 
     Peki ya dış oyunlar 
     Bu bir Büyük Oyun. 
     Üstelik eskisi gibi değil yenisi Eski Büyük Oyun, Çarlık Rusya’sıyla İngiliz İmparatorluğu arasında 19. yüzyıl boyunca oynandı. Londra, özellikle Rusya’nın Hindistan’a dönük emellerini boşa çıkarmak için olmadık manevralar çevirdi. 
     Oyun sahası, Afganistan’dı. 
     İki arada kaldı, sıkıştı bu bahtsız ülke. 
     Yeni Büyük Oyun, Sovyetler Birliği’nin 1991’de tarihe karışmasıyla birlikte tarih sahnesine çıktı. Bu kez Orta Asya’nın Hazar Havzası’nın muazzam petrol ve doğalgaz kaynaklarıyla, bunları taşıyacak boru hatları üzerine oyun kuruldu. 
     Başlıca oyun sahası yine Afganistan. 
     19. yüzyılın başından beri dış oyunların fırıldağından kurtulabilmiş değil Afganistan. Bir çatışmadan diğerine sürüklenmiş. Arada hırpalanmış durmuş. 
     Bir yerde yazıyor 
     "Savaş biterse Afganistan aç kalır." 
     Ne acı 
     Çünkü savaş demek, para demek. Büyük oyuncular’ın Afganistan’daki taşeronları’na para ve silah vermesi demek. Bu da, demek ki, aş ve iş anlamına geliyor Afganistan için... 
     Öyle mi 
     Kurtulmak, selamete çıkmak için bu lanet olası kısır döngüyü kırması şart Afganistan’ın. Onun için de Yeni Büyük Oyun’un bütün ince dengelerini denk düşürmesi gerekiyor. 
     Yapabilecek mi 
     K bil yazıları devam edecek. 
     
Sayılarla Afganistan gerçeği      Birleşmiş Milletler istatistiklerine bakınca, Afganistan trajedisi daha iyi anlaşılıyor 
     Ortalama ömür 44 yıl... 4 çocuktan biri 5 yaşından önce ölüyor... 12 kadından 1’i doğum sırasında hayatını kaybediyor. Nüfus artış oranı yüksek Yüzde 3... 
     Eğitim sıfırlanmış durumda Okula gitme yaşı gelmiş oğlan çocuklarının ancak yüzde 38’i, kızların yüzde 3’ü kaydediliyor. 
     Nüfusun ancak yüzde 23’ünün güvenilir içme suyu var. 1993’te ancak yüzde 6’sı elektrik kullanıyordu. 1000 kişiye 2 telefon düşüyordu, Pakistan’da 24 . Mayınlardan dolayı 200 bin sakat... 
     Neredeyse dipsiz bir çukura yuvarlanmış Afganistan. 
     Nasıl kurtulacak bu cehennemden 
     
     







İnalcık Hoca'ya saygı 


Cheney'nin ziyareti ve Cem'in uyarısı 


Savaş biterse Afganistan aç kalır 


Avrupa kaderemiz, ama birbirimizi anlamalıyız 


DGM kalksın, hukuk hukuku tanısın 


Bütün suç şeytanın mı 


Arayış mı, stratejik gaf mı 


Avrupa bambaşka şekerim 


Güçlüyüm, kapitalistim, ilkesizim, korumacıyım 


Zorla güzellik olmaz 


</TEXT>
</DOC>
