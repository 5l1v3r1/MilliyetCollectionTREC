<DOC>
<DOCNO> 57810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sontur21.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatilcilerin dönüşü başladı... 
</HEADLINE>
<TEXT>

     Ramazan Bayramı'nın son gününde tatilcilerin dönüşü başlarken, her yıl uzun kuyrukların oluştuğu E-80 TEM Otoyolu'nun Abant gişelerinde sorun yaşanmadığı bildirildi. 
     Karayolları 4. Bölge Müdürü Şahin Çelik, Abant gişelerinde İstanbul yönüne giden araçların daha çok olduğunu söyledi. 
     Çelik, ''Açık olan 4 gişenin yanı sıra 5. gişeyi de açtık. Ankara yönüne giden sürücülerin biletlerini ise gişelerdeki görevliler veriyor. Alınan tedbirlerle geçen yıllara göre gişe önünde birikme meydana gelmiyor'' dedi. 
     Trafik Bölge Müdürü İbrahim Taşlı ise, bölgelerinde Ramazan Bayramı süresince ölümlü ve yaralamalı trafik kazası olmadığını bildirdi. Taşlı, ekiplerin, bayramın son gününde de sürücülere yardımcı olduklarını kaydetti. 
     Öte yandan, kar yağışının devam ettiği Bolu Dağı geçidinde, yolların temizlendiği ve ulaşımın düzenli olarak sağlandığı bildirildi. 
     






</TEXT>
</DOC>
