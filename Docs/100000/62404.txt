<DOC>
<DOCNO> 62404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sonspo02.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun 19 Mayıs Stadı Fenerbahçe maçına hazırlanıyor 
</HEADLINE>
<TEXT>

     Zemindeki bozulmalar nedeniyle Samsunspor-Beşiktaş maçının yarıda kalması sonrasında yeniden bakıma alınan Samsun 19 Mayıs Stadı'nda kar temizliği başlatılırken, stat, 18 Ocak Cuma akşamı oynanacak Fenerbahçe maçına yetiştirilmeye çalışılıyor. 
     Geçen hafta bütün yurdu etkisi altına alan kar yağışı sonrasında zemiminde yaklaşık 35 santimetre yükseklikte kar biriken stadın temzilenmesi için bugün Büyükşehir Belediyesi'ne bağlı işçilerin de katılımı ile yoğun bir temizlik çalışması başlatıldı. 
     Yaklaşık 50 kişi zemini temizlemeye çalışırken, toplanan karlar kamyonlara yüklenerek stat dışına çıkarılıyor. 
     Yetkililer, stat zeminin temizlenerek, cuma akşamı oynanacak karşılaşmaya hazır olacağını belirterek, ''Herhengi bir aksiliğe meydan vermemek için çalışmalar büyük bir gayretle sürdürülüyor. Kar temizliği iki-üç gün içinde tamamlanarak, zemin cuma akşamki karşılaşmaya kadar futbol oynamaya elverişli hale getirilecek'' dediler. 
     






</TEXT>
</DOC>
