<DOC>
<DOCNO> 98987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/ekonomi/eko01.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiçbir siyasi görüş programı değiştiremez 
</HEADLINE>
<TEXT>

Hazine Müsteşarı Öztrak, yurtdışında Türkiye hakkında hangi siyasi görüş gelirse gelsin uygulanan programı değiştirme şansının olmadığının konuşulduğunu söyledi 
     EKONOMİ SERVİSİ 

     Hazine Müşteşarı Faik Öztrak, dışarda Türkiye hakkında oluşan hakim görüşün seçim ile hangi siyasi görüş iktidara gelirse gelsin uygulanan ekonomik program dışında bir programı uygulama şansının bulunmadığı olduğunu söyledi. 
     Merkez Bankası Başkanı Süreyya Serdengeçti ile birlikte e e programına katılan Öztrak, "Dışarda Türkiye’de uygulanan programa Türkiye’deki tüm kesimlerin destek verdiği ve programın borcun çevrilmesine olanak sağladığının görüldüğünü ve uluslararası kuruluşların desteğinin kazanıldığı düşünülüyor. Hangi siyasi görüş gelirse gelsin bu programın dışında bir programı uygulama şansının olmadığı konuşuluyor" dedi. 
     
     Programın alternatifi yok’ 
     Belirsizliğin programı nasıl etkileyeceği sorusunu "Bu sözü kullanmak istemiyorum ama programın alternatifi yok" diyerek yanıtlayan Serdengeçti ise Merkez Bankası’nın para basmasının üç yolunun olduğunu ancak bunların üçünün de mümkün olmadığını söyledi. 
     Programın devamından başka çare olmadığını belirten Serdengeçti, Merkez Bankası’nın ya döviz alarak para basacağını ama dalgalı kurda bunun tamamen kendi inisiyatifinde olduğunu ve döviz almadığının görüldüğünü, ya da hükümete kredi açarak para basacağını, bunun da yasal olarak mümkün olmadığını ve geriye bankalara kredi vererek para basmasının kaldığını söyledi. Serdengeçti, bu seçenek için de "Bırakın bankalara kredi vermesini Merkez Bankası bankalardan mevduat topluyor. Sanırım programın devamı için bunlar yeterli neden" dedi. Süreyya Serdengeçti hükümet değişse bile dalgalı kurun sürdürülmesinin zorunlu olduğunu da söyledi. 
     



 EKONOMİ 























</TEXT>
</DOC>
