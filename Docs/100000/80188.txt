<DOC>
<DOCNO> 80188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/son/sonspo22.html </URL>
<DATE> 2002/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolda "altın gol" kuralı Avrupa kupalarında uygulanmayacak 
</HEADLINE>
<TEXT>

     UEFA Avrupa Futbol Federasyonları Birliği , gelecek yıldan itibaren ''Altın Gol'' kuralını Avrupa Kupalarında uygulamayacak. 
     UEFA İcra Komitesi, tartışılan bu kuralın, gelecek sezondan itibaren Avrupa Şampiyonlar Ligi, UEFA Kupası ve UEFA Intertoto Kupası'nda uygulanmayacağını bildirdi. 
     Şampiyonlar Ligi veya UEFA Kupası'nda final maçının sonunda eşitlik bozulmazsa 15 dakikalık uzatmaya gidilecek. Bu sürede de beraberlik olursa 15 dakikalık bir uzatma daha yapılacak. 
     Bu 2 uzatma sonunda yine takımlardan biri üstünlük sağlayamazsa penaltı atışlarına geçilecek. Geçen yıl İngiltere'nin FC Liverpool takımı, ''Altın Gol'' kuralıyla İspanya'nın CD Alaves takımını 5-4 yenerek UEFA Kupası'nı kazanmıştı. 
     





</TEXT>
</DOC>
