<DOC>
<DOCNO> 98121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sondun06.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamela Anderson 1 yıl hastanede yatacak... 
</HEADLINE>
<TEXT>

     Hepatit C olduğunu açıklayan ünlü yıldız Pamela Anderson, 1 yıl hastanede tedavi görecek. 
     Internetteki ''imdb'' sitesinin haberine göre, Anderson önceki gün bir televizyon kanalında eski eşi Tommy Lee ile aynı dövme iğnesini kullandığı için Hepatit virüsü kaptığını açıklamasının ardından tüm dikkatleri üzerinde topladı. 
     Çeşitli gazetelere açıklamalarda bulunan Anderson, hayattaki en büyük amacının yeniden bebek sahibi olmak istediğini söyledi. İki oğlundan başka bir de kızı olmasını arzuladığını belirten Anderson, hasta olduğu için şu anda bunun mümkün olmadığını ifade etti. 
     Hastalıkla savaşacağını kaydeden güzel oyuncu, ''Doktora nasıl bir tedavi olduğunu sorduğumda interferon tedavisini önerdi. Bu, 1 yıl sürecek ve saçlarım dökülecek. Bunu çocuklarım için göze alacağım, çünkü ölmek istemiyorum'' dedi. 
     Tedavisinin Aralık ayında başlayacağını dile getiren Anderson, ''Belki bir gün kızım da olur. Onu kucaklamak istiyorum. Tedavim Aralık ayında başlayacak. O zamana kadar da çocuklarımla birlikte olacağım'' açıklamasında bulundu. 
     Bazı hastalarda karaciğer yetersizliği ve ölüme yol açtığı bilinen hepatit C virüsünün, dünyada 300 milyon insanda bulunduğu biliniyor. 
     
</TEXT>
</DOC>
