<DOC>
<DOCNO> 71664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sonspo04.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un yeni kokain testinde yine yüksek değerle çıktı 
</HEADLINE>
<TEXT>

     Uyuşturucu kullandığı gerekçesiyle Koblenz Eyalet Mahkemesi'nde yargılanan Beşiktaş teknik direktörü Christoph Daum'un avukatları tarafından, Köln kentindeki adli tıp doktoru Herbert Kaeferstein'a Daum'un saç örneğiyle yaptırtılan yeni kokain testinde, yine yüksek uyuşturucu değerleri tespit edildi. 
     Daum'un avukatları, ilk kokain testinde, test yönteminin güvenilirliğinin araştırılması amacıyla, diğer bir şahsın saç örneğinin verildiğini belirttiler, ancak test kayıtlarına saç örneğinin, neden Daum'a ait olduğunun yazıldığını bilmediklerini söylediler. 
     Der Spiegel dergisi, ilk koakin testinde 72, yeni yapılan testte de 40 nanogram uyuşturucu izine rastlandığını belirterek, 1 nanogramlık bir tespitte bile kişinin kokain kullandığının anlaşılabildiğini yazdı. 
     Daum ise daha önceki duruşmalarda, 2000 yılının Ekim ayında yapılan kokain testine kendi saç örneğini verdiğini, ancak bir kez kokain kullandığı için bu kadar yüksek bir değerin çıkmasının mümkün olmadığını söylemişti. 
     






</TEXT>
</DOC>
