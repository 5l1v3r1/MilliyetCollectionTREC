<DOC>
<DOCNO> 89457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/son/sonspo01.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy "Hiç kimseye yaranamıyorum" 
</HEADLINE>
<TEXT>

     Kendi dönemini değerlendiren Futbol Federasyonu Başkanı Haluk Ulusoy, Türk futbolu adına çok önemli şeyler yaptıklarını belirtti. 
     Ulusoy, 4,5 yılda 34 federasyon başkanının yapamadığını yaptım. Hala eleştiriliyorumö dedi. Haluk Ulusoy yaptığı açıklamada, kendisinden önce 34 federasyon başkanının görev yaptığını, ancak kendisinin 4,5 yılda Türkiye için çok önemli olaylar gerçekleştirdiğini belirtti. 
     Ulusoy, 4,5 yılda milli takımı Avrupa Futbol Şampiyonası’nda çeyrek final oynattım. Dünya Kupası’nda, 48 yıl sonra ilk defa finallere kaldık. 12 futbolcumuz yurtdışında oynuyor. Bir teknik direktörümüz dünyanın en büyük takımlarından birinde görev yaptı. Bunların hepsi benim zamanımda oldu. Ama hiç kimseye yaranamıyorum. Ben daha ne yapayım Hala Haluk Ulusoy istifa etsin diye eleştiriliyorum. Bu yazıları okuyan futbolcum, yöneticim ne düşünür Nasıl bir ülke olduk anlamadım Bu ülke Haluk Ulusoy’u da gördü, benden öncekileri de. El ele verip Türkiye’yi bir yerlere götürelim diyoruz, ama hiç kimseyi yanımızda bulamıyoruzö şeklinde konuştu. 
     Haluk Ulusoy, göreve geldiğinde, Futbol Federasyonu bütçesini 3 trilyondan 75 trilyona çıkarttığını ve bunların hepsinin Türk futbolunun geleceğini daha aydınlık yapmak için gerçekleştirdiğini söyledi. 
     
     "Rahat olursak Çin'i yeneriz" 
     Dünya Kupası finallerinde grupta Çin ile yapılacak son maça da değinen Ulusoy, Eğer futbolcu kardeşlerimizi rahat bırakırlarsa çok rahat kazanabileceğimiz bir maç. Futbolcular Türkiye için, kendileri için, aileleri için çıkacaklar ve kazanacaklarö diye konuştu. 
     Ulusoy, Brezilya-Kosta Rika maçının sonucuna göre de Japonya’ya gidip gitmeyeceğimizin belli olacağını sözlerine ekledi. 
     





</TEXT>
</DOC>
