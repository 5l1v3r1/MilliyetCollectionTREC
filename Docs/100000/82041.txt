<DOC>
<DOCNO> 82041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sondun03.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de posta kutularına bırakılan bombalar patladı 5 yaralı 
</HEADLINE>
<TEXT>

     ABD'nin Illinois ve Iowa eyaletlerinin kırsal kesimlerindeki posta kutularına bırakılan 7 bombanın patlaması sonucu 5 kişi yaralandı. 
     Posta yetkilileri, yanlarında hükümet karşıtı mesajlar içeren notlar bulunan bombaların yol açtığı patlamada, 4 posta görevlisiyle bir posta kutusu sahibinin yaralandığını, ancak yaralananların durumunun ciddi olmadığını söylediler. 
     Yetkililer, Iowa'daki posta kutularında bulunan diğer iki bombanın ise patlamadığını ve etkisiz hale getirildiğini belirttiler. 
     Patlayıcıların, postayla ulaştırılmadıkları, posta kutularına yerleştirildikleri ve posta kutularından çıkarıldıkları anda patlayacak şekilde ayarlandıkları açıklandı. 
     Olayla ilgili soruşturmayı yürüten Amerikan Federal Soruşturma Bürosu FBI yetkilileri, posta kutularındaki patlamaları ''iç terörizm vakası'' olarak nitelerken, bölge halkını, posta kutularını açarken dikkatli olmaları konusunda uyardılar. 
     





</TEXT>
</DOC>
