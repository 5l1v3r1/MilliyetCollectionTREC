<DOC>
<DOCNO> 87994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/05/spor/aspo.html </URL>
<DATE> 2002/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler umudunu koruyor 
</HEADLINE>
<TEXT>
Güneş batmadı 
Antrenman öncesinde oyuncularını sert bir dille eleştiren Şenol Güneş, gazetecilere "Hepsini alnından öpüyorum. Buraya gururla geldik, yine gururla döneceğiz" dedi 
     BİLAL MEŞE 

     "Çenenizi kapayın" 
     BREZİLYA yenilgisi sonrasında ağır tenkitler alan Şenol Güneş, "Buraya gururla geldik, Türkiye’ye de gururla döneceğiz" dedi. Antrenman öncesinde futbolcularıyla yaptığı toplantıda söylemediğini bırakmayan Şenol Güneş’in, "Sizi rakiple uğraşmayın, çenenizi kapatın, işinize bakın diye uyardım. Ama ne yaptınız Sinirlenip oyundan düştünüz. Arkadaşınızı zor durumda bıraktınız. Sizden sadece sahadaki işinizi yapmanızı istiyorum" dediği belirtildi. 
     
     Sinirli ve heyecanlı 
     SÜRPRİZ bir basın toplantısıyla gazetecilerin karşısına çıkan Güneş’in oldukça sinirli ve heyecanlı olması da dikkati çekti. Brezilya karşısında maçı dengede tuttuklarını belirten tecrübeli teknik adam, "En azından hakettiğimiz bir beraberliği kaybettik. Bu sabah futbolculara söyledim hepsini alınlarından öpüyorum. Dünya Kupası sahnesinde ilk kez yer almalarına karşın dünyanın en iyi yıldızlarına karşı iyi mücadele ettiler" diyerek farklı bir tavır çizdi. 
     
     "Ders çıkardık" 
     BREZİLYA maçından dersler çıkardıklarına da dikkati çeken Güneş, sözlerini şöyle sürdürdü "Kaybettiğimiz puana üzülüyoruz. Bu da bizim ne kadar güçlü bir ekip olduğumuzu gösterir. Kosta Rika’yı yenip, Çin maçına çıkacağız. Altı puan alıp, bir üst tura geçeceğiz. Üstümüzde bu maçın üzüntüsü var. Ancak dersler çıkardık, aynı hatalara diğer iki maçta düşmeyeceğiz. Gururla geldik, gururla döneceğiz. Güçbirliği oluşturursak başarırız. Kimseyi korkutarak bir yere varamayız." 
     
Yıldıray’ı neden aldım ’      YILDIRAY’IN oyundan alınışına eleştiri olması normal. Bizim iyi oyuncumuz, değerli bir isim. Önemli olan takım içinde ne yaptığıdır. O görevini yaptı, başka arkadaşına görevi devretti. Arkadaşlarımızın çoğu isimlere bakarak eleştiri yapabilirler. Takımda görevini yaptı o ana kadar... Forvette değişikliğe gidince orta sahada, hem hücum, hem savunma önemliydi. Yıldıray hamle yapan bir oyuncu, geriye dönüşlerde zorlandı. Yapısı daha farklı, dinlenerek geri gelen bir oyuncu. Orta alanda rakibi durdurmak zorundaydı. Hasan Şaş bunu yaptı, yoruldu. Arif de hamle oyuncusu. Hem hücuma hem de rakibi karşılayacak oyun tarzımızı oluşturacak oyuncuları sürdük sahaya." 
     
Hakan’ı neden almadım ’      HAKAN Şükür özellikle bizim için önde oynadığı oyun tarzı açısından sadece gol atması önemli değil. Topu saklayamadığı anlarda geri gelmek zorunda kaldı. Ancak Hakan ilerde olduğu zaman rakip savunma çakılı kalıyor, tedirgin oluyorlar, onu kontrol ediyorlar. Biz bunda başarılı olduk. Brezilya’nın en iyi savunmacısı Lucio çekindiğimiz oyunculardan biriydi ve Hakan Şükür’ü tutmak için hemen hemen ileriye hiç çıkmadı. Diğer futbolcular da kontrollü oynamak zorunda kaldı. Ancak Hakan Şükür diğer maçlara oranla daha verimsiz ve düşük bir oyun ortaya koydu. Yine de ondan vazgeçmemiz hiç de kolay değil." 
     



 SPOR 











































</TEXT>
</DOC>
