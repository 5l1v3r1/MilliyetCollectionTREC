<DOC>
<DOCNO> 86033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/spor/spo08.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
KUpa Tarihçesi 
</HEADLINE>
<TEXT>

1974 F.Almanya ya da Total Futbol 
     10. Dünya Kupası yağmurlu bir kupaydı. Türkiye’de ilk kez maçlar TV’den seyredilebiliyordu. Yayına geçmek için Pele’nin futbolu bırakmasını beklediler herhalde. Ama olsun artık Johann Cruyff ve Total Futbol vardı. Bir de bizim hakem Doğan Babacan. 
     Yine iki yıl önce Olimpiyat düzenlenen bir ülke Almanya seçildi. Ama olimpiyatlarda yaşanan terör eylemi nedeniyle kupa ilk kez geniş güvenlik önlemleriyle de tanıştı. Kupadan üç gün önce ilk kez bir Avrupalı olmayan yönetici, Joao Havalenge FIFA’nın başına seçildi. Artık yeni bir kupa vardı "FIFA Dünya Kupası". 
     Kupa formatı yine değişti. 4 takımlı 4 gruptan çıkan ikişer takım dörtlü iki gruba alınacak, liderler final oynayacaktı. Eleme yoktu. Yine ilk maç bundan önceki iki kupada olduğu gibi golsüz sona erdi. Brezilya 0 - Yugoslavya 0. Yugoslavya sonra Zaire’yi 9-0’la kupa rekoruyla geçti. Polonya, İsveç, Almanya ve tabii ki Hollanda muhteşem takımlardı. İki Almanya tarihlerinde ilk kez karşılaştılar ve Doğu’daki 1-0 kazandı. Bir önceki finalist İtalya ilk turda elendi. Brezilya kötü bir takımdı, üçüncülük maçında kupanın en iylerinden Polonya’ya yenildi. Onlar Almanya’ya, Müller’in golüyle yenilip finali kaybetmişlerdi. Muhteşem Lato gol kralı oldu. Polonya bundan sonraki 10 yıl boyunca Dünya’nın en iyi takımları arasında yer aldı. 
     Finalde daha iyi olan, daha devrimci olan kaybetti. İlk dakikada top daha Almanlar’ın ayağına değmeden kazandıkları penaltıyı Nesskens’le gol çevirdiler, ama sonra Gerd Müller ve Breitner’in pen golleriyle kaybettiler. Beckenbauer kupada altın, gümüş ve bronz kazanan ilk futbolcu oldu. Müller ise Juste Fontain’in rekoruna yetişip geçti. 14 golle tüm zamanların en büyük golcüsü oldu. 
     

</TEXT>
</DOC>
