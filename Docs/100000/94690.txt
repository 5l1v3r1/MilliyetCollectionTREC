<DOC>
<DOCNO> 94690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sonspo09.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev Adam çalışmalarını sürdürüyor... 
</HEADLINE>
<TEXT>

     ABD'nin Indianapolis kentinde 29 Ağustos-8 Eylül tarihleri arasında düzenlenecek 14. Dünya Erkekler Basketbol Şampiyonası'na katılacak A Milli Takım, hazırlıklarını bu sabah yaptığı antrenmanla sürdürdü. 
     Ayhan Şahenk Spor Salonu'nda, başantrenör Aydın Örs yönetiminde yaklaşık 1.5 saat çalışan milliler, kondisyon antrenmanının ardından sprint ve zıplama çalışması yaptı. 
     Millilerin bugünkü antrenmanına izinli Mirsad Türkcan, Kerem Gönlüm ve NBA'in yaz kampında bulunan Mehmet Okur katılmazken, hafif sakatlıkları bulunan Kaya Peker, Fatih Solak, Tutku Açık ve Alper Yılmaz ise takımdan ayrı halter çalışması yaptı. 
     A Milli Takım, şampiyona hazırlıklarını bu akşam gerçekleştireceği antrenmanla sürdürecek. 
     





</TEXT>
</DOC>
