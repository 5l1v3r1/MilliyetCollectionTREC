<DOC>
<DOCNO> 76502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/guncel/gun02.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula-1’den önce dumanı geldi 
</HEADLINE>
<TEXT>

Sağlık Bakanı Durmuş, "Formula 1 yarışları zehri altın k sede sunuyor" derken Devlet Bakanı Ünlü, "Formula 1 Türkiye’ye gelirse sigara reklamı yapılmayacak" sözü verdi 
     ANKARA Milliyet 

     Türkiye’de Tütün Kontrolünün Ekonomisi Semineri’ne katılan Sağlık Bakanı Osman Durmuş ile Spordan Sorumlu Devlet Bakanı Fikret Ünlü arasında "Formula 1" yarışlarındaki dolaylı sigara reklamı yaşandı. Durmuş, "Formula 1" yarışlarını Türkiye’de düzenlemek isteyenleri, dolaylı sigara reklamı yapılmasına olanak sağlamaya çalışmakla suçladı ve "Formula 1 yarışları, zehri altın k sede sunarlar’ deyişini hatırlatıyor" dedi. 
     
     Durmuş Karşı çıkarız 
     Şu anda dünyada yılda 4 milyon, Türkiye’de ise 100 bin kişinin tütün tüketimi kaynaklı hastalıklar nedeniyle yaşamını kaybettiğini anlatan Durmuş, Türkiye’de Formula 1 yarışları ile birlikte dolaylı yoldan sigara reklamı yapılabilmesi için yasal değişikliklerle ilgili girişimler bulunduğunu kaydetti. Durmuş, buna her zaman karşı çıkacaklarını söyledi. Ünlü ise yarışların Türkiye’de yapılması durumunda sigara reklamları kullanılmasına izin vermeyeceklerini söyledi. Ünlü konuşmasını sürdürürken, Sigara ve Sağlık Ulusal Komitesi Genel Sekreteri Sinan Vargı, "Sizi iyi kandırmışlar Sayın Bakanım, siz buna onay verirseniz binlerce genç sigaraya alışacak ve kanser olacak. Bir Spor Bakanı olarak buna nasıl onay verirsiniz" dedi. 
     Vargı’ya, "Sporla ilgili olup olmadığını sizden öğrenecek değilim" diye karşılık veren Ünlü, şöyle konuştu "Bana gösterdiğiniz bu tepkiyi sigara reklamlarına göstermiyorsunuz. Formula 1 yarışları sigara reklamıyla birlikte yapılamaz." 
     



 GÜNCEL 


























</TEXT>
</DOC>
