<DOC>
<DOCNO> 95027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/spor/aspo.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantinli yıldız sözünü tuttu, ilk gün kampa katılıp, takımla buluştu 
</HEADLINE>
<TEXT>
Ve Ortega sahnede 
Fenerbahçe’nin süper starı dün Avusturya’ya geldi. Lorant ve oyuncularla tanıştıktan sonra antrenmana çıktı. İlk çalışmasında Ortega’ya büyük bir ilgi vardı 
     YALÇIN TÜRK 

     Arkadaşlarıyla çok çabuk kaynaştı 
     FENERBAHÇE’NİN yeni starı Ariel Ortega dün Avusturya kampına katıldı. Daha önce söz verdiği tarihte arkadaşlarıyla buluşan Arjantinli futbolcu, önce Münih’e geldi. Ardından özel bir araçla Avusturya’ya geçip, kamp yerine gelerek kafileye katıldı. Yol yorgunluğuna karşın yıldız futbolcu vakit kaybetmeden odasına yerleşti ve arkadaşlarıyla buluştu. Teknik Direktör Lorant ile de bir süre sohbet etti. 
     
     Akşam ilk kez çalışmaya katıldı 
     ORTEGA tanışmanın ardından Sarı - Lacivertliler’in Avusturya’nın Going kentindeki ilk idmanına katıldı. Washington ile birlikte fizyoterapist nezaretinde düz koşu yapan Arjantinli yıldız, sempatikliğiyle beğeni topladı. Fenerbahçe, dün akşamki bir saatlik çalışmanın sonrasında bugün çift antrenmanla hazırlıklara devam edecek. 
     
Avusturya mesaisi başladı      YENİ sezon hazırlıklarını sürdüren Fenerbahçe, ikinci etap kamp çalışmaları için dün Avusturya’ya gitti. Uçakla Münih’e giden Sarı - Lacivertliler, ardından karayoluyla Avusturya’nın Going kasabasında geçti. 15 gün bu ülkede kalacak olan Fenerbahçe’nin kamp kadrosunda 26 futbolcu yer aldı. 
     KAMP öncesinde Fenerbahçe Yönetimi bir dizi yasaklar getirdi. Başkan Aziz Yıldırım ve yönetimin aldığı karar doğrultusunda, futbolcuların medya ile görüşmesi, izinli saatler dışında yasaklandı. Uçakta ilk uygulama başlarken, kulüp malzemecilerinin de bu yasağa uyması dikkat çekti. 
     



 SPOR 


























</TEXT>
</DOC>
