<DOC>
<DOCNO> 67783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/yazar/pulur.html </URL>
<DATE> 2002/02/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mülkiyeli zeytinci 
</HEADLINE>
<TEXT>

     1970'li yıllar... 
     Ülke terörün ve anarşinin kıskacında, her gün, çoğu üniversiteli genç öldürülüyor, okullar çatışma alanı... 
     15 Nisan 1975'te, bu köşede, bir babanın oğluna gönderdiği mektup çıkar... Ege ağzıyla yazılmış olan mektupta, baba, Ankara'da "Mülkiye"de okuyan oğluna korkularını anlatır her gün radyoda dinlediği öğrenci çatışmalarında, oğlunun canından endişe etmekte ve şöyle demektedir 
     "Geçen cuma günkü hadiseden sonra, seni hem gece hem gündüz hayalimden çıkaramıyorum. ... Ben senin okumandan geçtim, 20 senedir, seni, aç ve açık büyüttüm. Bana senin canın lazım hemen gel " 
     
     BABASININ, okumayı bırak hemen gel, dediği genç Yunus Er'dir. 1967'de ilkokuldan mezun olduğu yıl, Başbakan Demirel'e gönderdiği mektuptan dolayı başı derde girmiştir. 11 yaşındaki çocuk, Başbakan'a şöyle demiştir 
     "Sayın Başbakanım, yurttaşlık dersinde öğrendim, memleketimizde okuma hürriyeti var, ama o hürriyet bizim köye hiç uğramamış, hiç kimse okumamış, ben okumak istiyorum." 
     Çocuğun devletle tanışması böyle başlar, birtakım "amcalar", bu da onlardan mı Kuşkusuyla onu sorgularlar ama, yaşı tutmadığı için bırakırlar. 
     
     ÇOCUK büyür, çocuk okur, Siyasal Bilgiler'e girer, İktisat ve Maliye şubesinden mezun olur, özel sektörde çalışır, dört yıl önce de eşinin kurduğu "Doğal Zeytinevi" firmasına transfer olur. O artık doğal zeytincidir. 
     
     NEDİR doğal zeytin 
     Ve nedir diğer zeytinlerden farkı 
     Yunus Er, anlatır 
     "Zeytin üreticilerinin kendileri için yapıp, piyasaya sürmedikleri zeytin..." 
     Peki bu zeytinin özelliği ne, diğerlerinden nasıl ayrılır 
     "Doğal zeytinler doğadaki gibi çok renklidir. Doğal zeytinler cam kavanozda pembeden yeşile, sarıya bir renk cümbüşüdür. Siyah doğal zeytinler simsiyah değildir. Alacalı şarap rengindedir, suya atıldığında suyun saydamlığı bozulmaz, suda renk atmaz. 
     Doğal siyah zeytinleri elinizle ezdiğinizde elinize şarap rengi bulaşır, simsiyah bir boya değil. Doğal tuzsuz az tuzlu, çok az tuzlu zeytinler genellikle dalında olgunlaşmış ve o aşamada toplanıp sızma yağ ile hazırlanmışlardır. Sudan çıkarıp beyaz dosya kağıdına bırakınız, kağıda siyah leke yapmazlar." 
     
     YA diğer zeytinler 
     "Siyah zeytinleri suya atın, yıkayın, su siyah bir renk alır. Bu, zeytinlerin siyahlanması için kimyasal maddeler kullanıldığını gösterir." 
     Doğal zeytinin, bir özelliği de, yumuşaklığıdır. 
     Çünkü onları sertleştirmek ve korumak için yabancı maddeler kullanılmamıştır. 
     Kendi öz ürünü olan, sızma zeytinyağıyla korunmuştur. 
     
     EVET, 1975 yılında babasının "okumandan vazgeçtim" diye memlekete çağırdığı genç şimdi zeytinci... 
     Hayat, ne kadar renkli, ne kadar alacalı, bulacalı, ne kadar çarpıcı... 
     
     DÜZELTME - Önceki günkü yazımızda geçen "şehr - i komik" deyimin doğrusu "komik - i şehr", yani "şehrin komiği" olacaktır. 
     
     







Chomsky, Aleviler, Türban vs... 


Madam Fogg 


İşte Türkiye'nin katma değeri 


Tayyip Erdoğan'da tehlikeli eğilimler 


Yolsuzluk MR'ı 


Cumhuriyetin mimarı Ankara Üniversitesi 1 


Krizden önce hangi çanlar çalmıştı 


İmkansız değil, ama... 


Mavi ışıklı trafik magandaları 


Utanmazdan nasıl spor adamı olur 


Mülkiyeli zeytinci 


Fogg'u bırak AB'ye bak 


Telefonla günlük tutma hizmeti verilir 


Muhalifin ecnebisi iyidir 


Aflatoksin’ ihracatımızı engelleyecek 


</TEXT>
</DOC>
