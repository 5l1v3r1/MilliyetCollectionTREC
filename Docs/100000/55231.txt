<DOC>
<DOCNO> 55231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sontur13.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de sağanak yağış...Ev ve işyerlerini su bastı... 
</HEADLINE>
<TEXT>

     Mersin'de, sağanak yağış yüzünden bazı ev ve işyerlerini su bastı. 
     Sağanak yağıştan dolayı, Yenipazar, Yenihal, Hürriyet, Çilek, Özgürlük, Mahmudiye, Palmiye, Çankaya ve Hamidiye mahallelerinde bazı ev ile işyerlerini su bastı. 
     Özgürlük Mahallesi Hemzemingeçit mevkiinde, yoğun su birikimi yüzünden bazı evlerde bulunanlar mahsur kaldı. Büyükşehir Belediyesi itfaiye ekipleri su baskını yaşanan yerlerde vatandaşlara yardımcı olmaya çalışıyor. 
     Bu arada, Gazi Mustafa Kemalpaşa Bulvarı, tek taraflı olarak trafiğe kapatıldı. 
     Meteoroloji Müdürlüğü'nden alınan bilgiye göre, son 24 saatte metrekareye 75.6 kilogram yağış düştü. Yağışlı havanın, 9 Aralık Pazar gününe kadar süreceği, şiddetli yağmur ve fırtına beklendiği bildirildi. 
     






</TEXT>
</DOC>
