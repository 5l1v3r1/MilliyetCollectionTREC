<DOC>
<DOCNO> 52347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/guncel/agun.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes gözünü gökyüzüne dikti 
</HEADLINE>
<TEXT>
Ataköy gergin biraz 
Önce 11 Eylül saldırıları, ardından da JFK'den havalandıktan hemen sonra çakılan Airbus, tepelerinden bol bol uçak geçen Ataköy sakinlerinin uykularını kaçırdı 
     NESLİHAN CUYAR İstanbul 

     ABD'nin New York şehrinde, havalandıktan 4 dakika sonra yanarak Queens bölgesine düşen American Airlines uçağı, Ataköy sakinlerinde de korku yarattı. Daha önce zaman zaman semtin üzerindeki uçuş trafiğiyle ilgili valiliğe şik yette bulunan Ataköylüler, aynı facianın kendi başlarına da gelebileceğini iddia ederek, şik yetlerini yineledi. 
     
     'Binalara çok yakın' 
     Bakırköy eski Belediye Başkanı Yakup Akyüz, can güvenliklerinin tehlikede olduğunu belirterek, "ABD'ye uçaklı saldırıların ardından tedirginliğimiz zaten artmıştı. Son kazayla sıkıntımız ciddi boyutlara ulaştı. Özellikle 7. ve 8. kısımda bulunan binalar yüksek ve havalimanının hemen bitişiğinde. Uçaklar üzerimizden geçip piste iniyor. Bu duruma bir an önce bir çözüm bulunmalı" dedi. 
     
     'Kayıp daha fazla olur' 
     Akyüz, ABD'deki gibi bir uçak kazası yaşanacak olursa Ataköy'de Queens'ten daha fazla can kaybı olabileceğini vurgulayarak, "Ataköy'deki yerleşim sistemi daha farklı. Yoğunluk bir bölgede. Bu da tehlikeyi artırıyor" diye konuştu. Semt sakinleri de binalar arasında çok mesafe olmadığını dile getirerek, "Büyük bir yolcu uçağının düşmesi sonucu en az 4 - 5 blokta hasar olur. Her blokta 13 kat, her katta 4 daire var. Yaptığımız hesaba göre en az 780 kişi ölür" şeklinde konuştu. 
     
Sinirler yıpranıyor, performans düşüyor      Ataköy'de yaşayan 45 bin kişi adına site yöneticilerinden avukat Yakup Akyüz ve üyeler, uçuşların Ataköy üzerinden yapılmasının engellenmesi için Ulaştırma Bakanlığı ve Valilik başta olmak üzere birçok kuruma, 20 Eylül'de dilekçe verdi. Havaalanının doğal iniş - kalkış trafiğinin kuzey - güney istikameti olduğu, bakım döneminde Ataköy istikametinin kullanıldığını anlatan dilekçede, "Alçaktan geçen uçaklar, gece yarısı herkesi uyandıracak kadar gürültü çıkarıyor, arabaların alarmları çalıyor. İnsanların sinirleri yıpranıyor, bu da okul ve işyerindeki performansı düşürüyor" ifadeleri kullanılmıştı. 
     



 GÜNCEL 

















</TEXT>
</DOC>
