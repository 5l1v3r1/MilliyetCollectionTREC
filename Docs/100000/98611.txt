<DOC>
<DOCNO> 98611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/spor/spo20.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Naklen yayında kritik hafta      FUTBOL Federasyonu Yönetim Kurulu, 1. Süper Lig maçlarının naklen yayınıyla ilgili gelişmeleri bu hafta noktalamaya hazırlanıyor. Futbol Federasyonu yetkilileri daha önce bozdurdukları Digitürk teminat mektubunun ödemesini bugün tahsil edecek. Ancak elde başka teminat mektubu kalmadığı için perşembe günü Kulüpler Birliği toplantısında, Digitürk ile devam edip, edilmeyeceği masaya yatırılacak. 
     
Armstrong dört köşe      GELENEKSEL Fransa Bisiklet Turu sonuçlandı ve 20 etaplık mücadele sonrasında ABD’li Lance Armstrong üst üste dördüncü kez zafere ulaştı. Toplamda 82 saat 5 dakika 12 saniye yapan Armstrong’u 7 dakika 17 saniye gerisinde İspanyol Joseba Beloki ve 8 dakika 17 saniye gerisinde Litvanyalı Raimondas Rumsas izledi. Dün Melun’la Paris arasındaki 20. ve son etabı ise Avustralyalı Robbie McEwen kazandı. 
     
Şampiyon ENKA      TÜRKİYE Atletizm Ligi’ni hem erkeklerde, hem de bayanlarda ENKA kazandı. Erkeklerde Fenerbahçe, dün bir ara öne geçtiyse de, Lacivert-Beyazlılar son yarışlarla zafere koştu. Erkeklerde 1.263 puan farkı 205’e indiren Fenerbahçe, son gün birara öne geçtiyse de, özellikle bayrak yarışı, ENKA’ya birinciliği getirdi. Bayanlarda ise ENKA, rahat bir şampiyonluk kazandı. 
     
Ege’de dostluk      TÜRKİYE Spor Yazarları Derneği İzmir Şubesi’nin düzenlediği Ege Dostluk Kupası’nda Göztepespor, İzmirspor’u 3 - 1 yendi. Turnuvanın öteki mücadelesinde Denizlispor, Altay’ı 1 - 0 mağlup etti. Günün diğer karşılaşmalarında ise şu sonuçlar alındı Kocaelispor - Freiburg 1 - 2, Vestel Manisa - Bursaspor 1 - 1. 
     



 SPOR 


















</TEXT>
</DOC>
