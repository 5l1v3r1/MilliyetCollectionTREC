<DOC>
<DOCNO> 88588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/ekonomi/eko02.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
DİE Başkanı Yıldızeli görevinden newline alındı 
</HEADLINE>
<TEXT>

Devlet Bakanı Toskay’ın bir süredir görevden almak istediği Devlet İstatistik Enstitüsü Başkanı Yıldızeli’nin kararnamesi çıktı 
     ANKARA Milliyet 

     Kurumdaki siyasi kadrolaşmaya ve sayımda fazla yazılan nüfusun silinmemesi için yapılan siyasi baskılara direnen Devlet İstatistik Enstitüsü DİE Başkanı Şefik Yıldızeli dün görevinden alındı. 
     Devlet Bakanı Tunca Toskay’ın bir süredir görevden almak istediği Yıldızeli’ne Devlet Bakanı Kemal Derviş sahip çıkmaya çalışmıştı. Derviş, son üç haftadır yaptığı çeşitli konuşmalarda, konuyu bağımsız kurumlara getirerek, DİE’nin üstlendiği işlevin önemine dikkat çekmiş ve bu kurumun verilerinin hem iç, hem de dış kamuoyu tarafından yakından izlendiğini vurgulamıştı. 
     
     Derviş, Yıldızeli’ni savundu 
     Derviş’in DİE’nin ürettiği istatistiki verilerin güvenirliliğinin ne kadar önemli olduğunu belirterek, kurumdaki siyasi kadrolaşmanın sakıncalarına dikkat çekmesine karşın hazırlanan kararname Cumhurbaşkanı Ahmet Necdet Sezer tarafından önceki gün onaylandı. Yıldızeli’nin bir başka göreve atanmak üzere DİE Başkanlığı’ndan alınmasını öngören kararname dün Resmi Gazete’de yayınlanarak, yürürlüğe girdi. Kararnamenin tebliği ile Yıldızeli görevini bırakacak. 
     
     DPT’de atama 
     Bu arada, başka bir atama kararıyla da, Devlet Planlama Teşkilatı’nda DPT açık bulunan Daire Başkanlığı’na, Planlama uzmanı Sedat Çetik atandı. 
     Yıldızeli’nin görevden alınmasını isteyen Bakan Toskay’ın girişimiyle daha önce de Dış Ticaret Müsteyarı Kürşat Tüzmen görevden alınmıştı. 
     



 EKONOMİ 






















</TEXT>
</DOC>
