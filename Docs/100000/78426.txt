<DOC>
<DOCNO> 78426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/yazar/akyol.html </URL>
<DATE> 2002/04/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bir 'deneme' yazarlığı 
</HEADLINE>
<TEXT>

     EDEBİ bir tür deneme yazarlığı. Montaigne'in bu adı taşıyan eserinden sonra türünün adı olmuş Olaylara daha çok insani ilişkiler açısından dikkat eden ve akademik değil ahlaki ve felsefi açısından bakan, katı hükümlerden sakınan, çok defa yerleşik değerleri sorgulayan bir yazı türü. 
     Mehmet Y. Yılmaz'ın "Kırmızıyı Seçtim, Aşk Mavinin Altındaydı" kitabını okuyunca, bir "deneme yazarı" ile karşı karşıya olduğumuzu gördüm. İnkılap Kitabevi, Ankara Cad No 95, 34410 Sirkeci, İstanbul 
     İşte Canından çok sevdiğini anladığımız tek çocuğu, tek kızı var... "Tek çocuk sendromu üzerine" yazılarını iki erkek çocuk babası olarak ben de derin bir ilgiyle okudum. Sevgiyi derinleştiriyor, önyargıları sorguluyor. 
     Mesela, kardeşsiz yetişen çocuk paylaşmayı, sosyal ilişkiler kurmayı öğrenmede zorlanır mı Vardığı sonuç, tek çocuk olmanın bazı etkileri bulunsa da, ailede, okulda ve toplumda aldığı eğitim daha önemli. Sf. 146 - 152 
     
     YILMAZ sol kökenli Şeyh Bedreddin, Troçki ve Che birer devrimci simge. 
     Ama Yılmaz kuru bir pozitivist değil, çok yönlü bakıyor. Kitabının adı da öyle zaten Aklınız "kırmızı"yı seçerken kalbiniz "mavi"lerde dolaşabilir. 
     "Aklın ve bilimin egemenliğinde" lafını ben bu yüzden sevmem. 
     Yılmaz'ın Hermann Hesse'den esinlenerek kaleme aldığı "İnanç da sevgi de aklın yolunu izlemez" yazısını bu gözle okudum... 
     Mesela gerçek sevgi "Tıpkı bir çocuğun bütün kusurlarına rağmen annesi tarafından özenle sevilmesi gibi... Akıl dışı ama gerçek..." 
     Ve gerçek sevginin "doğa üstü" nitelikte olması, hatta 'seçilmişlik' duygusu yaratması "Peygamberlerin ve azizlerin doğa üstü bir kararla benzersiz ve olağanüstü bir görev için seçilmeleri gibi..." Sf. 111 
     Yılmaz, kapitalist aşırı bireyleşme sonucu, çağımızda ailenin çökmesini, evlilik dışı doğumlardaki korkunç patlamayı realist olarak anlatıyor. Sf. 31 
     Sağdan geldiğim için olacak, yüreğimde "ya bu zavallı çocuklar " diye bir isyan duygusu hissettim ve biraz sonra Yılmaz'ın şu satırları yüreğime su serpti 
     "Çocuklar bizim her şeyimiz, canımız ciğerimiz, yarınlarımızın tek güvencesi..." Sf. 146 
     Ailenin çökmesinin yarınlarımızı tehdit etiğini düşünüyorum. 
     Yılmaz da "sevmek sorumluluk almaktır" diyor. Sf. 233 
     
     GAZETECİ ve gazete yönetmeni Yılmaz'ın genç meslektaşlarımıza tavsiyeleri 
     "İlk bakışta mükemmel ve ülkeyi sarsacakmış gibi görünen her haber mutlaka sonunda palavra çıkar. 'O kadar iyi ki gerçek olamaz' sözünü bir yere asın... 
     'Okuyucu sersemdir, anlamaz' lafını bir yere asın. Ne yaptığınızı öyle anlar ki şaşırırsınız. 
     Kendinizi okuyucunun yerine koyun. Sizin okumayacağınız bir şeyi onlar niye okusunlar ki " 
     Ve herkes için tavsiyeleri 
     "Küçük şeyleri dert etmeyin... Hiçbir şeyi ertelemeyin... Yeni şeyleri denemekten korkmayın... Neşeli olun, hayata gülerek bakın... Yaşlı yakınlarınızı aramak ve ziyaret etmekten vazgeçmeyin... 
     Kendi hayatınız için kendinize özel dersler çıkaracak kadar vaktiniz olduğunu aklınızdan çıkarmayın..." Sf. 167 
     Kısa bir özetini verdiğim bu tavsiyeleri ben de yürekten imzalıyorum. 
     
     







Bir 'deneme' yazarlığı 


Kopuk kopuk 


Adalet ve hortum 


ABD’nin Venezuela ayıbı 


Ödleri kopuyor 


Buzdolabı, çamaşır makinesi, televizyondan İki kere vergi alınacak 


İsrali’i nasıl, niçin tanıdık 


AB, idam, Kürtçe yayın 


Filistin kaç para eder 


Ulusal program’ özlemi iyi de... 


Amerikalılar da piyasanın açılmasını bekliyor 


</TEXT>
</DOC>
