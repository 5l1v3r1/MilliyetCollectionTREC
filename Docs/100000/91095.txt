<DOC>
<DOCNO> 91095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/guncel/gun03.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saipem dönüyor 
</HEADLINE>
<TEXT>

Mavi Akım projesi için denizde doğalgaz borusu döşeyen Saipem 7000, bugün 06.00’da İstanbul Boğazı’na girecek 
     MUSTAFA BAKACAK İstanbul 

     Mavi Akım projesi kapsamında Rusya ile Türkiye arasındaki doğalgaz boru hattının deniz altındaki bölümünü döşeme işlemini tamamlayan dünyanın en büyük inşaat gemisi Saipem 7000, bugün sabah saatlerinde İstanbul Boğazı’ndan geçecek. Karadeniz girişinde bekleyen Saipem 7000’in, 135 metre olan yüksekliği, vinçleri yatık duruma getirilip bağlantı yerlerinden kesilerek 70 metreye indirildi. Geminin ayaklarına su doldurularak yüksekliği de 60 metreye kadar düşürülecek. 
     Karadeniz’de 2150 metre derinlikte, 1250 metre uzunluğunda iki doğalgaz boru hattı döşeyen Saipem 7000, geçişini 7 saatte tamamlayacak. 
     
     6 römorkör çekecek 
     Denizcilik Müsteşarlığı Bölge Müdürlüğü’nden gerekli onayı alan dev gemi, 7 kılavuz kaptan eşliğinde, saatte 10 kilometre hızla, 6 römorkör tarafından çekilecek. Uzunluğu 198, genişliği 87, ağırlığı ise 4500 ton olan Saipem 7000’e olası bir tehlikeye karşı 2 kurtarma, 2 yangın söndürme gemisi de refakat edecek. 
     



 GÜNCEL 
















</TEXT>
</DOC>
