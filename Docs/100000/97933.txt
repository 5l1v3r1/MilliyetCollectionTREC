<DOC>
<DOCNO> 97933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sondun40.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da AİDS hastası bir kişi kendini yaktı. 
</HEADLINE>
<TEXT>

     İtalya'nın başkenti Roma'da, AİDS hastası bir kişi, sokak ortasında üzerine benzin döküp kendini ateşe verdi. 
     Salvatore adlı 41 yaşındaki AİDS hastasının, birlikte yaşadığı Anna adlı kadınla beraber sokakta yürürken birden elindeki benzin şişesini üzerine boşaltıp, çakmakla kendini ateşe verdiği bildirildi. 
     Bir anda ateşler içinde kalan Salvatore'ye yardım etmek isteyen Anna'nın da çaresizlikten ne yapacağını şaşırıp şok geçirdiği ve bileklerindeki damarı kestiği belirtildi. 
     Hemen hastaneye götürülen AİDS hastası adamın vücudunun yüzde 94'ünün yandığı ve hayati tehlikeyi atlatamadığı belirtildi. Anna adlı kadının durumunun ise iyi olduğu açıklandı. 
     





</TEXT>
</DOC>
