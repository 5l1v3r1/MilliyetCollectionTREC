<DOC>
<DOCNO> 79837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sontur06.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Edirne'de Tır'ın altına giren üniversitelilerden biri daha öldü... 
</HEADLINE>
<TEXT>

     Edirne'nin Havsa İlçesi'nde aşırı hız ve kaygan zemin nedeniyle direksiyon hakimiyetini kaybeden araçlarının TIR'ın altına girmesiyle 2 üniversiteli gencin öldüğü kazada, hastanede tedavi gören genç kız da yaşamını yitirdi. 
     Trakya Üniversitesi Havsa Meslek Yüksekokulu öğrencileri Erkut Yıldırım 20 , Yurdagül Has 19 , Şafak Çelik 21 ile Nur Tanyeli 20 , 20 Nisan Cumartesi günü kent dışına eğlenmeye gitmişler, dönüşte, Erkut Yıldırım'ın kullandığı 22 KC 044 plakalı kamyonet, aşırı hız ve kaygan zemin nedeniyle önde seyreden Bulgaristan vatandaşı Sebahaydin Hassan yönetimindeki 34 SU 244 plakalı TIR'a çarpmıştı. 
     Kazada Yurdagül Has ile Şafak Çelik yaşamını kaybederken, araç sürücüsü Erkut Yıldırım ve Nur Tanyeli yaralı olarak Trakya Üniversitesi Tıp Fakültesi Hastanesi'ne kaldırılmıştı. 
     Nur Tanyeli, yoğun bakım servisinden sonra tedavisinin sürdürdüğü Nöroloji servisinde yapılan müdahalelere rağmen gece yaşamını yitirdi. 
     Tanyeli'nin cesedi ailesine teslim edildi. 
     Göğüs Cerrahi Servisi'nde tedavisinin süren Yıldırım'ın ise her iki ayağı ile çene ve kol kemiklerinde kırıklar bulunduğu ve genel durumunun iyi olduğu belirtildi. 
     





</TEXT>
</DOC>
