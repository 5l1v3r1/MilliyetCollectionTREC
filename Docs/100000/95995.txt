<DOC>
<DOCNO> 95995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/16/yazar/zbirand.html </URL>
<DATE> 2002/07/16/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Acaba mucize gerçekleşecek mi 
</HEADLINE>
<TEXT>

     Önümüzdeki bir-iki hafta çok önemli. 
     Herkesin gözü, troykanın üç liderli yönetim hareketi üstünde. 
     Ne yapacaklar 
     Nasıl bir tutum alacaklar 
     Beklentileri karşılayabilecekler mi 
     Uyumlu, ciddi, etkili, birbirine saygılı, eşgüdümlü bir çalışma sergileyebilecekler mi 
     Yoksa diğerleri gibi, birbirlerine mi girecekler Her kafadan bir sesin çıktığı, kargaşa yaşanan bir parti mi olacak 
     Ben artık karamsarlıktan bıktım. Etrafımdaki insanların karamsar konuşmalarından, ümitsizlikler içinde kıvranmalarından daha da bıktım. 
     Ümitli olmak istiyorum. 
     Çocuklarımın, torunlarımın bu ülkede yaşamaktan memnuniyet duymalarını, geleceklerinin pırıltılı olduğuna inanmalarını, kendilerini güvencede hissetmelerini, başka bir batı ülkesine kapağı atıp "kurtalmaya çalışmamalarını" istiyorum. 
     Bunları istemek çok mu 
     Benim gibi, Türk toplumu da aynı beklentiler içinde... 
     Bundan dolayı da hepimiz troykayı izliyoruz. 
     Bu üç insan, çok kişi için iyi yönetilen, gençliğini heyecanlandıran, üretken, AB'ye doğru koşan, dış dünyaya ve rekabete açık bir Türkiye'ye kavuşabilmek için son şanstır. 
     Acaba, bu mucize gerçekleşecek mi Yoksa, bu güzel rüyanın ortasında uyanıp, yine eskilerle mi başbaşa kalacağız 
     
Gerçekler tabii ki epey farklı...      Bugünün gerçekleri ile bizlerin beklentileri çok farklı. 
     DSP'den istifa edip yeni oluşuma katılmak üzere yola çıkanların bir bölümü, tamamen kişisel çıkarlarla hareket ediyor. Bir defa daha seçilemeyeceğini görünce, öbür tarafı denemek isteyenler... Hiçbir işe yaramadıkları için silineceklerini bilip, kendilerine bir şans daha tanımak isteyenler... Her türlüsü var. Bunu da doğal karşılamak gerek. Siyasi yaşamda her türlüsü vardır. Kişisel hesaplar da daima önde gelir. 
     Ancak bazıları var ki, onlar farklı düşünmek zorundalar. Onların atacakları adımlar, ülkenin geleceğini şekillendirecektir. 
     Şu sıralarda Ankara'da "siyasi olgunluk" sınavı var. Bu sınavdan geçebilenlerin sayısı ne kadar fazla olursa, bizlerin ümitleri de o kadar gerçekleşebilecek. 
     İşte bundan dolayı hepimiz troykayı izliyoruz. 
     Atacakları en ufak adımdan tutun, söyleyecekleri en basit cümle veya takınacakları en basit tavır bizi ilgilendiriyor. İnce eleyip, sık dokuyacağız. Sürekli değerlendireceğiz. Sonunda da, ya başımızda taşıyacağız veya sırtımızı döneceğiz. Fazla değil, en geç iki-üç hafta içinde işin rengi anlaşılacaktır. 
     Eğer başaramazlar ve yaşlı Ecevitler'e yenilirlerse yazıklar olsun... 
     Ancak başarırlarsa da troykanın önünde kimse duramaz. 
     
Bu hareketten kimler korkmalı      Rüzgarlar hala hızlı esiyor. Eğer bu şekilde devam ederse, yeni oluşum piyasadaki birçok partiye zarar verdirir, oy kaybına uğratır. 
     En fazla CHP tehdit altında kalacaktır. 
     Hemen hemen aynı malı satan, aynı müşteriye servis yapacak olan iki partiden CHP ve yeni oluşum hangisi tercih edilir 
     Kamuoyunun rüzgarını arkasına almış, Derviş ile güçlenmiş yeni oluşum mu, yoksa Deniz Baykal'lı CHP mi Benim tahminim, CHP'ye oy verme hazırlığındaki çok seçmen yeni oluşumu tercih edecektir. Yine oyunun kaybolmaması ve iktidar şansı yüksek olanı desteklemek içgüdüsü ön plana çıkacaktır. 
     Aynı gerekçelerle veya mantıkla olmasa dahi, yeni oluşum nedeniyle oy kaybedecek başka partiler de var... 
     ANAP, DYP hatta AK Parti'ye eğilimi olan, ancak henüz kararını verememiş kesim de, yeni oluşumu denemek isteyebilecektir. 
     Troyka büyük hatalar yapmaz ve kamuoyu önünde güçlü şekilde dikilmesini bilirse, Türk siyasetinin tüm haritasını değiştirecektir. Sadece bununla da kalmayacak, Türkiye'nin kaderini de değiştirecektir. 
     Ancak, tekrar etmekte yarar var.... 
     Her şey bu üç insanın becerilerine, uyumlarına ve ciddiyetlerine bağlı. 
     Umarız, ümitlerini onlara bağlayan milyonları hayal kırıklığına uğratmazlar... 
     
     







Rahatlama .. 


Yalana rağbet 


Ecevitler’in duruşu 


Çağdaş çoğunluğu kucaklamak için... 


Aşılır 


"Bizim çocuklar" 


Gençlerin gelecek kaygısı 


Zamanı mıydı 


Bir "yeni yüz" ararken, üç tane birden 


MHP, Derviş, AB 


Cem genel başkan, Derviş başbakan 


İsmail Cem’in "Yeni Oluşum"u ülkede yeni oluşumun yolunu açabilir 


İspanya’yı çantamıza koyup getiremedik 


</TEXT>
</DOC>
