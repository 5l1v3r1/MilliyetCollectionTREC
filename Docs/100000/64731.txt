<DOC>
<DOCNO> 64731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yasam/yas02.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek hayalim zarif Türk erkekleri...’ 
</HEADLINE>
<TEXT>

Nippon TV, Japon kızı Kuni’nin İstanbul macerasını, "Zarif bir Türk erkeği ile aşk yaşamak istiyorum" sözleriyle ekrana getirdi 
     Çekimlerinin büyük bölümü İstanbul’da yapılan ve bir Türk erkeğiyle evlenmek isteyen Japon kızı Kuni Nakazono’yu konu alan televizyon programının ilk bölümü Nippon TV’de yayınlandı. 
     Denpa Shonen Elektrik Çocuk ’ adlı programın içinde önceki akşam 3 dakika süreyle yer alan bölümde, ilk olarak Kuni’nin İstanbul macerasının nasıl başladığı anlatıldı. Programda, popüler şarkı Tonde İstanbul’un İstanbul’a Uç ezgileri eşliğinde, Japon kadınlarını ve Türk erkeklerini kırmızı kurdeleyle bağlayan Denpa Shonen’in Tonde İstanbul projesi başlıyor’ anonsu yapıldı. Ardından, bir süre önce "İstanbul’a giderek zarif Türk erkekleriyle evlenmek istemez misiniz " şeklinde bir ilan verildiği ve aşk yaşamak isteyen kadınların akın etmeye başladığı’ belirtildi ve başvuranlarla yüz yüze yapılan görüşmeler ekrana getirildi. Daha sonra Nakazono’nun kendi görüntüsü ve sesinden Aşk yaşamak istiyorum, aşk yaşamak istiyorum’ sözlerine yer verildi. 
     
Bu şansı bana verin’      Nakazono’nun, görüşmeler sırasında dile getirdiği, "Şimdiye kadar hiç aşk yaşamadım. Şu anda çok şişmanım, ama daha önce 100 kiloydum. Sevgilim olsun istiyordum ve diyet yaparak 6 ayda 32 kilo zayıfladım. Benimle şişko’ diye dalga geçiyorlardı. İstanbul’a giderek, televizyonda gördüğüm o zarif erkeklerle tanışmak idealim. Bu şansı mutlaka bana verin. Rica ediyorum" sözleri de ilk bölümde izleyicilere sunuldu. 
     Ardından ekrana, program ekibinden bir bayanın geç saatlerde çaldığı kapısını şaşkınlıkla açan Kuni’nin, "Şaşırdım. İstanbul’a sevgili aramaya gideceğiz değil mi Mutlaka gitmek istiyorum. Ne zaman gidiyoruz " şeklindeki sözleri geldi. 
     
İstediğin kadar aşk’      Daha sonra Kuni’nin maskeyle kapalı gözlerini İstanbul Sultanahmet meydanında açtığı görüldü. Maskesini çıkardıktan sonra ürkek ve şaşkın bakışlarla çevresini süzen Kuni, "Haydi bu şehirde istediğin kadar aşk yaşa" diyen çekim ekibine teşekkür ederek, "Hayran oldum" dedi. Programın ilk bölümü, "Mavi gök altında sakin bir şekilde başlayan zarif proje Tonde İstanbul... Acaba Kuni’nin dileği yerine gelecek mi Japonya ile Türkiye’nin kırmızı kurdelesi bağlanacak mı " anonsuyla sona erdi. 
     
RTÜK Kuni tarihi değerlerimizi tanıttı      ANKARA Milliyet 

     İstanbul maceraları günlerce tartışılan Japon Kuni Nakazono ile ilgili Radyo ve Televizyon Üst Kurulu RTÜK ilginç değerlendirmelerde bulundu. SP Ankara Milletvekili Zeki Çelik’in, Başbakan Bülent Ecevit’e "Japon Kuni’nin, Türk koca arama macerasıyla ilgili programda Türk insanlarıyla dalga geçileceği bilgisi doğru mu " sorusu üzerine görüş açıklayan RTÜK, Başbakanlığa gönderdiği yazıda özetle şöyle dedi "Japon Nippon TV’nin bu programı, Türkiye’deki televizyon kanallarında yayınlanan mizah türü programlar kapsamındadır. Programda ayrıca, Türkiye’nin tarihi yerlerinin tanıtımı da yapılmıştır. Sayın milletvekilini kaygıya sevk eden durum, yazılı basınımızın konuyu abartarak vermesi ve bir müddet gündemde tutmasıdır." 
     



 YAŞAM 
























</TEXT>
</DOC>
