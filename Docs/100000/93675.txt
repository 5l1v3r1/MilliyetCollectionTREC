<DOC>
<DOCNO> 93675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun28.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazın can sıkıntısından kurtulmanın basit ama altın seçenekleri 
</HEADLINE>
<TEXT>

     ABD'de Los Angeles Times-Washington Post gazetelerinin ortak internet sitesinde yaz tatilinde olası can sıkıntılarından temelli kurtulmanın basit altın seçenekleri uzun uzadıya bir dizi halinde sunuldu. 
     ''Yaz çoktan geldi. Vakit caddelere fırlayıp dans etme zamanı. 
     Tabii trafiğe kapalı olmayan caddelere fırlayıp Brezilyalı gibi dans etmenizi önermiyoruz.'' Yazın, bazılarını ''bayıltabilecek'', bazılarını neşelendirecek basit Amerikan tarzı vakit geçirme seçeklerinden bazıları şöyle 
     1- En az iki spordan alet ya da kural alarak kendinize ve 
     çevrenize yeni bir spor icat edin. Mesela beyzbol veya tenis topuyla badminton karması yapın. Ona göre bir raket uydurun. Ya da frizbiyi badminton-voleybol-tenis gibi fileli bir sporla uygulayın. 
     2- Çeşitli boy bardaklara farklı düzeylerde su doldurun ve bunları 
     ya çatal-bıçak ya da Çin-Japon yemek çubuklarıyla ya da tahta kaşıklarla çalmayı deneyin. Böylelikle birçok beste seslendirebilirsiniz. 3- 2. maddedeki ''perkusyonu'' teneke kovalarla da yapabilir, ''Dominik-Brezilya'' girdabında kaybolabilirsiniz. 4- Şiire yeteneğiniz varsa bahçenize, caddeye yakın bir masa kurun ve 1,5 milyon liraya müşterinin arzusuna göre fal bakar gibi koşuk döktürebilirsiniz. 5- Kendinize 10 yıl içinde yapmak istediklerinizi belirttiğiniz bir mektup yazarak bunu mühürleyin. 10 yıl bekleyin. Açın. 6- Kuşları, onları izleyen insanları tanımaya çalışın. Tüm dünyaya değer. 7- Bir müzik grubu kurduğunuzu düşleyin. Gruba öyle bir isim bulun ki, Beatles gibi dünyanın her yanında tanınıyor olacak olsun. 8- Çektiğiniz fotoğrafları, küpe, kolye ya da kitap ayraçlarına monte edin. Bunları satmayı deneyin bakın arkadaşlarınız nasıl üşüşüyor. 9- ''Kimsin ''... Soy ağacınızı öğrenmeyi deneyin. Mümkünse anne-babanızdan, ninelerinizden dedelerinizden başlayın. Bakın geçmişte nereye kadar gidebiliyorsunuz. 10- Özyaşamöykünüzü yazın. Çarpıcı bir başlık bulun ve kitap kapağını siz resmedin. 11- Otobiyografinizi nasıl filme çektirebilirsiniz, bunun olanakları üzerine kafa yorun. Sizi, ailenizi ve arkadaşlarınızı kimler oynayabilir. Sinema-tiyatro temaşa sanatından ünlü isimlere göz gezdirin. 12- Bir hayvanın özyaşamöyküsünü yazmayı deneyin. 13- Ailecek bir lokantaya oturun. Hepiniz tavanda aynı noktaya bakın. Duruşunuzu bozmayın, bakın diğer müşteriler ne zaman sizin baktığınız noktaya bakacak. 14- Avrupa para birimi Euro. Siz de Kuzey ve Güney Amerika ülkelerinin kişiliklerini betimleyerek birleştiren ortak para birimi çizmeyi deneyin. 15- Kumsalda dinozor ayak izleri yapın. 16- Babanızın boks şortunu kuru temizlemeye ve boyamaya verin. 17- Yaşadığınız kent ya da kasabanın dünyada hangi ülkede kardeş şehri olduğunu bulun ve oraya gitmeye çalışın. Kardeş şehriniz yoksa bu hususta belediye meclisine seçeneğiniz konusunda dilekçe yazın. Mesela internette www.sister-cities.org adresine başvurabilirsiniz. 18- Kendinize takma ad bulun. Bakalım ardadaşlarınız bu lakabı tutucak mı 
     





</TEXT>
</DOC>
