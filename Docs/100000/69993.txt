<DOC>
<DOCNO> 69993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/28/son/soneko05.html </URL>
<DATE> 2002/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergilerin kaldırılma ihtimali ikinci el oto piyasasını canlandırdı 
</HEADLINE>
<TEXT>

     ''İkinci el'' otomobillerde Taşıt Alım Vergisi'nin 2003'ten itibaren kaldırılacağı yönündeki beklenti, satışlara doping etkisi yaptı. İkinci el otomobil fiyatları, satıcıların taşıt alım vergilerini fiyatlara yansıtmaya başlamasıyla marka ve modellere göre 500 milyon ile 2 milyar lira arasında arttı. 
     Bursa Oto-Koop Başkanı Rasim Hazar, Taşıt Alım Vergisi'nin otomobilin ağırlığı ve modeline göre, 400 milyon ile 2 milyar lira arasında ek maliyet getirdiğini kaydetti. 
     Taşıt Alım Vergisi'nin 2003 yılından itibaren kaldırılmasına ilişkin düzenlemenin Nisan ayında Meclis'te görüşüleceğini belirten Hazar, ''Buna rağmen, ikinci el otomobilde büyük talep patlaması oldu. Müşteri, satın almak için değil, sadece devir işlemleri için 2003'ü bekliyor. Aracı satıcıdan alıyor, devir işlemini yaptırmıyor. Dolayısıyla, 2003 yılını beklemek anlamsız'' diye konuştu. 
     Hazar, devletin 2000 yılında Taşıt Alım Vergisi'nden 148 trilyon, bandrolden ise 36 trilyon gelir elde ettiğine işaret ederek, model ve markaya göre, maliyetin bandrol üzerine kaydırılmasıyla devletin gelir kaybına uğramayacağını savundu. 
     Piyasada son bir ayda önemli ölçüde canlanma yaşandığını ve ziyaretçi sayısının arttığını kaydeden Hazar, talep artışının fiyatlara da yansıdığını söyledi. 
     Bursa Oto-Koop'ta, bayramdan sonraki ilk günde 12 dükkanın yeniden açıldığına dikkati çeken Hazar, fiyatların da marka ve modele göre, 500 milyon ile 2 milyar lira arasında arttığını bildirdi. 
     Bursa Oto-Koop'ta bazı modellerde ikinci el otomobil fiyatları şöyle 
     
     
İkinci el fiyatları Marka Model En düşük En yüksek Broadvay 1998 5.500.000 6.000.000 Doğan SLX 1999 6.000.00 6.500.000 Şahin 1999 5.000.000 5.500.000 Fiat Brava 2000 8.000.000 9.000.000 Megan 1.6 2000 12.000.000 13.000.000 Scenic 1.6 2000 16.000.000 17.000.000 Hyundai 1.3 2000 7.000.000 7.500.000 Hyundai GLS 1.5 2000 9.000.000 9.500.000 Opel Astra 1.6 2000 14.000.000 15.000.000 Ford Focus Ghia 2000 14.000.000 15.000.000 Ford Focus Ambiente GP 2000 12.000.000 13.000.000 Volkswagen Polo 1.6 2000 12.000.000 13.000.000 Volkswagen Bora 1.6 2000 16.000.000 17.000.000 Passat 1.8 TDI 2000 24.000.000 25.000.000 Suzuki Jeep 1.6 VİTA 2000 17.000.000 18.000.000 Honda Jeep 2000 2000 25.000.000 26.000.000 Volvo S 40 1.8 2000 22.000.000 23.000.000 
     






</TEXT>
</DOC>
