<DOC>
<DOCNO> 74388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sontur09.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu karga konuşuyor.. 
</HEADLINE>
<TEXT>

     Zonguldak'ta, insanların ses tonlarını taklit ederek konuşan karga, aynı zamanda kahkaha atarak görenleri şaşırtıyor. 
     Almanya'dan 5 yıl önce oğlu tarafından kendisine getirilen Hindistan cinsi karganın sahibi 57 yaşındaki Çetin Karakaş, Arap adını verdiği karganın ''anne'', ''baba'', ''günaydın'', ''merhaba'' ile telefon çaldığında da ''alo'' dediğini söyledi. 
     Beslenmesinde özel yem kullanılmayan karganın, civciv yemi ile karıştırılan meyveler ve evde yapılan yemekleri yediğini anlatan Karakaş, şunları söyledi 
     ''Kargayı bana getirmeden önce Almanya'da besleyen oğlum, hayvana konuşmayı öğretmiş. Türkiye'ye gelince, bu hayvanı bana hediye etti. 
     Karga ilk konuştuğunda çok şaşırdım. Çünkü insanların ses tonunu taklit ederek konuşuyor, aynı zamanda da kahkaha atıyordu. 
     Torunlarımın ses tonunu da taklit eden kargayı dinledikce, onlara olan hasretimi gideriyorum. Satın almak için 1000 dolar verdikleri kargamı, 10 bin dolar verseler bile satmam. Aynı zamanda ıslık çalabilen 
     hayvan, misafirler kapıyı çalmadan önce onların sesini duyarak anne baba diye bize sesleniyor. Kargayı 10. torunum gibi görüyorum. 
     






</TEXT>
</DOC>
