<DOC>
<DOCNO> 98980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/astro/index.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarılı sonuçlar 
</HEADLINE>
<TEXT>

Eğer eldeki işlere yoğunlaşır ve disiplinli çalışırsak dikkat çekici başarılar elde edebiliriz. Akşam Boğa burcuna geçen Ay 19.16 günün atmosferini değiştirerek, inatçı enerjiler getirmekte. Koç’lar abartıya kaçmadıkları sürece rahat edecekler. Yoksa bir çuval inciri berbat edebilirler. Akşam parasal konulara önem vermek gerekiyor. Boğa’lar bugün Ay burçlarına geçene kadar sabırlı olmalılar, sonra harekete geçmeliler. Bu arada inatçılık onlara çok şey kazandırmayabilir. İkizler ise eldeki işleri tamamlamalı ve dağılmamaya bakmalı. Çok düşünceleri olmakla birlikte, pratiğe geçirmekte zorlanabilirler. Sakin olmalılar. Yengeç’ler birkaç gündür fazlasıyla yoruldular. Akşam istediklerini elde etmeleri daha kolay olacak. Sosyal konularda başarılı olabilirler. Aslan’lar inatçılıktan uzak durmalılar. İş hayatında güzel adımlar atabilirler ve başarılarını daha fazla insana gösterme şansına sahipler. Başak’lar keyifli olmamakla birlikte, akşam rahat edebilirler. Esneklik göstermek ve yeni şeylerle uğraşmak onlara şans getirebilir. Terazi’ler bugün de ilişkilerden yana hareketli bir günde olacak. Bu arada yapacakları şeyler için başkalarından maddi destek arayabilirler. Aşmaları gereken engeller olabilir. Akrep’ler akşam dikkatli olmalılar. Duygusal nedenlerden ötürü kendilerini engellenmiş hissedebilirler. Artan sorumluluklar ve işle ilgili tamamlanması gereken görevler çıkabilir. Yay’lar bugün de rahatlar ama akşam görevlerini aksatmamalılar. Rutin konularla uğraşmaları gerekebilir. Sabırlı olmalılar. Oğlak’lar sabah rahat olmamakla birlikte, akşam daha kolay hareket edecekler. Üstlerindeki gerginlikten kurtulabilirler. Günlük işleri tamamlamak onlara kolaylık sağlayacak. Kova’ların pek çok düşüncesi var ama bunları akşam uygulamaya koymak isteyebilir. Israrcı olmamalılar çünkü çatışmaya yatkınlar. Balık’lar bugün kararsız kalmamalı ve işlerini iyi organize etmeye bakmalılar. Akşam onlara daha çok kolaylık ve neşe getirmekte. 

            Faks 287 74 37 
      







Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
