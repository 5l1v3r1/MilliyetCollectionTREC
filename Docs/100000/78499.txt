<DOC>
<DOCNO> 78499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/15/son/sonspo12.html </URL>
<DATE> 2002/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta moraller bozuk... 
</HEADLINE>
<TEXT>

     Fenerbahçe yenilgisiyle ligdeki şampiyonluk şansını büyük ölçüde yitiren Beşiktaş, izin yapmadan Gençlerbirliği ile oynayacağı maçın hazırlıklarına başladı. 
     Teknik direktör Christoph Daum, İstanbul'da bulunmasına rağmen Fulya Tesisleri'ndeki antrenmana katılmazken, siyah-beyazlı futbolcular antrenör Roland Koch yönetiminde çalıştı. Hafif bir koşunun ardından dar alanda çift kale maç yapan futbolcuların son derece moralsiz oldukları gözlendi. 
     Bu arada, antrenmana A Milli Takım kampına giden İlhan Mansız ve Tayfur ile Ümit Milli Takım kadrosunda yer alan Tunç'un yanı sıra Myhre, Ali Eren, Ahmet Yıldırım, Baya ve Ahmet Dursun katılmadı. 
     





</TEXT>
</DOC>
