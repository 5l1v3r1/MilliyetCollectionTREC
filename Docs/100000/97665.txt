<DOC>
<DOCNO> 97665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yazar/bila.html </URL>
<DATE> 2002/07/24/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
MHP istedikçe seçime kadar... 
</HEADLINE>
<TEXT>

     Başkentte siyaset trafiği yoğunluğunu koruyor. Liderler arası temaslar dün de devam etti. 
     Bu temaslardan çıkan sonuçları şöyle sıralayabiliriz 
     Başbakan Bülent Ecevit, istifa etmeyecek. Bu kararını dün görüştüğü DYP lideri Tansu Çiller’e iletti. 
     Görüşmeden sonra Çiller ile konuşma olanağı bulduk. Çiller, şu bilgiyi aktardı 
     - Ecevit’e hükümetin Meclis çoğunluğu bakımından meşruiyetini kaybettiğini belirttim. İstifa edip etmeyeceğini sordum. O da Koalisyon ortaklarımız görevi sürdürmemi istiyor, o nedenle duruyorum’ yanıtını verdi. Seçim konusunda ise 3 Kasım’a engel olmayacaklarını belirtti. 
     Ecevit’in Çiller’e söylediklerinden anlaşıldığına göre, MHP lideri Devlet Bahçeli, aksi talepte bulunmadıkça, seçime kadar, bu hükümetle gidilmesi düşünülüyor. 
     MHP, hükümetten çekilmedikçe veya Ecevit’e çekil demedikçe, mevcut koalisyon aynı zamanda seçim hükümeti olacak. Başbakanlık ve hükümet konusunda, koalisyon ortaklarının düşüncesi, "dere geçilirken at değiştirilmez" biçiminde. 
     Seçime bu hükümetle ve Ecevit’in başbakanlığında gidilip gidilmeyeceği büyük ölçüde artık Bahçeli’nin kararına bağlı... 
     Bahçeli, "Eğer 3 Kasım için seçim kararı alınmazsa, çekiliriz" demişti. MHP lideri, çekilme kararını bu koşula bağladı. Buna karşılık Ecevit de, "Biz sakıncalarını söyledik ama yapacağımız bir şey yok, değiştirmeye gücümüz yetmez, seçim kararını engellemeyiz" diyerek, dolaylı da olsa Bahçeli’nin koşulunu kabul etmiş oldu. Ecevit’in başbakanlığı ve hükümet, iki liderin bu açıklamalarıyla oluşan dengeye oturarak, devam edecek... 
     29 Temmuz’da Meclis açıldığında, MHP, DYP, ANAP ve AK Parti’nin artık seçim kararından dönmeleri söz konusu değil. Bu çoğunluk seçim kararı almaya yetiyor. 
     Çiller, Yılmaz ile yaptığı görüşme sonrasında ANAP liderinin de önce seçim kararı alınması görüşünü kabul ettiğini belirtti. DYP lideri, Yılmaz’ın "3 Kasım’da seçim olacağına göre, bu kararı alıp AB yasalarını çıkarmaya çalışalım" dediğini söyledi. Çiller, Yılmaz’ın bu önerisini kabul ettiğini ancak, bu noktaya gelmekte geç kaldığı için de sitemde bulunduğunu kaydetti. 
     Peki, Yeni Türkiye Partisi ne yapacak 
     29 Temmuz’da ne yönde oy kullanacak 
     Bu soruları Yeni Türkiye Partisi lideri İsmail Cem’e yönelttik. Yanıtı şu oldu 
     - Biz seçim istiyoruz. 3 Kasım’da seçim yapılmasını destekliyoruz. Tavrımız bu yönde olur. Hızla seçime hazırlanıyoruz. 22 Ağustos itibariyle ülke çapında örgütlenmemizi de tamamlamış olacağız. Koyduğumuz hedef bu. 
     - Hükümetle ilgili düşünceniz nedir Seçime nasıl bir hükümetle gidilmesini savunuyorsunuz 
     - Biz hükümet senaryolarıyla ilgili değiliz. Seçim istiyoruz. Bu konuları yetkili kurullarımızda henüz konuşup karara bağlamış değiliz ama dediğim gibi bizim önceliğimiz erken seçimdir. 
     Seçim hazırlıkları DSP’de de hızlanmış durumda... 
     DSP’li bakanlar ve parti sözcüleri artık medya ve kamuoyu karşısına çıkacaklar. Seçim çalışmalarına böylece hız verecekler. DSP’li bakanlar ve parti yetkilileri suskunluklarını bozacaklar. 
     Orman Bakanı Prof. Dr. Nami Çağan, artık meydana çıkacaklarını belirttikten sonra, şu değerlendirmeyi yaptı 
     "Biz partimize ve liderimize güveniyoruz. Bülent Ecevit, Türk siyasi hayatında bir kültürdür ve bunu DSP ile kurumlaştırmıştır. Partimizden ayrılan arkadaşlarımız bu gerçeği görmeyen arkadaşlarımızdır. Bunu sandıkta öğrenecekler, ben buna inanıyorum." 
     Meclis 29 Temmuz’da seçim kararı alırsa, sonrasında AB ve seçim yasaları çıkar mı 
     Ecevit, bir kez seçim kararı alındıktan sonra Meclis’ten bu tür çalışmalar beklemenin gerçekçi olmadığı düşüncesinde. ANAP lideri, bu yönde temaslarını sürdürse de, önce seçim kararı alınması halinde, Meclis’in fiilen sona ereceğini düşünenler çoğunlukta... 
     Türkiye seçime doğru hızla ilerliyor... 
     
     







AKP... 


Curcuna 


MHP istedikçe seçime kadar... 


Artık heyecan vermeyen konular 


Sanıklar .. Ayağa kalkın 


Askerlikle ilgili konular 


Hoş geldin YTP 


Krizle gelen fırsat. Ama .. 


Türk gençleri vize peşinde 


Zonguldak ve Ecevit’ 


"Kim bu şair " 


Pamukbank kaça satılır 


Megafon şovenizmi 


Sanayici ürettikçe sermayeden yedi 


</TEXT>
</DOC>
