<DOC>
<DOCNO> 67534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/guncel/gun10.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç’le MHP’liler birbirlerine girdi 
</HEADLINE>
<TEXT>

     İktidar partilerinin Koray Aydın Soruşturma Komisyonu raporunun bayramdan önce görüşülmesi için Danışma Kurulu’na getirdiği öneride uzlaşma sağlanamayınca Genel Kurul’da kavga çıktı. 
     AKP Bursa Milletvekili Ertuğrul Yalçınbayır, Genel Kurul’da Aydın hakkındaki raporla ilgili olarak söz aldı. TBMM Başkanlığı’nın raporu incelemek için yeterli süre tanımadığını savunan Yalçınbayır, "Neyi, kimden kaçırıyoruz" dedi. 
     Yalçınbayır’ın sözlerinin MHP’liler tarafından kesilmesi üzerine, oturumu yöneten Genç, uyarıda bulundu. Bu sırada MHP milletvekillerinin bulunduğu yerden "Bağırma ulan" sesi yükseldi. Buna sinirlenen Genç, "Sen bana ulan diyemezsin. Beni Meclis seçti" diye karşılık verdi. Tartışma uzayınca sinirlenen MHP Ordu Milletvekili Cemal Enginyurt, "O konuşsun ama sen haddini bil" diye bağırdı. Genç de, Enginyurt’a"Haddimi senden mi öğreneceğim Ben polislere dayak atacak milletvekili değilim" karşılığını verdi. 
     Tartışmanın devam etmesi üzerine Kamer Genç oturuma ara verirken, kürsüye doğru yürüyen MHP’lilerin önü Koray Aydın, Ahmet Çakar ve Osman Durmuş tarafından kesildi. 
     



 GÜNCEL 



















</TEXT>
</DOC>
