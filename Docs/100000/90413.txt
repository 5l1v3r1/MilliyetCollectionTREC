<DOC>
<DOCNO> 90413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/ekonomi/eko02.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası’ndan 762 trilyonluk zarar 
</HEADLINE>
<TEXT>

İş Bankası, enflasyondan arındırılmış bilançoya göre 2001’i 762 trilyon liralık zararla kapattı. Bankanın sermaye yeterlilik oranı yüzde 20.52 
     EKONOMİ SERVİSİ 

     İş Bankası Genel Müdürü Ersin Özince, enflasyonun etkilerinin arındırıldığı bilançoda, özkaynakların görünmeyen gücünün kısmen ortaya çıktığını söyledi. Özince gizli rezervlerinin, büyük ölçüde enflasyon endekslemesinden kaynaklanan 762 trilyon liralık 2001 yılı ve 509 trilyon liralık önceki yıllar zararın toplamının çok çok üstünde olduğunu bildirdi. 
     Özince şunları söyledi "2002 yılının yarısını bitirmek üzereyiz. Bu bakış açısıyla, 2001 yılı zararı da cari yıl zararı değil, geçmiş yıllar zararıdır ve toplam geçmiş yıllar zararımız 1 katrilyon 271 trilyon liradır. 2001 yılı dahil geçmiş yıllar zararlarının tümünün mahsup edilmesinden sonra özkaynağımız 2,9 katrilyon lira olarak şekillenmiştir." 
     
     Görüntümüz iyi’ 
     Yedek akçelerin ve yedek akçe niteliğindeki yedeklerin zararla mahsubu gerektiğini kaydeden Özince, "Buna göre de bilanço zararımız ortadan kalkıyor ve kriz sonrasındaki görüntümüz çok daha olumlu bir tablo çiziyor" dedi. 
     
Geleceğe umutla bakıyoruz’      Yaklaşık 3 katrilyonluk özkaynakla artık ileriye bakmak istiyoruz" diyen Özince, iştirakleri-mizle konsolide edilmeksizin düzenlenen bilançomuzdaki sermaye yeterlilik rasyomuzun yüzde 20,52 ile asgari yasal sınırın 2,5 katı düzeyine, konsolide bilançomuzda ise yüzde 24,96’ya ulaştığı dikkate alındığında bilançomuzun büyüme yeteneği daha iyi ortaya çıkıyor" dedi. 
     Özince, "İş Bankası bu sonuçlardan güç kazanmıştır. Türkiye’nin risklerini kuruluş misyonu doğrultusunda sırtlamaya kararlıdır. Ülkemizin geleceğine inancımız tamdır." 
     



 EKONOMİ 



















</TEXT>
</DOC>
