<DOC>
<DOCNO> 83528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/spor/spo03.html </URL>
<DATE> 2002/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
MONDRAGON PANİĞİ 
</HEADLINE>
<TEXT>

Fatih Terim’in mutlaka kalmasını istediği başarılı kaleci için Beşiktaş da devreye girince ortalık kızıştı. Cim-Bom, Metz ile görüşmeleri hızlandırdı, Kartal ise Fransızlar’dan ödeme planı aldı 
     HALİL ÖZER 

     Kiralamıyorlar 
     GALATASARAY, Beşiktaş’ın Mondragon’a resmen talip olmasının ardından bu oyuncunun bonservisini almak için düğmeye bastı. Sarı-Kırmızılı yöneticiler Fransa Ligi’nde küme düşen Metz ile temaslarını hızlandırdı. Fransız Kulübü, Cim-Bom’un yeniden kiralama teklifine "Bize para lazım" diyerek olumsuz yanıt verdi. Bu nedenle Galatasaray 2.5 milyon doları gözden çıkardı. Beşiktaş ile anlaşan Lucescu da Mondragon’un transferi için resmen devreye girdi. 
     
     Beşiktaş takipte 
     ASLAN, Metz Kulübü’nün 5 milyon dolarlık bonservis fiyatını indirmesi için yoğun baskı yapıyor. Ancak taliplerin çoğalması nedeniyle Metz buna yanaşmıyor. Galatasaray’da futbol oynamak isteyen başarılı kaleci bonservis ücreti görüşmelerinde yöneticilere yardım ediyor. Öte yandan Beşiktaş’ın da Mondragon için Metz Kulübü’nden ödeme planı aldığı öğrenildi. İkinci Başkan Hüsnü Güreli’nin Fransızlar’a 3 milyon dolar önerdiği iddia edildi. 
     
Galatasaray’da Alpay sesleri      YENİ sezonda büyük hedeflere koşmak isteyen Galatasaray’ın Aston Villa’da oynayan ve sözleşmesi biten Alpay’ı almak istediği belirtildi. Sarı - Kırmızılılar Beşiktaş’tan Fenerbahçe’ye ardından da İngiltere’nin Aston Villa takımına transfer olan Alpay için İngiliz Kulübü ile gizli bir operasyonla pazarlıklara başladığı öğrenildi. Bu arada Galatasaray Hakan Ünsal’ı geri almak için de çabalarını devam ettiriyor. 
     ALMANYA’NIN Köln takımında oynayan siyahi oyuncu Song da yeniden takibe alındı. Terim’in de bu oyuncunun kasetlerini izleyeceği ve Kamerunlu yıldız hakkındaki kesin kararını vereceği belirtildi. Ayrıca Teknik Direktör Fatih Terim, Nuno Gomes’in transferinin olanaksız hale gelmesi yüzünden yeni santrafor arayışlarına başladı. Victoria ise yeniden kiralanacak. 
     
Yönetim nefes aldı      TRANSFER ödemeleri, taksitler derken Galatasaray’ın imdadına Sportif A.Ş. yetişti. Sportif A.Ş’ye önümüzdeki günlerde k r payı olarak yaklaşık 15 milyon dolar para gelecek. Sarı-Kırmızılı yönetim bu paranın 2 milyon dolarını Batista’nın transferi nedeniyle Gaziantepspor’a, 1 milyon doları ise bir yıldır parasını alamayan Mircea Lucescu’ya verecek. Geri kalan para ise Terim’in transfer etmek istediği yıldız futbolcular için harcanacak. 
     
Kara elmas Batista      Şampiyonlukta önemli rol oynayan yıldız futbolcu, "Geldiğimde takımdaki yıldızlar beni ürküttü, ama arkadaşlık ortamı yeniden havaya soktu" dedi 
     ERHAN TELLİ 

     KISA bir sürede takımın vazgeçilmezleri arasına giren Batista şampiyonluğun tadını çıkarıyor. Sezon ortasında transfer olduktan sonra sakatlık nedeniyle takımdan uzak kalan, ancak sezon sonunda fırtına gibi esen siyahi futbolcu, Galatasaray’daki arkadaşlık ortamına hayran olduğunu söyledi. Ve çat-pat Türkçesi ile sorularımızı büyük yüreklilikle yanıtladı... 
     - Batista, Galatasaray’a uğurlu geldin galiba. Gelir gelmez hemen ilk şampiyonluğunu da yaşadın 
     - Geldiğimde şanssız bir sakatlık yaşadım. Ama çalışıp kendimi kabul ettirdim. Arkadaşlarımın da yardımıyla kendime takımda yer buldum. Bu sıkıntılar arasında ligi Şampiyon tamamladık. Bu benim için yaşadığım en büyük başarıydı. 
     - Gaziantepspor’dan Galatasaray’a ilk geldiğinde dikkatini çeken şey ne oldu 
     - Buradaki arkadaşlık dikkatimi çekti önce. Çok rahat bir takım Galatasaray. Herkes çok profesyonel. Adapte olmakta hiç zorluk çekmedim. İlk geldiğimde çok korkuyordum. Ya kötü oynarsam, ya takıma giremezsem diye. Çünkü buradaki yıldızlar Avrupa çapında. 
     - Unutamadığın maç 
     - Fenerbahçe maçı. İlk defa kırmızı kart gördüm. Sakin olmalıydım, ama yapamadım. 
     - Bundan sonrası için en büyük hedefin nedir 
     - Galatasaray forması altında Şampiyonlar Ligi Kupası’nı kaldırmak. Zaten burada herkes bunu istiyor. İnanıyorum ki çok yakında hep birlikte bunu başarıp, tarihi bir iş yapacağız. 
     - Berkant sana çok gülüyormuş... Sence neden 
     - Benden ne istiyor anlamıyorum. Sürekli benimle uğraşıyor. Artist o. Model gibi yürüyor, artist artist dolaşıyor. Durmadan da dans ediyor. Çözemedim onu. 
     
Buzlar eridi      İKİ sezon önce... Fiorentina-Tirol İnssbruck ile UEFA Kupası’nda önemli bir sınava çıkıyor. İtalyan takımının hocası Fatih Terim, maçın hakemi ise Orhan Erdemir. Bir pozisyon sırasında ikili arasında yaşanan gerilim sonucunda Erdemir, başarılı hocayı tribüne yollamıştı. Günlerce süren tartışmalardan sonra sular duruldu. Dün Kemer Country’de bir araya gelen ikili el sıkışıp, yaşanan tatsızlığa son verdi. 
     



 SPOR 























</TEXT>
</DOC>
