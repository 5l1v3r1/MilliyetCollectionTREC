<DOC>
<DOCNO> 79775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/son/sondun36.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da sosyalist ve komünistler Chirac'ı destekleyecek 
</HEADLINE>
<TEXT>

     Fransa'da Sosyalist ve Komünist partileri, cumhurbaşkanlığı seçimlerinin ikinci turunda muhafazakar Cumhurbaşkanı Jaques Chirac'ın desteklenmesini resmen istedi. 
     Sosyalist Parti lideri François Hollande, parti yetkilileriyle toplantıdan sonra gazetecilere yaptığı açıklamada, ikinci turda aşırı sağcı lider Jean-Marie Le Pen ile yarışacak Chirac'a destek verilmesini istediklerini belirtti. 
     Hollande, ''Bu tür tercihlerle karşı karşıya kaldığımızda bizim tutumumuz her zaman açık olmuştur. Tabii ki, Jacques Chirac bizim demokratik arenada rakibimiz, ama Jean-Marie Le Pen cumhuriyet için bir tehlikedir. Le Pen ya da Chirac arasındaki bir seçimde Jacques Chirac'a oy veriyoruz'' dedi. 
     Komünist Parti lideri Marie-George Buffet ise parti yönetiminin 5 Mayıs'ta yapılacak ikinci turda Chirac'ın tercih edilmesini tavsiye ettiğini ve Le Pen'in bu turda en düşük oyu almasının sağlanması yönünde çalışılacağını ifade etti. 
     





</TEXT>
</DOC>
