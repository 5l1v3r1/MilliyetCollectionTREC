<DOC>
<DOCNO> 69658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sontur13.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Akdeniz'de fırtına ... 6 cami minaresi yıkıldı.. 
</HEADLINE>
<TEXT>

     İçel'in Erdemli İlçesi'nde, gece başlayan ve saatteki hızı zaman zaman 96 kilometreye kadar ulaşan fırtına, yaşamı olumsuz etkiledi. Seralarda hasar meydana geldi, 6 caminin minaresi yıkıldı, bazı mahallelerde elektrik telleri koptu. 
     Erdemli Kaymakamı Yusuf Ziya Karacaev, saat 01.00 sıralarında başlayan ve zaman zaman şiddetlenen fırtınanın sabah etkisini yitirdiğini belirterek, hasar tespit çalışmalarına başlandığını kaydetti. 
     Karacaev, Bayındırlık Müdürlüğü ekiplerinin bölgelerde incelemelere başladığını, 4'ü merkezde 6 caminin minaresinin yıkıldığının, bazı evlerin çatılarının uçtuğunun, ağaçların yıkıldığının, elektrik tellerinin koptuğunun belirlendiğini söyledi. 
     Karacaev, ''Can kaybı yok. Elektrik ve haberleşmedeki sıkıntıları büyük ölçüde giderdik. Seralardaki hasarla ilgili çalışma başlattık. 
     Kentte yaşam normale döndü'' dedi. 
     






</TEXT>
</DOC>
