<DOC>
<DOCNO> 50841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/spor/spo10.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Basından seçmeler 
</HEADLINE>
<TEXT>

     Bakmayın maçın 5-0 bittiğine, normal pozisyonlar olsa 10-0 olurdu. 4 yıldır Galatasaray’ı hiç bu kadar aciz görmedim... Defans yine inanılmaz hatalar yaptı. Hem de göbekten... 
Erman Toroğlu - Sabah 

     Arif, vallahi ben sahada mıydın, değil miydin bilemiyorum. Futbol acımasızdır kardeşlerim. Dün yoktur hayatta, gününü yaşarsın. Hele sen Galatasaray formasını giyiyorsan, devamlılık şart. 
İlhan Söyler - Hürriyet 

     Galatasaray’da Victoria’dan başka ne vardı Bu tıfıl koca takımın tek adamıydı. Gerisi sıfır... Maçtan önce deseler 5-0 diye, boş boş bakardım... Dedim ya, manyak bir skor... 
Halil Özer - Milliyet 

     Ali Aydın... Fevzi’nin yediği golü iptal etseydin büyük şöhret olurdun. Fevzi’nin yanına gidecektin ve şunları söyleyecektin "Kardeş böyle gol yenmez..." 
Vedat Okyar - Hürriyet 

     Olacak şey değil ama oldu. Bir insan aynı yerde üst üste iki kez kaza yapar mı Fevzi Tuncay yaptı işte... Can sıkıcı bir gol. Çünkü bu gol Fevzi’nin kariyerini bitirdi, bitiriyor. 
Kazım Kanat - Akşam 

     Günlerdir Sergen’i, Ergün’ü göklere çıkarıp, Avrupa takımlarına satanlar, Ümit Karan ile Sergen’i aşk oyunlarında sunanlar bakalım şimdi ne söyleyecek 
Coşkun Özarı - Fanatik 

     Bir an için kendinizi Fevzi’nin yerine koyun... Siz olsaydınız ve geçmişinizde bir de intihar girişimi bulunsaydı, kimsenin size güvenmediğini bile bile, siz kendine güvenir miydiniz 
İsmet Berkan - Radikal 

     Abdullah yorulana kadar sanki bize eski Oğuz’u seyrettirdi. Bütün toplar onda buluşuyor, Abdullah da özellikle defansın arkasına attığı net paslarla ardı ardına gol pozisyonlarını takımına getiriyordu. 
Gürcan Bilgiç - Milliyet 

     Lazetiç olsun, Andersson olsun, aldıkları sarı kartlarda futbol adına hiçbir şey yok. Hep hakeme itiraz kartlarıydı... Bu kadar sorumsuz hareket etmeleri beni başka düşüncelere sevkediyor. 
Selim Soydan - Sabah 

     Trabzonspor son on dakikada Denizlispor’a teslim olurken, Sadi Tekelioğlu’nun Türk futboluna kazandırdığı Muzaffer ve Coşkun eski hocalarının sonunu hazırladılar. 
Ergun Ata - Fanatik 




 SPOR 
























</TEXT>
</DOC>
