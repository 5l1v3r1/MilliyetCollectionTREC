<DOC>
<DOCNO> 90073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/ekonomi/aeko.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk Ekmek yedik kartla konuştuk... 
</HEADLINE>
<TEXT>

Ekonomik krizin ardından Halk Ekmek’in satışları yüzde 21.4 oranında arttı. Cep telefonlarında ise 720 bin sabit hat kapandı, 1 milyon 886 bin faturasız hat açıldı 
     NEDİM ŞENER 

     Yaklaşık 2 milyon kişinin işini kaybettiği ekonomik kriz sırasında tüketim kalıplarında ilginç değişimler de yaşandı. 
     Özellikle Türk halkının en temel besin maddesi olan ekmekte ucuza yöneliş hızla arttı. 2001 yılının Ocak ayında 35 milyon ekmek satan Halk Ekmek 2002’nin ocak ayında 50 milyon adet satış gerçekleştirdi. 
     Geçen yılın ilk dört ayında toplam 150 milyon 700 bin adet satış yapan Halk Ekmek’in bu yılın aynı dönemindeki ekmek satışı 183 milyon 987 adete çıktı. Normal ekmek 200 - 250 bin liraya satılırken, Halk Ekmek’in fiyatı 150 bin lira. 
     
     İptaller sürüyor 
     Cep telefonlarında da sabit hatlardan hızla kontörlü faturasız hatlara geçiş oldu. Dört GSM operatörünün faaliyet gösterdiği ve 15 milyona yakın abonenin bulunduğu cep telefonu sektöründe kriz ile birlikte yeni tesis sayısı hızla düşüp, hat iptalleri arttı, kontörlü hatlara kayış yaşandı. 
     2001’in ilk üç ayında, 579 bin, 2002’nin ilk üç ayında 140 bin kişi sabit hattını iptal ettirdi. Buna karşın 2001’in ilk üç ayında 247 bin, bu yılın aynı döneminde 122 bin sabit hat başvurusu oldu. Kontörlü kart başvuruları ise 2001’in üç ayında 1 milyon 119 bini, bu yılın aynı döneminde 767 bini buldu Faturasız hatlardaki artışa rağmen, iptaller de var. 2001 ve 2002’nin üçer aylık döneminde toplam 329 bin faturasız hat iptal edildi. 
     2002 ve 2001’in üçer aylık karşılaştırmasında, alışverişte de ucuz ürünlere yönelimin arttığı görülüyor. İndirimli marketler kategorisinde faaliyet gösteren BİM’in Katma Değer Vergisi KDV matrahındaki artış hasılat bu dönemde yüzde 95.7’ye ulaştı. 
     2001 ve 2002 yılı Ocak - Mart döneminde Metro Grosmarket’in KDV matrahı yüzde 60, Migros’un da yüzde 51 arttı. 
     
Kriz köprüden geçiyor      Boğaziçi ve Fatih Sultan Mehmet Köprüsü’nden geçen araç sayılarına bakıldığında ekonomik krizin etkilerinin yavaş yavaş azalmaya başladığı görülüyor. 
     Geçen yıl yaşanan devalüasyonun ardından üst üste yapılan akaryakıt zamlarından etkilenen araç sahipleri, araçlarını trafiğe çıkarmaktan kaçındı. 
     2001 yılı Ocak ayında her iki köprüden geçen araç sayısı 8 milyon 711 binken bu rakam şubatta 7 milyon 862 bine, nisanda da 7 milyon 875 bine indi. Her iki köprüden 2002 yılının Ocak ayında geçen araç sayısı 6 milyon 11 bine kadar düştü. Bu rakam şubatta 7 milyon 42 bin, martta da 7 milyon 705 bine yükseldi. Nisan da ise köprülerden geçen araç sayısı geçen yılın aynı ayındaki rakama yaklaşarak 7 milyon 519 bin oldu. 
     
Halk Ekmek satışları yüzde 21.4 arttı Aylar 2001 adet 2002 adet Ocak 35.094.978 50.314.427 Şubat 36.757.142 39.572.369 Mart 36.079.387 46.084.984 Nisan 42.768.951 47.016.100 Toplam 150.700.458 182.987.880      
Cepte 720 bin hat iptal edildi 2001 Sabit Hat  Faturalı hat  Yeni Tesis İptaller Yeni Tesis İptaller Ocak 102.765 91.761 370.850 9.999 Şubat 68.099 272.496 436.189 12.268 Mart 76.864 215.273 311.970 16.182 Toplam 247.728 579.530 1.119.009 38.449  2002 Sabit Hat  Faturalı hat Aylar Yeni Tesis iptaller Yeni Tesis iptaller Ocak 36.409 32.216 213.121 84.376 Şubat 39.716 51.404 216.728 87.124 Mart 46.774 57.181 337.438 119.693 Toplam 122.899 140.801 767.287 291.193      



 EKONOMİ 
















</TEXT>
</DOC>
