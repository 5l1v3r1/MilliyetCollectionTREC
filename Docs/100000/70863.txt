<DOC>
<DOCNO> 70863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/yasam/yas11.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
105 yıllık mucize Aspirin 
</HEADLINE>
<TEXT>

     105 yıl önce Bayer kimyageri Dr. Felix Hoffman’ın bulduğu aspirinin iyi geldiği hastalıklar her gün artıyor. Aspirin üzerindeki araştırmalarını sürdüren Bayer firması, Uluslararası 8. Aspirin Büyük Ödülü’nü aspirinin kolon kanserindeki yararlarını ortaya çıkaran New York Cornell Üniversitesi profesörlerinden Aoron J. Marcus’a verdi. 
     GENÇ Araştırmacılar Ödülü ise Kanadalı Dr. James Hennan ve İngiltere’den Dr. Michael Saunders’ın oldu. Dr. Saunders, "Asprinin, tümör ve Alzheimer oluşmasında etkili olan genlerin baskılanmasına etkisi", Dr. Hennan da, "Romatizma ilaçlarının kalp ve damardaki tahribatına karşı asprinin etkinliğini ortaya koyan" çalışmasıyla ödül aldı. 
     
Nelere iyi geliyor Ağrı, kalp, alzheimer...      ASPİRİN, yararları ve uygun fiyatıyla tüm dünyanın vazgeçemediği çok etkin bir ağrı kesici. Ateş de düşüren aspirin, kanı sulandırdığı için kalp krizi riskini azaltıyor. Ayrıca kanın damarlarda rahat dolaşımını sağlayarak erkeklerin ereksiyon sorununu azaltıyor. Son olarak aspirinin kolon kanserine de iyi geldiği bilimsel olarak kanıtlandı. Ayrıca alzheimer hastalığında koruma sağladığı ve tedavi edici etkisi olduğu yolundaki klinik çalışmalar sürüyor. 
     



 YAŞAM 




















</TEXT>
</DOC>
