<DOC>
<DOCNO> 61866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/guncel/gun04.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Barka’yı iki gün daha uyutacaklar 
</HEADLINE>
<TEXT>

Geçirdiği ameliyatın ardından yoğun bakıma alınan Barka'nın en az iki gün daha uyutulacağı açıklandı 
     İSMAİL POLAT İstanbul 

     Beyin damarındaki tıkanma nedeniyle Marmara Üniversitesi Tıp Fakültesi Hastanesi'nde yaklaşık 7 saat süren bir ameliyat geçiren Prof. Dr. Aykut Barka'nın yaşam savaşı sürüyor. Nöroloji ve Nöroşirürji Anabilim dalı uzmanları yaptıkları açıklamada, 50 yaşındaki Prof. Barka'nın halen yoğun bakımda uyutulduğunu, durumunda bir değişiklik olmadığını belirtti. Yrd. Doç. Dr. İlhan Elmacı, Barka'nın rahatsızlığının, halen hastanenin yoğun bakımında tedavi altında olan TRT eski spikerlerinden Tuna Huş'la aynı olduğunu kaydetti. 
     
     Tuna Huş gibi 
     Barka, sağ elde güçsüzlük ve konuşma bozukluğu yakınmasıyla pazar günü hastanenin acil servisine başvurdu. Tetkiklerde beynin sol yarısını besleyen ana damarda tıkanıklık saptandı. Barka önceki gün fenalaşınca ameliyata alındı. 
     



 GÜNCEL 





















</TEXT>
</DOC>
