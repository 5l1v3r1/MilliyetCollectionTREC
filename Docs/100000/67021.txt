<DOC>
<DOCNO> 67021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/yazar/akyol.html </URL>
<DATE> 2002/02/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Doğu - Batı diyaloğu 
</HEADLINE>
<TEXT>

     TAM İsmail Cem'e göre... Bugün İstanbul'da toplanan "Uygarlık ve Uyum" adlı büyük uluslararası forumdan bahsediyorum... 
     51'i bakan, 71 ülkeden gelen üst düzey temsilci katılıyor. 190'ı yabancı olmak üzere 618 medya mensubu izliyor. 
     İsmail Cem'e göre, Dışişleri Bakanı Cem, iyi bir gazeteci ve düzeyli bir entelektüeldir. Hatta, Türkiye'de Doğu kültürünün ve Doğu - Batı diyaloğunun değerini, Kemal Tahir'den sonra ilk anlamış aydınlarımızdan biridir. 
     Onun 1970'lerin başında yayımlanan "Türkiye'de Geri Kalmışlığın Tarihi" adlı kitabı o zamanın Batıcı, Marksist ve resmi tarih modalarından bağımsız, Doğu - Batı perspektifine sahip değerli bir eserdir. 
     Şimdi Cem, böyle uluslararası bir forum fikrini ortaya atıp bunun ülkemizde yapılmasını sağlayarak, "11 Eylül konjonktürü"nü Türkiye için çok iyi değerlendiriyor. 
     Bu büyük ve karmaşık organizasyonu bir aydır gecesine gündüzüne katarak başaran Büyükelçi Murat Ersavcı'yı ve arkadaşlarını da da kutluyorum. 
     
     FORUMUN resmi adı "İslam Konferansı Örgütü - Avrupa Birliği Ortak Forumu Uygarlık ve Uyum, Siyasal Boyut"tur. 
     İslam Konferansı Örgütü ve Avrupa Birliği, Türkiye'de buluşarak "uygarlık ve uyum"u tartışıyor. 
     Türkiye'nin geleneksel Avrupa politikasının ve gecikerek de olsa 1965'ten sonra İslam dünyasına açılma politikasının ne kadar isabetli olduğunun ispatıdır bu forum... 
     İslamla Avrupa'yı buluşturmak için Türkiye'den başka hangi ülke bu kadar uygun düşerdi Zaten forumun İstanbul'da yapılması bu kadar uygun bulunduğu için bu çapta büyük katılım var... 
     Devlet ve organizasyon temsilcilerinden başka, akademisyen ve düşünür olarak foruma katılacak isimlerden bahsetmek istiyorum. 
     
     EDWARD Said, çok istediği halde maalesef katılamıyor. Kan kanserinden hastanede kan nakli yapılıyor... Batı'nın Doğu'yu aşağılayıcı, bilimsellikten uzak bakışını "Oriyantalizm" adlı muhteşem eseriyle ortaya koyan ve kabul ettiren Hıristiyan Arap asıllı Harvard profesörü... Acil şifalar diliyorum. 
     Bernard Lewis Ülkemizde de tanınan çok saygın bir tarihçi, bir 'İslamiyat' bilgini... Son eseri, "11 Eylül"den hemen önce Oxford Üniversitesi tarafından yayımlandı "Yanlış Yapılan Neydi Batı Etkisi ve Orta Doğu'nun Tepkisi" What Went Wrong Western Impact and Middle Eastern Response 
     Kısa sürede tükendi, yeni baskısı yapılıyor. 
     Hassan Hanefi Kahire Üniversitesi felsefe profesörü. Din, bilim, felsefe ve tasavvuf ilişkilerine dair eserleri var. Liberal bir aydın, dinler arası diyalog alanında uluslararası otorite... 
     Thierry de Montbrial Fransız uluslararası ilişkiler profesörü. 
     Hasan bin Tallal Ürdün Prensi... Resmi sıfatıyla katılsa da, onun birikimli bir entelektüel olduğunu belirtmeliyim. 
     İlber Ortaylı Evet, uluslararası sosyal bilim camiasında Türkiye'nin yüz akı bir tarihçi... Tanıtmama lüzum var mı Onu okumamış olmak, bir aydın için eksikliktir. 
     "Uygarlık ve Uyum Forumu", ileride kitap olarak yayımlanacak. 
     Emeği geçen herkesi kutluyorum. 
     
     







Doğu - Batı diyaloğu 


Yeni PKK... 


Şahinlerin fendi... 


Bombalar sadece Bağdat bahçelerine mi yağacak 


İbrahim Betil’in yazmayı unuttuğu 5 milyon doların öyküsü 


Herkes, Kadı Hurşit olamaz ama... 


Irak'ta erken savaş 


Ey Türk Gençliği Halin nicedir 


Vergi yükümüz iyice yükselmiş 


Küçülmeden, fakirleşmeden açık kapanmayacak 


</TEXT>
</DOC>
