<DOC>
<DOCNO> 64738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yasam/yas06a.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine kapkaççı dehşeti 
</HEADLINE>
<TEXT>

Şişli’de akraba ziyaretine giden anne, 6 yaşındaki oğlunun gözleri önünde saldırıya uğradı. Tam 8 yerinden bıçaklanan genç kadın ameliyata alındı 
     DİNÇER ŞEREF İstanbul 

     Şişli’de, oğluyla akraba ziyaretine giden Münevver Yeşiltepe, çantasını almak isteyen kapkaççı tarafından 8 yerinden bıçaklandı. Parmağı kopma noktasına gelen genç kadın, ameliyat edildi. 
     Yeşiltepe 34 , bir akrabalarını ziyaret için dün saat 14.00 sıralarında yola çıktı. Oğlu Fırat’ı 6 da yanında götüren Yeşiltepe’nin çantası, Kurtuluş son durakta İETT otobüsü beklerken, 20 yaşlarındaki bir kapkaççı tarafından alınmak istendi. 
     Saldırgan, arkasından yaklaştığı Yeşiltepe’nin direnmesi üzerine, oğlunun gözleri önünde çoğunluğu el ve yüzünden olmak üzere 8 yerinden bıçakladı. 
     Yere düşen Yeşiltepe’nin çantasını alarak kaçmak isteyen kapkaççı, çevredeki vatandaşların müdahalesi üzerine çantayı atarak, yaya olarak kaçtı. 
     Önce SSK Okmeydanı Hastanesi’ne kaldırılan Münevver Yeşiltepe, sağ işaret parmağının kopma noktasına gelmesi üzerine Özel Gaziosmanpaşa Hastanesi’ne nakledildi. Vücudunun çeşitli yerlerinde derin kesikler oluşan Yeşiltepe, parmağının mikrocerrahi yöntemiyle yerine dikilmesi için ameliyat edildi. 
     Eşinin saldırıya uğradığı haber alınca hastaneye koşan Erol Yeşiltepe, oğlunun hala şokta olduğunu belirterek, "Bu ilk değil, son da olmayacak. Polis çaresiz bırakılıyor. Oysa cezalar caydırıcı olsa, bu kişiler bu tür olaylara cesaret edemez. Ayrıca bu kişilerin aftan yararlandırılmaması lazımdı" dedi. 
     
Eşi lanet yağdırdı      Münevver Yeşiltepe’nin kopma noktasına gelen sağ işaret parmağı Özel Gaziosmanpaşa Hastanesi’nde mikro cerrahi yöntemiyle yerine dikildi. Eşinin saldırıya uğradığını duyunca hastaneye koşan Erol Yeşiltepe, saldırgana lanet yağdırdı ve kapkaç suçlarına verilen cezaların artırılmasını istedi. 
     



 YAŞAM 
























</TEXT>
</DOC>
