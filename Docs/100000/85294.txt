<DOC>
<DOCNO> 85294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sonspo08.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergin Ataman İtalya'da yılın basketbol antrenörü seçildi... 
</HEADLINE>
<TEXT>

     Dünyanın en yüksek tirajlı spor gazetesi olarak bilinen İtalya'nın La Gazzetta dello Sport gazetesi, İtalyan Birinci Basketbol Ligi'nde yılın antrenörü olarak Montepaschi Siena'yı çalıştıran Ergin Ataman'ı seçti. 
     Gazete, Sienalıların en zor sezonunda Ergin Ataman'ın ortaya çıktığını yazdı. 
     İtalyan ligindeki tek yabancı antrenör olan Ergin Ataman için kullanılan ifade de ''İtalya için bir keşif. Montepaschi Siena'yı lig sahnesinde canlandırdı'' denildi. 
     Siena'nın başarılarında ''başaktörü Ataman'' olarak gösteren La Gazzetta, Türk antrenörün çok yüksek kalitede oyun oynattığını belirtti. 
     Siena'da ilk sezonunu geçiren Ergin Ataman hep ilklere imza attı. 
     Takımını ilk kez İtalya Kupası'nda final oynatan Ataman, yine bir ilke gerçekleştirerek Avrupa Saporta Kupası'nı Siena'ya kazandırdı. 
     Öte yandan play-off müsabakalarında istediği sonucu alamayan Siena, Oregon Cantu ile yaptığı çeyrek final maçlarındaki seride 2-0 yenik durumda bulunurken, bu akşam TSİ 21.30'da deplasmanda oynayacağı maçı kazanamazsa play-off'a veda etmek zorunda kalacak. 
     





</TEXT>
</DOC>
