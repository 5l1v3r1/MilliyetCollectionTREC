<DOC>
<DOCNO> 98226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sontur14.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
17 Kasım'ın silahları Türkiye'de bulundu... 
</HEADLINE>
<TEXT>

     Emniyet Genel Müdür Yardımcısı Feyzullah Arslan, 17 Kasım örgütü tarafından Yunanistan ordusundan çalınan silahların Türkiye’de bulunduğunu açıkladı. 
     Emniyet Genel Müdürlüğü basın sözcülüğünü de yapan Arslan bugün bir basın toplantısı düzenledi. 
     Arslan, bir süredir gazetelerde yeralan Yunan 17 Kasım örgütü ile Türk terör örgütleri arasındaki işbirliği haberlerini de doğruladı. CNN Türk'ün haberine göre Arslan, Yunan terör örgütü 17 Kasım'ın DHKP-C ile birlikte hareket ettiğini söyleyerek şöyle konuştu 
     "17 Kasım örgütüne yönelik operasyon sonrasında Türk İnterpolü, Yunanistan’dan bilgi istediği, gelen yanıtta soruşturmanın sürdürüldüğü Türkiye’ye verilecek bir bilgi elde edilmediğini söylendi. Ancak biz geçmişteki operasyonlardan DHKP-C ile 17 Kasım'ın birlikte hareket ettiğini biliyoruz. 
     1989 yılında yakalanan bir militanın ifadelerinden örgütler arasında silah alış-verişi yapıldığını biliyorduk. 17 Kasım'ın Yunan ordusundan çaldığı bir silah Türkiye'de bulundu." 
     
</TEXT>
</DOC>
