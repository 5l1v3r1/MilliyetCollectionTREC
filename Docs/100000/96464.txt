<DOC>
<DOCNO> 96464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/siyaset/siy06a.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Gazete’den büyük gaf... 
</HEADLINE>
<TEXT>

     İSTANBUL Milliyet 

     Milli Gazete, manşetten verdiği "Sıra MHP’de mi " başlıklı haberinde, DSP’li Fikret Ünlü’yü "MHP’li Bakan" diye yazarak büyük gaf yaptı. Milli Gazete dün, "Siyaset yeniden otel odalarına taşındı" üst başlığından sonra manşetteki spotunda şöyle dedi "Cem ve Özkan ile birlikte hareket ettiğini açıklayan Derviş, Hilton Oteli’nde MHP’li bakan Fikret Ünlü ile çok gizli bir görüşme yaptı. Önümüzdeki günlerde MHP’den de pek çok bakan ve milletvekilinin istifa edebileceği belirtiliyor." Ankara kaynaklı haberin 9. sayfadaki devamında kaynak olarak "iha" gösteriliyor. Ancak "iha" imzası bulunan haberde, Ünlü’nün MHP’li olduğu yönünde bir cümle bulunmuyor. Bu da gafı, haberi manşete taşıyan Milli Gazete’nin yaptığını gösteriyor. 
     



 SİYASET 


















</TEXT>
</DOC>
