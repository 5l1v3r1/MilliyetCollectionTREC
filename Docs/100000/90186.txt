<DOC>
<DOCNO> 90186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sonspo13.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveçli Larsson Milli Takımı bıraktı 
</HEADLINE>
<TEXT>

     17. Dünya Kupası finallerinin 2. turunda 
     bugün uzatmada Senegal'den yediği ''altın gol'' ile kupaya veda eden İsveç Milli Takımı'nda, as futbolculardan Henrik Larsson, milli takımı bıraktığını açıkladı. 72 milli maçta 24 golü bulunan 30 yaşındaki deneyimli futbolcu, ''Artık bitirdim. Bundan sonra yokum'' derken, kararı alırken düşündüğünü ve bundan sonra ailesinin öncelik taşıyacağını bildirdi. Futbol yaşamını İskoçya'nın Celtic Glasgow takımında sürdürecek olan Larsson, bu kararını maçtan sonra soyunma odasında takım arkadaşları ve teknik direktör Lars Lagerback'e açıkladığını ve odada duygusal anların yaşandığını kaydetti. 2004'deki Avrupa Futbol Şampiyonası finallerinde de oynamak istemediğini vurgulayan 2 çocuk babası Larsson, bu organizasyonun kendisi için artık çok uzakta olduğunu, bundan sonra uzun sürecek organizasyonlara katılmayıp ailesini yalnız bırakmayacağını sözlerine ekledi. 
     





</TEXT>
</DOC>
