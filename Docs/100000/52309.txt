<DOC>
<DOCNO> 52309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sontur11.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Lodos İlköğretim Okulu'nun duvarını yıktı 
</HEADLINE>
<TEXT>

     Bursa'da dün geceden itibaren devam eden şiddetli lodosta Peyami Safa İlköğretim Okulu'nun çatı destek duvarları yıkıldı. 
     Alınan bilgiye göre, Bursa'nın Merkez Yıldırım İlçesi Kaplıkaya Semti'nde bulunan Peyami Safa İlköğretim Okulu'nun çatı katının yan duvarları, sabah saatlerinde şiddetli lodos nedeniyle yıkıldı. 
     Sabah saat 07.40'da öğrencilerin derse girmesinden 5 dakika sonra meydana gelen olayda, ölen ya da yaralanan olmazken, haberi duyan veliler çocuklarını almak için telaşla okula geldiler. 
     Öğrenci velileri, çocuklarının 5 dakika ile büyük tehlike atlattıklarını belirterek, ''5 dakika önce çocuklarımız burada bulunuyorlardı. Duvarın, derse girmelerinden kısa bir süre sonra yıkılması büyük bir şans'' dediler. 
     Yıldırım Kaykamamı Yaşar Dursun Yılmaz, İl Milli Eğitim Müdürü Engin Özbek okulda incelemede bulundular ve okul yöneticileriyle toplantı yaptılar. 
     






</TEXT>
</DOC>
