<DOC>
<DOCNO> 70466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/ekonomi/eko08.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye yeniden kabuğuna çekildi’ 
</HEADLINE>
<TEXT>

TÜSİAD Başkanı Özilhan, Kemal Bey oraya buraya konuşuyor, o kadar. Bürokrasi de harekete geçmeli’ dedi 
     CENK BAŞLAMIŞ Moskova 

     Türk Sanayici ve İşadamları Derneği TÜSİAD Başkanı ve Anadolu Grubu Başkanı Tuncay Özilhan, Türkiye’nin son dönemde kabuğuna çekildiğini belirterek, yeni bir hamle başlatılması çağrısında bulundu. 
     Efes Pilsen Moskova fabrikasının ek tesislerinin açılışı için Rusya’ya gelen Özilhan, Türk gazetecilerin sorularını yanıtladı. Sekizinci Cumhurbaşkanı Turgut Özal’la başlayan hamlenin durduğunu ve içe kapandığını söyleyen özilhan, ’Krizle boğuşurken büyümeyi unuttuk. Ekonomik bunalımdan çıkış programının ana hedefi ihracattı. Oysa son ay rakamları düşük çıktı’’dedi. Özilhan, Türkiye’nin sürekli olarak IMF’den ne kadar para geleceğini konuştuğunu belirterek, şöyle devam etti ’Ekonomi yönetiminden çözüm bekledik. Seferberlik başlatmamız, yatırımlar yapmamız gerekiyor. Kemal Bey Derviş oraya buraya koşuyor, o kadar. Bürokrasinin de harekete geçmesi lazım." 
     
     Rus Milli Takımı’na sponsor 
     Özilhan, Anadolu Grubu’nun Rusya’ya ilgisini de ’Rusya’ya hastayım’’ sözleriyle özetledi ve Rusya’da yaptıkları her yatırımın karşılığını aldıklarını söyledi. Rusya’da Efes ve Starıy Melnik markalarıyla bira pazarında önemli yer edinen Anadolu Grubu’nun toplam yatırımı 100 milyon dolara yaklaşıyor. Moskova’daki Efes fabrikasının yıllık kapasitesi 300 milyon litre. Tanınma oranı yüzde 98’e ulaşan Starıy Melnik, 2002 - 2004 yılları için Rus Milli Takımı’na sponsor da oldu. 
     



 EKONOMİ 



















</TEXT>
</DOC>
