<DOC>
<DOCNO> 95879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sontur22.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit CNN İnternational'da dedi ki... 
</HEADLINE>
<TEXT>

     Başbakan Bülent Ecevit, yaşanan krizin Türkiye'ye ciddi anlamda zarar vermeyeceğini söyledi. 
     Ecevit, CNN International'da canlı yayınlanan röportajında, gündeme ilişkin soruları yanıtladı. 
     Partisinden istifalarla başlayan gelişmelere ilişkin bir soru üzerine Ecevit, son 3 yıl boyunca koalisyon hükümetinin çok uyumlu bir biçimde çalışmalarını sürdürdüğünü, ancak uzun bir koalisyon döneminin ardından insanların farklı siyasi eğilimlere doğru kayabildiklerini belirtti. 
     Ecevit, şunları söyledi 
     ''Korkarım ki çalkantılı bir dönemden geçiyoruz. Bu, bir süre daha devam edecek gibi görünüyor, ancak bu Türkiye'ye ciddi anlamda zarar vermeyecektir. Çünkü demokrasi Türkiye'de yerleşmiştir. Ekonomimizde ciddi iyileşmeler görülmeye başlamıştır. Uzun süren bir kriz döneminin ardından, ekonomi iyileşme belirtileri göstermiştir. Şimdi bir hükümet değişikliği bekleniyor, henüz kesinlik kazanmamış olsa da, böyle bir beklenti var. Ben inanıyorum ki bu aşamayı da atlatabiliriz. 
     





</TEXT>
</DOC>
