<DOC>
<DOCNO> 63183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/guncel/gun02.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafikçiler, cezaları kredi gibi newline kullanıyor 
</HEADLINE>
<TEXT>

Trafik polislerinin peşin olarak aldıkları trafik cezalarını mal sandıklarına yatırmadıkları ortaya çıktı. Para cezaları, çekmecelerde tutuluyor ve ihtiyacı olan polislere borç’ olarak veriliyor 
     TOLGA ŞARDAN Ankara 

     Emniyet Genel Müdürü Kemal Önal’ın emriyle özel denetim yapan polis müfettişleri, trafik polislerinin, topladıkları para cezalarını kasada saklamak ya da mal müdürlüklerine yatırmak yerine, meslektaşlarına borç olarak verdiklerini, daha sonra yeniden alarak yerine koyduklarını ortaya çıkardı. 
     Emniyet Genel Müdürlüğü Trafik Hizmetleri Başkanlığı, ortaya çıkarılan aksaklıkların giderilmesi için bir genelge yayınladı. Trafik Hizmetleri Başkanı Abdullah Bolcu’nun imzasıyla 81 il valiliğine gönderilen genelgeyle, illerdeki trafik polislerinin ilginç uygulamaları da gözler önüne serildi. İçişleri Bakanı Rüştü Kazım Yücelen’in, "Ceza yazma işlemlerini ekip otoları yerine sürücülerin kendi araçlarında yapın" talimatına karşın, cezaların ekip otolarında yazılmasının sürdüğü belirtilen genelgede şu unsurlar yer aldı 

</TEXT>
</DOC>
