<DOC>
<DOCNO> 80527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/sondun01.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da camide bomba patladı 12 ölü 
</HEADLINE>
<TEXT>

     Pakistan'ın orta kesimlerinde bulunan Pencap eyaletinin Bakkar kentindeki bir camiye yerleştirilen bombanın patlaması sonucu, ilk belirlemelere göre 12 kişi öldü. 
     Hastane yetkilileri, Şiilere ait camide meydana gelen patlamada 23 kişinin de yaralandığını bildirdiler. 
     Hazreti Muhammed'in torunu İmam Hüseyin ve 72 arkadaşının Kerbela Çölü'nde şehit edilişlerinin 1322. yıldönümü dolayısıyla, binlerce Şii'nin camide toplandığı sırada meydana gelen patlamada ölenlerden 9'unun kadın, üçünün çocuk olduğu, olayda hafif yaralanan 9 kişinin daha sonra hastaneden taburcu edildiği belirtildi. 
     Caminin kadınların namaz kıldığı bölümünde meydana gelen patlamanın sorumluluğunu henüz üstlenen olmazken, kent sakinleri, olayın Şiiler ve Sünniler arasındaki gerginlikle ilgisi bulunmasının yüksek ihtimal olduğunu söylediler. 
     





</TEXT>
</DOC>
