<DOC>
<DOCNO> 85159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/guncel/gun09.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal Cezaevi’nde rüşvete suçüstü 
</HEADLINE>
<TEXT>

     İSMAİL POLAT İstanbul 

     Kartal Özel Tip Cezaevi’nde bulunan Yaşar Kandemir’in bir başka cezaevine naklini durdurmak için rüşvet alırken yakalandıkları bildirilen binbaşıyla infaz koruma memuru tutuklandı. Olay şöyle gelişmişti Kandemir’in eşi İkbal Kandemir, eşinin Çankırı’ya naklini durdurmak için Maltepe’de emlakçılık yapan Metin Şirin’den yardım istedi. Şirin de Kandemir’e, İçişleri Bakanlığı’nda birini tanıdığını, 10 bin dolar karşılığı bu nakli durdurabileceğini söyledi. 
     
     Paraların seri numaraları alındı 
     Şirin’in arkadaşı olan Binbaşı Faruk Demir de devreye girerek, Kandemir’e, İçişleri Bakanlığı’ndaki kişiyle kendisinin görüşeceğini söyledi ve paranın bir kısmını istedi. Bunun üzerine Kandemir durumu jandarmaya bildirdi. Önlem alan güvenlik güçleri, Kandemir parayı Demir’e verirken operasyon düzenledi. Demir’in yanında bulunan ve cebinden daha önce seri numaraları alınmış paralar çıkan Kartal Özel Tip Cezaevi’nde görevli İnfaz Koruma Memuru Ömer Toksoy da gözaltına alındı. 
     



 GÜNCEL 














</TEXT>
</DOC>
