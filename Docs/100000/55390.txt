<DOC>
<DOCNO> 55390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sontur14.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"İnternet sitesi kuracağız" diye LDP'yi dolandırmışlar 
</HEADLINE>
<TEXT>

     Liberal Demokrat Parti'yi LDP , internet sitesinin kurulması sırasında ''gerçeğe aykırı faturalarla dolandırdıkları'' iddia edilen 3 kişi hakkında, 1 ile 3'er yıl arasında hapis cezası istemiyle dava açıldı. 
     İstanbul Cumhuriyet Savcılığı'nca hazırlanan iddianamede, sanıklardan Burak Topuz'un, LDP'nin yeni kurulacak internet sitesinin sağlıklı işlemesinden ve site üzerinden yapılacak propaganda çalışmalarından sorumlu olduğu belirtildi. 
     Topuz'un, diğer sanıklar Compusoft Bilgisayar-İletişim Hizmetleri Limited Şirketi yetkilisi Süleyman Sırrı Özdolap ve Aksan Elektronik Ticaret Limited Şirketi yetkilisi Ali Afşin Surlu ile anlaştığı kaydedilen iddianamede, bu 3 kişinin, ticari olgulara aykırı olarak ''bilgisayar ve internet sistemi için gerekli olan yedek parçaları piyasa değerinin çok üzerinde alınmış gibi gösterdikleri'' anlatıldı. 
     İddianamede, ''gerçeğe ve usule aykırı fatura düzenledikleri'' ifade edilen sanıkların, ''dolandırıcılık'' suçundan 1 ile 3'er yıl arasında hapis cezasına çarptırılması istendi. 
     Sanıkların yargılanmalarına, önümüzdeki günlerde İstanbul 8. 
     Asliye Ceza Mahkemesi'nde başlanacak. 
     






</TEXT>
</DOC>
