<DOC>
<DOCNO> 87871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sondun33.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
USA Today "Amerikan ajanları El Kaide'ye sızmışlardı" 
</HEADLINE>
<TEXT>

     Amerikalı ajanların, 11 Eylül saldırılarından önce El Kaide örgütüne sızdıkları ve ''büyük bir saldırı'' hazırlığı yapıldığını saptadıkları öne sürüldü. 
     USA Today gazetesi, kimliklerini belirtmediği Amerikalı yetkililere dayanarak verdiği haberde, Amerikalı istihbaratçıların, El Kaide hücrelerinde 11 Eylül'den önceki haftalarda büyük bir eylem yapılacağına ilişkin bilgiler elde ettiklerini, ancak bunları çözemediklerini yazdı. 
     Gazeteye göre, ajanlar olası saldırının yerini ve tarihini belirleyemediler. 
     Gazete, istihbaratçıların tespit ettikleri telefon konuşmalarının, Ulusal Güvenlik Ajansı dinleme servisleri tarafından hazırlanan 13 bin sayfalık raporda geçtiğini bildirdi. 
     Gazeteye göre, Senato ve Temsilciler Meclisi'nin oluşturduğu özel komisyon, Amerikan istihbarat servislerinin 11 Eylül'den önceki çalışmalarını basına kapalı oturumda didik didik edecek. 
     Merkezi İstihbarat Servisi CIA , komisyona yaklaşık 350 bin sayfa rapor sunacak. 
     





</TEXT>
</DOC>
