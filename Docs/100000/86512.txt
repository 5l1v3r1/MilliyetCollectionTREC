<DOC>
<DOCNO> 86512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/yazar/tamer.html </URL>
<DATE> 2002/05/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İlk 4 ayda sadece 12 bin otomobil satıldı 
</HEADLINE>
<TEXT>

     Renault - Mais Genel Müdürü İbrahim Aybar’la konuşuyorduk. "İşler ufak ufak açılmaya başladı galiba" diyecek oldum. "Ne münasebet, bundan daha kötüsü olamaz dediğimiz 2001 yılını bile mumla arar olduk" yanıtını aldım. 
     Geçen yıl ilk 4 ayda iç piyasada 36 bine yakın otomobil satılırken, bu yıl aynı dönemde satılan yerli - ithal toplam otomobil sayısı 12 binin bile altında. İnanılır gibi değil. 
     Aybar’a göre insanlar h l ceplerindeki parayı harcamakta tereddüt ediyorlar. Ne olur ne olmaz diye beklemedeler. Neyse ki mayıs ayı satışları daha iyiymiş. Hatta ilk 4 ayın toplamını aşıp, geçen yılın mayıs ayını yakalayabilirmiş. 2001 Mayıs’ında kaç otomobil satılmıştı diye merak ediyorsanız rakamı verelim 13 bin 562. Ama bu rakam da sahte cennetin yaratıldığı, tüketici kredileriyle tüketimin anormal pompalandığı 2000 Mayıs’ındaki 49 bin 100 adetlik otomobil satışının yanında son derecede mütevazı. 
     Çevremdeki birkaç gazeteci arkadaşıma sordum. Onlar da iç piyasada ilk 4 aydaki otomobil satışlarının bu denli düşük olduğunun farkında değiller. Otomotivde bizi yanıltan üretim rakamları. Otomobil ihracatı hızla artmakta olduğu için iç piyasayla fazla ilgilenmiyoruz galiba. 
     Bir de kötü haberi kimse duymak istemediği için, Türkiye’nin otomobilde dünya devi yabancı markaların üretim üssü olmasıyla övünüp gerisini biraz bilinçli, biraz da bilinçsiz es geçiyor olabiliriz. 
     
İç piyasada yerli-ithal otomobil satışları  Ocak Şubat Mart Nisan İlk 4 ay 2002 591 1 426 3 464 6 245 11 726 2001 8 443 8 377 7 479 10 195 34 494 2000 11 872 23 543 35 278 37 232 107 925 1999 5 723 12 078 19 920 24 767 62 488 1998 13 591 22 907 27 929 22 081 86 508      
     
Piyano taşınmaz mı      Bilkent Üniversitesi Rektör Yardımcısı Prof. Dr. Abdullah Atalar, 2 piyanonun Hamburg - Ankara serüveni" başlıklı yazım üzerine telefonla aradı. Kendilerine ait 3 kuyruklu piyanodan sadece 508410 seri numaralı olanının üniversite dışındaki etkinlikler için taşındığını, diğer 2 piyanoyu üniversite dışına çıkartmamakta kararlı olduklarını anlattı. Atalar, "Taşınan piyanoyu piyanistler bir süre sonra beğenmez oluyor, çalmak istemiyorlar" dedi. 
     Bilkent Üniversitesi olarak Ankara Müzik Festivali’ne imkanları ölçüsünde destek verdiklerini kaydeden Atalar, Bilkent Senfoni Orkestrası’nın festivalin açılışındaki 2 konserde herhangi bir ücret almadan çaldığını, hatta dışarı taşınabilen piyanonun müzik festivali nedeniyle halen Şura Salonu’nda bulunduğunu ve bir kiralamanın falan da söz konusu olmadığını anlattı. 
     Cumhuriyet’te bir süre aynı çatı altında çalıştığımız Kemal Küçük de aynı yazıyla ilgili bir not yollamış. Afyon’da geçen yıl ilk kez düzenlenen Klasik Müzik Festivali’nde de piyano sorunu yaşanmış. İldeki tek konser piyanosuna sahip olan Afyon Kocatepe Üniversitesi piyanoyu vermeyi reddedince, Ankara’daki bir üniversiteden Afyon’a piyano getirtilmiş de Cihat Aşkın, bir İngiliz piyanistin eşliğinde Afyonlulara enfes bir konser verebilmiş. 
     Piyanolar dünyanın her yerinde taşınıyor, ama Türkiye’de herhalde bu işin ehli yok ki, hem piyanoların bir yerden bir yere nakledilmesi sorun yaratıyor, hem de piyanistler birkaç kez taşınmış olan piyanoda çalmak istemiyorlar. Yoksa 29 - 30 Mayıs konserleri için 2 kuyruklu piyanoyu taa Hamburg’dan Ankara’ya getirip - götürecek olan Steinway, herhalde o piyanoları daha sonra ıskartaya çıkartmayı düşünmüyor. 
     
     







Necip Fazıl ve Türkeş 


Kiev’de Türk tadı 


Ecevit Polemik yok 


Diyarbakır kararlı 


Yaşamın kıyısında 


Tarih sayfaları arasında... 


Hocaların maaşı 57 


Nükleer savaş çıkar mı 


Sait Faik "rahmet" istedi... 


Komplo skandalı Başbakanlık Teftiş Kurulu’nda 


Çiller’in seçim stratejisi 


İlk 4 ayda sadece 12 bin otomobil satıldı 


Anadolu üreticisi yeni yapılanma arayışında 


Gümrükçü, başı dik dolaşana kadar 


</TEXT>
</DOC>
