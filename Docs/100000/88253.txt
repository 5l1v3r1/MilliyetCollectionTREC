<DOC>
<DOCNO> 88253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/yazar/akyol.html </URL>
<DATE> 2002/06/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bin kere düşünmek 
</HEADLINE>
<TEXT>

     SAYIN Devlet Bahçeli Kürtçe TV ve dil kursları konusunda "üç kere düşünmek" gerektiğini söylüyor. Doğru... Türkiye’nin bu kadar önemli, bu derecede kritik başka sorunu yoktur. 
     Ben belki bin kere düşündüm. Düşünmekle kalmadım on yıldır tarihte ve çağımızda Türklerle Kürtlerin sosyal ve kültürel ilişkilerini ve "etnik hareketler sosyoloji"sini araştırıyorum Etnik hareketler hangi şartlarda keskinleşir ve iç savaşa kadar gider Hangi şartlarda ılımlı hale gelir ve tek millet’in çoğulcu bir kültürel zenginlik öğesine dönüşür 
     Cevabını araştırmakta olduğum bir soru da şu Tarihen en kaynaşmış, medeniyet ve demokrasi bakımından en gelişmiş ülke Türkiye olduğu halde, en barbar etnik terör neden Irak ve İran’da değil de Türkiye’de belli bir taban bulabildi Bunların bir gazete yazısına sığacak kısa cevapları yok. Meselenin ne kadar karmaşık olduğunu belirtmek için yazıyorum. 
     
     TÜRKÇÜ sosyolog Ziya Gökalp, 8 Ağustos 1922’de Diyarbakır’dan Türkçü tarihçi Fuat Köprülü’ye yazdığı uzun mektupta diyordu ki "Buradaki Türk, Kürt ve Arap aşiretlerine dair etnografik araştırma yapıyorum bu çalışmalardan Diyarbekir’e mahsus küçük bir etnografya enstitüsü meydana gelecek..." 
     Sonra Gökalp bir müze açmaktan bahsediyor, Artuklular ve Selçuklulardan başlayarak Türkmenlerle Kürtlerin nasıl iç içe geçip kaynaştığını, göçebe Türkmenlerin Kürtleştiğini, şehirlerde ise Kürtlerin Türkleştiğini anlatıyor. Demek ki, göçebelik, köy, şehir gibi sosyolojik kavramlar çok önemli Gökalp, 1 Haziran 1922’de Misak - ı Milli’yi savunurken şunları yazıyordu 
     "Türklerle Kürtler bin senelik müşterek din, müşterek tarih ve müşterek coğrafya neticesi olarak hem maddi hem manevi bir surette birleşmişlerdir... Düşmanları da müşterektir... Birbirini sevmek hem dini hem siyasi bir farizedir. Kürtleri sevmeyen bir Türk varsa Türk değildir, Türkleri sevmeyen bir Kürt varsa, Kürt değildir." 
     
     GÖKALP müşterek tarih, coğrafya vatan , din faktörlerinin öneminden bahsediyordu. Şimdi Milli Eğitim "Türk milletinin miladı Cumhuriyet’tir" sloganıyla Osmanlı ve Selçuklu tarihini makaslarsa bu hangi akla hizmet olur 
     Gökalp göçebelik, köylülük, şehirlilik faktörlerinden bahsediyordu Şimdi hızlı şehirleşme ve piyasa ekonomisi bizi nasıl bir sosyolojik yapılanmaya götürüyor 
     HADEP’in gövdesi neden köylülerden değil de okullarımızda Reşit Galip’in "Türküm, doğruyum..." andıyla büyümüş, çoğu Kürtçeyi unutmuş mekteplilerden oluşuyor Dil yasağı Kürtlere bu özelliklerini unutturuyor mu, yoksa bütün milliyetçiliklerin en güçlü besleyicisi olan "mağduriyet" duygusunu körükleyip ayrılıkçılığın ekmeğine mi yağ sürüyor 
     AB üyeliğinin sağlayacağı büyük ekonomik dinamizm ülkemizde bölgeler ve gruplar arasında müthiş bir sosyal hareketlilik sağlayarak Türkçenin daha yoğun kullanıldığı, etnik farklara rağmen ekonomik ve sosyal entegrasyonla millet bütünlüğümüzün daha da güçlendiği bir sosyolojik yapılanmaya yol açmaz mı Düşünüyorum, düşünüyorum... İzninizle yarın da düşüneceğim. 
     
     







Bin kere düşünmek 


Nobel ödülleri, Türkiye ve İsmet Paşa... 


Madalyalar... 


Askerin rahatsızlığı 


Avrupa Birliği konusunda gaflet içinde olanlar 


Niksar suyundaki arsenik .. 


175 dev adam 


Global kent 


İki toplantı, iki ders 


Avrasya açılımı 


Öcalan konusunda hepimiz tarafız 


Çözüm üretmek 


Kamu bankacılık yapmaktan neden çekilmeli 


Solda gelecek köprüsü 


Hesaben sermaye’ taze para’nın açığını kapatamaz 


</TEXT>
</DOC>
