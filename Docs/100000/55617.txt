<DOC>
<DOCNO> 55617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/yasam/ayas.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel taciz ve tehdit altındayım’ 
</HEADLINE>
<TEXT>

Önce kendisine adıyla seslenenlerin cinsel içerikli’ sözlü saldırılarına maruz kaldı, ardından öldürüleceksin’ mesajları aldı ve fiziksel taciz geldi... Pınar Selek, özgürlüğünün yeniden daraltılışını’ anlattı... 
     AHMET TULGAR 

     Mısır Çarşısı Davası sanığı sosyolog Pınar Selek, her ne kadar tekrar sokaklara ve sokaklarda sürdürdüğü akademik çalışmalarına dönmüş olsa da, artık o çok sevdiği sokaklar eskisi kadar güvenli değil onun için. Özellikle bir kadın olarak son beş altı aydır kimliğini bilmediği kişilerin sözlü cinsel tacizine uğradığını ileri sürüyor Pınar Selek. Ve bu tacizler geçen hafta fiziksel saldırıya dönüşmüş. Ama Pınar sokaklarda direneceğini belirtiyor ve şöyle diyor "Yaşam kalitemi düşüremeyecekler." 
     
     Pınar, şu anda neler yapıyorsunuz 
     Zamanımın yüzde doksanı Kadın Akademisi çalışmalarıyla geçiyor. 
     
     Nedir bu Kadın Akademisi 
     Kadın Akademisi, hayatın her alanında ataerkilliği, erkek egemenliğini sorgulayan, bu sorgulama sonucunda çeşitli projeler hazırlayan, kadınların öncülük ettiği ama ileride kendi içinde erkekliği öldürmüş erkeklerin de katılabileceği bir çalışma grubu. 
     
     Dernek mi, enstitü mü, vakıf mı, nasıl bir kurum bu akademi 
     Yasal şeyi kooperatif, Kadın Kültür Araştırma Yayıncılık Kooperatifi biçiminde oluşturduk. Varolan akademilerden tamamen bağımsız değil, orada olan arkadaşlarla yaptığımız bir şey ama o akademilerin kuruluşundaki ve işleyişindeki ataerkilliğe, erkek egemenliğine de karşı bir oluşum bizimkisi. 
     
     "Erkekliği içinde öldürmek" derken eşcinseller, travestiler de yine faaliyetlerinize katılıyorlar mı 
     Tabii ki, eşcinsel, travesti arkadaşlar da var. Yaşadıkları çelişkiler, sokakta karşılaştıkları sorunlarla okuduklarını karşılaştırıyorlar burada. Ve hayatlarının tarihini yazıyorlar. Ev kadınları da katılıyor çalışmalara ve aile içi şiddeti araştırıyorlar. 
     
     Feministsiniz, değil mi 
     Kimlik olarak değilim ama yöntem olarak feminist yöntem önemli. 
     
     Sokağa dönük bir akademi bu, değil mi 
     Tabii, bizim sloganımız şu "Yaşam en önemli akademik faaliyettir." 
     
     Siz de sokakları seviyorsunuz. Halen süren Mısır Çarşısı Davası sokakta önünüze engel olarak çıkıyor mu 
     Evet. Doğrudan doğruya belli bir kesimi hedef göstermek istemem ama örgütlü olarak benim yaşam kalitemi düşürmeye çalışan bir kesim var. Yani bana bir saldırı oluyor. 
     
Evime çekilmemi istiyorlar’      Nasıl bir saldırı biçimi bu 
     Hedefleri, hiçbir şey yapmayıp evime çekilmem, sokakta gezmemem. Spekülatif olmak istemiyorum ama bütün bunların Hasan Özdemir’in yeniden İstanbul Emniyet Müdürü olmasından sonra başladığını söyleyebilirim. Cezaevinden ilk çıktığımda çok rahattım. Ama bu son beş altı aydır çirkin bir kuşatma altındayım. 
     
     Ne yapıyorlar size mesela 
     Bir kere çok fazla tehdit alıyorum. İnsan Hakları Derneği’ne saldırı amaçlı gelen bir şahıs "Buradan çıkıp Pınar Selek’e gideceğim" demiş. Adının Yeşil olduğunu söyleyen bir şahıs beni arayıp tehdit ediyor. Aslında bunlar beni etkilemiyor. Bunların olacağını biliyordum. Asıl beni rahatsız eden şu Ben yıllarca sokakta yaşadım, sokakta yattım, başıma kötü bir şey gelmedi. Ama şimdi iki üç günde bir mutlaka bir saldırıya uğruyorum. Sürekli değişen insanlar, daha çok vur kaç biçiminde kadın kimliğime saldırıyorlar. Adımı biliyorlar ve çok ağır sözlü cinsel tacizde bulunuyorlar. Bana seks işçisiymişim gibi davranıyorlar, beni tanıyorlarmış, benimle para karşılığı beraber olmuşlar gibi konuşuyorlar, "Tekrar gelmek istiyoruz bu akşam" filan diyorlar. Bir tanesi bağırıyor mesela "Pınar, paramı ne yaptın Pınar, sende bir emanetim duruyordu, ne yaptın " Aslında bunları konuşmak da istemiyorum. Beni acıtıyor. 
     
Daha çok Beyoğlu’nda oluyor’      Beyoğlu civarında mı oluyor bunlar 
     Evet ama birkaç sefer Anadolu yakasında, evimin yolunda da oldu. Takip ediyorlar. 
     
     Resmi koruma istemediniz mi 
     Resmi koruma yaşam kalitemi düşürür. 
     
     Bu kadarla kalıyor mu saldırıları 
     En son birkaç gün önce dört kişi bana fiziksel cinsel tacizde bulundu. Bayağı şıkıştırdılar beni. Elleri bütün vücudumda gezindi. Söylemleri hiç politik değildi. Beni çok iyi tanıyormuş gibi konuşuyorlardı. "Bu akşam yine geleceğiz" diye bağırarak kaçtılar. 
     
     Neden özellikle cinsel tacizde bulunuyorlar da, başka tür bir şiddet uygulamıyorlar 
     Çünkü benimle olan kavgaları bir erkeklik kavgası. Herhalde birileri bazı şeylerden ötürü benim karşımda, yani bir kadının karşısında kendilerini yenik hissediyorlar. Olanlar ister istemez insana bunları düşündürtüyor. 
     
     Çocukken de çok sokakta mıydınız 
     Evet ve ben bu çocukluk dönemimi uzatmak istedim. Ama bu sistem yetişkinlerin sokakta kalmasını tehdit olarak görüyor. 
     



 YAŞAM 
















</TEXT>
</DOC>
