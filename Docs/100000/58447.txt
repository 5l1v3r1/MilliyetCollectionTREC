<DOC>
<DOCNO> 58447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/yazar/toker.html </URL>
<DATE> 2001/12/22/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
"Erdalbeyin yetimleri" 
</HEADLINE>
<TEXT>

     Solda hareket, bir süredir bu kavramın gazete sütunlarında tarifi - yahut tartışması - şekline bürünmüştü. Sol neydi, solcu diye kime denilirdi, kim "dönek solcu" kim "doğruyu bulmuş solcu"ydu, solculuk bir düşünme mi yoksa bir aksiyon tarzı mıydı, hatta bir hastalık mı ve bunun gibi artık - günümüzde - "ipe sapa gelmez" sayılması gereken bir sürü ıvır zıvır.. O kadar ki post - 1960 solcularının duayenlerinden İlhan Selçuk, kendisine gına gelmiş olacak ki "Efendiler sol, Fransız Devriminin arefesinde Krala karşı olan milletvekillerinin parlamentoda başkanlık kürsüsüne göre oturdukları yerin adıdır" diye bir açıklama yapmak ihtiyacını duydu. Sonra da ekledi "Sol, durduğu yerde durmuyor ki.." 
     Bizde, Erdal İnönü'nün parti kurmayacağını açıklamasından sonra durduğunu sananlar bir sayfa çevirdiklerinde yanıldıklarını gördüler. Oradaki haberin başlığı "Sol, bütünlük peşinde"ydi. Haber şöyle başlıyordu "Bayram sonrasında solda yeni bir oluşum için hazırlıklar yoğunlaşırken gruplar arasında bütünlük sağlama çabaları sürüyor". Yazıda, bütünleşmeye çalışan solcularımızın "en belli başlıları"ndan bir kısmının adı da geçiyordu. Sadece bu "bir kısım"daki isimler telefon rehberlerindeki bütün bir sayfayı dolduracak kadar kalabalıktılar. Habere göre "İnönü çekilmeden önce yeni partinin program ve tüzük taslaklarını hazırlayan Yiğit Gülöksüz, Tarhan Erdem ve İlhan Tekeli" bunu, yılbaşından önce "Yenilikçi Toplumsal Oluşum Bildirgesi" olarak "100 dolayında imza" ile kamuoyuna açıklayacaklardı. 
     Tabii, bir "yapıştırıcı" olmaksızın, imza koymak için dahi "100 solcu"yu biraraya getirebilirlerse.. 
     Gülöksüz, İnönü'nün "kararını açıklaması"nın ardından "yaratılan umut sönmesin, devam edin" isteklerinin geldiğini belirttikten sonra şöyle diyor 
     "- Ancak şimdi koşullar değişti. Erdalbey varken program, tüzük, liste olarak ne getirse kabul ederiz havası vardı. Bugün durum farklı." 
     Bu da gösteriyor ki maksat "Vatan kurtulsun " değil, "Biri bir parti kursa da biz de ona girip politika yapsak"tan ibarettir. 
     İnönü de, bunu farketmiş olduğundan dolayı işi bırakmış bulunmalı. 
     
     Ya, "başkanlık kürsüsüne göre oturdukları yerin adı sağ olan", o zaman Kral yanlısı, bugün "Özal veya Demirel yetimi" blokun - aralarına son, "Yetim Hüsnü" de katılmış - durumu farklı mı Orada da İlhan Kesici ve arkadaşları havanda su döğmüyorlar mı İsmet Sezgin'in partisi, eğer hala duruyorsa, bitkisel durumdan çıktı mı Orada da hep "biri bir parti kursa da biz de ona girip politika yapsak" diye bekleyenler çoklukta değil mi 
     
Ha 1, ha 11      Bunun sebebi, gayet basittir Bugün Türkiye'nin ihtiyacı bir partiye değildir bir hareketedir. Ancak böyle bir hareketten, "beklenen parti" çıkabilir. Yoksa, arkasında bu tarz dinamik, mevcut siyasi sistemi "iyi işletmek" yerine onu değiştirmek amaçına dönük, toplumu seferber edebilecek hareket bulunmayan parti sadece "öteki partilerden biri" olmaya mahkumdur. Öteki partilerden kopmuş, öteki partilerde yer bulamamış, açıkta kalmış veya - en iyileri - öteki partilerde politika yapmayı içine sindiremeyenlerin başlarını sokacakları, ama gene de "öteki partilerden biri". 
     İnsan bazen düşünmeden edemiyor Acaba bu ihtiyaç bir serap mı, diye.. Acaba bazıları mı, kendilerine bakıp topluma böyle bir ihtiyaç mı biçiyorlar ve toplum aslında böyle bir ihtiyacı duymuyor mu bile .. O toplum ki gerçekten, hiç olmazsa büyük bir bölümü itibariyle, onu oluşturan herkesin bir "dümen"i vardır ve asıl korku onun mu elden gitmesidir Ekonomisinin yarısı "kayıt dışı" olan ve şehirlerinde adeta çoğunluğu kendisine ait bulunmayan yerlerde gecekondu yapıp yaşayan - bazen ne gecekondu, villadan görkemli - bir toplumda bunun akla gelmesi pek mi acaiptir 
     O halde, neden bu hareket hala yok Haydi yahu, bir gayret 
     







İntihal vakası 


Çek Arjantin 


İlaçta yüzde 10 indirim 


UFO değil CEO'lar... 


Orman kanunu 


Ben herkesin rektörüyüm 


ABD'nin Irak hazırlığı 


Bill Bernbach dedi ki... 


Koç, TÜSİAD’a gitmedi, aile toplantısı yaptı 


Sıra insan haklarında 


Derin devlet görüntüleri 


Arjantin'in bifteği, Burdur'un sütü 


Yüzüklerin Efendisi Bakanlığı, Ankara’ya ilham verebilir 


Sözleşmeyi iki nüsha yapın 


"Erdalbeyin yetimleri" 


Arjantin’den yolsuzluk yiyicilik’ dersi 


Avrupa içeride Arjantin dışarıda kaldı 


</TEXT>
</DOC>
