<DOC>
<DOCNO> 70745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sonspo05.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'de penaltı bilançosu... Kimlerin başı penaltıyla belada 
</HEADLINE>
<TEXT>

     Birinci Süper Lig'de 25 haftalık bölüm geride kalırken, Fenerbahçe bu sezon ilk kez geride bırakılan hafta yapılan Çaykur Rizespor maçında penaltı kazandı. 
     Birinci Süper Lig'de puan cetvelinin son sırasında yer alan Yimpaş Yozgatspor ise hala penaltı sevinci yaşayamadı. 
     İlk 25 haftalık bölümde hakemler tam 63 kez ''beyaz noktayı'' gösterdiler. İlk yarıda 46, ikinci devrede ise şu ana kadar 17 penaltı düdüğü çalındı. 
     En çok penaltı kazanan Galatasaray, 7 kez beyaz noktaya giderken, Trabzonspor ile Antalyaspor ise 7 kezle aleyhine en çok penaltı kararı verilen takımlar oldu. 
     Samsunpor ise ligin ilk yarısında kazandığı 4 penaltıyı da gole çeviremedi. 
     Trabzonspor'dan Aurelio, Gençlerbirliği'nden İsmail Güldüren ve Denizlispor'dan Muzaffer, takımları adına kullandıkları 4'er penaltıyı da gole çevirerek en çok penaltı golü atan futbolcular oldu. 
     Kazanılan penaltılardan 45'i ağlarla buluşurken, 18 penaltı vuruşu gol olmadı. 
     






</TEXT>
</DOC>
