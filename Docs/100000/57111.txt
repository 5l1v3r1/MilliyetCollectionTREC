<DOC>
<DOCNO> 57111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/siyaset/siy06.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-İş, Sezer’in sözlerini abarttı 
</HEADLINE>
<TEXT>

ANAP, Sezer gerginliğinde çekimser 
     GÜNSELİ ÖNAL Ankara 

     Cumhurbaşkanı Ahmet Necdet Sezer’in Türk-İş’le yaptığı görüşmede hükümeti eleştirmesi üzerine başlayan gerginliği değerlendiren ANAP kurmayları, bu tartışmanın dışında kalmaya karar verdi. 
     Aralarında sendikacı kökenli milletvekillerinin de olduğu ANAP’lı yöneticiler, "Türk - İş, Sezer’in basına kapalı görüşmedeki sözlerini dışarıya abartarak aktarmış veya yanlış anlamıştır. Cumhurbaşkanı’nın kendisinden duymadığımız sözler için karşı görüş bildirmeyelim" değerlendirmesini yaptı. 
     
     Bahçeli Tribünlere oynuyor 
     MHP lideri Devlet Bahçeli, Cumhurbaşkanı Sezer'in hükümet hakkındaki sözleri için, "tribünlere oynadığı" değerlendirmesini yaptı. Bahçeli, kurmaylarıyla yaptığı değerlendirmede, Sezer'in bulunduğu makama dikkat etmeden hükümeti haksızca eleştirdiğini belirterek, "Görülüyor ki Sayın Cumhurbaşkanı, iç politikaya ilişkin söyleyeceklerini muhataplarından çok basın üzerinden tartışmaya açmaya gayret gösteriyor. Bu kamuoyunda kendisine yönelik desteğin sürdürülmesine dönük popülist yaklaşımdır. Çözüm üretmeden tribünlere oynayarak, Türkiye'ye hizmet edilmez. Bu yaklaşımı MHP olarak kabul edemeyiz" dedi. 
     



 SİYASET 















</TEXT>
</DOC>
