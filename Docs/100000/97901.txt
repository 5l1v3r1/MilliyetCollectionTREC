<DOC>
<DOCNO> 97901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sondun08.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Prenses Diana imzalı davetiye ve kartlar açık artırmada... 
</HEADLINE>
<TEXT>

     Galler Prensesi Diana'nın, küçük oğlu Harry'nin 4. yaş günü için bir hastanede yatmakta olan hastaya yolladığı davetiye ile bu davete katılanlara gönderilen ''teşekkür kartı'' açık artırmayla satışa çıkarılıyor. 
     Davetiye ve teşekkür kartının Prenses Diana tarafından oğlu Harry adına imzalandığını belirten müzayedenin düzenleyicileri, Prenses'in hayır kurumu adına görev yaptığı hastanelerden birinde tanıdığı, adı açıklanmayan kadına ayrıca iki mektup gönderdiğini, bu mektupların da açık artırmaya konulacağını söylediler. 
     Müzeyeyi düzenleyenlerden Andrew Bullock, bir Prens'in yaş günü partisi davetiyesi gibi ender görülebilecek belgelerin ender olarak müzayede konusu olduğunu belirtti ve ''Eminim ki, partide çok fazla kişi yoktu, zira partiye davet edilenlerin sayısı zaten bir elin parmakları kadardı. Bu nedenle de bu belge altın değerinde'' dedi. 
     Prenses Diana'nın davetiye ve teşekkür kartının açık artırmayla satışının önümüzdeki Cuma günü Norfolk'taki Aylsham kasabasında gerçekleşeceği, koleksiyonda Ana Kraliçe'ye ait bir mektubun yer alacağı belirtildi. 
     





</TEXT>
</DOC>
