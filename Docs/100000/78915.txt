<DOC>
<DOCNO> 78915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sonspo04.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de liderliği garantileyen Kings, Warriors'u rahat geçti 
</HEADLINE>
<TEXT>

     ABD Profesyonel Basketbol Ligi NBA'de Sacramento Kings, Golden State Warriors'ı 120-106 yendi. 
     Batı Konferansı liderliğini daha önce garantileyen Sacramento Kings, Golden State Warriors ile Sacramento'da karşılaştı. 
     Yedeklerle sahaya çıkan Hidayet Türkoğlu, 12 dakika oynadığı maçta sayı kaydedemedi. 1'i 3 sayılık olmak üzere 3 şut deneyen ve bunlarda başarılı olamayan Hidayet, yalnızca 2 savunma ribaunduyla maçı tamamladı. 
     Takımın yıldızı Chris Webber'in sakatlığı nedeniyle forma giymediği Kings'de, en çok sayı kaydeden oyuncu ise yedek Lawrence Funderburke oldu. Funderburke, 29 sayıyla kariyerinin en yüksek skorlu maçını çıkarırken 11 de ribaunt aldı. 
     Kings'in lider olduğu Pasifik Grubu'nda son sırada bulunan Warriors ise üst üste 6 yenilgiden sonra ligde en kötü seriye sahip takım konumuna düştü. 
     Takımda ''çaylak'' Jason Richardson, 40 sayıyla kariyerinin en yüksek skorlu maçını çıkardı. 28 şuttan 18'ini değerlendiren Richardson'ın muhteşem oyununa karşın Warriors, Kings karşısında üst üste 10. yenilgisine uğramaktan kurtulamadı. 
     Sonuçlar şöyle 
     
     
Cleveland Cavaliers-Indiana Pacers 95-99 Washington Wizards-New York Knicks 116-112 Atlanta Hawks-Orlando Magic 95-102 Miami Heat-Charlotte Hornets 81-88 Milwaukee Bucks-Toronto Raptors 105-89 New Jersey Nets-Detroit Pistons 98-103 Dallas Mavericks-Utah Jazz 96-87 San Antonio Spurs-Phoenix Suns 95-71 Denver Nuggets-Houston Rockets 101-70 Sacramento Kings-Golden State Warriors 120-106 Los Angeles Clippers-Memphis Grizzlies 92-84 
     





</TEXT>
</DOC>
