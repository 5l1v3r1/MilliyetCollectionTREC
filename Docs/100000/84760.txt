<DOC>
<DOCNO> 84760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sondun24.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli "Başbakana vekalet konusunu tartışmaya gerek yok" 
</HEADLINE>
<TEXT>

     Devlet Bakanı ve Başbakan Yardımcısı Devlet Bahçeli, özel bir çalışma ziyareti için bulunduğu Viyana'da, Başbakan Bülent Ecevit'in rahatsızlığı nedeniyle gündeme gelen Anayasa'nın 113. maddesine ilişkin, ''Vekalet gibi bir konuyu gündeme getirerek tartışmaya yeni boyutlar kazandırmayı doğru bulmuyorum. 
     Tartışmaya da gerek yoktur'' dedi. 
     Başbakan Bülent Ecevit'in yeniden rahatsızlanması ve hükümete ilişkin görüşlerini açıklayan Bahçeli, ''Başbakan'ın sağlığı üzerinde bu denli yoğun bir tartışma sürdürmenin doğru olmadığını'' belirterek, ''Bu tartışma ülkemiz ve uyum içinde devam eden 57. hükümet açısından doğru değildir'' diye konuştu. 
     Devlet Bakanı ve Başbakan Yardımcısı Devlet Bahçeli, Başbakan Ecevit'in bir rahatsızlık geçirdiğini hatırlatarak, ''Bu rahatsızlık üzerine gerekli tedavi sürmektedir. Ha evinde istirihat etmiştir, ha hastanede ya da başka bir yerde tedavi görmüştür farketmez'' dedi. 
     





</TEXT>
</DOC>
