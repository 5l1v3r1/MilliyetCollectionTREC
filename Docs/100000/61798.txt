<DOC>
<DOCNO> 61798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sonspo02.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kona 100'ler kulübünün 2. yabancısı olmaya aday 
</HEADLINE>
<TEXT>

     Diyarbakırsporlu futbolcu Andre Kona, Türk futbol tarihine geçmeye hazırlanıyor. 
     Türkiye'deki 9. sezonunu geçiren Kongolu futbolcu, 2 gol daha atması durumunda ''100'ler Kulübü''ne girecek. 
     1993-94 sezonunda Türkiye'ye gelen ve şimdiye dek Gençlerbirliği, 
     Antalyaspor, ardından yine Gençlerbirliği ve son olarak da Diyarbakırspor formaları altında lig maçlarında toplam 98 gol atan Kongolu futbolcu, 2 gol daha kaydetmesi durumunda, Türk futbol tarihinde en çok gol atan futbolcuların yer aldığı listeye girmeye hak kazanacak. 
     Bu sezon Diyarbakırspor formasıyla toplam 9 gole imza atan Andre Kona, bu unvanı kazanması durumunda, geçen yıllarda Galatasaray, Gaziantepspor ve Fenerbahçe formaları giyen ve sonradan Türk vatandaşlığına geçen Elvir Boliç'ten sonra bu hakkı kazanacak 2. 
     yabancı futbolcu onuruna erişecek. 
     Bu sezon Birinci Süper Lig olarak düzenlenen Birinci Futbol Ligi'nde, geride kalan 43 sezonda en fazla gol atan futbolcu Tanju Çolak olarak tarihe geçti. 
     Tanju Çolak, Birinci Lig kariyerinde toplam 240 gol atarak, listenin en başında yer aldı. Tanju Çolak'ı, 218 golle Hami Mandıralı, 217 golle Metin Oktay, 200 golle de Aykut Kocaman izliyor. 
     Tanju Çolak, Hami Mandıralı, Metin Oktay ve Aykut Kocaman, aynı zamanda lig tarihinde 200 gol barajına ulaşan 4 futbolcu oldu. 
     Birinci Futbol Ligi'nde 100 gol barajını, geride kalan 43 sezonda yalnızca 21 futbolcu geçebildi. 
     ''100'ler Kulübü'' olarak da adlandırılan listeye en son katılan ise, 2000-2001 sezonundaki performansıyla Oktay Derelioğlu oldu. 
     Birinci Futbol Ligi tarihinde 100 gol barajını şimdiye dek yalnızca tek yabancı oyuncu geçebildi. 
     Sonradan Türk vatandaşlığına geçen Boşnak Elvir Boliç, Galatasaray, Gaziantepspor ve Fenerbahçe formaları altında toplam 112 gole imza atarak, Türk futboluna damgasını vurdu. 
     Ligde 100 gol barajını aşan futbolcular içinde, 2001-2002 sezonunda yarışı sürdüren yalnızca 4 oyuncu bulunuyor. 
     Hami Mandıralı Trabzonspor, Serkan Aykut Galatasaray, Ertuğrul Sağlam Samsunspor, Oktay Derelioğlu ise Fenerbahçe ile yeni sezonda gol sayılarını artırmaya çalışıyorlar. 
     ''100'ler Kulübü''ne üye 21 futbolcudan 15'i aktif futbolu bırakırken, Hakan Şükür, FC Inter'den AC Parma'ya transfer oldu, Boliç ise Rayo Vallecano'da futbol yaşamını sürdürüyor. 
     Birinci Futbol Ligi'nin 43 yıllık geçmişinde, yalnızca lig maçlarında attıkları goller baz alınarak yapılan değerlendirmede, 100 gol barajını aşan futbolcular ve attıkları gol sayıları şöyle 
     
     
100'ler kulübü Adı Oynadığı Takımlar Gol Sayısı Tanju Çolak Samsunspor-GS-FB 240 Hami Mandıralı Trabzonspor 218 Metin Oktay Göztepe-Galatasaray 217 Aykut Kocaman Sakaryaspor-FB-İstanbulspor 200 Hakan Şükür Sakaryaspor-Bursaspor-GS 194 Feyyaz Uçar BJK-FB-Antalyaspor 191 Fevzi Zemzem Göztepe 144 Serkan Aykut Samsunspor-Galatasaray 138 Saffet Sancaklı BJK-Kocaelispor-GS-FB 130 Mehmet Özdilek Beşiktaş 130 Fikri Elma Ankara Demirspor 128 Ertan Adatepe Ankaragücü 122 Ertuğrul Sağlam Samsunspor-Beşiktaş 121 Cemil Turan İstanbulspor-Fenerbahçe 120 Halil İbrahim Eren Boluspor-Ankaragücü-G.Birliği 119 Mustafa Denizli Altay-Galatasaray 117 Elvir Boliç GS-Gaziantepspor-FB 112 Osman Arpacıoğlu Fenerbahçe 107 Zafer Tüzün Eskişehirspor-Fenerbahçe 107 Oktay Derelioğlu TS-BJK-Gaziantepspor-FB 106 Gökmen Özdenak Galatasaray 101 
     






</TEXT>
</DOC>
