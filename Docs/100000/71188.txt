<DOC>
<DOCNO> 71188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/dunya/dun03.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan medyası ayakta 
</HEADLINE>
<TEXT>

Yunanistan’da medya çalışanları, "özlük haklarının korunması, ücret zammı ve haftada 6 yerine 5 gün çalışmak için" grev yaptı 
     YORGO KIRBAKİ Atina 

     Yunanistan’da dün medya yine sustu. Gazetelerde, radyo ile televizyon istasyonlarında ve internetteki haber sitelerinde çalışan gazeteciler, foto muhabirleri ve teknisyenlerin 24 saatlik yeni grevi nedeniyle dün haber bültenleri yayınlanmadı ve bugün de gazete çıkmadı. Medyada çalışanların üç ay içindeki bu üçüncü grevinde talepler, çalışanların "özlük haklarının korunması, ücret zammı, toplusözleşmenin imzalanması ve 6 gün yerine 5 gün çalışma" şeklinde oldu. Bir diğer talep de devlet radyo ve televizyonunda çalışanlar için uygulanan üç aylık sözleşmelerin, bir yıllık sözleşmelere dönüştürülmesiydi. Böylece devlet sektöründe çalışanların bir talebi için, özel sektör çalışanları grev yapmış oldu. 
     
     Katılım yüksek oldu 
     Medya sektöründe çalışanlar ayrıca, Yunanların hür ve tarafsız bilgilendirilmeleri için önlemler alınmasını istiyorlar. Bir diğer deyişle, çalışanların amacı, medya patronlarının kuruluşlarının yayın politikalarına karışmamaları. 
     Greve iştirak oranı yüzde 100’e yaklaştı. Bazı medya sendikaları, taleplerin tümüne katılmamakla birlikte greve iştirak etti. 
     



 DÜNYA 











</TEXT>
</DOC>
