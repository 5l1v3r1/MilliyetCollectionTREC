<DOC>
<DOCNO> 60417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sonspo18.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş yeni kalecisine kavuştu 
</HEADLINE>
<TEXT>

     Beşiktaş'ın iki yabancı kalecisi oldu. 
     Sezon başından beri kalesinde sıkıntı yaşayan Beşiktaş, İspanya'nın Real Sociedad takımında forma giyen Mattias Asper'i sezon sonuna kadar kiraladı. 
     Beşiktaş Kulübü Futbol Şubesi Basın Sözcüsü Mete Düren, 28 yaşındaki file bekçisi Asper ve İspanyol kulübüyle kesin anlaşmayı sağladıklarını ve bu oyuncuyu sezon sonuna kadar kiraladıklarını söyledi. Düren, ''Asper yarın akşam Madrid'den İstanbul'a gelecek. 
     Kendisiyle kesin anlaşmayı sağladık. Asper gelir gelmez takıma katılacak ve Antalya'daki kamp çalışmalarında yer alacak. Ayrıca bu transferin Nihat'ın Real Sociedad'a gidişiyle de bir ilgisi yok'' dedi. 
     Danimarkalı Peter Kjaer ve Norveçli Thomas Myhre'nin ardından Beşiktaş'a gelen Mattias Asper, sezon başından beri siyah-beyazlı takıma transfer olan 3. yabancı kaleci oldu. 
     Peter Kjaer, Myhre gelmeden önce Beşiktaş'tan ayrılmıştı. 
     






</TEXT>
</DOC>
