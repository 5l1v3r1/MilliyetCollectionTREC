<DOC>
<DOCNO> 68794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yasam/yas07.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cepçi transferi savaş çıkardı 
</HEADLINE>
<TEXT>

Aynı hattaki minibüslerde yankesicilik yapan iki çeteden biri, diğerinin en hızlı adamını’ transfer edince, ortalık kan gölüne döndü 
     ELVAN EZBER İstanbul 

     İstanbul’da paylaşılamayan’ bir minibüs hattı ve en iyi yankesicinin’ transferi ile patlak veren yankesici savaşı, geçen hafta yaşandı. 
     Miço’ lakaplı Mustafa Aydemir’in adamları, kendileriyle aynı minibüs hattında yankesiciliğe çıkan Yakup Başer’in adamlarıyla Şişli Feriköy Kınalı Keklik Sokak’ta çatışmaya girdi. Başer’in adamlarından Sıraç Taşan öldü, Şerif Çınar, Mahmut Sarıkaya ve olayla ilgisi olmayan Ömür Parlakkılıç yaralandı. Polisin operasyonlarında, şebeke üyeleri Orhan Demir, Seyfettin Güler, Şerif Çınar, Süleyman Kılıç, Hüseyin Çiçek, Mehmet Şakir Çiçek, Mehmet Başer, Özgür Kaya, Nihat Aslan ve Sefa Yurttutmaz, dört tabancayla birlikte ele geçirildi Sorgulanan şebeke üyeleri, iki grup arasındaki husumetin, İstanbul’un en iyi yankesicisi Güler’in transferiyle başladığını belirterek, şunları anlattı "Aydın İstanbul’un en iyi yankesicisidir. İşe çıktı mı 1 milyar liranın altında parayla eve dönmez. Mustafa Aydemir grubunda çalışıyordu. Daha sonra Yakup Başer’in grubuna transfer olunca huzursuzluk çıktı." Polis, iki şebekenin elebaşları Başer ve Aydemir ile Aydın Güler’in peşinde. 
     



 YAŞAM 




















</TEXT>
</DOC>
