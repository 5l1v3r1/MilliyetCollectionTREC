<DOC>
<DOCNO> 93296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/soneko10.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times'tan Ecevit eleştirisi.. 
</HEADLINE>
<TEXT>

     Başbakan Bülent Ecevit'in görevden istifa etmesi yönelik çağrıları, Türkiye'nden sonra yurt dışında da yoğunlaştı. Financial Times Gazetesi, Süleyman Demirel'in yeniden Cumhurbaşkanı olarak seçilmesi için başarısız bir girişim yapan Başbakan Bülent Ecevit'in "Hiç bir liderin vazgeçilmez olmadığını" bilmesi gerektiğini belirtirken "Koalisyon partileri, bir seçim felaketini önlemek istiyorsa, kabul edilebilir bir lider üzerinde müzakereye başlamalı" dedi. 
     İngiliz gazetesi, "Türkiye'nin Testi" başlıklı başyazısında Ecevit'i "Türkiye'nin ağırsiklet politikacılarının sonuncusu" olarak nitelendirdi. Ecevit'in bir süre öncesi kadar zoraki bir koalisyonu birarada tutabilecek ve piyasalarda krizi önleyebilecek tek adam olarak görüldüğünü belirten gazete, "Böyle olduğuna hala inanıyor. Ancak yaşlı Başbakan iş yapabilme yeteneğine olan güvenin buharlaştığı bu dönemde, görevde kalmakta ısrar ederek önlemeyi umduğu şeylere neden oluyor" görüşünü savundu. 
     Siyasi liderlerin hiç bir zaman görevden ayrılmayı kolay bulmadıkları ve Ecevit'in bu konuda bir istisna olmadığı kaydedilen yazıda bu konuda tamamem haksız sayılmadığı belirtilerek Ecevit'in hükümeti 2000 ve 2001 krizlerinden çıkmasını sağladığı, Kasım'dan bu yana enflasyon düştüğü, faiz oranlarının gerilediği ve büyümenin güçlendiği göreli bir istikrak döneminin yaşandığına dikkat çekti. Gazete şöyle devam etti 
     "Ancak, rahatsızlıklar Sayın Ecevit'in otoritesini zayıflattı. Uzun yokluğunda koalisyon üyeleri Avrupa Birliği üyeliği için lazım olan reformlar konusunda birbirine girdi. Hükümet kırılgandır ve birarada tutacak belirli bir halef yok." Dışişleri Bakanı İsmail Cem'in DSP liderliği için belki en polüler seçenek olduğu ancak Parlamento'da DSP kadar koltuğu bulunan ve başbakanlığa talip olabilecek milliyetçilerce fazla "solcu" bulunabileceği öne sürülen yazıda, koalisyon partilerinin hiç birinin erken seçim istemediğini, son kamu yoklamasının bu partilere olan desteğin yüzde 10 barajının altında kaldığını gösterdiği belirtilerek "Halkın Türkiye'nin siyasi sınıfına olan güveni düşüktür ve son ekonomik kriz hala hafızlarında" denildi. 
     Financial Times'ın başyazısında, koalisyon partilerinin bir seçim fiyaskosunu önlemek için kabul edilebilir bir lider üzerinde müzakereye başlaması gerektiği, ancak bundan önce Başbakanın istifa etme niyetini açıklamasının şart olduğu savunuldu. Gazete şöyle devam etti 
     "Ecevit'in bilmesi gerektiği gibi hiç bir liderin vazgeçilmez değil. Nisan 2000'de istikrar ve devamlığının adına Cumhurbaşkanı Süleyman Demirel'in ikinci kez seçilmesini sağlamak için başarısız bir girişim yaptı. Bunu yaparken önlemeye çalıştığı piyasa paniğini hızlandırmayı başardı. Sonunda Sayın Demirel'in ve popülizminin gidişi üzüntü ile değil, rahatlama ile karşılandı." Türk siyasi laberintinde belirsizliğin kaçınılmaz olduğu öne sürülen başyazıda, "Sorun, bunun nasıl azaltılacağı. Yeni bir lider hükümetin reform programına bir yön verebilir. Görevde olup iktidarda yek olmayan Sayın Ecevit bunu yapamaz" denildi. 
     





</TEXT>
</DOC>
