<DOC>
<DOCNO> 66981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/magazin/mag06.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Magazin Geyikleri 
</HEADLINE>
<TEXT>

     Ali EYÜBOĞLU 

Ben de kendi çapımda topum’      Olay, TRT’nin tek tabanca olduğu dönemde geçer. Bir gazetenin TRT’yi takipten sorumlu muhabiri, Ankara’dan yılbaşında hangi sanatçıların ekrana çıkacağı haberini verir. 
     TRT’nin yılbaşına Zeki Müren, Bülent Ersoy, Muazzez Abacı, Metin Milli gibi sanatçıların konserleriyle gireceğinin anlatıldığı haber gazeteye Zeki Müren ve Bülent Ersoy fotoğraflarıyla "İşte Yılbaşının Ağır Topları" başlığıyla yansır. 
     Haberin çıktığı gün Metin Milli telefona sarılır. Sayfayı hazırlayan kişiyi bulur ve bir güzel sitem eder "Zeki Müren, Bülent Ersoy gibi ağır olmayabilirim ama ben de kendi çapımda bir topum. Neden benim fotoğrafımı kullanmadınız " 
     
Sen ekmeği dert etme’      Bir dönemin ünlü ismi Meltem Doğanay ile çok samimi olan bir gazetecinin yolu, onun yaşadığı Ankara’ya düşer. Kaldığı otelden ünlü yıldızı arar. Ertesi gün için Meltem Doğanay’la, ortak bir arkadaşlarının evinde görüşmek üzere randevulaşırlar. Gazeteci, randevularına sadık kalmayışıyla ünlü Doğanay’ı "Meltem, ekmek yok ha" diye tembihler. Doğanay yanıt verir "Sen ekmeği dert etme. Ben gelirken alırım." 
     



 MAGAZİN 













</TEXT>
</DOC>
