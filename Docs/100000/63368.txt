<DOC>
<DOCNO> 63368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/yasam/yas02.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
FRP’nin kanlı yüzü 
</HEADLINE>
<TEXT>

"Fantastik rol yapma oyunu insanı ölüme götürür mü " sorusuna Türkiye’deki FRP’ciler şiddetle karşı çıkıyor, "Böyle bir şey olamaz" diyorlar. Oysa uzmanlar, Amerika’daki araştırmacılar ve adli vakalar aksini söylüyor. İşte FRP’yle ilgili şaşırtıcı örnekler... 
     PINAR AKTAŞ İstanbul 

     Önce Türkiye şampiyonu liseli tenisçi Ceylan Konuk’un intiharı, ardından Üsküdar Amerikan Lisesi öğrencisi Lara Falay’ın 16 Boğaziçi Köprüsü’nden atlayarak intihar etmesinin ardından gündeme geldi... Kafalarda hep aynı soru vardı "FRP Fantasy Role Playing adlı oyun, insanı ölüme götürür mü " Türkiye’deki FRP’ciler her ne kadar bu soruya şiddetle karşı çıksalar da, Amerika’da "bu oyunun ölüme neden olup olamayacağı", polis araştırmalarında yer alıyor. Amerika’da FRP karşıtlığının başlamasında ise Irwing Lee Pulling’in intiharı milat sayılıyor... 
     
     Annenin mücadelesi 
     Irwing Lee Pulling, 9 Haziran 1982’de sınıfının tahtasına "Hayat bir şakadır" yazdı ve annesinin silahıyla intihar etti. 
     Pat Pulling’e göre oğlu, Hitler hayranı ve "Lycanthropic eğilimli"ydi yani kendini vahşi hayvan, özellikle kurt sanıyor, onun gibi davranıyordu . Annesi, oğlunun esrarengiz ölümünün nedeni bir FRP çeşidi olan Dungeon Dragon’a bağladı ve yaşamının sonuna kadar da bu oyuna karşı bir mücadele verdi. 
     Pulling’in ilk işi "Bothered About Dungeon Dragon" Dungeon Dragon Karşıtları adlı bir vakıf kurmak oldu. 
     
     Özel dedektif oldu 
     Amerika’yı karış karış dolaşan Pulling, yargı ve dini gruplarla bir araya gelerek FRP’nin zararlarını anlattı. Sertifika alarak özel dedektif de olan Pulling, yaşadıklarını "Being a P.I" P.I olmak adlı bir kitapta topladı. Pulling, oğlu gibi genç yaşta intihar eden çocukların ölümlerini araştırırken hayata gözlerini yumdu. 
     
     Aile boyu katliam 
     FRP’nin cinayet ve intiharlara etkilerinin tartışıldığı tek olay Irwing Pulling’in intiharı değildi. 
     Seattle Times gazetesinde Alex Fryer’ın haberi çarpıcı bir örneği şöyle aktarıyor 5 Ocak 1997’de Woodridge Water Tower Park’ta oynayan çocuklar, 20 yaşındaki Kimberly Wilson’ın cesedini buldular. Gencin evine giden polis, bu kez de anne Rose, baba William ve kız kardeş Julia Wilson’ın cesediyle karşılaştı. Polis, cinayetlerden David Anderson ve Alex Baranyi adında iki genci sorumlu tuttu. Tutuklanan gençlerin en büyük zevkleri FRP’ydi. 
     
Seri cinayet planı      Amerika’daki yüzlerce örneğin sonuncusu geçen yıl yaşandı. Monterey Country Herald’ın haberine göre, 20 yaşındaki bir kadın, 11 Mart günü Pasifik Koruyolu’nda birçok yerinden bıçaklanmış, boğazı kesilmiş halde ağır yaralı olarak bulundu. 
     Polis, 15 Mart’ta Savunma Dil Enstitüsü öğrencisi olan Jason Blad 21 ve Jessie J. Carson 19 adlı denizcileri gözaltına aldı. Blad ve Carson, mahkemede verdikleri ifadede, saldırıyı üstlenerek, bir dizi cinayeti işlemek üzere plan yaptıklarını itiraf ettiler. Polis, iki denizcinin şiddet içeren FRP oyunlarından etkilenerek saldırıyı düzenlemiş olabilecekleri üzerinde durarak soruşturma başlattı. 
     Dedektif Mike Henderson, saldırıyla FRP arasında bağlantı bulunabileceğini belirtti. Carson ve Blad’in satanizm versiyonlu grup oyunları oynadıklarının belirlendiği kaydedildi. 
     Bu saldırı, bölgedeki diğer saldırıların ve esrarengiz ölümlerin tekrar incelenmesine de neden oldu. Arkadaşı N.Y. de Blad’ın, FRP oynaması için sürekli ısrar ettiğini, ancak ailesinin durumu öğrendiğini, kesinlikle bu oyunu kendisine yasakladığını söyledi. 
     
BU OYUN MASADA KALMALI YOKSA...’      Türkiye’deki FRP tutkunları, oyunun intihar ve satanizm iddialarıyla zan altında kalmasından sıkılmış durumda... 2000 yılının Aralık ayında konuştuğumuz Özgür, Erbuğ, Emre, Kaan ve Berkay oyunu anlatırken bugün bize e-mail’lerle ulaşan FRP’cilerin hislerine tercüman olmuşlardı "Murat Kekilli’yi de seyreden gidip intihar etti, FRP’nin bu tür olaylarla lekelenmesi bizi rahatsız ediyor." Ancak o gün Kaan’ın dikkat çektiği önemli nokta tartışılmaya değer "Bu oyunun masa üstünde kalması gerek. Masadan kalkıldığında oyuna devam edersen, paranoya işte o zaman başlar." 
     
     YARIN 

</TEXT>
</DOC>
