<DOC>
<DOCNO> 84431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/ekonomi/eko05a.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev zirvede üç Türk şirketi 
</HEADLINE>
<TEXT>

Merrill Lynch’in global konferansına Türkiye’den İş Bankası, Akbank ve Doğan Yayın Holding davet edildi 
     MİLLİYET Florida 

     Dünyanın önde gelen yatırım bankalarından Merrill Lynch Türkiye’nin de dahil olduğu gelişmekte olan Avrupa, Asya ve Latin Amerika’nın önemli şirketlerini ve bu piyasalara yatırım yapan büyük kurumsal yatırımcıları 15 - 17 Mayıs tarihleri arasında Key Largo’da Miami bir araya getirdi. 
     
     Sektörler öne çıktı 
     Toplantıya 20 ülkeden 70 şirket ve 60 kadar da fon yöneticisi katıldı. Üç gün süresince fon yöneticileriyle katılımcı şirketlerin üst düzey yöneticileri bire bir toplantılar ile bir araya geldi ve bin 100 kadar toplantı gerçekleştirildi. Toplatının bir ilginç özelliği de bankacılık, teknoloji, perakendecilik, telekom, medya ve demirçelik gibi çok geniş bir sektör yelpazesini kapsamasıydı. Konferans, değişik ülkelerden aynı sektörde faaliyet gösteren şirketlerin de fikir alışverişinde bulunmalarına imk n sağladı. 
     Konferansın ev sahipliğini yapan Merill Lynch’in Global Hisse Senedi Araştırma Grubu’nun Başkanı Dan Lubash bu konferansı daha önceki senelerde sadece Latin Amerika bölgesi için yaptıklarını ancak fon yöneticilerinin yatırım yaklaşımlarını ülkelerden sektörlere çevirmeleri nedeniyle bu sene ilk defa global bir konferans düzenlediklerini belirtti. 
     Konferansın yoğun ilgi görmesinin nedenlerinin biri de ABD hisse senedi piyasalarındaki getirinin azalmasıyla birlikte yatırımcıların gelişmekte olan piyasalara ilgisinin artması ve bu piyasaların bu seneki getirilerinin yüksek olması olarak özetlenebilir. 
     
     Bilgi alışverişi 
     Türkiye’den de toplantıya Türkiye İş Bankası, Akbank ve Doğan Yayın Holding katıldı. Türkiye’nin yabancı fon girişini ve İMKB’ye olan ilgiyi artırmaya çalıştığı şu dönemde katılımcı Türk şirketleri kendi mali ve operasyonel performanslarını anlatmaları yanında, fon yöneticilerinin Türkiye’nin ekonomik performansı ve yapısal reformları konusunda da bilgi verdiler. 
     Merrill Lynch’in Türkiye Direktörü Gamze Alpar, Türkiye’nin kısa zaman içinde gerçekleştirdiği makro ekonomik iyileşme ve reformların yabancı yatırımcılar tarafından olumlu karşılandığını, ancak bunları yatırımcı kitlelerine objektif ve düzenli olarak aktarmanın önemini vurguladı. 
     
Toplantılara mini golf arabalarıyla taşındılar      Merrill Lynch’in toplantısının ilginç bir özelliği Miami Key Largo’daki ünlü Ocean Reef Club’da gerçekleştirilmesiydi. Bu ünlü kulüp 4 bin dönüm araziye yayılmış olup içinde 18 delikli bir golf sahası, tenis ve dalgıçlık kulüplerini de bulunduruyor. Yatırımcılar ve şirket yöneticileri toplantılardan sonra bu aktiviteleri yaparak sosyal faaliyette bulundular. Yatırımcılar toplantılara Merrill Lynch’in araştırma analistleri tarafından kullanılan mini golf arabalarıyla taşındılar. 
     



 EKONOMİ 




















</TEXT>
</DOC>
