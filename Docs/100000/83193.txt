<DOC>
<DOCNO> 83193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/yazar/akyol.html </URL>
<DATE> 2002/05/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ecevit'in yeni misyonu 
</HEADLINE>
<TEXT>

     TIP bir uzmanlık alanıdır ve bir gazeteci hiçbir yorum yapamaz. 
     Sadece, sırf yaşlılığın devlet adamlığına engel olmadığını söylemek mümkün. 
     Modern Almanya'nın kurucusu Adenauer'i hatırlayın... 
     Haluk Şahin'in "Johnson Mektubu" adlı kitabından öğreniyoruz ki, 82 yaşındaki İnönü, o zorlu Amerika gezisinde çok iyi bir performans göstermiş 76 yaşındaki Yunan Başbakanı Papandreu ise bitkinmiş. 
     Bu tür sağlık meselelerinde uzman bir tıp profesörüyle görüştüm. "Her bünyenin yaşlılığa dayanıklılığı aynı değildir" dedi Ecevit'in doktorlarının tıbbi açıklamalarına bakarak şunu söyledi 
     - Esas meselenin, Sayın Başbakan'ın ileri yaşlarda olmasından kaynaklandığı anlaşılıyor. 
     Anladığım şu Ecevit'in şimdiki rahatsızlığı tedavi edilebilir ama bir süre sonra başka bir rahatsızlık yine tedavi ve istirahat gerektirebilir. 
     
     CUMHURBAŞKANI Ahmet Necdet Sezer'in Ecevit'i evinde ziyaret etmesi, olağan görüşmesini orada yapması son derece yerinde, kibar bir davranış. 
     Meclis Başkanı Ömer İzgi, Başbakan yardımcıları Bahçeli ve Yılmaz gibi isimler niye ziyaret etmiyor 
     Ankara'da bir söylenti 
     "Cumhurbaşkanı, Ecevit'in sağlığı hakkında bir gözlemde bulunmak için gitti " 
     Bir Başbakan'ın sağlığı elbette bir "devlet meselesi"dir ve anayasal olarak da ilk görev, Cumhurbaşkanı'nındır. Ama öyle acil bir durum yok. Sezer'in ziyareti de nezaket ziyareti. 
     Meclis Başkanı, Başbakan yardımcıları, bakanlar Ecevit'le telefonla görüşüyorlar. Meclis Başkanı'nın eşi Sayın Aysel İzgi, Rahşan Hanım'a "Sayın Başbakan istirahatta olduğu için evinizde geçmiş olsuna gelmiyoruz" dediğinde, Rahşan Hanım, çok olağan sesle şu cevabı veriyor 
     - Biz size ziyarete geliriz. 
     Dün Rahşan Hanım İzgiler'i davet etti, Oran'da İzgiler Ecevit'lere geçmiş olsun ziyaretinde bulundular. 
     Evet Ecevit'in şimdiki rahatsızlığı geçici, geçiyor da... 
     
     FAKAT önümüzdeki aylarda yeni tedaviler, istirahatlar gerekebilir. 
     İşte bu noktada Ecevit'in "misyon"u çok önemli. 
     Ecevit tarihe geçmiş bir isimdir. Uzun politik hayatından başka, on yıldır hükümetlerin ya cesaret edemediği, ya niyetlenip yapamadığı ağır ekonomik ameliyatı şimdi Ecevit hükümeti yapmaktadır. Yarınki Türkiye için daha sağlıklı bir ekonomik sistem kuruluyor. Evet üçlü koalisyon ama DSP'yi ve üç ayrı partiyi bağdaştıran ve doğrultuyu tutan Ecevit'tir. 
     Tarih Ecevit'in reform misyonunu elbette takdirle yazacaktır. 
     Ama tarih Ecevit'in "zamanında tedbir almadı, sağlığı yüzünden ülkeyi siyasi bunalıma itti" diye yazmamalıdır. 
     "Sistem işler, ne yapılacağı Anayasa'da yazılı, DSP gereğini yapar" gibi sözler, insan unsurunu göz ardı eden sözlerdir. Bizde kurucu liderlerden sonra partilerde daima kriz çıkmış, hükümet partilerindeki krizler istikrarsızlık yaratmıştır. 
     Bunu önlemek için, belli bir süre içinde, Ecevit Başbakan kalarak DSP kurultayının yeni bir genel başkan seçmesini sağlayabilir. Yahut kendisi DSP'nin başında kalıp, ortaklarıyla da danışarak, DSP'den bir başbakan çıkarabilir... Veya başka formüller. 
     
     







Ecevit'in yeni misyonu 


Devletler hukuku, Org. Kıvrıkoğlu'nun tepkisi ve Türkiye'nin profili... 


Dış basın gördü 


Ecevit Çekilmem söz konusu değil 


Derviş 'Seçim erken olsun ' diyor 


AB'deki bıyıksız Türkler 


Özel okul zamları 2 


Neden şıkır şıkır oynamıyorlar 


İntiharlarda medyanın sorumluluğu ve Milliyet’in kararı 


BDDK, Ajda’nın peşinde 


Yasal boşluk var Kim terörist, kim çeteci belli değil 


Van'da canavar değil şenlik 


Devletleşen Partiler 


Muallim Mektebi'nde Trafik Kongresi 


İnsanın kendisinden farkı nedir 


Bankalar bilanço düzeltiyor’ 


</TEXT>
</DOC>
