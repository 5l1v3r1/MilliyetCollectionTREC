<DOC>
<DOCNO> 57652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/son/sontur09.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar yağışı nedeniyle Doğu Anadolu'da 315 köy yolu kapalı 
</HEADLINE>
<TEXT>

     Doğu Anadolu Bölgesi'ni etkisi altına alan yoğun kar yağışı nedeniyle ulaşıma kapanan 315 köy yolunun açılması için çalışmalar sürdürülüyor. 
     Köy Hizmetleri Bölge Müdürlüğü'nden alınan bilgiye göre, bir haftadır bölgede etkisini sürdüren kar yağışı nedeniyle dün ulaşıma kapanan 594 köy yolunda yapılan karla mücadele çalışmaları sonucu, 279 köy yolu ulaşıma açıldı. 
     Yetkililer, kar yağışı nedeniyle Erzurum'da 164, Erzincan'da 82, Ardahan'da 36, Iğdır'da 20, Kars'ta 11 ve Ağrı'da 2 olmak üzere bölgede toplam 315 köy yolunun ulaşıma kapalı bulunduğunu, oluşturulan 52 ekiple yol açma çalışmalarının 24 saat aralıksız sürdürüldüğünü 
     kaydettiler. 
     Doğu Anadolu Bölgesi'nin yüksek rakımda bulunması nedeniyle kar yağışları sonucu hava sıcaklıklarının arttığını belirten Meteoroloji Bölge Müdürlüğü yetkilileri de, hava sıcaklıklarında ortalama 7 derece yükselme kaydedildiğini söylediler. 
     Kar yağışının etkisini kaybettiği Erzurum, Kars, Ağrı ve Ardahan'da havanın parçalı bulutlu olduğu, Erzincan'da ise kar yağışının beklendiğini belirten yetkililer, hava sıcaklıklarının bayramın üçüncü gününde de artacağını kaydettiler. 
     






</TEXT>
</DOC>
