<DOC>
<DOCNO> 65696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/son/sondun14.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Richard Gere, Alman Parlamentosu'nda Çin aleyhinde konuşacak 
</HEADLINE>
<TEXT>

     Ünlü Amerikalı sinema oyuncusu Richard Gere, Alman parlamentosunda ''Çin'in Tibet'e uyguladığı baskıları'' anlatacak. 
     Alman parlamentosu Reichstag'ın sözcüsünün verdiği bilgiye göre, Gere, parlamentonun 17 Nisan'daki oturumuna katılarak Tibetlilerin Çin'den özerklik arayışında, Pekin hükümetini uyguladığı dinsel-ekinsel baskıları ayrıntılı dile getirecek. 
     Almanya, Budist olan ve Tibet'in dini önderi Dalay Lama'nın arkadaşı Gere'i ''engin tecrübeye sahip gerçek bir Tibet uzmanı'' olarak görüyor. 
     Gere, BM İnsan Hakları Kurulu'na yaptığı çağrıyla, Çin'in uluslararası planda ''daha etkili kınanmasını' istiyor. 
     Richard Gere, 1997'de yayımladığı ''Pilgrim'' Hacı isimli kitabıyla Tibet halkı içinde bizzat çektiği siyah-beyaz fotoğrafları tanıttı. Kitabın geliri Tibetli hayır kurumlarına aktarıldı. 
     Tibet, komünist Çin Halk Cumhuriyeti'nce 1950'lerin sonunda ilhak edildi, Dalay Lama Hindistan'a sürgün yönetimi kurmak için kaçtı. 
     






</TEXT>
</DOC>
