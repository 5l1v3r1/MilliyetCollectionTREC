<DOC>
<DOCNO> 79723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/yasam/yas02.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İlacın yapamadığını sevgi ve oyun yaptı 
</HEADLINE>
<TEXT>

Ne doktorlar uğraştı, ne ilaçlar verildi ancak hiçbir şey otistik Barış ile down sendromlu İlkcan’a normal çocuklarla aynı yuvaya gitmek kadar iyi gelmedi 
     ÜMRAN AVCI İstanbul 

     Barış Gödekoğlu, 4 yaşında, otistik... İlkcan El ise 7 yaşında ve down sendromlu... Başlangıçta kimseyle iletişim kuramayan, ihtiyaçlarını bile anlatmayan bu çocuklar normal çocuklarla aynı yuvaya gitmeye başladı. İlaçların yapamadığını çocuk yaşta kurulan arkadaşlık ve oyunlar yaptı. 
     Kadıköy Belediyesi, Madrid’te başarılı sonuçlar veren "Kaynaştırma Programı"nı model alarak, belediyeye bağlı yuvalarda uygulamaya başladı. Artık otistik ve down sendromlu çocuklar normal çocuklarla aynı yuvada eğitim görecekler. Bu programın ilk başarılı örnekleri ise Barış ve İlkcan... 
     
Artık her şeyi anlatıyor’      6 aydır Göztepe’deki Dursun Demirli Çocuk Yuvası’na devam eden Barış’ın hastalık seyrini annesi Zeynep Gödekoğlu şöyle anlattı "Barış prematüre doğdu. 18 aylıkken böbrek ameliyatı oldu. Ardından bir suskunluk dönemi başladı. Sonra yüksek fonksiyonlu otizm’ teşhisi konuldu. Sevdirmiyor, dokundurtmuyor, ihtiyaçlarını göstererek anlatıyordu. Sosyal ilişkileri çok zayıftı. Ancak 3 yaşında okuma yazma öğrendi. Barış, artık yaşıtlarıyla el ele verip oyunlar oynuyor. Acıktığını, susadığını hatta gezme isteğini cümlelere dökmeye başladı." 
     
Ağır ama kararlı      Down sendromlu İlkcan El ise Merdivenköy’deki İsmail Hakkı Tonguç Çocuk Yuvası’na devam ediyor. Arkadaşları yardıma muhtaç hasta çocuk muamelesi yapmadığı için İlkcan akranlarının yaptığı her şeyi çok daha ağır da olsa yapıyor. Şarkılar söylüyor, merdivenlerden tek başına iniyor, yemeğini kimseye ihtiyaç duymadan yiyebiliyor. Bu gelişme sayesinde İlkcan önümüzdeki yıl 8 yaşındayken ilköğretim okuluna gidecek olmanın heyecanını yaşıyor. 
     



 YAŞAM 

















</TEXT>
</DOC>
