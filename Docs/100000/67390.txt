<DOC>
<DOCNO> 67390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yasam/yas05.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Asrın buluşu’ diye buna denir 
</HEADLINE>
<TEXT>
Yabancı dili dert etmeyin 
Müjde Rus Ectaco firması, söylenenleri anında başka yabancı dillere çevirebilen bir alet piyasaya çıkardı... 
     DIŞ HABERLER SERVİSİ 

     Hiçbir yabancı dil konuşamıyor musunuz, cevap evet’se de dert etmeyin Rusya’nın elektronik devlerinden Ectaco, söylenenleri anında çevirip istenilen dilde seslendiren bir alet piyasaya çıkardı. UT - 103 diye kodlanan ve Evrensel Çevirmen’ adı verilen alet şimdilik sadece İngilizce’den Fransızca, Almanca ve İspanyolca’ya çeviri yapıyor. Yani aklınıza gelen bir cümleyi İngilizce söylüyorsunuz, o da hangi dile isterseniz çeviriyor. 
     Alet şimdilik 3 bin kelime çeviriyor. Zaten günlük konuşmaların 300 - 400 sözcük etrafında döndüğü hatırlandığında, bu kapasiteyle uluslararası siyasi tartışma yapmak bile mümkün görünüyor. 
     
     350 milyon lira 
     Üstelik bu aleti kullanmak için çok iyi İngilizce bilmek de gerekmiyor. Çünkü alet her şiveden’ ve telaffuzdan’ İngilizce’yi anlayabilecek şekilde programlanmış. Ectaco bilim adamları zaten pek yakında, aletin diğer dilleri de "öğreneceği" müjdesini veriyor. UT - 103, 250 dolara yani yaklaşık 350 milyon liraya satılıyor. 
     



 YAŞAM 






















</TEXT>
</DOC>
