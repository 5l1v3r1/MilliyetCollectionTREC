<DOC>
<DOCNO> 62923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yazar/uras.html </URL>
<DATE> 2002/01/18/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Olmayan yasak kalktı 
</HEADLINE>
<TEXT>

     Başkan Bush, Ecevit ile görüşmeye başlamadan medya kuruluşları önündeki sohbetinde, Amerikalıların Türkiye’ye turist olarak gitmelerine ilişkin yasağı kaldırdığını açıkladı. Bu açıklamada kullandığı İngilizce deyim ban yasak anlamına gelen bir deyimdi. 
     Türk kamuoyu böyle bir yasaktan haberdar değildi. Turizm konularındaki gelişmeleri izleyen Fehmi Köfteoğlu’nu aradım. Uyarısı ile internette www.travel.state.gov sitesine girdim. Bu sitede ABD yönetimi, Amerikan vatandaşlarına yurtdışı geziler ile ilgili açıklamalarını yayımlıyor, seyahat yasağı ve sınırlaması olan ülkelerin isimleri veriliyor. Bu ülkeler arasında Türkiye yok. Ayrıca Türkiye ile ilgili özel bölüm var. Burada Türkiye’de ne sorunlar olduğu anlatılıyor. Güneydoğu Anadolu’da gece seyahat edilmemesi tavsiye ediliyor. Trafik canavarının önemi belirtiliyor. İşte o kadar... 
     Fehmi Köfteoğlu’ndan öğrendiğime göre ABD yönetimi her ülkenin sayfasına zaman zaman değişik uyarılar ekliyor. Türkiye için de bugüne kadar bu tip uyarılar söz konusu olmuştur. Ama Türkiye yasak ban listesine girmemiştir. Sayın okuyucularım neden Fehmi Köfteoğlu’ndan bilgi alıyorsun da Turizm Bakanlığı’ndan almıyorsun diye sual eyleyecek... Bir sade vatandaşın, bir öğretim üyesinin, bir gazetecinin Turizm Bakanlığı’ndan bilgi alabilmesinin güçlüğü anlatılamaz 
     Bu girişten sonra gelelim ABD’li turistlerin faziletine. 2001 yılında Türkiye’ye gelen yabancılar arasında ABD’liler 423 bin turist ile 7’nci sırada yer alıyor. 
     ABD’li turistler kültür turizmi için geliyor ve de büyük para bırakıyor. İlginç bir rakam vereyim. Geçen yıl Türkiye’ye Almanya’dan gelen 2.8 milyon turistin 2 milyonu Antalya’ya uçak ile inip, güneşe, denize koşmuş. ABD’den Türkiye’ye gelen 423 bin turistin Antalya’ya uğrayanlarının sayısı 5.796. Geri kalanı ne yaptı Amerikalıların 390 bini Kuşadası’na gemi ile gelen, "günü birlik turist". Kalan 35 bin Amerikalının 25 bini İstanbul - Ürgüp - Nemrut gezisi yapıp ülkesine dönmüş. 
     Türkiye için çok önemli bir turist kesimi daha var. Bunlar kongre turizmi için İstanbul’a gelenler. Büyük otelleri yaşatanlar, Kapalıçarşı’yı Nuruosmaniye’deki dükkanları "abad" edenler. Bunlar kongrelere gelen varlıklı Amerikalılar. 
     11 Eylül’den sonra Amerikalıların morali bozuldu. Kongreler iptal edildi. Bush’un "olmayan yasağı" ban kaldırdım demesi iyi mi olacak, kötü mü olacak, bize gelen ABD’li turist sayısı artacak mı önümüzdeki günlerde göreceğiz... 
     
Ülkelere göre turist sayısı  2001 2000 Değişim yüzde TOPLAM 11.569.950 10.428.153 10.95 1- Almanya 2.875.446 2.277.502 26.25 2- İngiltere 844.649 915.285 -7.72 3- Rusya 752.921 676.958 11.22 4- Hollanda 632.236 440.290 43.60 5- Bulgaristan 540.216 381.697 41.53 6- Fransa 523.292 449.545 16.40 7- ABD 423.235 515.090 -17.83 8- Avusturya 359.925 320.582 12.27 9- İran 327.013 380.877 -14.14 10- İtalya 314.109 218.785 43.57 11- Belçika 310.299 256.881 20.79 12- İsrail 299.915 312.304 -14.14 13- İsveç 200.043 148.561 34.65 14- Romanya 180.242 265.175 -32.03 15- Diğerleri 2.993.709 2.868.651 4.36      
     2001 rakamları geçicidir. 
     
     







Asker ve sosyoloji 


Abdülaziz ve... 


Gezinin bilançosu 


Ecevit'in başarılı gezisi ve ABD ile yeni sayfa 


Tekere çomak 


Bush Ecevit'e öğrencileri sordu 


Washington haberleri olumlu 


ABD ile çok boyutlu ilişkiler 


Acılardan ders çıkarmayı başarmalıyız 


Yatırım fonları 


"Cüppeni yak, ama asla satma..." 


Bireysel silahsızlanma... 


Ecevit rahatlamış dönüyor 


Petrol geliri, Dubai için artık önemsiz 


ENRON, UNOCAL ve Dünya işleri 


Olmayan yasak kalktı 


</TEXT>
</DOC>
