<DOC>
<DOCNO> 64547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/yasam/yas03.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben satanist değil, işsizim’ 
</HEADLINE>
<TEXT>

Biri işsizlikten, diğeri alkolden bunalıp köprüye çıktı ama ikisi de kısa sürede ikna edilip eve gönderildi 
     SABRİ SEVER İstanbul 

     Boğaziçi Köprüsü, dün yine bir intihar girişimine sahne oldu. İş bulmak için İzmir’den İstanbul’a gelen Ecevit Araşkal 27 , kapı kapı dolaşmasına rağmen hiçbir sonuç alamadı. Bunun üzerine bunalıma giren Araşkal, önceki akşam 20.00 sıralarında bindiği taksiyle Boğaziçi Köprüsü’ne geldi. Trafiğin yoğun olmasını fırsat bilen Araşkal, taksiden inerek korkuluklara çıktı. Uzun süre tutunduğu korkuluklardan kendisini ikna etmeye çalışanlara,öSatanist değilim, işşizim" diye haykıran Araşkal, polisin çabası sonucu intihardan vazgeçti. 
     İkinci intihar girişiminin kahramanı ise alkol bağımlısı Süleyman Kıyak 37 oldu. Kıyak, alkol bağımlılığından kurtulmak isteğini söylediği arkadaşının, kendisine "Sen de irade yok" karşılığını vermesine sinirlendi. Taksiyle geldiği köprüde o da korkuluklara tırmandı. Haberi alan eşi ve kızı olay yerine koşarken, o sırada köprüden geçmekte olan türkücü Selahattin Alpay da Kıyak’ı ikna etmeye çalıştı. Kıyak da 15 dakikalık bir çabanın ardından ikna edilerek evine gönderildi. 
     



 YAŞAM 


















</TEXT>
</DOC>
