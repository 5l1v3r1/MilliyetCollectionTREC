<DOC>
<DOCNO> 51740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/soneko01.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin gönlü zengin...4 yılda 533 milyon dolar yardım yaptık 
</HEADLINE>
<TEXT>

     Türkiye bir yandan Uluslararası Para Fonu IMF ile ek kaynak konusunda görüşmelerini sürdürürken, 1997-2000 döneminde, çeşitli ülkelere toplam 532 milyon 978 bin dolarlık yardımda bulundu. 
     Türkiye, başta Türk cumhuriyetleri, Balkan ve Ortadoğu ülkeleri olmak üzere gelişmekte olan ülkelerin kalkınma çabalarına yardımcı olmak amacıyla olanakları ölçüsünde teknik yardım faaliyetlerini sürdürüyor. 
     Türkiye, çeşitli ülkelere proje ve program yardımı, teknik işbirliği, acil yardımlar ve diğer yardımlar olmak üzere dört başlık altında yardım yapıyor. 
     Devlet İstatistik Enstitüsü DİE verilerine göre, Türkiye, 2000 yılında 86,1 milyon dolarlık yardım yaptı. Bu rakam bir önceki yıla göre yüzde 31,3 azaldı. Türkiye, 1999 yılında 125 milyon 327 bin dolar düzeyinde yardım gerçekleştirilmişti. 
     Türkiye, 1997-2000 döneminde en fazla dış yardımı 186,5 milyon dolar ile 1998 yılında gerçekleştirdi. 
     Bu 4 yıllık dönemde en az yardım ise 86,1 milyon dolar ile 2000 yılında yapıldı. 
     
     Yardımlar nereye 

     Türkiye, ikili yardımlar kapsamında söz konusu dönemde 214 milyon 696 bin dolarlık, çok taraflı yardımlar kapsamında da 318 milyon 252 bin dolarlık yardım gerçekleştirdi. 
     Bu dönemde ikili yardımlar kapsamında Türk cumhuriyetlerine yapılan yardım tutarı 118 milyon 232 bin dolara olarak hesaplandı. 
     






</TEXT>
</DOC>
