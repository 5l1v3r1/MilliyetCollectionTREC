<DOC>
<DOCNO> 75198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/guncel/gun16.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Araç sahibi kazada sorumlu değil 
</HEADLINE>
<TEXT>

     ANKARA Milliyet 

     Anayasa Mahkemesi, aracını bir tanıdığına emanet verenleri rahatlatacak bir karar verdi. Mahkeme, sahibi dışında kullanılan bir araçla kaza yapıldığında araç sahibinin sorumlu olmadığı kararına vardı. 
     Anayasa Mahkemesi, bu kararını Bayramiç Asliye Hukuk Mahkemesi’nin yaptığı bir başvuru üzerine aldı. Bağ - Kur’lu bir kişi aracını yine Bağ - Kur’lu başkasına verdi. Bu kişi de kaza yaptı. Kaza sonunda masrafları, sürücü Bağ - Kur’lu olduğu için kurum ödedi. Bağ - Kur daha sonra bu masrafları aracın sahibi sigortalısından tahsil etmek istedi. 
     Açılan dava sonunda Bayramiç Asliye Hukuk Mahkemesi, Esnaf ve Sanatk rlar Kanunu’nun 63. maddesindeki "... araç sahiplerine ..." ibaresinin iptali istemiyle Anayasa Mahkemesi’ne getirdi. Yüksek Mahkeme başvurudaki istemi yerinde görerek, "...araç sahiplerine" ibaresini iptal etti. 
     



 GÜNCEL 


















</TEXT>
</DOC>
