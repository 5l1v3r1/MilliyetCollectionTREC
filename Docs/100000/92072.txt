<DOC>
<DOCNO> 92072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sontur26.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'li yöneticilerden 9 milletvekiline tepki... 
</HEADLINE>
<TEXT>

     DSP yöneticileri, 9 milletvekilininbugün yaptığı açıklamayı, ''talihsiz bir istisna'' olarak değerlendirdi. 
     DSP Grup Başkanvekili Emrehan Halıcı, Genel Başkan Yardımcısı Tayfun İçli ve Zeki Sezer ile Genel Sekreter Yardımcısı Süleyman Yağız imzasıyla ortak bir yazılı açıklama yapıldı. 
     Son günlerde DSP'nin girişimiyle idam cezasının kaldırılması ve AB ile ilişkilerin gelişmesi yönünde olumlu bir havanın oluştuğu, dün akşam da IMF Başkanı'nın Hükümet çalışmaları ve Başbakan Bülent Ecevit'in tutumunu öven ve destekleyen bir demeç verdiği belirtilen açıklamada, Başbakan Bülent Ecevit'in sağlık durumundaki olumlu gelişme ve beklentilerin de bunlara eklendiğini, bu gibi gelişme ve beklentilerin etkisiyle Türkiye'nin güne ekonomik açıdan sevindirici bir ortamda girdiği kaydedildi. 
     Açıklamada, şu görüşlere yer verildi 
     ''Fakat 9 DSP'li milletvekilinin DSP'de bir genel başkanlık, dolayısıyla da Türkiye'de bir başbakanlık sorunu olduğu izlenimi veren basın toplantısı ekonomideki olumlu ortamı bir anda gölgelemiştir. 
     Oysa, DSP'de Genel Başkanlık veya Türkiye'de Başbakanlık sorunu yoktur. Ona rağmen özellikle DSP'li bazı arkadaşlarımızın bu tür izlenimler veren konuşmalar yapmaları çok sakıncalıdır. 
     Genelde DSP'li arkadaşlarımız bu gibi konularda son derece duyarlı ve dikkatlidirler. 9 milletvekilimizin bugünkü konuşmaları, hem içerik hem de zamanlama bakımından talihsiz bir istisna oluşturmuştur.'' 
     





</TEXT>
</DOC>
