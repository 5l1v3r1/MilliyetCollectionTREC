<DOC>
<DOCNO> 89382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yazar/gunes.html </URL>
<DATE> 2002/06/12/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Ecevit’in talihi, ülkenin kaderi 
</HEADLINE>
<TEXT>

     Başbakan Ecevit’in ciddi bir sağlık sorunu olduğu artık düpedüz belli. Zaten uzun süredir çoğu yetkisini fiilen devretmiş durumdaydı. Bugüne değin kamuoyundan gizlenen bu durum açığa çıkınca, piyasalar önce bir hayli rahatsız oldu. Ancak yavaş yavaş alışacaktır. 
     Önce şunu belirtelim Faizlerin yükselmesi programın performansını sıkıntıya soksa da, kriz ortamından çok uzaklardayız. IMF’nin büyük desteği sürüyor ve bunu da beyan ediyorlar. Dolayısıyla piyasaların siniri biraz abartılı. 
     
Ayrıl demek yetmez, çözüm gerek      Son günlerde medyanın bir kesimi Ecevit’in ayrılması konusunda bir hayli ısrar ediyor. Oysa yalnızca "ayrıl" demek Ecevit’in içinde bulunduğu çıkmazı çözmüyor. Aksine daha da çetrefilleştiriyor. Çünkü, Ecevit’in ayrılacağı nasıl olsa büyük ölçüde belli. 
     Belirsizliğin asıl nedeni ise daha sonraki gelişmelerden kaynaklanıyor. Çünkü hiçbir öneri gözlenmiyor. Ve anlaşılıyor ki, oldukça çalkantılı bir döneme giriyoruz. Ecevit’in çıkmazı da bu buhran. Varlığı istikrarsızlık, yokluğu da belirsizliğe neden oluyor. Üstelik giderek geç kalınıyor. 
     Bu tür çetrefil siyasi çıkmazlar siyaset adamları için bir sınavdır. Bazıları bunu bir fırsat olarak niteler ve işi pişkinliğe vardırarak rakiplerini sıkıştırır. Böylece onları ekarte etmeye çalışır. Bazıları da ülkenin çıkarları için fırsatçı davranmaz, sükunetle yol gösterir. Siyaset gerçekten yaşanarak öğreniliyor. Bazı liderlerin son zamanlarda geçmişteki gibi acul davranmayarak makul davranması hatalardan öğrendiğini, siyasette ergenliğe ulaştığını gösteriyor. 
     
Ecevit’in çileyle büyüttüğü, temelsiz DSP      Bu hükümet kurulurken Ecevit yirmi yıl önceki koltuğuna dönüyordu. Ancak bu kez Atatürk’ün değil, kendi kurduğu ve büyüttüğü bir partiyle. Hem de ne meşakkatle Yirmi yıldır kendi tabiriyle ne "çile"ler çekmişti. 
     Ülkenin en deneyimli politikacısıydı. Tam 43 yıl önce milletvekili seçilmişti. Yarım asır sonra da son reveransını, yani perde kapanışını yapacaktı. Olmadı. Deprem, sel, ekonomik kriz gibi talihsizlikler peşini bırakmadı. Hem yaşlanmış, hem de hastalanmıştı. Artık ne yeteneği, ne de bilgisi 21. yüzyılın eşiğindeki Türkiye’yi yönetmeye elvermiyordu. Çaresiz her geçen gün yetkilerini devretti. Ancak onun talihsizliği, ülkenin de umutları yitirdiği bir kadere dönüştü. Şimdi çoğuna göre bu başbakanla olmuyor, ama yerine de bir çözüm üretilemiyor. 
     Ecevit’in çileyle kurduğu parti, arzu ettiği üzere, halkla arasına engel koymadı. Ancak temeli olmayan bu partinin şimdi kendi kaderini belirlemede zorlanacağı görülüyor. Çileler bir başbakanlık getirse de, ardından bir eser bırakmaya yetmeyebiliyor 
     MHP’nin hükümetin iki önemli projesi olan ekonomik program ve AB konusunda takındığı uzlaşmaz tutum bir başka benzer denemenin sonuçsuz kalacağını gösteriyor. Öte yandan, hükümet dağılırsa, parlamentodan yeni bir oluşum çıkmayabilir. 
     Öte yandan bir erken seçim de Türkiye’yi rahatlatacak bir sonuç çıkartmayabilir. Yüzde 40’ı kararsız olan bu seçmen kime oy verecek Bütün bunlar uzun süredir koltuğunu bırakmakta zorlanan Ecevit’in talihsizliğini katmerliyor. Ancak ülkenin de aşması gereken bu kadere belki yılların birikimiyle bir çözüm önerir, bir tasarım çıkarır. Kaldı ki, Bahçeli’nin sert çıkışını ustaca yumuşatabilen yine o oldu. 
     
     







Yetmedi mi 


Masanın altından "nah" işareti... 


Kimin düzeni... 


İdam konusunda bize destek verin 


Üçüncü köprüye karşı haklı tepki 


Cem’le Derviş ikilisi iş yapar mı 


Öğretmenin başımızın üzerinde yeri var ama... 


Ecevit’in talihi, ülkenin kaderi 


Gıcığa devam 


Saray’da bir Osmanlı gecesi... 


Sürdürmek mi, süründürmek mi 


Yapı Kredi ile Pamukbank birleşmesinin düşündürdükleri 


Milli Takım kampından yazılmayanlar 


Çanakçı Meydanı'nda Avrupa'ya evet .. 


Gazeteci Steinbeck’le 24 saat 


Giden ve geri gelenlere... 


Yeni bir yasa çıktı 


Banka sisteminde taşlar oynamaya başladı 


</TEXT>
</DOC>
