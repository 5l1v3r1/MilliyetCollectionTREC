<DOC>
<DOCNO> 76861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sontur12.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kömür sobası can aldı... Anne öldü, çocuğu komada... 
</HEADLINE>
<TEXT>

     İzmir'in Buca İlçesi'nde, kömür sobasından sızan gazdan zehirlenen bir kadın öldü. Hastanede tedavi altına alınan 3 yaşındaki çocuğun ise hayati tehlikesinin bulunduğu bildirildi. 
     Alınan bilgiye göre, Filiz Soğancıoğlu 23 ve oğlu Süha Nur 3 , dün Evka-1 semtindeki evlerinde kömür sobasını söndürmeden uyudular. 
     İşten eve dönen konfeksiyon işçisi Ercan Sağırcıoğlu, sobadan sızan karbonmonoksit gazından zehirlenen eşi ve çocuğunu baygın halde bularak hastaneye kaldırdı. 
     Filiz Soğancıoğlu SSK Bozyaka, çocuğu ise SSK Yenişehir Hastanesi'nde tedavi altına alındı. 
     Anne, müdahaleye rağmen kurtarılamadı. Oğlunun durumunun ise ciddiyetini koruduğu belirtildi. 
     






</TEXT>
</DOC>
