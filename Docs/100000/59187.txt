<DOC>
<DOCNO> 59187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/ekonomi/eko08.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemalar için komisyon kurulacak 
</HEADLINE>
<TEXT>

Bakan Üşenmez’in Nemalar Hazine arazileriyle ödensin’ projesine sendikacılar karşı çıktı. Nemalar için komisyon oluşturulması önerildi 
     ATİLLA ÖZSEVER 

     Türk - İş Başkanı Bayram Meral, Hak - İş Başkanı Salim Uslu ve DİSK Başkanı Süleyman Çelebi, dün Başbakan Bülent Ecevit’le yaptıkları görüşmede zorunlu tasarrufla ilgili bir komisyon kurulmasını önerdiler. Hak - İş Başkanı Salim Uslu görüşme ile ilgili izlenimlerini şöyle aktardı 
     "Başbakan önerimizi kabul etti. Zorunlu tasarruf fonundaki paraların Hazine arsası şeklinde ödenmesine kesinlikle karşı olduğumuzu belirttik. Bu komisyon üç, dört tane seçenek oluşturacak. Fondaki paraların nakden ödenmesi ya da devlet tahvili verilmesi veya özelleştirilen kuruluşlarla ilgili k r garantili hisse verilmesi gibi seçenekler oluşabilir. Bu seçeneklerin tercihi çalışanlara bırakılmalıdır." 
     
     Nakdi ödenmeli’ 
     Bayram Meral de Devlet Bakanı Şuayip Üşenmez’in nemaların ödemesinin Hazine arazilerinin kamu çalışanlarına devriyle yapılması önerisine sıcak bakmadı. Meral, konuyla ilgili şöyle dedi 
     "Nemaların toplamı 10 katrilyon. Fakat bütçeden faizler için 42 katrilyon ayrıldı. Faizler nemalardan daha fazla. Nemaların nakdi olarak ödenmesi aynı zamanda piyasaları da canlandırır." 
     
     Metrekaresi 4.6 milyona geliyor 
     Devlet Bakanı Şuayip Üşenmez, zorunlu tasarruf olarak bilinen 'Tasarrufu Teşvik Hesabı'ndaki paraların, Hazine arazisiyle takas edilmesini önerdi. 
     'Takas suretiyle nemaların, arazi ve arsa olarak ödenmesi şeklinde proje geliştirdik' diyen Üşenmez, bu öneriyi koalisyon liderlerine sundu. 
     3417 sayılı yasada değişiklik yapılarak, ayni ödemeye olanak sağlanması halinde uygulama pilot bölge olarak seçilen 12 ilde başlatılacak. 
     Ankara'da 1.3 katrilyon, Bursa'da 872 trilyon, Antalya'da 3.2 katrilyon, Aydın'da 803 trilyon, Denizli'de 2.1 katrilyon, Hatay'da 726 trilyon, İçel'de 2.2 katrilyon, İstanbul'da 439 trilyon, İzmir'de 2.7 katrilyonluk arazi satışa sunulacak. 
     Kişi başına birikmiş nema miktarı 2.3 milyar. Kişi başına 300 metrekare arsa verilmesi durumunda metrekaresi 7 milyon liradan satış yapılacak. 
     Ya da 500 metrekare arsa alacak personele metrekaresi 4.6 milyon liradan satış olabilecek. Kamu personeli oturduğu ilden arsa alabilecek. 
     Ayrıca kamu çalışanlarının nemaları arazi almaya yetmez ise imar mevzuatı açısından oluşturulacak alanlarda toplu konutlar yapılabilecek. 
     



 EKONOMİ 


















</TEXT>
</DOC>
