<DOC>
<DOCNO> 94778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/siyaset/siy04.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit İstifaya gerek yok 
</HEADLINE>
<TEXT>

Çiller’le erken seçim ve istifa konularında uzlaşamayan Başbakan Ecevit, "Hükümetin devamındaki zorluğu görüyorum" dedi 
     ANKARA Milliyet 

     Başbakan Bülent Ecevit, Avrupa Birliği’ne AB koşulsuz destek veren DYP lideri Tansu Çiller ile erken seçim ve istifa konularında uzlaşamadı. Ecevit, istifa edip etmeyeceğini soran Çiller’e, "Hükümetin devamındaki zorluğu görüyorum ama istifa aşamasına gelmedi" yanıtını verdi. 
     Başbakanlık Konutu’ndaki görüşme yaklaşık 40 dakika sürdü. Çiller - Ecevit arasındaki diyalog şöyle gelişti 
     Çiller Hükümetin devamında güçlükler var. İstifa etmeyi düşünüyor musunuz 
     Ecevit Hükümetin devamı ekonomik açıdan gerekli. Hükümetin devamındaki zorluğu görüyorum. Ama istifa aşamasına gelmedi. Seçimin de zamanında yapılmasını doğru buluyoruz. Çünkü ekonomik açıdan iyiye gidiyoruz. Bunu bozmamak gerekir. 
     Çiller Size doğru bilgi verilmediğini görüyorum. Halk açlık içinde. Avrupa Birliği için Meclis’i hemen toplantıya çağıralım. 
     Ecevit Bu konuya sıcak bakmıyoruz. Yaz ayları süresince birtakım heyetler çalışsın. Eylülde Meclis’i toplayalım. 
     
Çiller şartsız seçim istedi      Çiller görüşme sonrasında Ecevit’e, partisinin şartsız olarak erken seçim yapılması ve Meclis’in hemen toplantıya çağrılması görüşünü ilettiğini kaydetti. 
     Meclis’in eylülde açılması durumunda AB’nin hazırlayacağı raporda Türkiye’nin yer alamayacağına dikkat çeken Çiller şunları kaydetti 
     "Kopenhag zirvesine kadar AB kriterleri konusunda gereken adımları atıp, siyasi partiler ve seçim yasalarında değişiklik yapılması için Meclis’in hemen açılmasında yarar var. Yüzde 10 barajının indirilmemesi gerekir. Aynı zamanda seçimin de iki turlu olmasını önemli görüyorum. Türkiye’yi hükümetsiz bırakmayacağız. Seçim ne kadar erken yapılırsa o kadar iyi." 
     
Ecevit kavrayamadı’      Çiller, Ecevit görüşmesinin ardından kurmaylarıyla toplantı yaptı. Ecevit’in kavrama güçlüğü çektiğini belirten Çiller, şunları söyledi "Ben konuştum, Ecevit dinledi. Çok yavaş konuştum. Hasta bir adama karşı bir siyasetçi gibi konuşamadım. Meclis’in hemen toplanması gerektiğini söyle-diğimde, bundan endişe duyduğunu gördüm." 
     



 SİYASET 


















</TEXT>
</DOC>
