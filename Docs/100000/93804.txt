<DOC>
<DOCNO> 93804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/siyaset/siy06.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sendikacılar Bizi öldürmeye hakkı yok 
</HEADLINE>
<TEXT>

     ANKARA Milliyet 

     Bağımsız Kamu Görevlileri Sendikaları Konfedarasyonu Başkanı BASK Resul Akay, ülkenin uçuruma gittiğini belirterek "Başbakan hala kaptanlığı bırakmak istemiyor. Lütfen bize acısın. Kendisini öldürebilir ama bizi öldürmeye hakkı yok" dedi. 
     Akay ve Yönetim Kurulu Üyeleri, dün Hakiş Genel Başkanı Salim Uslu’yu ziyaret ederek, 6 - 7 Temmuz tarihlerinde yapacakları oturma ve geceleme eylemi için destek istedi. AB’nin bile hükümetin devamına feda edildiğini savunan Akay, hükümetin üç yıl içinde hiçbir hüner gösteremediğini artık görevi bırakmaları gerektiğini belirterek "Kamu Görevlileri hükümet tarafından üvey evlat muamelesi görüyor" diye konuştu. Akay, bugüne kadarki hükümetler içinde en acımasız davrananın 57. Hükümet olduğunu ifade etti. Akay, hükümetin krizin arkasına sığınarak kamu görevlilerinin maaşlarına yüzde 5’lik artış yapma hakkı olmadığını belirtti. 
     
     



 SİYASET 















</TEXT>
</DOC>
