<DOC>
<DOCNO> 53531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yasam/yas04.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu annenin suçu ne 
</HEADLINE>
<TEXT>

Beş kuruşu yoktu ve minik oğlu can çekişiyordu. Başkasının yeşil kartını kaptığı gibi hastaneye yetiştirdi ama yavrusunu kurtaramadı. Şimdi, sahtek rlıktan yargılanıyor 
     MEHMET SOYKAN DHA 

     Yoksulluk, Samsunlu anne Yeter Güngör’ün önüne, ölümün pençesinde çırpınan 4 yaşındaki yavrusu için iki seçenek koydu Ya kaynar su kazanına düşen oğlu gözleri önünde çırpınarak can verecekti ya da yavrusunu, başkasına ait yeşil kartla da olsa, kurtarmaya çalışacaktı. 
     O, her annenin bir an bile duraksamadan vereceği kararı verdi ve akrabalarının yeşil kartıyla oğlunu hastaneye kaldırdı. Oğlu Onur kurtarılamadı, ancak Yeter Güngör, "başkasına ait yeşil kartı kullanarak sahtek rlık yaptığı" gerekçesiyle yargılanacağı davada annelik onurunu’ savunuyor. 
     Çarşamba İlçesi’nde oturan Yeter ve Remzi Güngör çiftinin 6 çocuğundan en küçüğü 4 yaşındaki Onur, evin önünde oynarken çamaşır için bahçede kaynatılan su dolu kazana düştü. Çığlıkları duyan anne Güngör, oğlunu kaynar kazandan çıkarıp eve götürdü. Ancak durumunun kötüleşmesi üzerine, hastane için komşulardan para arandı. Para bulamayınca da eşinin kardeşi Şükrü Güngör’ün oğlu Halil İbrahim Güngör’ün yeşil kartını alarak, oğlunu apar topar hastaneye kaldırdı. 
     
Gözaltına alındı      Küçük bedeninde 4’te 3 oranında yanık bulunan Onur, Samsun Devlet Hastanesi’nde önceki gün hayatını kaybetti. Polis, otopsi için Onur’un nüfus cüzdanını isteyince, evlat acısıyla yanan anneyi bir kez daha kahreden süreç başladı. 
     Nüfus cüzdanı ile hastane kayıtları birbirini tutmayınca, yeşil kartın Onur’a ait olmadığı ortaya çıktı. Anne Yeter Güngör gözaltına alındı. Sahtek rlık yapmak suçundan önceki gün adliyeye çıkarılan anne Yeter Güngör, savcılıkta ifadesi alındıktan sonra tutuksuz yargılanmak üzere serbest bırakıldı. 
     
"Devlet utansın .."      İşsiz baba Remzi Güngör de şöyle isyan ediyor "Bunun utanması olmaz. Utanması gereken devlettir. Para yok, pul yok. Ne yapmalıydık Dua etsinler eşkıyalık yapmıyoruz. Eşim, kardeşimin çocuğunun yeşil kartını alıp yavrumuzun canını kurtarmak istedi. Suçumuz bu mu Ben çocuğumu kaybettiğime mi yanayım, eşimin mahkemelerde sürüneceğine mi " 
     
"Keşke yaşasaydı.."      Anne Yeter Güngör, şimdi feryat ediyor "Ne yaptıysam çoc suğumu kurtarmak için yaptım. Paramız olmadığı için akrabamızın yeşil kartını aldım, ama çocuğumu kaybettim. Ben oğlumun acısı ile yanarken bir de başıma mahkeme işi çıktı. Onur’umun çığlıkları h l kulağımda. Keşke o yaşasaydı da, ben tutuklansaydım." 
     



 YAŞAM 























</TEXT>
</DOC>
