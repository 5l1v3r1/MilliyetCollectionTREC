<DOC>
<DOCNO> 99060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yazar/cemal.html </URL>
<DATE> 2002/07/31/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kabus’a karşı solda birlik 
</HEADLINE>
<TEXT>

     Üçüncü defa yazıyorum. Nedir kabus senaryosu Yeni Türkiye’nin, kısa adıyla YTP’nin 3 Kasım seçimlerinde CHP oylarını aşağı çekmesi. 
     Hatta barajın altına itmesi... 
     Ama kendisinin de fazla büyüyememesi, diyelim ancak yüzde 10’u yakalaması... 
     Yeni Türkiye’nin bu arada merkez sağda, en çok ANAP’ın oylarını azaltması. 
     Yani bölücü etki yapması. 
     YTP’nin bu rolünden Tayyip Erdoğan’ın yararlanması. Böylece AKP’nin 3 Kasım’da örneğin yüzde 25 oyla yüzde 50 milletvekili kazanması... 
     Ve daha seçimin ertesi günü Türkiye’nin meşruiyet tartışmasıyla birlikte yeni bir istikrarsızlık dönemine yuvarlanması... 
     Kabus senaryosu böyle. 
     Bu ihtimal var mı 
     Var. Çaresi 
     Yazılan reçetelerden biri 
     Solda birlik... 
     Nasıl olacak 
     Bu senaryonun ilk koşulu olarak CHP ile Yeni Türkiye’nin birlikteliği gösteriliyor. 
     Bu birliktelik için de üç yol 
     1 Yeni Türkiye’nin milletvekili adayları seçime CHP’den girer ama partilerini feshetmezler. Yani tıpkı geçmiş seçimlerde Türkeş’in MHP’sinin Erbakan Hoca’nın RP’sinden, HEP’in İnönü’nün SHP’sinden, Büyük Birlik Partisi’nin Yılmaz’ın ANAP’ından seçime girmelerinde olduğu gibi... 
     2 Yeni Türkiye kendini fesheder CHP’ye katılır. 
     3 Ya da bir birleşme kurultayıyla CHP çatısı altında birleşilir. 
     Ancak, Kabus senaryosu’na karşı solda birlik’ senaryosunun çok önemli bir önkoşulu var. Başbakanlıkla ilgili bir önkoşul bu. Solda birlik CHP çatısı altında olacak ama... 
     Başbakan kim olacak 
     Burada öngörülen formüle gelince 
     Baykal’la Cem’in bir kenara çekilmeleri... Başbakan Yardımcılığı, Dışişleri Bakanlığı ile yetinmeleri... Ve Başbakanlık koltuğunu Kemal Derviş’e bıraktıkları yolunda bir açıklama yapmaları... 
     Bir başka deyişle 
     Solda birlik senaryosunun önkoşulu burada Kemal Derviş’in başbakanlığı oluyor seçime böyle gidiliyor. 
     Böyle bir seçim işbirliğinin içine Avrupa Birliği’nden yana olan diğer sol partiler de katılabilir. Karayalçın - Sağlar ikilisinin SHP’si, Pişkinsüt’ün partisi, hatta ÖDP... 
     Bu arada eski genel başkanların, Erdal İnönü’nün, Hikmet Çetin’in, Altan Öymen’in desteklerinin ya da yeni çatı altında yer almalarının sağlanması da birlik senaryosunun bir parçası. 
     Bu senaryonun altında yatan gerekçelere gelince... 
     Şöyle özetleniyor 
     1 Tek başına Baykal’ın CHP’si ya da tek başına Cem’in YTP’si yetmez. 
     2 Tek başına Derviş’in CHP ya da YTP’yi tercih etmesi de yetmez. 
     3 En iyisi, soldaki liderlerin CHP şemsiyesi altında el ele vererek, 3 Kasım’da Kemal Derviş’e Başbakanlık yolunu açmalarıdır. 
     4 Ecevit’in DSP’si artık seçim sandığında yok olabilir. Eğer solda böyle bir birlik seçime giderken, merkeze, hatta biraz merkezin sağına açılan bir yelpazede kadrosunu, vitrinini zenginleştirirse, gerçekten bir iktidar alternatifi haline gelir. 
     Yani kabus senaryosu’ bozulur. 
     Ne düşünüyorsunuz 
     Olabilir mi 
     Var mısınız 
     
     







Bayar’la sohbet 


Harika bir döneme doğru... 


Solda durum 


Kabus’a karşı solda birlik 


Harbi’ çay 


Eğitimde çok şey değişiyor 


Büyüme tahmini siyasetçi sayesinde duvara toslamayacak 


Fıkra gibi ve ibretlik haberler 


AB, "ekmek parası" ile de ilgili... 


Bahçeli F1 hastası 


Verilmiş sadakamız varmış... 


Karaosmanoğlu Sanayici çok şikayet ediyor’ 


İyi insanlar için bir armağan Yangın Merdiveni 


Vakıf üniversiteleri öğrenci arıyor 


</TEXT>
</DOC>
