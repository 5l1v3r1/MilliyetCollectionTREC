<DOC>
<DOCNO> 85474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/soneko16.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi önceki kapanışa göre 79.83 puan düşüşle, 1. seansı 10,816.37 puandan tamamladı. 
     Hisse senetleri, 1. seansta ortalama yüzde 0.73 oranında değer yitirdi. 
     Endeks, ilk seansa 10,917.16 puan seviyesinde, 21.46 puan artışla başladı. Endeksin yaklaşık 190 puanlık bir bantta hareket ettiği seansta ilk yarı 65.13 puan düşüşle, 10,830.57 puandan geçildi. Endeks en düşük 10,780.41, en yüksek de 10,971.97 puanı gördü. 
     1. seans kapanışında mali endeks 49.80 puan düşüşle 15,162.21 puana, sanayi endeksi 77.31 puan düşüşle 9,054.39 puana ve hizmetler endeksi 55.09 puan düşüşle 6,390.04 puana geriledi. 
     Böylece mali grup hisseler önceki kapanışa göre ortalama yüzde 0.33 oranında, sanayi ve hizmetler grubu hisselerinin her ikisi de ortalama yüzde 0.85 oranında değer yitirdiler. 
     1. seansta işlem gören toplam 286 hisse senedinden 116'sının değeri arttı. 83 hisse değer yitirirken, 87 hissenin değeri de değişmedi. 
     Seansta, 71 trilyon 302 milyar 344 milyon liralık işlem hacmi oluştu. 
     1. seansta Turkcell, Tüpraş, İhlas Holding, Garanti Bankası ve Yapı ve Kredi Bankası en yoğun işlem gören hisseler oldular. 
     Bir miktar alımla 11,000 seviyesini deneyen endeksin gelen satışlarla 10,800 puana gerilediğini ve bu seviyelerden yatay seyire girdiğine işaret eden uzmanlar, büyük yatırımcılar tekrar alış yapmadan piyasanın yukarı doğru hızlı bir hareketinin beklenmediğini dile getirdiler. 
     





</TEXT>
</DOC>
