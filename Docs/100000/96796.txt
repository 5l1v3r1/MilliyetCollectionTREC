<DOC>
<DOCNO> 96796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/soneko24.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti, TOBB ile görüştü... 
</HEADLINE>
<TEXT>

     Türkiye Masası Şefi Juha Kahkonen başkanlığındaki IMF heyeti, Türkiye Odalar ve Borsalar Birliği TOBB Başkanı Rifat Hisarcıklıoğlu'nu makamında ziyaret etti. 
     Hisarcıklıoğlu, yaklaşık 1 saat süren görüşmeden sonra gazetecilere açıklama yaptı. 
     Rifat Hisarcıklıoğlu, IMF Türkiye Masası Şefi Juha Kahkonen'e, güçlü ekonomiye geçiş programı hakkındaki görüşlerini anlattıklarını söyleyerek, ''büyümenin, bizim için çok önemli olduğunu ifade ettik'' dedi. Hisarcıklıoğlu, IMF'nin, Türkiye'nin yüzde 5'lik büyüme trendine girdiği görüşünde olduğunu da vurguladı. 
     İlk üç aydaki büyüme rakamlarının kendilerini tatmin etmediğini ifade ettiklerini de anlatan Hisarcıklıoğlu, ''bunun haricinde, son dönemde reel faizlerin çok yukarı çıkmış olmasının faturasının, ileride yine Türk halkı tarafından ödeneceğini vurguladık'' dedi. 
     ''Görünen, 3 Kasım'da bir erken seçim seçim söz konusu'' diyen Hisarcıklıoğlu, bu tarihte bir erken seçim yapılması halinde, 16 Aralık'tan sonra yeni hükümetin kurulacağını, 2003 yılı bütçesinin çıkartılmasının ise muhtemelen 2003'in ikinci ya da üçüncü ayına kalacağını belirtti. Hisarcıklıoğlu, şunları kaydetti 
     ''Bundan önce, muhakkak vergi ile düzenlemelerinin olağanüstü toplanmış TBMM'nin gündemine getirilerek, hazırlanmış olan vergi reform yasalarının ki bunların içerisinde enflasyon muhasabesi ve nereden buldun ile ilgili düzenlemeler var görüşülmesi gerektiğini ifade ettik.'' Öte yandan, IMF Türkiye Temsilcisi Odd Per Brekk, IMF heyetinin muhtemelen gelecek hafta bir basın toplantısı düzenleyerek ayrılacağını ve bununla ilgili açıklamayı Kahkonen'in yapacağını söyledi. 
     





</TEXT>
</DOC>
