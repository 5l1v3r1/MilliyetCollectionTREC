<DOC>
<DOCNO> 87266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sontur18.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da polisin tecavüzüne uğrayan Natia'ya boşanma davası 
</HEADLINE>
<TEXT>

     İstanbul'da polislerin tecavüzüne uğradığı iddia edilen Natali Öztürk'e eşi H. Öztürk boşanma davası açtı. 
     Maçka Asliye Hukuk Mahkemesi'ne avukatı Bahar Oğuzhan aracılığı ile müracaat eden H. Öztürk, polis memurlarının tecavüzü üzerine Natalia ile aralarında şiddetli geçimsizlik yaşandığını gerekçe göstererek boşanma davası açtı. 
     İstanbul Beşiktaş'ta, Kimlik bilgilerinde yanlışlık var diyerek ekip otosuna aldıkları Natalia Öztürk'e tecavüz ettiği iddia edilen polis memuru Nihat Yıldız ile tecavüze yardım ettiği iddia edilen diğer polis memuru Engin Konak tutuklanmışlardı. 
     Polis memurları hakkında İstanbul 1. Ağır Ceza Mahkemesi'nde tecavüz ve tecavüze yardım etmek iddiasıyla dava açılmıştı. 
     Rus asıllı Natalia Öztürk, 24 Ocak 2002'de mobilya boyacısı olan H. Öztürk ile Trabzon'da evlenmişti. 
     





</TEXT>
</DOC>
