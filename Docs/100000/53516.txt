<DOC>
<DOCNO> 53516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/spor/spo01.html </URL>
<DATE> 2001/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM'A TEPKİ 
</HEADLINE>
<TEXT>

Beşiktaş Teknik Direktörü, kulübün resmi internet sitesinde üstü kapalı şekilde yönetimi eleştirince, şimşekleri üzerine çekti 
     Yönetim kızgın 
     SİYAH - Beyazlı ekipte Teknik Direktör Christoph Daum’un, kulübün resmi internet sitesinde çıkan yazısı tartışma yarattı. Tecrübeli çalıştırıcının, "Beşiktaş’ta antrenörlüğü öğrendim, ama bankacılığı, muhasebeciliği öğrenemedim" şeklindeki sözleriyle, üstü kapalı bir şekilde yönetime gönderme yapması tepki çekti, yöneticileri adeta çileden çıkardı. 
     
     Olacak şey değil’ 
     DAUM’UN transfer yapılmaması ve parasal sıkıntıların bir türlü aşılmaması nedeniyle yönetime mesaj gönderdiği öğrenilirken, bu durum Beşiktaşlı yöneticileri oldukça kızdırdı. Bazı yöneticiler, "Eleştiri yapılabilir. Ancak rahatsızlıklar internet sayfalarında değil, yönetim kurulu toplantısında belirtilir. Böyle bir yazının çıkması bizi şaşırttı. Olacak şey değil" diye konuştular. 
     
Kartal’dan ÜÇLÜ saldırı      BEŞİKTAŞ Teknik Direktörü Daum, Malatyaspor karşılaşmasında üç forvetle gol kovalamayı planlıyor. Alman hoca, idmanlarda Antalyaspor maçının iki başarılı ismi Sertan ve Stavrum’un yanı sıra cezası sona eren İlhan Mansız’a da bu bölgede birlikte şans veriyor. Ayrıca orta saha ve kanat oyuncularını da, üç oyuncuyu beslemesi konusunda sürekli uyarıyor. Daum’un, alınacak farklı galibiyetin Fenerbahçe derbisi öncesi takımın moral motivasyonunu üst seviyeye çıkaracağını düşünüyor. 
     
Holovko’ya takipSiyah-Beyazlı ekibin Teknik Direktörü Christoph Daum, Dinamo Kiev’in milli oyuncusunu transfer listesine aldı 
     ORHAN YILDIRIM 

     CUMARTESİ günü gizlice Ukrayna’ya gidip, Dinamo Kiev’in Simferopol’u 5 - 1 yendiği maçı izleyen Daum’un özellikle Olexandr Holovko’yu beğendiği öğrenildi. Kiev’in kaptanı olan ve ülkenin en iyi savunma oyuncusu olarak gösterilen 1.85 boyundaki Holovko’nun 33 kez milli formayı giydiği bildirildi. Daum, bu transferde sorun çıkarsa, yine Kiev’de oynayan Sergey Federov ve Vladyslav Vashchuk’u listesine aldı. Bu transferler için Nihat’tan gelecek para bekleniyor. 
     
Myhre derbiye yetişiyor      BEŞİKTAŞ’TA sol kalçasındaki sakatlığı yüzünden Antalyaspor karşısında bir devre oynayabilen Thomas Myhre, Fenerbahçe derbisinde forma giyebilecek. Norveçli kalecinin, Malatya maçında da oynamak istediği, ancak kulüp doktorlarının riske etmemek için izin vermediği öğrenildi. Doktor Ayhan Obtur’un raporu doğrultusunda Baya da bu hafta dinlendirilecek. 
     
Nihat’a baskı      REAL Sociedad’a transferi konusunda kararsızlığını sürdüren Nihat’a Beşiktaş yönetimden müthiş bir baskı yapılıyor. İspanyol kulübü ile 5 milyon dolar ve Jankauskas karşılığında anlaşan yöneticiler, bir an önce teklife "evet" demesi için genç yıldızı sıkıştırıyorlar. Nihat’ın kararını vermesi halinde, sözleşmesi faks yoluyla imzalanacak. 
     



 SPOR 
























</TEXT>
</DOC>
