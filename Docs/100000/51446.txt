<DOC>
<DOCNO> 51446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sondun18.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın yeni ''7 harikası'' yarışmasında Tac Mahal önde... 
</HEADLINE>
<TEXT>

     Dünyanın yeni 7 harikasını belirlemek amacıyla Birleşmiş Milletler Eğitim, Bilim ve Kültür Örgütü UNESCO ve ''Dünyanın 7 Harikası Projesi'' adlı kuruluş tarafından düzenlenen yarışmada, Hindistan'daki Tac Mahal önde gidiyor. 
     Şimdiye kadar verilen 5.6 milyon oyun yüzde 7.74'ü Hindistan'ın Agra kentindeki Tac Mahal'e gitti. Yapıt, 437 bin 684 oy aldı. 
     İkinci sırada Peru'daki Thichen İtza tapınağı yer alıyor. Tapınak, 430 bin 69, yani oyların yüzde 7.6'sını aldı. 
     Çin Seddi ise üçüncü sırada bulunuyor. 405 bin 510 oy alan Çin Seddi'nin oy oranı yüzde 7.17. 
     Dünyanın yeni 7 harikasından biri olmaya İstanbul'daki Aya Sofya da aday. 
     Yarışmaya en fazla ilgi gösteren ülkelerin başında Peru, Meksika ve Türkiye geliyor. Toplam oyların yüzde 24.85'i Peru'dan, yüzde 18.62'si Meksika'dan ve yüzde 15.69 da Türkiye'den geldi. 
     Yarışmaya en fazla katılımın olduğu diğer ülkeler de ABD, Hindistan, Yemen, Şili, Almanya, İtalya ve İspanya. Yarışmaya toplam 238 ülkeden oy gönderildi. 
     Dünyanın yeni 7 harikası yarışmasına ''http www.new7wonders.com'' adresli internet sitesinden katılmak mümkün. 
     
     Atina da mı açıklanacak 

     Bu arada organizatörler, dünyanın 7 harikasını 2003 yılında Yunanistan'ın başkenti Atina'da açıklayabileceklerini ifade ettiler. 
     Programda bir değişiklik olmadığı takdirde Atina'daki törenin 13 Ağustos 2003 günü yapılması planlanıyor. Törende, dünyanın yeni 7 harikası, 7 dev TV ekranı aracılığıyla tüm dünyaya tanıtılacak. 
     






</TEXT>
</DOC>
