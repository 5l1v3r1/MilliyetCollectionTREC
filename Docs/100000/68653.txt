<DOC>
<DOCNO> 68653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/soneko05.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ASO Başkanı Çağlayan "Bu gidişle Eximbank batacak" 
</HEADLINE>
<TEXT>

     Ankara Sanayi Odası ASO Başkanı Zafer Çağlayan, bankaların kara delikleri kapatılırken sanayide 25 bin tane kara delik açıldığını ileri sürdü. 
     Çağlayan, ''Türk sanayi ve ihracatı eğer Türkiye işgal altında olsaydı bugün bankalardan gördüğü kadar zulüm görmezdi'' dedi. 
     Bankaların mevcut uzun vadeli teminatlarının zamanı gelmediği halde geri çağırdığını ifade eden Çağlayan, Eximbank'ın elinde 300-400 milyon dolarlık bir kaynak bulunduğunu, ancak bankaların teminat vermemesi nedeniyle bu kaynağın kredi olarak kullanılamadığını söyledi. 
     Eximbank'ın elindeki kaynağın 100 milyon dolarının Türkiye Odalar ve Borsalar Birliği'nin TOBB olduğunu hatırlatan Çağlayan, şunları kaydetti 
     ''Bunun bir maliyeti var. Eximbank kredi vermediği için bu kaynak banka için bomba etkisi yapacak. Bu gidişle Eximbank batacak. Bunun sorumluları Eximbank yöneticileri değil. Eximbank'ın vereceği kredi için teminat vermeyen bankacılık sisteminde.'' 
     






</TEXT>
</DOC>
