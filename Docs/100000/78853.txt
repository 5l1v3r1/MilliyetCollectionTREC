<DOC>
<DOCNO> 78853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sondun12.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bazı İngiliz milletvekilleri "Şaron'un savaş suçlusudur" 
</HEADLINE>
<TEXT>

     İngiltere parlamentosunda Ortadoğu'daki gelişmelerin ele alındığı oturumda, İsrail Başbakanı Ariel Şaron'un ''savaş suçu'' işlediği öne sürüldü. 
     Parlamentoda dün gece yapılan oturumda konuşan bazı milletvekilleri, Şaron'a sert eleştiriler yöneltti. 
     İsrail güçlerinin Batı Şeria'daki işgallerini sert dille eleştiren milletvekilleri, özellikle Cenin kampında olup bitenler ve birçok sivilin İsrail askerleri tarafından öldürüldüğüne dair duyumların ''mutlaka soruşturulması'' gerektiğini ifade etti. 
     Milletvekilleri, Filistin lideri Yaser Arafat'ı da İsrail hedeflerine girişilen intihar saldırılarını engelleyemediği için eleştirdi. 
     İngiltere Dışişleri Bakanı Jack Straw, bölgede kalıcı barış sağlanmadan iki tarafın da huzura kavuşmasının mümkün olamayacağını belirtti. 
     Dışişleri bakan yardımcılarından Ben Bradshaw da İsrail'e, uluslararası insani yardım kuruluşlarının Filistinli mültecilerin bulunduğu Cenin kampına girmesine ve yaralıları tedavi etmesine izin vermesi çağrısında bulundu. 
     





</TEXT>
</DOC>
