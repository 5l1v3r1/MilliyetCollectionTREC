<DOC>
<DOCNO> 91339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/spor/spo02.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Silva tam isabet" 
</HEADLINE>
<TEXT>

Fenerbahçe’de birçok yönetici, kulübün çıkarları için Almeyda’nın yerine Sambacı yıldızın transfer edilmesini istiyor. Arjantinli’nin maliyeti, Gilberto Silva’yı ikiye katlıyor 
     YUSUF DURSUN 

     TRANSFERDE Almeyda yerine Gilberto Silva’da karar kılan Fenerbahçe, iyi bir tercih yapmanın rahatlığını yaşıyor. Dünya Kupası’nda Brezilya formasıyla oynadığı 5 maçtaki futboluyla göz dolduran Silva’ya tam destek veren yöneticiler, "Tam bir görev adamı. Sahada basmadık yer bırakmıyor. Ayrıca yaşının 25 olması da büyük avantaj. 29 yaşındaki Almeyda’dan hem genç, hem daha ekonomik" diye konuştular. 
     YÖNETİM, Arjantinli futbolcunun 20 milyon dolarlık maliyetine karşın Silva’nın bonservisi dahil 9 milyon dolara geleceğinin altını çizip, Sambacı’da tam isabet kaydedildiğini belirttiler. Bu arada Brezilya’da bulunan yöneticilerden Hakan Bilal Kutluap ve Sadettin Saran, bu oyuncunun kulübü Atletico Minero ile kesin anlaşmaya vardı. Başkan Aziz Yıldırım onay verirse, sözleşme yapılacak. 
     
Nihat’ta söz Yıldırım’ın      FENERBAHÇE, Beşiktaş’ın eski oyuncusu Real Sociedadlı Nihat’ı transfer etmek için girişimlerini sürdürüyor. İspanyol kulübü bonservis bedelinde 4 milyon dolara inmeyi kabul etti. Nihat’tan da Fenerbahçe’ye gelirim’ yanıtını alan yönetim, Başkan Aziz Yıldırım’ın bu konudaki kararını bekliyor. Yıldırım, "işi bitirin" derse, Dünya Kupası’ndan sonra Nihat’la sözleşme yapılacak. n YUSUF KOBAL 
     
Revivo cennette      İsrailli yıldız, ülkesinde Türkiye’yle ilgili yayınlanacak bir televizyon programı için Bodrum’da mavi yolculuğa çıktı. Revivo, limandan "Motif" isimli 35 metrelik ahşap yatla denize açıldı. Yanındaki bir grup İsrailli futbolcu ve 7 kişilik televizyon ekibiyle Akvaryum, Kara Ada, Orak Adası ile Bodrum koylarını dolaşan Revivo, Türkiye’nin gönüllü turizm elçiliğini yaptı. 
     
Ortega hazırlığı      ARJANTİNLİ yıldızın, pazar günü saat 14.00’te İstanbul’a geleceği açıklandı. Yöneticiler, derneklerin Ortega’ya muhteşem bir karşılama töreni hazırlığında olduğunu söylediler. Öte yandan Lorant, yardımcıları Oğuz Çetin ve Nurettin Yıldız ile birlikte dün sabah sağlık kontrolünden geçti. Fenerbahçe, pazartesi saat 10.00’da Samandıra Tesisleri’nde toplanacak. 
     



 SPOR 


































</TEXT>
</DOC>
