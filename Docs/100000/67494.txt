<DOC>
<DOCNO> 67494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sontur12.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlülerin aşk mektupları 
</HEADLINE>
<TEXT>

     Ünlüler, sevgililerine yazdıkları aşk mektuplarıyla da tarihin duygu yüklü sayfalarında iz bıraktılar. 
     Serkan Özburun'un derlediği "Aşkoğrafya-Ünlülerden Seçme Aşk Mektupları" kitabında kimler yok ki... 
     Einstein, büyük aşkı Mileva'ya bir mektubunda "Sevgili Pisiciğim" diye hitap ediyor, aşkını şöyle anlatıyor "Sen yanımda olmadığında sanki ben tam olarak kendim değilmişim gibi geliyor bana. Oturursam yürümek istiyorum, yürüyorsam eve dönmeye can atıyorum, eğleniyorsam çalışmak istiyorum, çalışmıyorsam huzursuz oluyorum ve yatmaya gittiğimde yaşadığım günden hoşnut olmuyorum." Franz Kafka, Milena Jesenska'ya yazdığı aşk mektubunda, "Dün gece sizi gördüm düşümde. Teferruatı anımsamıyorum, hatırladığım yegane şey, birbirimizin içinde eridiğimiz ve ağladığımız. Ben sizdim, siz de ben..." şeklinde aşkını kelimelere döküyor. 
     Müzik dehası Beethoven'ın, kime yazıldığı bilinmeyenmektubunda ise aşkına şöyle hitap ediyor, "Sakin olun beni sevin. Bugün... dün... ne göz yaşartıcı bir özlem size duyduğum." Bir başka müzik dehası Mozart ise karısı Constanze'ye gönderdiği mektupta, "Ve en mutlu anım geldi büyük bir özlemle beklediğim mektubunu aldım... Büyük bir zaferle odama gittim, açmadan önce sayısız kere mektubu öptüm" ifadelerini kullanıyor. 
     






</TEXT>
</DOC>
