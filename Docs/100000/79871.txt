<DOC>
<DOCNO> 79871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/guncel/agun.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kömür karası çocuklar 
</HEADLINE>
<TEXT>

Onlar, Zonguldak Gelik’in kömürcü çocukları . Bugün de meydanlara çıkmayacak, madenlere inecekler.. 
     MUSTAFA ÖZDEMİR DHA 

     Ali, Mehmet, Hüseyin, Murat... Adları çok da önemli değil. Yaşları, 9 ile 16 arasında değişiyor. Onlar Zonguldak’ın Gelik beldesinde yaşayan "kömürcü çocuklar." Her gün, ekmek parası uğruna ölümü göze alarak yerin yüzlerce metre altındaki kaçak kömür ocaklarında çalışıyorlar. Bahtları da yüzleri gibi "kömür karası." Çoğu okullarını bırakmak zorunda kalmış. Okula gidenler de devamsızlıktan atılmış ya da atılmak üzere... 
     
     Tek kazançları 
     Kömürün dışında hiçbir ekonomik kaynağın olmadığı beldede, halkın yüzde 95’i geçimini kömürden sağlıyor. Bölgedeki insanlar, tek geçim kaynağı olarak gördükleri maden ocaklarında sosyal güvence ve iş güvenliği olmaksızın kaçak çalışıyor. Bu tablodan en çok etkilenen ise çocuklar. Gelik 100. Yıl İlköğretim Okulu öğrencilerinin birçoğu kömür ocaklarında çalışıyor. Erkek çocuğu olmayan babalar ise kız çocukları ya da eşleriyle ocağa iniyor. 
     
     Günde 8 saat çalışma 
     Yaşıtları 23 Nisan’da törenlere koşarken, onlar her bayram olduğu gibi bu bayramda da sabahın erken saatlerinde maden ocağının yolunu tutacak. Günde 8 saat maden ocaklarında çalışmak zorunda kalan Mehmet Filiz 15 , Gökhan Port 14 , Çınar Caymaz 15 , Kibar Caymaz 14 , Tuncay Caymaz 14 ve Emrah Korkmaz 15 , "Para için maden ocağında çalışmak zorundayız" diyorlar. 
     Ailece kelle koltukta madene giren baba Bekir Caymaz kaçak kömür ocağı açmaktan 7 kez cezaevine girmiş. "Yapacak bir şey yok. İşçi çalıştırsak açlıktan nefesimiz kokar" diyor. 
     



 GÜNCEL 



















</TEXT>
</DOC>
