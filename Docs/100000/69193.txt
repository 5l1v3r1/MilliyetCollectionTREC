<DOC>
<DOCNO> 69193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/ekonomi/aeko.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş depodan birinde hileli benzin var 
</HEADLINE>
<TEXT>

ODTÜ - Petrol Araştırma Laboratuarı’nın PAL henüz açıklanmayan tespitlerine göre, 2001 yılında satılan benzinin yüzde 18’i hileli çıktı. Pamuk yağından bile motorin yapılıyor 
     AYDIN HASAN Ankara 

     Türkiye Akaryakıt Bayileri Petrol ve Gaz Şirketleri İşveren Sendikası TABGİS Başkanı Atıf Ketenci’nin açıklaması, hileli benzin satışının büyük boyutlara ulaştığını ortaya koydu. Ketenci’nin açıklamasına göre 2001 yılında satılan benzinin yüzde 18’inin hileli olduğu tespit edildi. Buna göre, her beş depodan birinde hileli benzin bulunuyor. 
     Hileli benzin satışının, petrol satışında k r oranlarının düşmesi ile birlikte arttığını belirten TABGİS Başkanı Atıf Ketenci, "1998’den önce hileli benzin yüzde 1 civarında idi. Bu 2000’de yüzde 11 oldu. Öğrendiğimize göre, ODTÜ - Petrol Araştırma Labaratuarı’nın PAL henüz açıklanmayan tespitine göre, 2001 yılında satılan benzinin yüzde 18’i hileli. Pamuk yağından bile motorin yapıyorlar" dedi. 
     
     Kaçakçılık da hortladı 
     Son yıllarda kaçakçılıkta da büyük artış olduğunu anlatan ketenci, Rusya, Romanya, Gürcistan, Bulgaristan, İran ve Irak’tan Türkiye’ye kaçak petrol girdiğini, Karadeniz’deki yabancı bandıralı gemilerin, sahile paralel seyir izleyerek Sinop’tan Hopa’ya kadar motorculara kaçak petrolü sata sata ilerlediklerini söyledi. Ketenci, "Türkiye’de 10 bin istasyon var. Kaçak petrol satışı son yıllarda çok arttı" dedi. 
     
     3 milyar dolar kayıp 
     Devletin kaçak petrol satışından ortaya çıkan kaybının 3 milyar dolar civarında olduğunu belirten Ketenci, "İstanbul’da 24 saat tanker trafiğini izlerseniz tablo ortaya çıkar. İstanbul’un dolum depoları Haramidere’de. Normalde, sabah 05 00 ile 19 00 arası Haramidere’den istasyonlara doğru bir trafik akışının olması gerekir. Ancak, günün 24 saati İstanbul’un her tarafından tanker trafiği akışı var. Yetkililer, bunu neden görmüyor İstanbul’da transit yakıtlar, karaya çıkarak satılıyor" diye konuştu. 
     
     K r marjları düştü 
     Bir litre benzinin satışından 60 bin lira gelir elde edildiğini, oysa bir litre benzin için kredi kartlarına 65 bin lira takas komisyonu ödendiğini belirten Ketenci, "İstasyonlar ayakta duramıyor sadece yerinde duruyor. K r marjlarının düşüklüğü nedeniyle sektörde illegalite artmaya başladı. Son iki senedir istasyonların sahipleri el değiştirmeye başladı. Bunların bir bölümü kaçak akaryakıt satmak için alıyor" dedi. 
     



 EKONOMİ 
















</TEXT>
</DOC>
