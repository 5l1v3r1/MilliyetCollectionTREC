<DOC>
<DOCNO> 82970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/yasam/yas01.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine kapkaç yine öfke 
</HEADLINE>
<TEXT>
Katiller dışarıda hocamız hastanede’ 
İstanbul’da kapkaç terörünün son kurbanı genç öğretmen Türkan Erol oldu.. Türkan hocanın öğrencileri, saldırıyı sloganlarla lanetledi 
     M. AKİF ERDEM, DİNÇER ŞEREF İstanbul 

     Küçükçekmece’de Orhan Cemal Fersoy Lisesi Müdür Yardımcısı ve edebiyat öğretmeni Türkan Erol 32 , iki kapkaççının saldırısına uğrayarak ağır yaralandı. 
     Halkalı Güneş İlköğretim Okulu önünde önceki gün 16.30 sıralarında meydana gelen korkunç olay, şöyle gelişti Dersleri bittikten sonra okuldan bir arkadaşının doğum gününe gitmek için çıkan genç öğretmen Erol, henüz kimliği belirlenemeyen iki kapkaççının saldırısına uğradı. Çantasını vermeyen Erol, bunun üzerine kapkaççılar tarafından feci şekilde dövüldü, bir süre yerlerde sürüklendi. Kapkaççılar buna rağmen genç kadının çantasını alamayınca, yere düşen cep telefonunu alarak kaçtı. 
     
     Hayati tehlikeyi atlattı 
     Kanlar içinde yerde yatan Erol’un yardımına, otomobiliyle geçen aynı lisenin Koruma Derneği’nde görevli Fatma Morbel koştu. Morbel, Erol’u en yakın olan Özel Kent Hastanesi’ne götürdü. 
     İlk müdahalenin ardından Bakırköy Ruh ve Sinir Hastalıkları Hastanesi’ne götürülen Erol, sağlık durumunun ciddiyeti nedeniyle İstanbul Üniversitesi Tıp Fakültesi Hastanesi’ne sevk edildi. Hayati tehlikeyi atlattığı belirtilen Erol’un kafa travması geçirdiği, yüzünde ve vücudunda çok sayıda morluklar bulunduğu bildirildi. 
     
     Öğrencilerin öfke eylemi 
     Çok sevdikleri öğretmenlerinin kapkaç terörüne uğramasına üzülen öğrencileri de, dün öğle saatlerinde Erol’un saldırıya uğradığı yere kadar yürüyerek protesto gösterisi yaptı. Hocamıza uzanan eller kırılsın’ , Hırsızlar, katiller dışarıda, Türkan Öğretmen hastanede’ diye sloganlar atan öğrenciler, yetkilileri önlem almaya çağırdı. Vahşete son’, Biz vazgeçmedik. Sen de vazgeçme’ ve Kapkaç terörüne son verilsin’ gibi sloganlar yazılı dövizler taşıyan öğrenciler, protestolarının ardından yine yol boyu sloganlar atarak okullarına döndü. 
     



 YAŞAM 


















</TEXT>
</DOC>
