<DOC>
<DOCNO> 70979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/son/sontur10.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim adına 1,5 ton kirli çamaşır yıkadılar 
</HEADLINE>
<TEXT>

     Ege Üniversitesi'nde, EÜ deterjan ve yumuşatıcıların kumaşlar üzerinde etkisini inceleyen araştırma merkezi görevlileri, test yapmak için 1,5 ton kirli çamaşır yıkadılar. 
     EÜ Tekstil Mühendisliği ve Konfeksiyon Araştırma Uygulama Merkezi'nin yürüttüğü ''Yıkama Projesi'' kapsamında, üniversite öğrencilerinin, yatılı okullar ve vatandaşlardan topladığı 1,5 ton kirli çamaşır yıkandı. 
     Laboratuvarlarda bulunan 24 otomatik çamaşır makinesinde her gün 100 kilo çamaşır yıkandığını açıklayan Merkez Müdürü Prof. Dr. Necdet 
     Seventekin, deterjanların performanslarını, değişik kirleri çıkarıp çıkarmadığını kontrol edip farklı deterjanların karşılaştırmasını yaptıklarını belirtti. Seventekin, yıkama sırasında kumaşların zarar görüp görmediğini, dayanıklılık testini, yumuşatıcıların etkisini, pamuklu kumaşlara verdiği zararları incelediklerini anlattı. 
     Araştırma Merkezi'nin testlerde kullanılacak çamaşır arayışında olduğunu açıklayan Seventekin, ''Görevliler bazen kapı kapı dolaşıp kirli çamaşır ararken, özellikle evinde çamaşır makinesi olmayan vatandaşlar biriken çamaşırlarını bedava yıkayan görevlilerin yolunu gözlüyorlar'' dedi. 
     Seventekin, toplanan çamaşırların yıkanıp, kurutulup iki gün içinde sahiplerine teslim edildiğini belirterek, ihtiyaç olduğu takdirde yine kirli çamaşır toplayacaklarını sözlerine ekledi. 
     






</TEXT>
</DOC>
