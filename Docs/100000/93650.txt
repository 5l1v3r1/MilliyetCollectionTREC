<DOC>
<DOCNO> 93650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun03.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI'dan Amerikan stadyumlarına yönelik olası tehdit uyarısı... 
</HEADLINE>
<TEXT>

     Amerikan Federal Soruşturma Bürosu FBI , terörist örgütlerle ilişkili kişilerin, İnternet'ten ABD'deki stadyumların görüntülerini indirdiğine dair ''çok belirsiz'' bir uyarı yayımladı. 
     FBI'ın St. Louis bürosunun müdürü Bill Eubanks, ülke genelindeki güvenlik birimlerine gönderilen uyarının belirli bir tehdit içermediğini, sadece www.worldstadiums.com adresli İnternet sitesine girilerek bazı stadyumların görüntülerinin indirildiğini söyledi. 
     Görüntüleri indirilen stadyumlar arasında, Amerikan futbolu kulüplerinden St. Louis Rams'e ev sahipliği yapan Edward Jones Dome stadyumu ve Indianapolis'teki RCA Doma adlı stadyumun bulunduğu belirtildi. 
     FBI, her iki kesimdeki yetkililerle temas kurulduğunu kaydederken, St. Louis Polis Müdürü Joe Mokwa, uyarıyı dikkate değer bulduğunu, ancak yakın bir tehdit görmediğini ifade etti. 
     





</TEXT>
</DOC>
