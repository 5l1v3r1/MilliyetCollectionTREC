<DOC>
<DOCNO> 50895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/son/sondun27.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AIP "Bir ayda 600'den fazla sivil öldü" 
</HEADLINE>
<TEXT>

     Taliban'a yakın Afgan İslam Ajansı AIP , Afganistan'a yönelik hava akınlarında bir ayda 633 sivilin öldüğünü ve Taliban güçlerinin 4 Amerikan uçağını düşürdüğünü bildirdi. 
     7 Ekim'de başlayan hava akınlarında 800 ila 1000 kişinin de 
     yaralandığını belirten AIP, biri Afganistan'ın kuzeyindeki Samangan yakınlarına çakılan casus uçağı olmak üzere 4 Amerikan uçağının düşürüldüğünü duyurdu. Amerikan Savunma Bakanlığı Pentagon ise Taliban'ın ateşi sonucu bir helikopterin Pakistan'a düştüğü yolunda bilgileri olmadığını bildirdi. Pentagon sözcüsü Bryan Whitman, Pakistan makamlarının belirttiği gibi Belucistan eyaletindeki Dalbandin üssünün kuzeyine bir Amerikan askeri helikopterinin düştüğü bilgisine sahip olmadıklarını belirtti. ABD'nin hiç helikopter kaybetmediğini belirten Amerikalı yetkililer, bu haberlerin asılsız olduğunu kaydettiler. 
     






</TEXT>
</DOC>
