<DOC>
<DOCNO> 66918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sondun01.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un şimdi de başı yeğeni ile belada... 
</HEADLINE>
<TEXT>

     ABD'de, sakinleştirici bir ilaçla ilgili olarak reçete sahtekarlığı yaptığı gerekçesiyle tutuklanan, Florida Valisi Jeb Bush'un kızı ve ABD Başkanı George Bush'un yeğeni Noelle'nin uyuşturucu tedavisi olmayı kabul ettiği bildirildi. 
     Noelle'nin avukatı Peter Antonacci, müvekkilinin, Tallahassee'deki mahkemede yargılanmadan önce tedavisi ne kadar zaman alırsa alsın uyuşturucu tedavisi göreceğini söyledi, ancak tedavinin nerede yapılacağını açıklamadı. 
     Leon bölge savcısı Willie Meggs ise Neolle'nin hızlı yargılanma hakkından vazgeçtiğini ve tedavisinin tamamlanmasının ardından uyuşturucu mahkemesine gönderileceğini belirtti. 
     Noelle Bush, ''Xanax'' adlı sakinleştiri ilacı almak için reçete sahtekarlığı yaptığı gerekçesiyle 29 Ocak'ta tutuklanmıştı. 
     Noelle'nin, valinin 24 yaşındaki ortanca çocuğu olduğu kaydedildi. 
     ABD Başkanı Bush'un kızları da küçük yaşta alkol almak suçundan geçen yıl tutuklanmıştı. 
     






</TEXT>
</DOC>
