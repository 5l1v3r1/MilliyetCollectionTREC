<DOC>
<DOCNO> 67157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/guncel/gun02.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK komedisi 
</HEADLINE>
<TEXT>

Vatandaşı hastane hastane dolaştıran SSK, kendi genelgesini hiçe sayıyor. 7.5 milyon SSK’lı için anlaşmalı eczane sayısı ise yalnızca 10 
     ŞÜKRAN ÖZÇAKMAK 

     Sigortalının ilaç için günlerce hastanelerde dolaşmasını, yüzde 10’luk ilaç indirimindeki anlaşmazlığa bağlayan SSK’nın, kendi yayınladığı genelgeye aykırı davrandığı ortaya çıktı. Genelgede ilacın telefonla bulunacağı ve vatandaşın kesinlikle hastane hastane dolaştırılmayacağı yer alıyor. SSK’da ilaç yoksa, anlaşmalı eczanelere sevk gerekiyor. Ama burada da başka bir komedi devreye giriyor. Çünkü 7.5 milyonluk SSK’lı için Adalar ve Şile hariç sadece ve sadece 10 eczaneyle anlaşma yapılmış. 
     
     İlacı eczacı bulacak 
     9 Şubat tarihinde "İyileş de Gel" manşetiyle duyurduğumuz SSK’daki ilaç çilesi devam ediyor. Hem de SSK’nın bu sorunu 3 yıl önce çözmek için yayımladığı genelgeye rağmen. SSK Genel Müdürlüğü Sağlık Daire Başkanlığı, 13 Nisan 1999’da yayınladığı genelgede, " Reçetelere Eczanemizde yoktur. Diğer SSK ünitelerinden alınacaktır" kaşesi basılarak vatandaşın hastane hastane dolaştırıldığı anlaşılmıştır" deniliyor ve çözümü SSK eczanesine yüklüyor. Eczacı genelgeye göre, tek tek tüm üniteleri telefonla arayıp, hangi birimde ilacın bulunduğunu tespit edecek. Daha sonra da, hastayı o üniteye sevk ederek ilacı almasını sağlayacak. 
     
     Genelge bilinmiyor 
     Sağlık Daire Başkan Yardımcısı Dr. Ertan Rıfat Telhan, " Vatandaşın hastaneleri dolaşması gerektiğini anlatmıştı." Bu durum SSK yöneticilerinin bile genelgeyi yeterince bilmediğini ortaya çıkarıyor. 
     
40 ünite 10 eczane      İstanbul’da 13 hastane, 27 dispanser olmak üzere 40 SSK ünitesinden 7.5 milyon kişi yararlanıyor. Kurum vatandaşın, anlaşmalı eczaneye gönderilmesinde de güçlük çıkarıyor. Avrupa yakasında 8, Anadolu yakasında ise 2 anlaşmalı eczane bulunuyor. 
     



 GÜNCEL 



















</TEXT>
</DOC>
