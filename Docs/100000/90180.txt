<DOC>
<DOCNO> 90180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/son/sonspo07.html </URL>
<DATE> 2002/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda bundan sonra yağmur var... 
</HEADLINE>
<TEXT>

     17. Dünya Kupası finallerinin bundan 
     sonraki bölümünde, özellikle Japonya'da yağış beklendiği için taraftar ve futbolcular uyarıldı. FIFA Basın Sözcüsü Keith Cooper, Japonya Meteoroloji Ajansı'ndan, gelecek 2 haftanın yağışlı geçeceği haberini aldıklarını söyledi. Cooper, şimdiye dek genellikle güneşli havalarda yapılan kupada, final gününe dek her gün havanın yağmurlu geçeceği için herkesin yağmurluk ve şemsiyelerini yanında bulundurmasının yararlı olacağını bildirdi. Meteoroloji yetkilileri, genellikle haziran ayı ortasından temmuz ayı ortasına dek ülkede yağışlı havaların görüldüğünü, bu yıl da 11 Haziran'dan itibaren yağışların başladığını kaydettiler. Bu tahminlerin doğru çıkması durumunda, Dünya Kupası finallerinin sürekli iyi hava koşullarında oynanması geleneği de bitecek. 
     





</TEXT>
</DOC>
