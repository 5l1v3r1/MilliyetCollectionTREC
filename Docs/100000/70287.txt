<DOC>
<DOCNO> 70287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sontur16.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP sözlü savunmaya başladı 
</HEADLINE>
<TEXT>

     HADEP'in kapatılması istemiyle açılan davada, Genel Başkan Murat Bozlak Anayasa Mahkemesi heyetine sözlü savunma yapmaya başladı. 
     Bozlak ve beraberindeki bazı parti yöneticileri, Anayasa Mahkemesi'ne 13.40'da geldiler. 
     Anayasa Mahkemesi heyetinin, sözlü savunmanın yapılacağı alt kattaki salonda yerini almasının ardından HADEP Genel Başkanı Bozlak da saat 14.00'de salona girerek, savunma yapmaya başladı. 
     Bozlak, bir soru üzerine sözlü savunmayı sadece kendisinin yapacağını belirtti. Diğer parti yöneticileri, sözlü savunmanın yapıldığı salona alınmadılar. 
     Bu arada HADEP'in sözlü savunma yapması nedeniyle Anayasa Mahkemesi'nde yoğun güvenlik önlemleri alındığı görüldü. Mahkemeye giren herkesin üzeri arandı. 
     






</TEXT>
</DOC>
