<DOC>
<DOCNO> 85132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sontur27.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit zirveye hazırlanıyor 
</HEADLINE>
<TEXT>

     ECEVİT ZİRVEYE HAZIRLANIYOR 57 
     Başbakan Bülent Ecevit, yarın toplanacak Liderler Zirvesi için Başbakanlık'tan özel dosya isterken, geçmiş olsun ziyaretleri de sürüyor. 
     Başbakan Bülent Ecevit, Liderler Zirvesi için Başbakanlık'tan Özel Kalem Müdürü Zeynel Yeşilay aracılığıyla tedavi gördüğü hastaneye dosya getirtti. 
     Ecevit'e Dış Politika Başdanışmanı Ertuğrul Çırağan'nın da bir dosya getirdiği bildirildi. Ecevit'in dosyalar üzerinden yarın ki Liderler Zirvesi'ne hazırlanacağı belirtildi. 
     Öte yandan yarın toplanacak Liderler Zirvesi öncesinde Dışişleri Bakanı İsmail Cem'in liderlere Türkiye-Avrupa Birliği ilişkileri üzerine bir brifing vereceği belirtiliyor. 
     
     SELÇUK, HASTANEDE 
     Başbakan Bülent Ecevit'e geçmiş olsun ziyaretleri de devam ediyor. Yargıtay Başkanı Sami Selçuk Ankara Büyükşehir Başkanı Melih Gökçek, Çevre Bakanı Fevzi Aytekin, Devlet Bakanı Şükrü Sina Gürel ve Kuveyt Büyükelçisi Hastane'ye gelerek Ecevit'e geçmiş olsun ziyaretinde bulundular. 
     Ziyaretçilerin Başbakan'ın eşi Rahşan Ecevit'le görüştükleri bildirildi. 
     





</TEXT>
</DOC>
