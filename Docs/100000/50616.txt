<DOC>
<DOCNO> 50616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/dunya/adun.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cihadın ansiklopedisi 
</HEADLINE>
<TEXT>

7 bin sayfalık Cihat Ansiklopedisi'nde gıdalara nasıl zehir enjekte edileceği ve bir stadyumun en kolay nasıl havaya uçurulacağı gibi bilgiler yer alıyor 
     DIŞ HABERLER SERVİSİ 

     El Kaide mensuplarına şehir ve kır savaşının bütün tekniklerini öğreten "Cihat Ansiklopedisi" Avrupa ve ABD'de sinirleri iyice gerdi. The Sunday Times gazetesi, ansiklopedinin 11 ciltten oluştuğunu ve "tüyler ürperten her türlü terör tekniğini" içerdiğini yazdı. CD - Rom'lara da aktarılan ansiklopedi, öldürücü bir maddenin dondurulmuş gıdalara nasıl enjekte edileceğinden kitleleri paniğe sevk etmenin yollarına kadar her türlü bilgiyi içeriyor. 
     
     Doğru hedef neresi 
     Ansiklopedide teröristlere Özgürlük Anıtı ve Eyfel Kulesi gibi psikolojik zarara yol açacak, ancak can kaybına neden olmayacak hedefler öneriliyor. Büyük can kaybı yaratmak isteyenlere ise stadyum benzeri yerlere nasıl saldırı düzenleyecekleri anlatılıyor. Ladin’e ithaf edilen ansiklopedinin 11'inci cildi ise biyoterörizme ayrılmış. The Sunday Times'ın haberine göre, ansiklopedi 1999 yılında Ürdün'de tutuklanan Halil Deek adlı teröristin evinde ele geçirildi. 
     



 DÜNYA 











</TEXT>
</DOC>
