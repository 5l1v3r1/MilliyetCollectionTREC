<DOC>
<DOCNO> 50355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/yazar/pulur.html </URL>
<DATE> 2001/11/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Nereden nereye ... 
</HEADLINE>
<TEXT>

     ACABA, bütün bu olup, bitenlerin, tercümesi şu mudur 
     "IMF'nin yeşil ışığından sonra para gelmesini mi bekliyorsun 
     O halde Afganistan'a asker yolla " 
     ........... 
     "NATO destekli Avrupa ordusunda mutlaka yer almak mı istiyorsun Gel, vazgeç bu sevdadan ... Senin paraya ihtiyacın var, Avrupalılar sana biraz kredi açsın, sen de Avrupa ordusunu unut " 
     Eğer, olup bitenlerin tercümesi buysa, sırada Kuzey Irak'taki Kürt devleti, Ermenilerin toprak isteği, Kıbrıs çözümü aynı yöntemle karşımıza gelebilir 
     "Al parayı, sen bunları unut " 
     
     YAZININ başlığına bir daha bakın 
     "Nereden nereye " 
     Evet nereden nereye gelmişiz bir bakalım... 
     Yıl 1932, Türkiye, bugünkü Birleşmiş Milletler'in benzeri sayılan "Milletler Cemiyeti"nin üyesi değil. Birinci Cihan Savaşı'nın galipleri, Kurtuluş Savaşı'nı kazanan, Lozan'da bağımsızlığını kabul ettiren Türkiye'yi örgüte almamışlardır. 
     Bazılarının, ha bugün, ha yarın batar dedikleri Türkiye Cumhuriyeti artık kendisini ispat etmiştir. 
     O halde, Türkiye, Milletler Cemiyeti'ne girmelidir. 
     
     BU konu gündeme gelince, Atatürk kestirip atar 
     "Bizi istiyorlarsa davet ederler... Biz, bizi alın diye başvurmayız " 
     Öyle olur 
     İspanyol delegesinin teklifi ve Yunan delegesinin desteğiyle, Türkiye'nin Milletler Cemiyeti'ne davet edilmesi oy birliğiyle kabul edilir. 
     Türkiye de daveti kabul eder, Milletler Cemiyeti'ne girer. 
     
     EVET nereden nereye... 
     Bugün Avrupa kapılarında bizi alın diye yalvar yakar, el açıp para dilenen devlet, o tarihte, savaştan çıkalı, devrimi yapalı dokuz yıl olduğu halde onurunu böyle koruyor. "Beni alın, diye kapınıza gelmem, istiyorsanız davet edin " diyor. 
     
     HANGİ devlet bu 
     Bazılarına göre, demokratik yöntemlerle kurulmamış bir devlet 
     Demokrasiyle yönetilmeyen bir devlet 
     "Numaracı cumhuriyetçiler"in "faşist" dediği devlet 
     
     VE o bu devlet ki, Milletler Cemiyeti'ne girdikten sonra Mussolini'nin "Faşist İtalya"nın Habeşistan'ı işgaline karşı çıkan, İtalya'ya karşı yaptırım önlemlerine katkıda bulunan, İtalya'yla arasının bozulmasını ticari ve ekonomik ilişkilerde önemli kayıpları göze alan devlet... 
     Bir de bugünkü halimize bakın... 
     
     BU yazdıklarımız Baskın Oral ve 14 uzman tarafından hazırlanan "Türk Dış Politikası 1" kitabında vardır inanmayan okur, görür İletişim Yayınları 
     Herhalde bu kitabı yazanlara da "resmi tarihçi" diyemezsiniz. 
     
     EVET, tekrar başlığa dönelim 
     "Nereden nereye 
     Bu hale getirenler utansın 
     Hele "biri" var ki 
     Yine ortalıkta dolaşıyor, yeni "marifetleri"ne müddet biçiyor. 
     Sanki "Bana 100 gün verin, 500 gün verin .." dedikleri unutulmuş da... 
     
     







YÖK'ün 20 yılı 


Medeni yasa 


90 askerin siyasi anlamı 


Asker göndermenin nedenleri üzerine bir yazı... 


Ecevit çekilmez 


Sam Amca bizi niye çağırdı 


YÖK galiba bu defa gidici 


Cennet adasında iyimser hava... 


Aşk, teslim olmaktır 


Euro kampanyaları... 


Nereden nereye ... 


Ne o gerginsiniz yine... 


Türkiye küçüldükçe aileler genişliyor 


"Kaplanla yatağa girmek" 


Harpler bir şey getirmez, götürür 


</TEXT>
</DOC>
