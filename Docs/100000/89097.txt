<DOC>
<DOCNO> 89097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/ekonomi/eko08a.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi bölgeleri anlaşması ABD Senatosu’na takıldı 
</HEADLINE>
<TEXT>

     ABD Başkanı George W. Bush yönetiminin, Türkiye’de kurulması planlanan nitelikli sanayii bölgelerine ilişkin ABD tarafındaki yasal düzenlemeyi Senato’dan geçirmeye yönelik ilk girişimi başarısız oldu. 
     Bush yönetimi, konuya ilişkin değişiklikleri, mayıs sonunda Senato’da ele alınan ve Başkan’a ticaret konusunda yeni yetkiler tanıyan tasarıya ekletmeye çalıştı. Bazı senatörler, kendilerine danışılmadığı ve ön çalışma yapma fırsatları olmadığı gerekçesiyle, Türkiye’ye ilişkin düzenlemelerin söz konusu yasayla birlikte geçmesine karşı çıktı. Bunun üzerine Bush yönetimi, Türkiye’ye ilişkin düzenlemenin kongre seçimlerinden önce, sonbaharda Senato’da ele alınacak başka bir tasarıya eklenmesine ve senatörlere önceden ayrıntılı bilgi verilmesine karar verdi. Böylece Türkiye açısından ABD tarafındaki mevzuatın hazırlanması sonbahara kaldı. 
     



 EKONOMİ 






















</TEXT>
</DOC>
