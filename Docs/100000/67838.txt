<DOC>
<DOCNO> 67838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/soneko23.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖDP Başkanı "İş Güvencesi Tasarısı uluslararası normlara uymalı" 
</HEADLINE>
<TEXT>

     Özgürlük ve Dayanışma Partisi ÖDP 
     Genel Başkanı Ufuk Uras, İş Güvencesi Yasası'nın, uluslararası normlara ve işçi sendikalarının taleplerine uygun çıkması gerektiğini bildirdi. 
     Uras, yaptığı yazılı açıklamada, Çalışma ve Sosyal Güvenlik Bakanlığı'nca hazırlanan İş Güvencesi Yasa Tasarısı'nın TBMM Başkanlığı'na sunulduğunu hatırlatarak, yasanın, uluslararası normlara ve işçi sendikalarının taleplerine uygun çıkmasını istedi. 
     Ufuk Uras, bu taleplerin başında, Basın ve Deniz kanunları kapsamında çalışanların yasa kapsamına alınması, öngörülen tazminatın caydırıcı olabilecek miktara yükseltilmesi, yasa kapsamının 10 veya daha fazla işçi çalıştırma koşuluna bağlanmasının kaldırılması ve işyeri temsilcilerinin iş güvencesinin mahkeme kararına bağlanması gibi işçi hareketinin mevcut kazanılmış haklarını sınırlayan maddelerin tasarıdan çıkarılmasının geldiğini kaydetti. 
     Milyonlarca işsizin olduğu bir ülkede işçinin işini yitirme kaygısından uzak çalışabilmesinin mümkün olmadığını ifade eden Uras, bu nedenle çalışanın iş güvencesi için herkese iş olanağının sağlanması, başka önlemlerin yanı sıra çalışma saatinin indirilmesi ve haftada 35 saat çalışma uygulamasına geçilmesi gerektiğini savundu. 
     






</TEXT>
</DOC>
