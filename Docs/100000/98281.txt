<DOC>
<DOCNO> 98281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/siyaset/siy05.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan Hoca’nın Müslüman’ı farklı 
</HEADLINE>
<TEXT>

Erbakan, "Bir insana cihat, toplantı ve Milli Gazete çivisi çakılmışsa artık şuurlu Müslüman olmuştur" dedi 
     Kapatılan RP’nin genel başkanı ve siyasi yasaklı Necmettin Erbakan, "Saadet Partisi fabrikadır. Müslümanı alır, şuurlu Müslüman yapar. Bir insanın başına cihat çivisi, haftalık toplantı çivisi, Milli Gazete çivisi çakılmışsa, bu insan artık şuurlu Müslüman olmuştur" dedi. 
     Milli Gazete’nin düzenlediği geceye katılmak üzere gittiği Balıkesir’de, cuma namazını Zağanos Paşa Camii’nde kılan ve cemaate elini öptüren Erbakan, Değirmenboğazı mesire yerinde, 300 kişi ile toplantı yaptı. Konuşmasında SP’lileri yeterince çalışmamakla eleştiren Erbakan, şöyle konuştu 
     
     İşte Hoca’nın 3 emri 
     "Yapmamız gereken bu vazife üçtür. Birincisi şuurlu Müslüman başka, Müslüman başkadır. Saadet Partisi bir fabrikadır. Müslümanı alır, şuurlu Müslüman yapar. Nasıl şuurlu Müslüman yapıyor, alıyor Müslümancı, bunun başına üç tane çivi çakıyor. Bir tanesi cihat çivisi. İkincisi haftalık toplantı çivisi. Herkese hak tebliğ edilecek. Üçüncüsü de Milli Gazete çivisi. Bir insanın başına cihat çivisi, haftalık toplantı çivisi, Milli Gazete çivisi çakılmışsa, bu insan artık şuurlu Müslüman olmuştur." 
     



 SİYASET 


















</TEXT>
</DOC>
