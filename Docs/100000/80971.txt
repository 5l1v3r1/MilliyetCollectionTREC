<DOC>
<DOCNO> 80971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/siyaset/siy05.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip taviz yok 
</HEADLINE>
<TEXT>
Değerlerim aynı üslubun değişti’ 
     BELMA AKÇURA İstanbul 

     Türkiye Gönüllü Teşekküller Vakfı’nın 9. İstişare Toplantısı’nda SP lideri Recai Kutan ile konuşmayan AKP Genel Başkanı Recep Tayyip Erdoğan, hakkında soruşturma açılmasına neden olan kasatteki konuşmalarıyla ilgili, "Kendi mutlak değerlerimden bugün de yarın da taviz vermem. Ama aynı üslup bugün için geçerli değildir. O günün şartları sloganik bir yapıyı ifade ediyordu. O gün zaten tüm siyasi partilerin zaten ortaya koyduğu tablo buydu. Fakat bu AKP’nin güçlenerek gelişini engellemeye yönelik bir çelmeleme hareketidir" dedi. 
     Kutan’la arasında bir soğukluk olup olmadığı sorulması üzerine, "Nereden çıkartıyorsunuz " diyen Erdoğan, Türkiye’de siyasetin kirlendiğini, yeni bir siyaset ve yeni bir siyaset anlayışının şart olduğunu belirterek, şunları söyledi "Siyasi mücadele adına saldırganlığa, ahlaki olmayan yollara müracaat edilmemelidir. Bu hem halk arasında hem de kurumlar arasında gerginliğe yol açar." AKP lideri Erdoğan, hükümeti de güvenilir olmamak ve gericilikle suçladı. 
     



 SİYASET 










</TEXT>
</DOC>
