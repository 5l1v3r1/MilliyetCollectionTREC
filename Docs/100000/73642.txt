<DOC>
<DOCNO> 73642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sonspo13.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemi aldatan futbolcular artık yandı.. 
</HEADLINE>
<TEXT>

     FIFA, takımına penaltı kazandırabilmek için, ceza alanında hakemi yanıltmaya yönelik girişimlerde bulunan futbolculara karşı sert önlemler aldı. 
     FIFA'nın yeni kararı doğrultusunda hakemler, ceza alanında kendilerini yanıltmak isteyen futbolculara, kırmızı kart da gösterebilecekler. 
     Dünya Şampiyonası'nda görev yapacak hakemlerin sorumlu antrenörü olan Belçikalı Werner Helsen, bu hafta Güney Kore'de konuyla ilgili hakemleri bilgilendirecek. Helsen toplantıda hakemlere ayrıca, futbolcunun hareketinin sahte olup olmadığını nasıl anlayabileceklerini, video ve bilgisayar aracılığıyla öğretecek. 
     Werner Helsen, hakemleri yanıltma konusundaki hareketlere, en fazla İtalyan futbolcuların başvurduğunu açıkladı. 
     Helsen ayrıca, FIFA hakemlerine ilkyardım kursu da verileceğini, böylece hakemlerin, sağlık ekibi sahaya girmeden önce futbolcunun sakatlığının ne ölçüde ciddi olduğunu anlayabileceklerini söyledi. 
     






</TEXT>
</DOC>
