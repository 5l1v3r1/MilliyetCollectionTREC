<DOC>
<DOCNO> 80986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/spor/spo19.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Sudaş’tan iki madalya      81. Avrupa Halter Şampiyonası’nın son gününde 105’te Bünyamin Sudaş, silkmede gümüş, toplamda bronz kazandı. Sudaş, silkmede 232.5 kilo ile Avrupa ikincisi olurken, toplam 417.5 kilo ile bronz getirdi. Milli Takımımız, erkeklerde Bulgaristan’ın ardından takım halinde Avrupa ikincisi oldu. 
     
2. Lig’e 4 bilet      ÜÇÜNCÜ Lig’de son iki haftaya girilirken, 1. Grup’ta Ordu, 2. Grup’ta Adıyaman, 4. Grup’ta B.Merinosspor ve Muğla, 2. Lig B Kategorisi’ne çıkmayı garantiledi. Daha önce B Kategorisi Yükselme Grubu’nda lider olan Vestel Manisa, A Kategorisi’ne çıkmayı garantilemişti. Klasmanda da 1. Grup’ta Kartal ile 2. Grup’ta Karşıyaka, ekstra-play off’a katılmaya hak kazandı. 
     
Zafer Brisa’nın      CUMHURBAŞKANLIĞI 38. Uluslararası Türkiye Bisiklet Turu’nda, ferdi ve takım sıralamasında Kocaeli BRİSA, birinci oldu. İzmir’de 11’i yabancı, toplam 15 takımın katıldığı Cumhurbaşkanlığı 38. Uluslararası Türkiye Bisiklet Turu’nda, bireysel sıralamada, Brisa’dan Kadir Mızbanı 23.35.38’lik derecesiyle ilk sırayı aldı. 
     
Rekor atışı      KÜÇÜK Çap Silahlar Ulusal Egemenlik Birinciliği Atıcılık Yarışmaları’nda, yıldız erkeklerde Ahmet Saraç 385 puanla Türkiye rekoru kırdı. Eski rekor 380 puanla Ertuğrul Kasapoğlu’na aitti. 
     



 SPOR 





























</TEXT>
</DOC>
