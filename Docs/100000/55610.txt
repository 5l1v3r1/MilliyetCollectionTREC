<DOC>
<DOCNO> 55610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/spor/spo01.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağlatan veda 
</HEADLINE>
<TEXT>

Real Sociedad Kulübü ile anlaşan Nihat dün İspanya’ya giderken duygusal anlar yaşadı. Babası tarafından uğurlanan Beşiktaş’ın genç yıldızı gözyaşlarını tutamadı 
     BİLAL MEŞE 

     Bir gün döneceğim’ 
     İSPANYA’nın Real Sociedad takımıyla anlaşan Nihat Kahveci dün veda etti. Teknik Direktör John Benjamin Toshack ile bir basın toplantısı düzenleyen genç futbolcu, "Öncelikle Beşiktaş camiasına ve bu noktaya gelmemde pay sahibi olan herkese teşekkür ederim. İspanya’da ülkemi en iyi şekilde temsil edeceğim ve bir gün mutlaka kulübüme geri döneceğim. Kalbim hep Beşiktaş ile birlikte olacak" diye konuştu. 
     
     Yıllığı 900 bin dolar 
     NİHAT kendisini uğurlamaya gelen babası Selim Kahveci ile de duygusal anlar yaşadı. Havalimanına gitmeden önce babasının elini öpen yıldız oyuncu gözyaşlarını tutamadı. Beşiktaş dün izinli olduğu için arkadaşlarıyla vedalaşamayan Nihat, bugün San Sebastian’da sağlık kontrolünden geçecek. Real Sociedad kulübü bu transfer için Beşiktaş’a 5 milyon, 4.5 yıllık anlaşma yaptığı Nihat’a da her yıl için 900 bin dolar ödeyecek. 
     
Toshack Yıldız olacak      REAL Sociedad Teknik Direktörü John Benjamin Toshack, Nihat’ın İspanya’da başarılı olacağına inandığını söyledi. Nihat’ı, genç takımda oynadığından bu yana yakından izlediğini belirten Galli teknik adam, "Nihat, bize katılacağı için mutluyum. Kısa sürede adından bahsettirecek ve yıldız olacak" dedi. 
     NİHAT’IN ilk zamanlar uyum sorunu yaşayabileceğini ama bunu kısa sürede atlatacağını kaydeden Toshack, bu transferde çok ısrarcı olduğunu, bunun da yanlış anlaşılmaması gerektiğini ifade etti. Galli hoca, "Ben Beşiktaş’a zarar vermek istemedim. Umarım bu transfer herkes için iyi olur" diye konuştu. 
     
Asla susmam      Teknik Direktör Christoph Daum, takımın iyiliği ve geleceği için konuştuğunu söyledi, "Eleştiri ile yaşamayı öğrendim" dedi 
     BEŞİKTAŞ Teknik Direktörü Christoph Daum, yine ilginç açıklamalar yaptı. Yılbaşına kadar gelecekle ilgili kararını vereceğini tekrarlayan Alman hoca, "Beni tanıyanlar, takımın iyiliği ve geleceği söz konusu ise asla susmayacağımı bilirler. Herşeyi güzel gösterir ve gerçekleri dile getirmezsem, o zaman Beşiktaş için doğru antrenör değilim demektir" yorumunu yaptı. 
     ELEŞTİRİ ile yaşamayı öğrendiğini dile getiren Daum, "Hiç kimseye şahsen saldırmak veya ekonomik kriz için sorumlu tutmak istemiyorum. Ayrıca kendisine saldırdığımı hisseden herkesten de özür dilerim" diye konuştu. Fenerbahçe, karşısında alınan galibiyetin bir emek ürünü olduğunu da kaydeden Alman hoca, "Sevinmeyi ve eğlenmeyi hakettik" ifadelerini kullandı. 
     
Bu nasıl savunma      FENERBAHÇE maçında penaltı tartışmalarına neden olan Ali Eren, topun önce koluna sonra suratına çarptığını söyledi. Bu yüzden dişinin kırıldığını belirten Ali Eren, "Kesinlikle penaltı değildi" diye konuştu. Ronaldo’nun forması da açık artırmayla satışa çıkarıldı. 
     
Primler dağıtılıyor      YÖNETİM Kurulu, Gençlerbirliği maçı öncesinde futbolculara 10’ar milyar para dağıtacak. Derbi maçından sonra soyunma odalarında primi ikiye katlayan ve 20 milyara çıkaran yönetim, bu paranın ilk taksidini bugün futbolculara ödeyecek. Zirvedeki yarışa yeniden ortak olduklarını hatırlatan yöneticiler, maddi ve manevi olarak futbolcuları destekleyeceklerini söylediler. 
     



 SPOR 





















</TEXT>
</DOC>
