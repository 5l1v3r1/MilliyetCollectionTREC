<DOC>
<DOCNO> 59859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/son/soneko10.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2002'de hangi vergiler ne kadar olacak 
</HEADLINE>
<TEXT>

     2002 yılı vergileri, yarından itibaren yürürlüğe giriyor. 
     Yeni yılla birlikte taşıt ve damga vergileri ile harçlara yüzde .2 oranında zam geldi. Motorlu taşıtlar vergisi ise yüzde 75 arttı. Özel işlem vergisinde de tutarlar, yüzde 25 ile yüzde 100 arasında değişen oranlarda yükseldi. 
     Taşıt alım vergisi tutarları yüzde .2 oranında arttırılırken, 950 kg ve altında ağırlığa sahip 1 yaş grubundaki otomobillerin halen 3 milyon 800 bin lira olan taşıt alım vergisi 817 milyon 780 bin lira ya yükseldi. 
     Damga vergisi ve maktu harç miktarları da yüzde .2 oranında artırıldı. 
     2002'de mahkemelere başvurma harcı, 2 milyon 400 bin lira ile 7 
     milyon 0 bin lira arasında değişen rakamlara, pasaport harçları da 6 aya kadar olanlar için 35 milyon 630 bin liraya, 3 yıldan fazla süreli olanlar ise 173 milyon 630 bin liraya yükseltildi. 2002 yılında Motorlu Taşıtlar Vergisi ise yüzde 75 oranında artırıldı. 2002 yılı vergileri, genelde yüzde .2'lik yeniden değerleme oranında artırılırken, bu kararla, motorlu taşıtlar vergisinde bu oranın üzerine çıkılmış oldu. 
     
     Kira gelirleri 

     Öte yandan, 2002 için gayrimenkul sermaye iradı istisnası tutarı, 950 milyon lira olarak belirlenirken, özel indirim tutarları da, gelecek yıl için günde 1 milyon, ayda 30 milyon, yılda 360 milyon lira belirlendi. 
     
     Vergi dilimleri 

     2002 yılı için vergi tarifesi gelir dilimleri de arttırıldı. Buna 
     göre, yeni yılda gelirlerin 3 milyar 800 milyon liraya kadar olan kısmından yüzde 15 vergi kesilecek. Bu arada, Bakanlar Kurulu, tek meskeni olan emekliler ile şehitlerin dul, yetimlerinin ve gazilerin bina vergisini 2002 yılı için sıfır olarak belirledi. Söz konusu uygulama, kararı her yıl yeniden alınarak son yıllarda yapılıyor. Bakanlar Kurulu kararları ile 150 milyon lira olarak uygulanan fatura düzenleme haddi, 250 milyon liraya çıkarıldı. Kararla, kamu alacaklarının ilanen tebliği için 6 milyar lira olarak uygulanan alt sınır da 12 milyar liraya yükseldi. Bakanlar Kurulu, tahakkuktan vazgeçme sınırını da 6 milyon liraya çıkardı. 
     
     Özel işlem vergileri 

     Yeni yılda, özel işlem vergileri de yüzde 25 ile yüzde 100 arasında değişen oranlarda arttı. 
     Buna göre, vergi daireleri ve belediyelere verilen beyannameler ile SSK'ya verilen sigorta prim bildirgelerinden, 4 milyon lira özel işlem vergisi alınacak. 
     Spor Toto, Spor Loto, Sayısal Loto oyunlarında her bir kolon için 60 bin lira, at yarışlarında oynanan her bilet için 120 bin lira özel işlem vergisi alınacak. 
     
     Çevre temizlik vergileri 

     Yeni yılda çevre temizlik vergisi tutarları da yüzde 26.6 oranında artırıldı. 
     Çevre temizlik vergisinde alt sınır 298 bin, üst sınır da 62 milyon 470 bin lira olacak. 
     Veraset ve intikal vergi tarifesindeki matrah dilim tutarları da yüzde .2 oranında artacak. 
     
     Hayat standardı 

     Hayat Standardı temel gösterge tutarı da, birinci sınıf tacirler için 5 milyar 300 milyon lira, serbest meslek erbabı için 4 milyar 900 milyon lira olarak belirlendi. 
     Hayat standardına göre, mükellef ve ailesine ait hava taşıtı, yat, kotra, sürat teknesi için esas alınacak tutar 7 milyar lira, şoför, hizmetçi, aşçı için 1 milyar 370 milyon lira, yarış atı için 1 milyar 800 milyon lira olarak tespit edildi. 
     






</TEXT>
</DOC>
