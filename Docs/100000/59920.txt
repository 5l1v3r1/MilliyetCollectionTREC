<DOC>
<DOCNO> 59920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/guncel/gun06.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Urfi,100 milyar kefaleti yatırdı 
</HEADLINE>
<TEXT>

İstanbul’da tutuklu bulunan Çetinkaya, Adana’daki diğer bir davaya 100 milyarlık kefaleti ödeyerek katılmadı. 
     Matador operasyonunda yakalanan ve başka bir suçtan Kartal Cezaevi’ne konulan Urfi Çetinkaya, Mersin’de bir kamyonda ele geçirilen 21 ton esrar ve 600 kilogram baz morfinle ilgili olarak Adana DGM’de yargılandığı davanın duruşmasına, 100 milyar liralık kefalet ücretini yatırarak katılmadı. Adana 2 Nolu DGM’deki duruşmada, tutuklu sanık Şükrü Menem ve avukatı hazır bulundu. Gıyabi tutuklu sanıklar Ahmet Semiroğlu ile Sibel Semiroğlu’nun ise yakalanamadığı bildirildi. 
     
     Uyuşturucu suçlaması 
     Mahkeme heyeti, Menem’in tahliye isteminin reddine, dava dosyasının Yargıtay 10. Ceza Dairesi’nce bozulan dosyayla birleştirilmesine karar vererek duruşmayı erteledi. Davanın sanıkları, "Teşekkül halinde uyuşturucu ticareti yapmak" suçundan 35 - 90 yıl arasında değişen ağır hapis ve toplam 25 trilyon lira para cezası istemiyle yargılanıyor. 
     



 GÜNCEL 
















</TEXT>
</DOC>
