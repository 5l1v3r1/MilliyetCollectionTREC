<DOC>
<DOCNO> 58198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/ekonomi/eko08.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyal patlama sorunu çözülüyor 
</HEADLINE>
<TEXT>
LAILA GİDERSE PATLAMA BİTER 
Sosyal patlama polemiklerinde sık sık adı geçen eğlence merkezi Laila’nın başı arsa sahipleriyle dertte. Mizrahi ve Karamancı aileleri çıkan polemikler yüzünden sözleşme yenilemek istemiyor 
     MELİHA OKUR 

     1990 - 1996 yılları arasını hatırlatalım. Ne siesta, ne tango Bu kez IMF ile yürüttüğü program nedeniyle örnek ülke diye gösteriliyor. Yıldızı parlayan bir ülke var karşımızda Arjantin. Arjantin hükümeti, 1991 yılında parası "pesoyu" dolara eşitlemiş, sabit kur uygulamasına devam etmiş ve hedeflenen bütçe açığını kapatmak için ek vergileri yürürlüğe koymuştu. Zaman içinde borç takaslarını yapmış, borçlarını çevirmeye çalışmıştı. 
     Ancak aşırı değerlenen peso zaman içinde Arjantin’in rekabet gücünü etkilemiş, ihracat azalırken, ithalat artmıştı. Arjantin, 4 yıldır ciddi resesyondaydı. Ve sermayenin hızla ülkeyi terk etmesi de önemli bir göstergeydi. 
     Sonunda olanlar oldu, Arjantin halkı, "açız" diye yollara döküldü. IMF, Arjantin’i kaderi ile baş başa bıraktı. Ve örnek ülke yerini krizle boğuşan ülkeye bıraktı. 
     
Laila krizi      Arjantin sokaklarından yansıyan görüntülere bakınca "halimize şükür" diyenlerin sesi yine her zaman olduğu gibi güçlü çıkıyor. Biz diyoruz ki "Efendiler bu erken sevinç neyin nesi " Sanki, "Türkiye güllük gülistanlık, biz neye seviniyoruz ki " Tamam, şu an IMF’nin en yüksek kredi ile ödüllendirdiği ülkeyiz ama bizde sorun daha çok değil mi Sonuçta karar verici olanlar belli "para yatırıp ülke riski satın alanlar." Öyle heyecanlanmayın sakın 
     Gelir dağılımındaki bozulma öylesine önemli, öylesine ciddi ki bunun üzerinde kafa yorun biraz. Gelir dağılımı deyince yaz günlerinin gözde mekanı Laila geldi aklımıza. 
     Hani, mutlu azınlığın ve mutlu azınlığa dahil olmak isteyenlerin seyrü sefada vakit geçirdikleri yer olarak lanse edilen Laila var ya, işte orası... 
     Laila, Kuruçeşme sahilinde olanca haşmetiyle duruyor. Ne kriz, ne gelir dağılımındaki bozulma, ne IMF programı buraya uğrayanları hiç etkilemiyor. Bir kısım vatandaş sesini dinletemeyince bu kriz ortamında soluğu Laila’da alıp kapı önünde eylem bile yaptı. Nafile Şükürler olsun ki bu yazı böyle atlattık, ya gelecek yaz, o vakit ne olacak Bilmiyoruz. Çünkü Laila’nın yer aldığı mekanın iki ortağı Laila’dan memnun değil, Laila’yı istemiyor. İstememesinin en önemli nedenlerinden biri de mekanın "sosyal patlamayı körükleyecek yer" olarak lanse edilmesi. O yüzden de Laila’nın mekanını kiralayan yani "sezonluk sözleşmeler" yapan Alarko ile görüşüyor. 
     
Gerçek kiracı Alarko      Laila’nın bulunduğu mekanın sahibi Yahudi kökenli Mizrahi ile Kayserili Karamancı ailesi. Orta Anadolu Kumaşçılık’ın kurucuları ve ortakları. 3 kuşaktır sanayici. İki yer sahibi aile bu mekanı eğlence sektörüne girmek isteyen Alarko’ya sezonluk sözleşme esası çerçevesinde kiralamışlar. Alarko Holding, burayı 1991 yılında "Pascha" diye takdim etmiş, bakmış iş k rlı değil, genel işletmeci diye başka birine kiraya vermiş. Kiracının kiracısı ise Öztek Şirketler Grubu’nun eski ortaklarından Şefik Öztek. Yıllık sözleşme yapıyor. Yanlış anlamayın oradaki mekanları da Alarko seçiyor, kiralıyor. 
     
Anlaşma var      Ancak Öztek, kırk yıllık Leyla’yı Laila diye tanıtınca Türkiye’de kıyamet kopmuş, yer yerinden oynamıştı. Kimi cüzdanının şişkinliğini almak, kimi de Orhan Veli’nin dediği gibi "takıp takıştırıp" piyasaya çıkmak için buraya koşmuştu. 
     Oysa şimdi telefonlar çalışıyor, yer sahipleri ile kiracı Alarko oturup anlaşmaya uğraşıyor. Laila’nın işletmecisi Öztek, Alarko ile üç yıllık bir anlaşması olduğunu söylüyor. Üstelik yer sahipleri ile bir sorun yok diyor. Çünkü Mizrahi ailesinin de Laila içinde işletmeci olarak iş yaptığını söylüyor. Ama sorun Alarko ile yer sahipleri arasında. Acaba sorun kira mı 
     Kira bedeli sır gibi saklanıyor. Kimse konuşmak istemiyor. Ama Karamancı cephesinde sorun, sorun olarak gündemdeki yerini korumaya devam ediyor. Görünen o ki Laila gidecek, Türkiye’de sosyal patlama meselesi bitecek. Tango ve Laila meselesinin özü bu işte... 
     



 EKONOMİ 

















</TEXT>
</DOC>
