<DOC>
<DOCNO> 78168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sondun05.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Titanik kurbanının kol saati 30 bin Euro'ya satıldı... 
</HEADLINE>
<TEXT>

     Okyanusun 3 bin metre derininde yatan Titanik Gemisi'nin enkazından çıkarılan ve geminin tam battığı anda duran kol saati, 30 bin Euro'ya yeni sahibine satıldı. 
     İngiltere'nin güneyindeki Southampton'da düzenlenen açık artırmada, 15 Nisan 1912'de buzdağına çarparak batan Titanik'ten çıkarılan diğer 316 parçayla birlikte, kazanın 90. yıldönümü dolayısıyla satışa sunulan altın kaplamalı saat, şansını Amerika'da denemek isteyen, ancak kazada ölen 24 yaşındaki İngiliz John Gill'in kolunda bulunmuştu. 
     Saatin akrep ve yelkovanı, birçok görgü tanığının da doğruladığı gibi, geminin sulara gömüldüğü saat olan 03.21'de durduğu belirtiliyor. 
     Aynı açık artırmada, yolculuğun ilk gecesi olan 10 Nisan 1912'ye ait birinci sınıf mönüsünün de 43 bin 200 Euro'ya alıcı bulduğu, bu miktarın, daha önce de açık artırmayla satılan Titanik'e ait mönüler için bugüne kadar ödenen en yüksek meblağ olduğu belirtiliyor. 
     





</TEXT>
</DOC>
