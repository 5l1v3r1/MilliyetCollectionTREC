<DOC>
<DOCNO> 69762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/yazar/asik.html </URL>
<DATE> 2002/02/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hain maymun 
</HEADLINE>
<TEXT>

     Tayyip Erdoğan’ın 
     - Size doğum kontrolünden söz edenler vatan hainidir 
     sözü hala kulaklarda çınlarken... Kenya’da yayımlanan East African Standart gazetesinin haberi gözümüze ilişiyor... Buradan öğreniyoruz ki... Bilimadamları, yerküre üzerinde yalnızca Kuzeybatı Kenya ormanlarında bulunan De Brazza türü maymunların sırrını çözebilmek için seferber olmuş... Sayıları ne artıp ne eksilen, daima aynı kalan De Brazza’ların ne tür bir doğum kontrol yöntemi uyguladığı saptanabilirse, kıt kaynaklara rağmen kontrolsüzce çoğalmayı sürdüren insan neslinin de benzer bir yöntemle geleceğini kurtarabileceği umuluyormuş... 
     Bilimadamı ekibinden Muteru W. Njauini, De Brazza’ların sırrıyla ilgili ilk tahmini şöyle açıklamış 
     - Büyük olasılıkla, ölen maymunların yerini doldurmak amacıyla ölüm sayısı kadar doğum yapıyorlar... 
     Vay hainler vay Evrimin üst aşamasından akrabalar pıtrık gibi çoğalırken, bunlar hala nüfus planlaması derdinde 
     
     "Öyle büyük, boş laflar vardır ki içinde bir millet esirdir." 
S.Lec 

Pilotların yaş günü...      Ankara’da Sivil Hacılık Genel Müdürlüğü’nde önümüzdeki günlerde önemli bir toplantı yapılıyor.. Toplantıda pilotların üst yaş sınırı ele alınacak... Türkiye’de pilotların üst yaş sınırı 63... ABD ve Avrupa’da ise genellikle 60... Genç pilotlar kendilerine özellikle A - 340 tipi uçaklarda yer açmak için yaş sınırının 60’a indirilmesinde ısrar ediyorlar. Halen görevli ve de yaşları 60 civarında olan kaptanlar bu işe karşı çıkıyorlar... Bir genç pilot bize gönderdiği mektupta "A340 uçaklarına 13 tane alttan kaptan geldi. Arkadaşları 6 aydır birer sorti uçurarak oyalıyorlar" diye yakınıyor. THY’nin 68 uçağı 700 pilotu var. Bunların 40’ı 60 yaş üstünde. 
     
Şampuan      Eczacı Ferhat Güzeldemirci dükkana gelen ve şampuan isteyen müşteriye 
     - Nasıl saç için diye sordu... 
     Müşterinin yanıtı şu oldu 
     - Kısa saçlar için... 
     
Bölünme korkusu      Sivilde olsun askeri kesimde olsun idam cezasının kalkmasına karşı çıkanlar bu görüşü "Bölücü terör henüz sona ermedi" savına dayandırıyorlar. Düşüncenin temelini ise elbet "Türkiye bölünebilir" korkusu oluşturuyor. Acaba tek doğru bu mudur Tek düşünce parametresi bu mu olmalıdır Bu bakış dün doğru muydu, bugün hala doğru mudur 
     Emekli Koramiral ve Strateji Uzmanı Atilla Kıyat ın Radikal Gazetesinde bir süre önce Neşe Düzel’le yaptığı konuşmanın bir bölümünü, yukardaki sorulara ışık tutması amacıyla aşağıya alıyoruz. Sayın Kıyat o konuşmada diyor ki 
     - Yanlış 1970’lerin sonunda yapıldı. Devlet mücadeleyi bu tarzda seçmeyebilirdi. Biz sorunu, Türkiye’nin bölünebileceği varsayımı üstüne bina ettik. Türkiye’nin bölünemeyecek kadar güçlü bir devlet olduğu hakikati üstüne bina etseydik... 
     - Silahlı mücadele olmaz mıydı 
     - Belki de hiç gerek kalmazdı. Yasaklarla çözmek yerine özgürlüklerle çözmek stratejisini seçebilirdik ve aldığımız önlemler değişik olurdu, o tarihlerde başarıya ulaşabilirdik. Belki de bugün AB üyesiydik. Bir kere şunu itiraf etmelisiniz. Bir mücadele yaptınız ve olay döndü dolaştı gene tek başarılı gösterilen kurum TSK oldu. Devletin stratejisi Bölünebiliriz’ varsayımı üzerine kurulmuştu ve askere mücadele görevi verilmişti. TSK eğitiminin çok yüksek olduğunu gösterdi, senelerce çok zor şartlar da mücadele etti ve terörü sıfıra yakın bir noktaya indirdi. Ya peki kültürel haklar Bağıra bağıra şimdi istiyorlar bunları. Ayrıca siyasileşmede de çok ciddi adımlar attılar. 
     - Ya bölünme korkusu 
     - Hiç kimse Türkiye’nin bölünebileceğinden korkmamalı. Bu korkuyu taşıdığımız sürece, bizim doğru dürüst hiçbir işi halletmemiz mümkün değil. 
     







Kürtler ve siyaset 


Hain maymun 


Sağ ve sol 


İdamı suçlu üzerinden tartışmak doğru değil 


PKK ve hedef küçültmenin yolları... 


Kütüphaneler toplumun malıdır 


Yazık değil mi bize 


Devekuşu deve mi, kuş mu 


Sorun yalnız para değil... 


Bir yolculuk ne zaman biter 


Havada yer kavgası 


Çete’nin kilidi Şenol Dede 


O parti çoktannnn kuruldu 


TÜSİAD'dan İspanyollara AB için lobi 


"Anlaşarak ayrıldılar" Sınanmamış erdem yoktur 


Piyasa yağ’sız kaldı 


</TEXT>
</DOC>
