<DOC>
<DOCNO> 97279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun18.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanserle savaşta etkili olan bir enzim saptandı. 
</HEADLINE>
<TEXT>

     İngiliz araştırmacılar, gen mutasyonunu kontrol eden bir enzimin bazı hastalıklar ve kansere karşı olumlu etki ortaya koyduğunu saptadı. 
     Enzimin, hemofiliyle kistik fibrosis hastalığına karşı etkili olduğu ve kanserle savaşta vücudun direncini artırabildiği belirlendi. 
     Fareler üzerinde yapılan araştırmada, MBD4 enzimi eksikliğinin, gen mutasyonunu üç kez artırabildiği kaydedildi. 
     Araştırmacılar MBD4 enziminin, hücreler ve genler üzerinde kötü sonuçlar ortaya koyabilen hasarı tamir edebildiğini, hastalıklara ve kansere karşı vücudun direncini artırdığını belirledi. 
     Profesör Alan Clarke, MBD4 enziminin insanlardaki genler üzerinde meydana gelen hasarda anahtar rol oynadığını belirtti. 
     İnsanların komplike bir gen makinası olduğu örneğini veren Prof. Clarke, bazı kimyasal etkenlerin ve gen mutasyonunun kontrolüyle genler üzerindeki hasarın azaltılabileceğini veya yok edilebileceğini belirtti. 
     İnsan vücudunun genlerin ölmesi veya genlerin üzerindeki hasarın tamir edilmesinde etkili olabildiği biliniyor. Genler üzerindeki hasarın tamir edilmesi için vücutta eksik bulunan maddelerin veya genlerin giderilmesiyle hastalıkların önüne geçilebileceği kaydediliyor. 
     Gen mutasyonunun çevresel faktörlerden kaynaklanabildiğine değinen uzmanlar, bu faktörleri, sigara ve güneş ışınları olarak sıralarken, risk doğuran doğal kimyasal maddelerin de vücuda girerek, hücreler üzerinde hasar meydana getirebildiğini belirtti. 
     İngiltere'de Cardiff Üniversitesi ve İskoçya'da Edinburgh Üniversitesinde yapılan araştırmayla ilgili rapor, Journal of Science adlı dergide yer aldı. 
     





</TEXT>
</DOC>
