<DOC>
<DOCNO> 56890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sontur32.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara kara teslim oldu, okullar tatil... 
</HEADLINE>
<TEXT>

     Başkent'te, öğle saatlerinde başlayan kar yağışı sonrasında yolların kayganlaşması nedeniyle 230 trafik kazası meydana geldi. 
     Turan Güneş Bulvarı ve İran Caddesi'nde trafik akışında aksamalar yaşanırken, kar yağışının başladığı öğle saatlerinden saat 18.00'e kadar meydana gelen 230 trafik kazasında toplam 6 kişi yaralandı. 
     Yetkililer, sürücüleri araçlarını daha dikkatli kullanmaları ve zincir bulundurmaları konusunda uyardılar. 
     Olumsuz hava koşulları nedeniyle yarın Başkent'te ilköğretim okulları ile liselerin tatil edildiği bildirildi. 
     
     Okullar tatil 
     Ankara Valiliği'nden yapılan açıklamaya göre, Başkent'in 8 merkez ilçesinde ilköğretim okulları ile liseler 1 gün süreyle tatil edildi. 
     Meteoroloji yetkililerinin, olumsuz hava koşullarının yarın da süreceğini bildirmesi üzerine, Valilik, Ankara'nın Çankaya, Keçiören, Altındağ, Mamak, Gölbaşı, Etimesgut, Sincan ve Yenimahalle ilçelerinde ilk ve orta dereceli okullarda bir gün süre ile eğitime ara verilmesini kararlaştırdı. 
     Ankara'nın diğer ilçelerinde ise okulların tatil olup olmamasına kaymakamlıklar karar verecek. 
     






</TEXT>
</DOC>
