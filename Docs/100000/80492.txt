<DOC>
<DOCNO> 80492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/spor/spo04.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’a müjde 
</HEADLINE>
<TEXT>

Yönetici Kerim Kalafatoğlu, Dinamo Kievli Vaschuk ve kaleci Reva ile anlaşmaya vardı 
     BORDO - Mavililer’in listesindeki Dinamo Kievli Vashcuk için Ukrayna’ya giden yönetici Kerim Kalafatoğlu, aynı takımın kalecisi Vitaly Reva ile de masaya oturdu. Dinamo Kiev, önce 1 milyon dolar istediği Vaschuk’da indirime gitti. Hem Vashcuk, hem de Reva için yapılan görüşmeler olumlu sonuçlandı. Transferde son kararı Başkan Özkan Sümer verecek. Öte yandan Sommers için Belçika’nın Brugges kulübüyle 1 milyon 350 bin Euro karşılığı anlaşmaya varıldığı öğrenildi. 
     
     Yanal baskısı 
     TRABZONSPOR’UN, Ersun Yanal’ı da teknik direktör adayı olarak düşündüğü, Aykut Kocaman ile anlaşılamaması durumunda rotanın genç hocaya kaydırılabileceği öğrenildi. Ankaragücü Başkanı Cemal Aydın’ın "isterse, yol veririz" dediği Ersun Yanal’ın iki yıllık sözleşmesi bulunmasına rağmen Trabzonsporlu yöneticiler kendisine teklif götürülmesi için Başkan Özkan Sümer’e baskı yapıyor. 
     



 SPOR 


























</TEXT>
</DOC>
