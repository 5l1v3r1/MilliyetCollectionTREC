<DOC>
<DOCNO> 70281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sontur10.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis Ali Fevzi Bir için hala harekete geçmedi 
</HEADLINE>
<TEXT>

     Susurluk hükümlülerinden olan ve futbolda şike iddiaları gündeme gelince İtalya'ya kaçan "Aliço" lakaplı Ali Fevzi Bir için emniyet birimlerince henüz bir işlem yapılmadığı bildirildi. 
     Emniyet Genel Müdür Yardımcısı ve Emniyet Genel Müdürlüğü Sözcüsü Feyzullah Arslan haftalık bilgilendirme toplantısı düzenledi. Arslan, gazetecilerin soruları üzerine Bir'in yakalanması için mahkemece çıkartılan yakalama emrinin henüz kendilerine ulaşmadığını bu nedenle bir işlem yapılmadığını açıkladı. 
     
     Sadece 3438 deri ele geçti 
     Emniyet Genel Müdürlüğü Sözcüsü Arslan, polis sorumluluk bölgesinde Kurban Bayramı süresince 11 ilde yasaya aykırı deri toplama olayının saptandığını bildirdi. 
     Arslan, bu olaylarda 87 kişinin toplam 3438 kurban derisi ele geçirildiğini açıkladı. Oysa THK yetkilileri sadece Konya'da 100 bin kurbanın kesildiğini ve bunların 98 binin derisinin kaçak olarak toplandığını belirterek, polisin ihbarlara ilgi göstermemesinden yakınmıştı. 
     






</TEXT>
</DOC>
