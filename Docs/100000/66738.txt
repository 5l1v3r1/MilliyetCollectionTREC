<DOC>
<DOCNO> 66738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/spor/spo09.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl protesto 
</HEADLINE>
<TEXT>

Bayan atletlerin başlarının örtülmesinin istendiği, İran’daki Fajer yarışmalarına zaten hiç katılmadığımız ortaya çıktı 
     FUAT ERCAN 

     GENÇLİK ve Spor Genel Müdürlüğü ile Atletizm Federasyonu’nun hafta içinde kamuoyuna bayan sporcularımızın başlarını örtmeleri istendiği için İran’ın protesto edildiği açıklaması asılsız çıktı. Bu yıl 14.’sü yapılan Uluslararası Fajer Salon Atletizm Müsabakaları’na İran’ın her yıl aynı daveti yaptığı ve aynı şartı koştuğu için Türkiye’nin zaten erkeklerde bile hiç katılmadığı ortaya çıktı. 
     PROTESTO senaryosunun tam aksine, Atletizm Federasyonu davet mektubunun dibinde yer alan, "Bayan atletleriniz başlarını örtmezse yarışlara katılamazlar" şartı üzerine bayan sporcularımızı göndermeme kararı alırken, erkek sporcularımız ise bu zihniyeti protesto etmek üzere 10 bin dolar harcayarak İran’a gitti. Kafile bir başkan, iki antrenör ve 10 sporcudan oluştu. 
     



 SPOR 



























</TEXT>
</DOC>
