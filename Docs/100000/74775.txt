<DOC>
<DOCNO> 74775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/ekonomi/eko10.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
KİT’lere emekli general ve eski vekil dolduruldu 
</HEADLINE>
<TEXT>

Bakan Önal, kamu kuruluşlarına son beş yılda üç eski bakan, 29 eski vekil ve 11 emekli general atandığını açıkladı 
     ANKARA Milliyet 

     Devlet Bakanı Recep Önal, kamu kuruluşlarının yönetim kurullarına son beş yılda üç eski bakan, 29 eski vekil ve 11 emekli general atandığını bildirdi. 
     SP Ankara Milletvekili Zeki Çelik’in yazılı soru önergesini yanıtlayan Önal, yönetim kurullarında halen dokuz eski milletvekili, üç de emekli generalin görevlerini sürdürdüklerini belirtti. 
     Önal, eski vekiller, bakanlar ve emekli generallerin bu görevlere neden getirildiklerine ilişkin soruyu yanıtlarken, "Bu kişilerin stratejik planlama, sevk ve idare deneyimlerinden yararlanılmaktadır" dedi. 
     Önal, son beş yılda yönetim kurullarında görev alan 43 kişinin yedisinin ücret almadığını, 34’ünün 220 ile 433 milyon lira arasında, ikisinin 1.1 milyar ile 2.1 milyar lira arasında maaş ikramiye ve yolluk aldığını bildirdi. Önal, beş yılda kamuya olan maliyetlerinin ise toplam 248.9 milyar lira olduğunu belirtti. 
     
Kimler görevde      Kamuda çalışan emekli generaller Devrim Çorbacıoğlu Türk Telekomünikasyon Kurumu. 
     Şahap Yardımcıoğlu Denizcilik İşletmeleri Genel Müdürlüğü. 
     Feridun Öztürk Türkiye Gübre Sanayii ve Petro Kimya Holding A.Ş. Genel Müdürlüğü’nde Yönetim Kurulu Üyelikleri. 
     Eski vekiller Cevat Aykan, Mustafa Uğur Ener Türkiye Petrolleri Anonim Ortaklığı Yönetim Kurulu. Feridun Güray İstanbul Gübre Sanayi Yönetim Kurulu Başkanı. 
     Abbas İnceayan Türkiye Selüloz ve K ğıt Fabrikaları Yönetim Kurulu Üyesi. 
     Cem Kozlu THY Yönetim Kurulu Başkanı, 
     Hüsnü Sıvalıoğlu Türkiye İş Kurumu Genel Müdürlüğü Yönetim Kurulu Üyesi. 
     Abdullah Akarsu Petro Kimya Holding Yönetim Kurulu Üyesi. 
     Ünal Yaşar Tütün, Tütün Mamulleri, Tuz ve Alkol İşletmeleri Yönetim Kurulu Üyesi. 
     İbrahim Çebi Turban Turizm İşletmeleri. 
     



 EKONOMİ 























</TEXT>
</DOC>
