<DOC>
<DOCNO> 83390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/spor/spo01.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu işi bitti 
</HEADLINE>
<TEXT>

Beşiktaş, teknik direktör arayışlarını dün akşam nihayet sonlandırdı. Galatasaray’dan ayrılan Rumen hoca ile iki yıllığına anlaşmaya vardı 
     ORHAN YILDIRIM 

     Yıllık 900 bin dolar 
     SİYAH - Beyazlılar’ın yeni teknik direktörü belli oldu Mircea Lucescu. İngiltere’den dün akşam dönen Başkan Serdar Bilgili, ayağının tozuyla Bebek’teki villasında Rumen hocayla pazarlığa oturdu. Üç saat süren görüşmenin ardından senede 900 bin dolara, bir yılı opsiyonlu olmak üzere iki yıllık anlaşmaya vardı. Lucescu, takımı şampiyon yaparsa 150, UEFA Kupası’nda yarı finale çıkartırsa da 100 bin dolar daha ekstra ücret almaya hak kazanacak. Tecrübeli teknik adam pazartesi günü kulüp binasına gelerek medya önünde sözleşmeyi imzalayacak. 
     
     Transferler sırada 
     BİLGİLİ - Lucescu görüşmesinde transfer de masaya yatırıldı. Rumen hocanın talimatıyla Sergen’in işi kesin olarak bitirilirken, Frank De Boer, kaleci Mondragon ve Perez için de pazarlıklar başladı. Pascal Nouma gündeme gelmesine rağmen net bir karara varılamadı. Beşiktaş’a gelmek isteyen Moldovan ve Ilie konusundaki son karar Lucescu’ya bırakıldı. Bu arada Siyah - Beyazlılar’ın Botofago’nun defans oyuncusu Valdson ile söz kestiği ileri sürüldü. Yıldız futbolcu Ahmet Dursun ise dün burnundan başarılı bir operasyon geçirdi. 
     
Lig usulü onaylanır’      TAHKİM Kurulu Başkanı Türker Arslan, Beşiktaş’ın iki şampiyonluğunu tescil ederken o zamanki maçların lig usulü oynanmasını dikkate aldıklarını söyledi. Arslan, "Sözkonusu yıllarda takımların İstanbul, İzmir ve Ankara’da grup maçlarından sonra kendi aralarında lig usulü karşılaştıkları biliniyordu. Burada önemli olan nokta maçların lig usulü oynanması. Kararı bu yüzden verdik. Beşiktaş’ın şampiyonluk sayısı artık resmen 11" dedi. 
     



 SPOR 























</TEXT>
</DOC>
