<DOC>
<DOCNO> 52093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sonspo09.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya 11. randevumuza çıkacağız 
</HEADLINE>
<TEXT>

     A Milli Futbol Takımı, Dünya Kupası finallerine gidebilmek için önündeki son engel olan Avusturya ile yarın yapacağı play-off baraj rövanş maçıyla birlikte, rakibini 12 yıl sonra İstanbul'da ağırlayacak. 
     2 ülke milli takımları daha önce İstanbul'da son kez 25 Ekim 
     1989'da Dünya Kupası Eleme Grubu maçında karşılaşmıştı. 
     Ali Sami Yen Stadı'ndaki maçı Türkiye, Rıdvan Dilmen 2 ve Feyyaz Uçar'ın golleriyle 3-0 kazanmıştı. 
     Türkiye ve Avusturya milli takımları, yarın 11. kez karşı karşıya gelecek. 
     2 ülke A milli takımları arasında geride kalan 10 maçta 
     Avusturya'nın üstünlüğü göze çarpıyor. Türkiye, 10 maçtan 3'ünü kazanırken, 7'sinde sahadan yenik ayrıldı. 
     Geride kalan maçlarda Türkiye'nin 9 golüne, Avusturya 13 golle karşılık verdi. 
     A Milli Futbol Takımı, Avusturya ile İstanbul'da yaptığı son 2 maçı da kazanmayı bildi. 
     Türkiye, Avusturya karşısında 16 Kasım 1983'te Avrupa Şampiyonası Eleme Grubu maçında 3-1 yendiği rakibine, 25 Ekim 1989'da da bu kez Dünya Kupası Eleme Grubu maçında 3-0 üstünlük sağladı. 
     Bu arada 2 ülke milli takımları bugüne dek Türkiye'de 5 kez karşı karşıya geldi. Rakibine ilk 3 maçta 1-0'lık sonuçlarla yenilen Türkiye, son 2 karşılaşmayı ise kazandı. Türkiye, yurtiçindeki maçlarda toplam 6 gol atarken, kalesinde 4 gol gördü. 
     Türkiye ile Avusturya A milli takımları arasında şimdiye dek yapılan maçlarda alınan sonuçlar şöyle 
     
     
Avusturya ile yaptığımız maçlar Tarih Yer Organizasyon Sonuç 30.05.1948 İstanbul Özel 0 - 1 20.03.1949 Viyana Özel 0 - 1 13.11.1974 İstanbul Özel 0 - 1 17.04.1977 Viyana Dün.Kup.Ele.Gru. 0 - 1 30.10.1977 İzmir Dün.Kup.Ele.Gru. 0 - 1 17.11.1982 Viyana Avr.Şam.Ele.Gru. 0 - 4 16.11.1983 İstanbul Avr.Şam.Ele.Gru. 3 - 1 02.11.1988 Viyana Dün.Kup.Ele.Gru. 2 - 3 25.10.1989 İstanbul Dün.Kup.Ele.Gru. 3 - 0 10.11.2001 Viyana Dün.Kup.Baraj 1 - 0 
     






</TEXT>
</DOC>
