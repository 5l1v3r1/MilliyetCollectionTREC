<DOC>
<DOCNO> 59693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/yasam/ayas.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkın gözüyle Türk kadınları 
</HEADLINE>
<TEXT>

İngiliz avukat ve fotoğraf sanatçısı Kevin J. Dent, Londra'da bir Türk kızına şık oldu. Ve o 'aşkla', başladı Londra'daki Türk kadınlarını fotoğraflamaya.. 
     NEVSAL ELEVLİ Londra 

     "Londralı Türk Kadınları Projesi"nin mimarı ünlü İngiliz avukat ve fotoğraf sanatçısı Kevin Joseph Dent, düzenlediği internet web sayfasında Türk kadınlarını fotoğraflarla anlatıyor. 
     Türk kadınına ve Türkiye’ye hayran olan İngiliz avukat, Nadide Sultan’ı da egzotik bir meyveye benzetiyor. Londra’da mastırını yapan bir Türk kızına şık olmasıyla birlikte Türklerle tanışıklığı başlayan Dent, şu sıralar Londralı Türk kadınlarını konu ettiği bir proje üzerinde çalışmalarını sürdürüyor ve çalışmalarının bir kısmını da web sitesinde sergilemeye başladı. 
     
     Bir de sergi açacak 
     Yüzlerce kültürün bir arada yaşadığı İstanbul ve Londra arasında bir süre mekik dokuyan genç sanatçı, iki ayrı ülkede yaşayan ve aynı kültürden gelen insanlardan, özellikle kadınlar arasındaki farklılıklardan yola çıkarak hazırladığı projesiyle oldukça ilgi topladı. Türklere hayranlığının sadece kadınları ile sınırlı olmadığını söyleyen Dent, Türk filmlerini, yazarlarını ve Türk mek nlarını da takip ediyor, bir yandan da Westminister Üniversitesi’nde Türkçe öğreniyor. 
     Londra’da yaşayan Türk kadınlarını fotoğraf makinesinin vizöründen izleyen Dent, yaklaşık 40 Londralı Türk kadınına projesinde yer vermeyi planlıyor. Dent, www.womenofturkishlondon.com isimli web sitesinde yayınlanan Türk kadınlarının portreleriyle haziran ayında bir sergi açacağını da açıkladı. 
     



 YAŞAM 















</TEXT>
</DOC>
