<DOC>
<DOCNO> 88392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/ekonomi/eko03.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayanıklılık arttı, istikrar geri dönüyor 
</HEADLINE>
<TEXT>

IMF Türkiye Temsilcisi Brekk, programda sağlanan başarıların Türk ekonomisini siyasi ve ekonomik belirsizliklere karşı daha güçlü hale getirdiğini söyledi 
     Uluslararası Para Fonu IMF Türkiye Temsilcisi Odd Per Brekk, ekonomik programda elde edilen başarıların, Türkiye ekonomisini belirsizliklere karşı çok daha güçlü bir hale getirdiğini belirtti. 
     Seçim tartışmaları ve bir erken seçim olasılığını değerlendiren Brekk, Türkiye’nin siyasi ve diğer belirsizliklere karşı dayanıklılığının arttığının, son gelişmelerle görüldüğünü belirtti. Brekk, şöyle devam etti 
     "Türkiye’de, dalgalı döviz kurunun koruyuculuğu, Merkez Bankası’nın ilave mali kaynaklarını çoğaltması, yapısal reformların Merkez Bankası, BDDK gibi önemli kurumlara daha bağımsız çalışma imk nı sağlaması gibi nedenlerle istikrar, ekonomiye geri dönüyor." 
     Brekk, özellikle mayıs ayı enflasyonunun, yıl sonunda yüzde 35’lik hedefin gerçekçi olduğunu gösterdiğini bildirdi. 
     
     Spekülasyon yok’ 
     IMF Dış İlişkiler Direktörü Tom Dawson da Washington’daki basın toplantısında yeni kredi dilimi için, İcra Kurulu’nun iki hafta sonra toplanmasının beklendiğini söyledi. Dawson, Başbakan Ecevit’in sağlık durumu ve seçim tartışmaları konusunda şöyle konuştu 
     "Başbakan’ın sağlığına kavuşmasını diliyoruz. Seçim spekülasyonu bize düşmez. Biz programın yolunda gidip gitmediği ile ilgiliyiz. Program yolunda gidiyor" diye konuştu. 
     
     



 EKONOMİ 




















</TEXT>
</DOC>
