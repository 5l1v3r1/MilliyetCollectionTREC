<DOC>
<DOCNO> 61353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/yazar/akyol.html </URL>
<DATE> 2002/01/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine İÜ 
</HEADLINE>
<TEXT>

     İSTANBUL Üniversitesi bir basın duyurusu yayımladı. 
     İnsan Hakları Uygulama ve Araştırma Merkezi Müdürlüğü'ne seçimleri 42 oyla kazanan Doç. Dr. Oktay Uygun'un değil de, 11 oy alan Prof. Berin Ergin'in atanmasının sebebini anlatıyor Merkez'in müdürlüğüne "Profesör varken doçent atanamaz"mış. 
     Rektör'ün hoşlanmadığı Doç. Dr. Uygun'a oy veren 42 hukukçu öğretim üyesi bakın bu bildiride nasıl suçlanıyor 
     "...Bir doçentin atanamayacağının bilinmesine karşın, doçenti özellikle fazla oy sahibi kılmak aslında olay çıkartmak ve Rektör'ü bir anlamda zor durumda bırakmak çabasından öteye giden işlem değildir..." 
     Mevzuat bakımından haklı olsa bile, Rektörlük bildirisinde kendi öğretim üyelerini böyle suçlayan bir üniversite gördünüz mü Bütün 'huysuz' öğretim üyeleri İÜ'de mi toplanmış İÜ'de dört yıldır yaşanan gerilimlerin, sorunların sebebi, öğretim üyelerinin 'huysuzluğu' değil de kötü yönetim olamaz mı 
     Asıl mesele bu... 
     
     REKTÖRLÜK Basın Merkezi'nin bildirisinde söz konusu Merkez'in müdürlüğüne "Profesörün olduğu yerde doçentin seçilmesi de ve hatta teklif edilmesi de zaten üniversite yasasına aykırıdır" diyor. 
     Ama gösterilen maddelerin hiçbirinde "Uygulama ve Araştırma Merkezi Müdürleri"nin atanmasında akademik unvana bakılacağına dair hüküm yok 
     Var olan hükümler, "Bölüm başkanları... Anabilim dalı başkanları ve yüksekokul müdürleri"nin atanmasında "Profesör varken doçent olmaz" diyor. 
     Uygulama ve Araştırma Merkezleri'nin kendi "yönerge"si var. Bu yönerge, sadece atama yetkisini düzenliyor, akademik unvan şartı getirmiyor. 
     Hukukçular bilir Uyulması gereken, bu "özel" yönergedir, "genel hükümler" değil... 
     Zaten kendisiyle görüştüğümde, Doç. Dr. Uygun, "hukukçu öğretim üyesi arkadaşlarıyla istişare edip yasal engel bulunmadığına birlikte karar verdikten sonra" aday olduğunu söyledi. 
     Zaten yasaya aykırı olsaydı doçentli bir seçim listesini Hukuk Dekanı Rektör'e sunar mıydı 
     
     ALEMDAROĞLU, konuyla hukuki anlamda 'özel' ilgisi bulunmayan yasa, yönetmelik ve yönerge maddelerinin arkasına sığınmadan "ben doçenti değil, profesörü atamayı uygun gördüm" deseydi kimsenin bir söyleyeceği olmazdı. 
     Basın açıklamasında şöyle isabetli bir cümle de var 
     "Profesörün var olduğu yerde doçentin atanması, üniversiter anlayışa aykırıdır." 
     Bu ilkeye elbette saygı duymak lazım ama işine geldiği zaman değil, her zaman... 
     İÜ'de bitmeyen gerilimlerin asıl sebebi bu... İÜ, "üniversiter anlayış"a uygun yönetilseydi bu kadar tartışmalara konu olur muydu Mesela Ankara Üniversitesi niye İstanbul Üniversitesi kadar tartışılmıyor, eleştirilmiyor 
     "Amiral gemisi" olduğu söylenen İÜ, bilimsel yayınlarda neden AÜ'nün gerisindedir Hangi üniversitemiz İÜ kadar öğretim üyesi kaybına uğramıştır Hangi üniversitemiz İÜ kadar politize olmuştur 
     'İntihal' aşırma iddiası konusunda neden bağımsız bir bilim kuruluna araştırma yaptırılmıyor 
     -------- 
     NOT Yeni Şafak gazetesine yapılan hukuka aykırı baskın, fikirlerinden ve muhalefetinden dolayı bu gazeteye yapılan bir siyasi baskıdır. Kınıyorum ve basın hürriyeti adına dayanışma duygularımı bildiriyorum. 
     
     







Yine İÜ 


Amaç hangisi 


Paşa’dan sitem 


Ecevit’teki Saddam Hüseyin ve Irak değişimi... 


IMF’ye donmak’ sözü 


Bir rüya gördü hapisten kaçtı 


8 yıllık eğitim ne oldu 


Daha önce uyarmıştık 


10 Ocak 40. yıl 


Bir el sıkma ile biter mi 


İndirim kimseyi tatmin etmiyor 


Airbuslar geliyor 


Banka batırmanın dayanılmaz hafifliği 


"O"nun devamı 


Lüzumsuz havaalanlarındaki kara delikler 


Katalan kertenkelesi 


Para ile imanın kimde olduğu bilinmez 


</TEXT>
</DOC>
