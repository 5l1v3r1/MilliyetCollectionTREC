<DOC>
<DOCNO> 53168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/yasam/ayas.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan RTÜK’ü sırrı’ inceliyor 
</HEADLINE>
<TEXT>

"Victoria’s Secret"ın hayli seksi defilesini yayınlayan ABC televizyonu, şik yetler üzerine Amerikan RTÜK’ünün şimşeklerini üzerine çekti 
     SEMA EMİROĞLU New York 

     Amerikan Federal İletişim Komitesi FCC , ABC televizyonunda yayınlanan iç çamaşırı firması "Victoria’s Secret’ın Victoria’nın Sırrı " defilesini, fazla müstehcen’ bulan seyircilerin şik yeti üzerine incelemeye aldı. 
     Seksi iç çamaşırlarının sergilendiği defileyi izleyen Amerikalı seyirciler, FCC’ye protesto e-mailleri yağdırdı. ABD’nin, Türkiye’deki Radyo Televizyon Üst Kurulu ile benzer, telekomünikasyon hizmetlerini düzenleyen bir hükümet kuruluşu olan FCC de, şovun yayıncılık ahlak kurallarını ihlal edip etmediğini incelemeye başladı. 
     
İki görüş var      Şik yetler, bizzat FCC’nin yöneticilerini de ikiye böldü. 
     FCC’nin üst düzey yöneticilerinden Michael Copps, şovu gören 7 yaşındaki kızının çok üzüldüğünü, henüz bebek olan oğlunun da büyüdüğü zaman televizyonlarda böyle programlar izlemesini istemediği için şik yette bulunduğunu kaydetti. Yine FCC’de görevli olan ve ABD Dışişleri Bakanı Colin Powell’ın oğlu Michael Powell ise, programlarının içeriği konusunda endişeli olmadığını ifade etti. Powell, "Şik yetleri ciddiye alıp müdahale ederseniz, Alice Harikalar Diyarında’ tanımlarına uygun yayıncılık üretirsiniz" dedi. 
     
İzleyici uyarılmadı’      Amerikan yasalarına göre, Anayasa ile güvence altına alındığı için, hükümet televizyon programlarına müdahale edemiyor. 
     Ancak çocukları korumak amacıyla, küfür veya seks içerikli konuşma ve görüntüler bulunan programlar öncesinde uyarı yayınlanması ve bu programların 22.00 - 06.00 saatleri arasında olması gibi önlemler bulunuyor. Geçen cuma gecesi ABC’nin yayınladığı "Victoria’s Secret"ın şovu ise saat 21.00’de başlamış ve görüntülerin 14 yaşından küçükler için uygun olmadığı uyarısı yayınlanmamıştı. 
     



 YAŞAM 
















</TEXT>
</DOC>
