<DOC>
<DOCNO> 83040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/soneko05.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan Ekonomi Bakanı Ankara'da... 
</HEADLINE>
<TEXT>

     Yunanistan Ekonomi Bakanı Nikos Christodoulakis ve beraberindeki heyet Ankara'ya geldi. 
     Resmi ziyaret çerçevesinde Ankara'ya gelen konuk bakan Christodoulakis'i taşıyan özel uçak, bu sabah 9.30'da Esenboğa Havalimanına indi. 
     Türkiye'de iki gün kalacak olan Christodoulakis, Ankara'da Merkez Bankası Başkanı Süreyya Serdengeçti, BDDK Başkanı Engin Akçakoca ile görüşecek. 
     Ekonomiden sorumlu Devlet Bakanı Kemal Derviş ile ekonomik işbirliği, yatırım ve Karadeniz Ekonomik İşbirliği konularının görüşüleceği öğle yemeğinde bir araya gelecek olan Christodoulakis, Bilken Üniversitesi'nde Yunanistan'ın AB üyeliği çerçevesindeki ekonomik deneyimini'' içeren bir konferans verecek. 
     Maliye Bakanı Sümer Oral ile de görüşecek olan Christodoulakis, akşam saatlerinde İstanbul'a geçecek. 
     İstanbul'da Dışişleri Bakanı İsmail Cem ile biraraya gelecek olan Christodoulakis, Patrikhane'yi ziyaret edecek, TÜSİAD ve DEİK tarafından verilen öğle yemeğine katılarak konuşma yapacak. 
     





</TEXT>
</DOC>
