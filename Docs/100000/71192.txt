<DOC>
<DOCNO> 71192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/ekonomi/eko02.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanrıkulu, bakkal bakanı gibi konuştu 
</HEADLINE>
<TEXT>

Sabancı Holding Perakendecilik Grubu Başkan Yardımcısı Demir Sabancı, Sanayi Bakanı Tanrıkulu’nun bakkalları destekleyen konuşmasını eleştirdi 
     EKONOMİ SERVİSİ 

     Perakende sektöründeki gelişmeleri değerlendirmek amacıyla, Posta gazetesinin düzenlediği toplantıda konuşan Sabancı Holding Gıda ve Perakende Grubu Başkan Yardımcısı Demir Sabancı, Sanayi Bakanı Ahmet Kenan Tanrıkulu’nu eleştirdi. Sabancı, "12 Şubat’ta Sanayi ve Ticaret Bakanı Ahmet Kenan Tanrıkulu’nun yeni yasa tasarısı hakkındaki demecini gördük. Sanayi Bakanı gibi değil, bakkal bakanı gibi bir ifade çıkıyor. 12 Şubat’taki açıklamadan sonra, borsadaki perakende firmalarının yabancı değerlendirme raporlarına almayın’ notu konmuş. Yasa çıkarsa, zarar göreceksiniz’ deniyor. Bu da hisselere yansıdı" dedi. 
     Alışveriş Merkezleri ve Perakendeciler Derneği Başkanı Selim Yekta Işık’ın yönettiği oturumda, büyük oyuncuların piyasaya girişi ile birlikte sektörde hareketlilik başlayacağı kaydedildi. 
     
     Büyüme 2003’te’ 
     Sabancı Gıda ve Perakende Grubu Başkanı Atıl Saryal da ekonomik tedbirlerin ekonomiyi destekler nitelikte olmadığını belirtti. Saryal, "Carrefoursa olarak 2002’de büyüme beklemiyoruz. Büyüme 2003’te olur. Bakkallar da artık bir araya gelerek kendilerini yenilemeli" diye konuştu. 
     
     Dengiz Pınar GİMA 
Lükse veda edildi’ 
     Gima Genel Müdürü Dengiz Pınar, 2001’de lüks gıdaya veda edildiğini ve marka alışkanlığının azaldığını söyledi. Krizde firmaların da zor durumda kaldıklarını ifade eden Pınar, "Enflasyonun düşmesi benim mal verenimi etkilemiyor. Franchise sistemi ile büyümeliyiz. Devlet de desteklemeli" dedi. 
     
     Servet Topaloğlu TANSAŞ 
Yasa tasarısı yanlış’ 
     Tansaş Genel Müdürü Servet Topaloğlu, 2001’de yüzde 25 civarında bir küçülme yaşandığını belirtti. Topaloğlu, şöyle konuştu "Yeni yasa tasarısı yanlış. Geleneksel perakende, organize perakendeciliğin olmadığı kırsal alanlarda da düşüyor. Organize olanlara baktığınızda yüzlerce trilyonluk zarara uğradığımızı görürsünüz. Ama seslerini çıkarmıyorlar." 
     
     Yılmaz Atilla KİPA 
Beklentiler kötü’ 
     Kipa Genel Müdürü Yılmaz Atilla ise krizin perakende sektörünü önemli şekilde vurduğunu belirterek, "Bizim düşüncemiz beş yıl sonra 2000’in seviyesine çıkacağı şeklinde. Müşterilerimiz üzerindeki araştırmalarımızda olumlu beklentiler yüzde 65’lerden yüzde 25’e düştü" diye konuştu. 
     
     Artık k rlılık önemli’ 
     Migros Genel Müdürü Ömer Bozer, artık pazar payı değil k rlılık peşinde olduklarını söyledi. Krizin müşteri alışkanlıklarını değiştirdiğini belirten Bozer, "Daha sık ve az alışveriş, ucuz markaya yönelmeyle hepimizin portföyündeki özel markalı ürünlerin yükselmesi gibi trendler gelişti. 2003’te kontrollü büyümeye devam ederiz" dedi. Koç Holding Danışmanı Oktay Irsıdar da, organize perakendecilikte gıda payının çok düşük kaldığını söyledi. Irsıdar, "Migros’un ilk ortaklarından olan devlet, şimdi bunun tersi bir yasa çıkarıyor" dedi. 
     



 EKONOMİ 
















</TEXT>
</DOC>
