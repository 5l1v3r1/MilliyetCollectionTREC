<DOC>
<DOCNO> 68008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/son/sonspo07.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
PAF Ligi'nde Galatasaray Fenerbahçe'yi 4-1 ile devirdi 
</HEADLINE>
<TEXT>

     Fenerbahçe ile Galatasaray arasında bu akşam yapılacak Birinci Süper Futbol Ligi maç öncesi, 2 takımın Profesyonelliğe Aday Futbolcular PAF Ligi'nde yer alan takımlarının karşılaşmasını Galatasaray 4-1 kazandı. 
     Fenerbahçe'nin Dereağzı Tesisleri'nde yapılan maçta, haftaya 38 puanla 6. sırada giren Galatasaray, 1'i penaltıdan olmak üzere Hamdi 3 ve İlker'in golleriyle Fenerbahçe'yi 4-1 yendi. 
     Haftaya 36 puanla 7. sırada giren sarı-lacivertlilerin tek golü ise Serkan'dan gelirken, Fenerbahçe maçın ikinci yarısında Kerim ile bir penaltı atışından yararlanamadı. 
     Bu arada Galatasaraylı gençler, galip geldikleri maç sonrası saha ortasında birbirlerine sarılarak sevinç gösterisi yaparken, ''Dişe diş, kana kan, intikam'' diye bağırdılar. Antrenörleri Metin Yıldız tarafından uyarılan futbolcular, daha sonra antrenörlerini de ortalarına alarak ''Cim Bom Bom'' diye tempo tuttular. 
     






</TEXT>
</DOC>
