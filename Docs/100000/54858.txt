<DOC>
<DOCNO> 54858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yazar/cemal.html </URL>
<DATE> 2001/11/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Başında kim var kardeşim sorusu 
</HEADLINE>
<TEXT>

     Erdal İnönü, solda yeni parti işine niçin soyundu, niye vazgeçti Akla hemen zorla güzellik olmaz sözü geliyor. 
     İnönü'nün yola zaten tam bir kararlılıkla, şevkle çıktığı söylenemezdi. Baştan beri yakın çevresine "Keşke ben bu işte olmasam " havasını yayıyordu. Yüreğini koymaktan çok, bir görev duygusuyla hareket ettiği izlenimini veriyordu. 
     Ara sıra çarkın biraz hızlandırılmasını isteyenlere ise cevabı hep aynı oldu 
     "Haydi sen kur o zaman " 
     Yeni bir partinin kuruluşunda bir şemsiye olarak toparlayıcı bir rol oynayabileceğini, siyaset sahnesinde yeni bir oluşuma Türkiye'nin ihtiyacı olduğunu gördüğü için de dar bir çevreyle, kapalı kutu gibi çalışmalarını sürdürüyordu. 
     Daha geçen salı günü sabahı tarım, kamu yönetimi, eğitim ve parti içi pratiklerle ilgili dört ayrı komitenin kurulmasına onay vermişti. Ama aynı günün akşamı bir konuşmayla siyaset defterini kapadığını açıklayıverdi. 
     Tam İnönü'ye yakışan bir sürpriz 
     İnönü'ye öteden beri saygı duyan ve parti işinde kendisiyle yakın çalışan biri dün hayal kırıklığını şöyle ifade etti 
     "Evet, benim için de sürpriz oldu. Hani üç tekerlekli bisiklette çocuğu alıştırmaya çalışırsın. Sonra da iki tekerlekli bisiklete bindirip, biraz tutup arkasından itersin. Ya düşer ya da bir iki yalpalamadan sonra basar pedala gider. Demek ki zorla olmuyor." 
     Olamadığı açık. 
     Yirmi yıl sonraki ikinci denemeydi. 
     Tutmadı. 
     Tutabilir miydi 
     Yakın ihtimal değildi. 
     Zaman ilerledikçe, güçlükleri İnönü'nün kendisi de bir kez daha gördü. 
     Yeni partinin kurucular kurulunun oluşmasında karşılaştığı engeller, listeye almak istediği Sabancı Üniversitesi Rektörü Prof. Tosun Terzioğlu ya da Bilgi Üniversitesi'nden YÖK üyesi Prof. Burhan Şenatalar gibi bazı isimlerin olumsuz yanıtları da canını sıkmış olabilirdi. 
     Belki de İnönü'nün kumaşı, Türkiye'de aktif politikaya uygun değildi. Dünyaya ve hayata bakışı ne kadar çağdaş, tıkanmış siyasetle ilgili görüşleri ne kadar isabetli de olsa, partileşmede tek başına bunlar yeterli olamazdı. 
     Nitekim İnönü'nün kendisinin de götüremeyeceğini, hatta götüremediğini bir süre sonra görmeye başladığı söylenebilirdi. SODEP'li, SHP'li geçmişin derinliklerinden ara sıra kendisine el sallayan bazı kötü hatıra ve hayaletler de, çıktığı yolculuğun belki gözünde gitgide büyümesine yol açtı. 
     Kredi ve vakıf haberlerine gelince... Bu olay da kimine göre bardağı taşıran bir damla, kimine göre belirleyici bir gelişme oldu. 
     Peki niye Erdal İnönü idi 
     Sosyal demokraside yeni bir oluşumun peşinde olanların 75 yaşındaki Erdal İnönü'den medet ummuş olmaları normal miydi .. Çaresizlik, çelişki, hatta kimilerine göre bir ayıp değil miydi bu Erdal İnönü arayışı .. 
     Belki de 20 yıl öncesinin bir tekrarı idi. 
     Çünkü, dün olduğu gibi bugün de hala parti kurmaya kalkışana soruluyor 
     "Başında kim var kardeşim .." 
     Türk siyasetinin bu gerçeği, sahneye yeni oluşumların çıkışını kolaylaştırmıyor. "Bak benim planım, programım, parti anlayışım bunlar " diyerek Anadolu'ya çıkman yetmiyor. Hala soruyorlar, "Kardeşim başında kim var " diye... 
     Aşılamayacak mı bu 
     Aşılacak ama lider ve liderlik de önemini yitirmeyecek. Siyasetin yenilenmesi ve kabuk değiştirmesi için sabırsızlananlar bu gerçeği de göz ardı etmesinler. Yeni parti kurmanın bizim memlekete mahsus zorlukları da var çünkü... 
     
     







HADEP'i tanımak 


Dikkat buyrun 


Powell'a dört mesaj 


Başında kim var kardeşim sorusu 


Densiz... Ve gerçek 


Çankaya muhalefeti seviyor 


Niyet mektubunda kılıfa uydurma var mı 


Tartışma zamanı... 


Beş parmağın beşi de bir değil 


Rekabet’ savaşı 


Belediyenin en büyük sırrı Tayyip'in, kod numarası verdiği 85 gizli ad 


Yüksekova'da bilgi yarışması 


Tehlikeli ihale Kuzey Irak 


TV'de köy yarışması 


Amelie Şehre bir film gelir... 


Bu niyet "kötü niyet" 


</TEXT>
</DOC>
