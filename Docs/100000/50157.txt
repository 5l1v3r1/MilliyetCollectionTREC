<DOC>
<DOCNO> 50157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/yazar/okur.html </URL>
<DATE> 2001/11/02/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Adil dağılım 
</HEADLINE>
<TEXT>

     31 Aralık tarihi önemli. Yeni yılı karşılama filan değil. Bankalarla, işletmelerin yıl sonu dönem faiz ödemeleri günü bugün... 30 Eylül’de dönem faiz ödemeleri zar zor gerçekleşmişti. Ya bu kez Yorum yok ama konu, "İstanbul Yaklaşımı". Taraflar sıkı bir çalışma temposunda. Bankalar Birliği, Bankacılık Düzenleme ve Denetleme Kurumu BDDK Türk Sanayici ve İşadamları Derneği TÜSİAD , Türkiye Odalar ve Borsalar Birliği TOBB , Merkez Bankası toplantı üzerine toplantı yapıyor. 
     Konumuz görüşme trafiği değil, görüşmelerin içeriği... Bu kez Türkiye Odalar ve Borsalar Birliği TOBB cephesindeyiz. 
     352 oda, 900 bin üye, küçük ve orta ölçekli işletmelerin ağırlıkta olduğu bir yapı... 
     Yapı bu olunca ister istemez gözler TOBB’a çevrilmişti. TOBB, İstanbul’da Bankalar Birliği’nde yapılan toplantılara katılmış, arkasından Ankara’da hem reel sektör, hem ilgili bakanlarla toplantı yapmıştı. 
     Konular, TOBB yönetimi tarafından incelenmeye alındı. Bankalar Birliği’nin hazırladığı "Finansal Yeniden Yapılandırma Programı Çerçeve Sözleşmesi" üzerinde son rötuşlar yapıldı. Ve konuyla ilgili istekler Bankalar Birliği’ne iletildi. 
     
Ne istiyorlar      TOBB’un Bankalar Birliği’ne gönderdiği istekler listesinde neler olduğuna göz atarsak TOBB diyor ki 
     1- Zor durumda olan bir şirketin yüzde 51’inden fazla hissesi eğer bir bankanın ortaklığında ise o şirket bu operasyondan yararlanmasın... 
     2- Kriterleri aşağı çekin... Hatırlatalım. Bu programda büyük ölçekli işletmeler için konulan kriterler, "bordrolu 100 çalışan, yılda 15 milyon dolar ihracat yapan, yılda 25 trilyon lira ciro elde eden ve denetlenmiş aktif bilanço toplamı 15 trilyon lira olan şirketler" olarak tanımlanmıştı. Bu nokta TOBB, "gelin bu kriterleri biraz aşağı çekelim, yıllık ihracat 15 milyon dolar değil, 5 milyon dolar olsun" diyor. 
     3- Bu kanalla 150 ile 200 arasında büyük ama en az 2 bin orta ve küçük ölçekli işletmeyi bu programdan yararlandıralım. 
     
Püf noktası...      TOBB’un üzerinde durduğu bir başka önemli noktaya daha dikkat çekelim Kaynağın dağılımı meselesi... Biliyorsunuz bu programda Merkez Bankası sponsor olarak bulunuyor. Hazırlanan çerçeve sözleşmeden Merkez Bankası’nın uygun faizlerle reeskont imkanı sağlaması öneriliyor. Dünya Bankası ve IFC’den sağlanacak kaynağın yanı sıra Merkez Bankası’nda tutulan munzam karşılıkların kullanılması da gündemdeydi. 
     İşte kaynağın bulunması kadar kaynağın adil dağılımı konusu da bu işin en önemli püf noktası. TOBB’un bu konuda tavrı çok açık Gelin, kaynağı adil dağıtalım, büyük şirketlerin yanı sıra tabana doğru dağılımda hassas olalım. Limitleri başlangıçta belirleyelim. Ve haksızlık oluyor çığlıklarına karşı şimdiden hassasiyetimizi gösterelim. 
     Bu çözüm genel değil, özel. Çözüm orta ölçekli işletmelerin yaşamasında. Ancak çabuk. Bari bunda vakit kaybetmeyin... 
     
     







Müsteşarın ardından 


Bildikkişi... 


'Gerekirse savaşırız' 


Terörle mücadele, Afganistan'a asker gönderme... 


Varyag'ın ablası Minsk'te... 


ODTÜ'lüler meğer çok da alınganmış 


Askeri talebin karşılığı ne 


Gecikmiş ama doğru bir karar 


Adil dağılım 


Hem çalıyor, hem tehdit ediyor, hem de bağırıyorlar 


İki futbolcu İlhan ve Sergen 


Afgan misyonu ve Kore 


Telecom Italia'nın hayallerini yıkan biz değiliz 


Karşı çıkmak ve büyümek üzerine 


Biraz da vatandaşı koruyalım 2 


Simitte KDV yüzde 18, otoda KDV yüzde 18 insaf .. 


</TEXT>
</DOC>
