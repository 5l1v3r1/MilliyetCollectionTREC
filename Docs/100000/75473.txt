<DOC>
<DOCNO> 75473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/yazar/pulur.html </URL>
<DATE> 2002/03/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Yarılmaca"dan "Havariler"e 
</HEADLINE>
<TEXT>

     GÜN Zileli'ye "romantik devrimci" de diyebilirsiniz "katı devrimci"de... 
     "68 kuşağı"nın solcu önderlerinden Gün Zileli birinci kitabı "Yarılma", ikinci kitabı "Havariler"de içinde yaşadığı bir dönemin tanıklığını yapıyor. X 
     Yanlışlarıyla, doğru sandıklarıyla, ihanetlerle, dostluklarla, hayal kırıklıklarıyla, umut ve umutsuzluklarla, işkencelerle, cezaevleriyle kaçışlarla, aranmalarla geçen bir dönem. 
     
     GÜN Zileli, hem gizli örgütün, hem legal bir partinin üst düzey yöneticisi, yaygın bir yakıştırmayla "Maocular"dan biri gizli örgütün adı "Türkiye ihtilalci İşçi Köylü Partisi" TİİKP , legal, yasal adı da "Türkiye işçi Köylü Partisi" TİKP . 
     
     "DÜZEN Partileri"nden söz edenler, en çok onların "lider sultası"nı eleştirirler. 
     Peki, düzeni değiştirmek isteyen örgütlerin, partilerin lider sorunu nedir 
     "1960'tan beri, solla iç içe yaşayan, erdemli insanlarla, isimsiz, kahramanların, kendileri için hiçbir şey istemeyenlerin yanında 'korkunç' kariyer ve iktidar kavgalarına tanık olan" Gün Zileli şöyle der 
     "Liderlerin örgüt içi iktidar savaşları, devrimci hareketleri paramparça etti, can yoldaşı yüzlerce militanı yapay olarak birbirinden koparttı ve birbirinin can düşmanı haline getirdi." 
     
     1974 affından sonra tahliye olanlara, kimi öldürülmüş, kimi asılmış, liderleri tanıyanlar sahip çıkar, işte Gün Zileli'nin "Havariler"i bunlardır. "Aydınlık" hareketinin "peygamberi" yaşadığından, onlara havarinin sahip çıkması gerekmez, yeniden örgütlenmeye başlarlar, yasal bir parti olurlar. 
     1974'ten, 1983'e kadar uzanan bir tarih... 
     Kimini heyecanlandıran, kimini kahreden, yer yer gülümsetip, yer yer göz yaşartan bir tarih... 
     
     GÜN Zileli "romantik" bir devrimci mi, yoksa "katı" bir devrimci mi 
     Bir olay... 
     Liderle sosyalizm üzerine tartışıyorlar, özellikle Sovyetler'deki uygulanışla, Stalin, Troçki çekişmesi... 
     Gün Zileli'nin "Daçalarda bürokratlara hizmet eden hizmetçiler" tezine lider takılır, lidere göre elbette hizmetçi kullanılacaktır, "hizmetçisiz sosyalizm" nerede görülmüştür 
     İşte liderin bu çıkışı, 15 yıldan beri tanıdığı ve devrimciliğine inandığı lideri, bir anda, Gün Zileli'nin gözünde "tuzla buz" eder, o andan itibaren artık onun gözünde, lider gibi bir devrimci yoktur. 
     
     NE dersiniz, Gün Zileli "romantik" bir devrimci mi, yoksa kaskatı bir devrimci mi 
     Bize göre, romantik, zaten romantikliği onu katılaştırıyor ya 
     
     HEM "Yarılma"nın, hem de "Havariler"in sonundaki "ad dizinleri" de çok ilginç kimler o gün nerelerdeymiş, kimler bugün nerelerde... 
     Seyre değer 
     ------ 
     x İletişim Yayınları 
     
     







Yakup Cemil... 


Philip’i sökelim 


Ecevit - Derviş görüşmesi 


Özel bir durum 


Ecevit fotoğrafın bütününü ne kadar görüyor 


Rakamlarla Kürtçe 


İşgal en büyük terördür 


Eğitim Gönüllüleri Vakfı 


Hep aynı tavır... 


...Ve olaylar böylece gelişir 


Şükür’den Akın Tekstil’ çalımı 


"Yarılmaca"dan "Havariler"e 


Model Avrupa Birliği 


McKinsey'in fendi, Betil'i yendi 


Ben de bilmiyorum 


Askerin rahatsızlığı nedendir 


Betil yeni bir aşk yeni bir iş arıyor 


</TEXT>
</DOC>
