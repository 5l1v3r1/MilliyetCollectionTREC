<DOC>
<DOCNO> 99933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yazar/guclu.html </URL>
<DATE> 2002/08/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İşte bir ibret belgesi daha 
</HEADLINE>
<TEXT>

     Üniversiteye girişte yaşanan çelişkiler zinciri uç uca eklense dünyayı birkaç kez sarmalar. Giriş sistemi baştan aşağı yanlışlarla dolu. Ama nedense hiç kimse çıkıp da düzeltme gereği duymuyor. ÖSYM ve YÖK’ün, yarattıkları canavarı beslemenin ötesinde artık hiçbir işlevi kalmadı. Yeni Milli Eğitim Bakanı’ndan biraz olsun umutlanmıştık h l da umudumuzu koruyor ve bu yanlışa dur demesini bekliyoruz. 
     Bir kez daha söylüyoruz. Üniversiteye giriş sistemi yanlıştır ve acilen masaya yatırılması gerekmektedir. Örnek mi istiyorsunuz Alın işte size yüzlerce örnekten birisi 
     "Ben bu sene İstanbul Atatürk Fen Lisesi’nden mezun oldum. 3 senelik okul ortalama notum 4.67’dir. Başarılı öğrenci olduğumdan okul idaresi tarafından takdir belgesi ile ödüllendirildim. Benim okuldaki başarı tablom budur. Oysa ki, okuldaki not ortalamaları benden çok düşük olanlardan 30 kişi hakikati yansıtmayan hasta raporu alarak okuldan ayrıldılar. Bu ayrılan kişilerden dolayı yükselen okul ortalamasıyla okulun çalışkan öğrencileri başarısız öğrenci durumuna düşerken benim için yaklaşık 6 puan kaybı ÖSS ham puanda ilk 1000 sıralaması içinde olan bizler, AOBP eklenmesiyle birlikte 5000 sıra düşerek 6000’lere geldik. Bunun yanında okuldan ayrılan 30 kişi de kendine göre açıkgözlük yapanlar televizyona çıkarak "Okulda kalsaydık bizim puanımız 205 civarında gelecekti, ayrıldığımız için 212 geldi" diyerek uyanıklıklarını ifade etmişlerdir. Burada bizim gibi öğrencilerin suçu kurallara uygun olarak hareket etmiş olmaktır. Bunun yanında okul yönetimi bu ayrılan 30 kişinin ayrılması hakkında ve ayrılmalarının sonucu olarak bizim ÖSS’de çok önemli bir puan kaybı yaşayacağımız konusunda hiçbir bilgi vermemiştir. Bunun yanında bizden düşük durumda olması gerekenler şu an bizim katbekat önümüzde yer almaktadırlar. Uğradığımız bu haksızlığın bir an önce giderilmesini diler, yalan ve açıkgözlüğe prim verilmeyeceğini umarım. 
     Bunun yanında fen lisesi olarak ikinci mağduriyetimiz ise okulda gördüğümüz ağır sayısal müfredatı sayesinde mühendislik bölümlerinde yer almamız gerekirken haksız yere puan kaybettirilerek mühendislik bölümlerine giremememizdir. Bizimle aynı düşünceyle açılan endüstri meslek liselerinde AOBP 0.65 katsayısı ile çarpılarak istedikleri bölüme girmelerinde kolaylık sağlanmaktadır. Bu hakkaniyet ve eşitliğe aykırı olup bizim gibi mağdur olanların ÖSS ham puanına AOBP’nin 40 olarak eklenmesini saygılarımla umarım. 
     Sayın Abbas Abi, bu mağduriyetimizi köşenizde en kısa zamanda yazıp mağduriyetimizi ilgililere ileteceğinizi umar, eğitim konusunda bizlerin yanında olduğunuz için size teşekkür ederiz. 
     Can Serter İstanbul Atatürk Fen Lisesi" 
     Benzer mektubun çok daha ağırı Ankara Fen Lisesi öğrencilerinden de geldi. Onlar da mağduriyetlerini anlatıyorlar. Uyanıkların, not ticareti yapanların nasıl sıralamada en ön sıraya çıktıklarını gözler önüne seriyorlar. 
     Bu ilk kez olmadı. Geçen yıl da böyleydi. YÖK, ÖSYM ve MEB ne yaptı Sadece seyretti. Sonuç Uyanıkların sayısı daha da arttı. 
     Özetin özeti Öyle bir ülke haline geldik ki, doğru ve dürüst davrananlar hep kaybediyor Evet Sayın Bakan, belki görev süreniz çok kısa olacak ama yine de bu kısa sürede arı kovanına çomak sokmalı ve YÖK’ün derebeyliğine, ÖSYM’nin duyarsızlığına son vermelisiniz. Yoksa sizin de öncekilerden hiçbir farkınız kalmaz... 
     
     







Dam üstünde saksağan... 


Ata ve bilim... 


Ecevit, Baykal ve Derviş 


Derviş’i bekliyorlar 


Akıl kriterleri 


Kendi taklidini oynayan kadın 


İşte bir ibret belgesi daha 


Kıssadan hisse... 


Güneşli bir gün 


YTP, sanatçılarla cıvıtırsa iş değişir 


Siz bu oyunları beceremiyor gibisiniz 


Ekonomiden memnunsak neden seçime gidiyoruz 


"Convergence Play" 


</TEXT>
</DOC>
