<DOC>
<DOCNO> 87462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/siyaset/siy04.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip papazı buldu 
</HEADLINE>
<TEXT>

Erdoğan’a bir dava da kurucusundan 
     ABDULLAH KARAKUŞ Ankara 

     AKP Genel Başkanı Recep Tayyip Erdoğan’a bir dava da AKP Kurucusu Mehmet Gazioğlu’ndan geldi. Erdoğan’ın, kendisini bir yıl geçici ihraç ettirmesi kararını durdurmak için Ankara 4. Asliye Hukuk Mahkemesi’ne dava açan Gazioğlu, "Erdoğan şimdi papazı buldu" dedi. 
     Milliyet’e İstanbul Cumhuriyet Başsavcılığı’nın ihaleye fesat karıştırdığı gerekçesiyle Erdoğan hakkında 9 yıl hapis istemiyle açtığı davayı da değerlendiren Gazioğlu, "Erdoğan şimdi papazı buldu. Zaten papaz olmak istiyordu. Ben de Anayasa Mahkemesi’nin kararı çerçevesinde partiden ihraç edildiği gün kendisine İncil hediye edeceğim." diye konuştu. 
     Gazioğlu sözlerine şöyle devam etti öTayyip Bey iki yüzlü bir insan. İçi dışı bir değil. Bana 14 Ağustos 2001’inden sonrasını sorun diyor. Memleketi yönetmeye aday biri böyle yanıt mı verir Artık bu adamın ne yapacağı ortada. Bununla hiçbir yere gidilmez." Gazioğlu, Erdoğan için açtığı davanın 17 Haziran’da 4. Asliye Hukuk Mahkemesi’nde görüleceğini kaydederken, "Hukuken zaten yok olan Tayyip Bey’in benimle ilgili aldığı kararın durdurulması ve iptalini istedim. Tayyip Bey’in karanlık güçler’ dediği Türk Adliyesi’ne güveniyorum. Ona gereken yanıtı vereceklerdir. Çünkü bana yapılan hukuka aykırı, Siyasi Partiler Kanunu’na aykırıdır" dedi. 



 SİYASET 












</TEXT>
</DOC>
