<DOC>
<DOCNO> 93716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sonspo10.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür Beşiktaş yolunda... 
</HEADLINE>
<TEXT>

     Beşiktaş, Hakan Şükür'ün transferini bitirmek üzere... 
     Siyah beyazlı yönetim, milli takımın Parma'da oynayan yıldızının bonservisini de almak için girişimlerini bugün de sürdürdü. 
     Hakan Şükür'ün,Serdar Bilgili ve İkinci Başkan Hüsnü Güreli ile dün gece 3 saat başbaşa görüştükleri belirtiliyor. 
     Hakan Şükür'ün, "Artık kötü oynadığım maçtan sonra hemen kulübeye çekileceğim bir takımda oynamak istemiyorum. Bu yüzden Beşiktaş'ın teklifine sıcak bakıyorum" dediği öğrenildi. 
     Beşiktaş'ın Hakan şükür'ün transferi için camianın önemli isimlerini de devreye soktuğu biliniyor. 
     Camianın önde gelen isimleri Hakan Şükür'ün Beşiktaş'a transferi için yönetime maddi destek sağlama sözü verdiler... 
     Hakan Şükür'ün Beşiktaş'ın 18 Temmuz'daki ikinci kamp çalışmasına katılması bekleniyor... 
     





</TEXT>
</DOC>
