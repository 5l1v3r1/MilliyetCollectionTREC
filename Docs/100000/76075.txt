<DOC>
<DOCNO> 76075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/ekonomi/eko09a.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktaş devletleştirildi 
</HEADLINE>
<TEXT>

İmtiyaz sözleşmesi iptal edilen Aktaş Elektrik’i devralan TEDAŞ, Anadolu Yakası’nın elektriğini kendisi dağıtacak 
     ANKARA Milliyet 

     Enerji ve Tabii Kaynaklar Bakanlığı, Aktaş Elektrik’in imtiyaz sözleşmesinin yargı kararı ile iptali nedeniyle, şirketin elektrik dağıtım ve ticareti faaliyetlerini sürdürmesi esaslarını belirleyen şartlar ve hükümlerin ortadan kalktığını bildirdi. 
     İMKB’ye gönderilen açıklamada, Aktaş Elektrik’in, Bakanlar Kurulu’nun 1989’daki ilgili kararı uyarınca İstanbul’un Anadolu yakasını içeren 16. görev bölgesinde 30 yıl süre ile elektrik dağıtım hizmetlerini yürütmek üzere görevlendirildiği, daha sonra Bakanlık ile Aktaş Elektrik arasında 1997’de imzalanan imtiyaz sözleşmesi ile görev bölgesindeki elektrik dağıtım ve ticari faaliyetlerinin fiilen şirket tarafından yürütülmesinin sağlandığı anımsatıldı. 
     Açıklamada, şöyle denildi "İmtiyaz sözleşmesinin yargı kararı ile iptali nedeniyle, imtiyaz sözleşmesi kapsamındaki şirketin 16. görev bölgesinde elektrik dağıtım ve ticari faaliyetlerini sürdürmesi esaslarını belirleyen şartlar ve hükümler ortadan kalkmış bulunmaktadır. " 
     
     Hukuki bir karar yok’ 
     Öte yandan Aktaş Elektrik ise Danıştay kararının, tebliğ edildiğini bildirdi. Aktaş, dava taraflarının olağan yasal yollara başvurma hakları bulunduğu belirtilerek, ’Bu nedenle hukuken kesinleşmiş bir karar söz konusu değildir’’ denildi. 
     



 EKONOMİ 





















</TEXT>
</DOC>
