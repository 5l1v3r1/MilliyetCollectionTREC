<DOC>
<DOCNO> 95304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sondun33.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat "Seçimlerde aday olmaya karar vermedim" 
</HEADLINE>
<TEXT>

     Filistin lideri Yaser Arafat, istifa etme kararı bulunmadığını, Ocak ayı seçimlerinde de aday olmaya karar vermediğini belirtti. 
     Ramallah'taki karargahında Associated Press ve Bahreyn televizyonuna demeç veren Arafat, yakında istifa etmeyi düşünmediğini, seçimlerde aday olmaya karar vermediğini belirterek, ''Bu konu sadece bana bağlı değil. Birçok insana bağlı'' dedi. 
     Seçimle uzaklaştırılmadığı sürece istifa etmeyeceğini belirten Arafat, ''Halk tarafından seçildim. Korkak değilim. Beni seçen insanlara ihanet etmeye hazır değilim'' dedi. 
     Arafat, ABD tarafından talep edilen reformların zaten hayata geçtiğini, sürecin ilerlemesi için uluslararası katkı ve desteği memnuniyetle karşılayacağını söyledi. 
     





</TEXT>
</DOC>
