<DOC>
<DOCNO> 85511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/son/sonspo24.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre Belözoğlu korkuttu... 
</HEADLINE>
<TEXT>

     2002 Dünya Kupası finalleri hazırlıklarını Hong Kong'da sürdüren A Milli 
     Takım'da İnterli Emre Belözoğlu, bugünkü antrenmanda sol baldırından hafif bir sakatlık geçirdi. 
     A Milli Takım sorumluları, Emre Belözoğlu'nun sakatlığının ciddi olmadığını bildirdiler. 
     A Milli Takım'ın, Hong Kong'daki Sai Sui Wan Stadı'ndaki antrenmanı 1 saat 40 dakika sürdü. 23 kişilik kadroya giremeyen oyunculardan kaleci Metin Aktaş ile Cihan'ın antrenmana katılırken, Serhat ise çalışmada yer almadı. 
     A Milli Takım, antrenmanın ilk bölümünde tempolu koşu ve fizik çalışması, daha sonra da uzun paslarla yeni topa alışma çalışması yaptı. Milliler daha sonra da yarı sahada çift kale maç oynadı. 
     Kaleciler takımdan ayrı çalışırken, Hong Kong Karması maçında sakatlanan Hasan Şaş ise düz koşu yaptı. 
     





</TEXT>
</DOC>
