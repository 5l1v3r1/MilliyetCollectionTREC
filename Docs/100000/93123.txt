<DOC>
<DOCNO> 93123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sondun20.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Kore "ABD askerleri sınırda provokasyonda bulundu" 
</HEADLINE>
<TEXT>

     Kuzey Kore, Güney Kore sınırındaki Amerikan askerlerinin kışkırtıcı eylemlerle olası bir çatışma ortamı yarattığını öne sürdü. 
     Kuzey Kore resmi ajansı Kore Merkezi Haber Ajansı'nın KMHA , sınırdaki Panjumunjom köyünden Kuzey Koreli bir askeri yetkiliye dayandırdığı haberinde, birkaç gün önce Amerikan askerlerinin, rutin devriye görevi yapan Kuzey Koreli askerleri silah kullanmakla tehdit ettiğini öne sürdü. 
     Haberde, Amerikan askerlerinin yalnızca askeri bir tahrikte bulunmadıklarını, aynı zamanda çatışmaya yol açabilecek bir ortam yarattıkları kaydedildi. 
     KMHA'nın haberinde, bölgedeki güvenlik yetkililerinin üst düzey alarm halinde, her zaman ateşe hazır oldukları hatırlatıldı. 
     Seul'daki Amerikan askeri yetkilileri, henüz konuyla ilgili bir açıklama yapmadı. 
     Sarı Deniz'de, Güney ve Kuzey Kore savaş gemileri arasında çatışma çıkmış, Güney Kore'den 4 kişi ölmüş, 19 kişi yaralanmıştı. Güney Koreli askeri yetkililer, 30 Kuzey Koreli denizcinin de öldüğünü açıklamıştı. 
     





</TEXT>
</DOC>
