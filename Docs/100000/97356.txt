<DOC>
<DOCNO> 97356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sontur15.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP TBMM'nin bugünkü olağanüstü toplantısına katılmıyor... 
</HEADLINE>
<TEXT>

     ANAP'ın, TBMM'nin bugün yapacağı olağanüstü toplantıya katılmayacağı açıklandı. 
     ANAP Grup Başkanvekilleri Beyhan Aslan, İbrahim Yaşar Dedelek ve Nihat Gökbulut, yaptıkları ortak yazılı açıklamada, toplantı gündeminde Türkiye için hayati önem arz eden, Türkiye'nin önünü açacak, bugün iş başında bulunanların gelecek nesillere borcu olan Avrupa Birliği uyum yasalarının bulunmadığını anımsattılar. Açıklamada şu görüşlere yer verildi 
     ''Defalarca kamuoyuna açıkladığımız gibi önce Avrupa Birliği uyum yasalarını yasalaştıralım, sonra 3 Kasım 2002 tarihinde seçim yapalım çağrımızı tekrarlıyoruz. 
     Anavatan Partisi TBMM Grubu olarak gündeminde Avrupa Birliği uyum yasalarının yer almadığı TBMM'nin bugünkü olağanüstü toplantısına katılmayı Türkiye'nin menfaatine uygun bulmadığımızı kamuoyuna saygıyla duyururuz.'' 
     





</TEXT>
</DOC>
