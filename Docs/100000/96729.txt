<DOC>
<DOCNO> 96729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/yazar/cemal.html </URL>
<DATE> 2002/07/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Baş olmak Ya da uzlaşma kültürü... 
</HEADLINE>
<TEXT>

     Kemal Derviş ters yöndeki bütün telkinlere rağmen baş olmak istemiyor. İkinci adamlığı içine sindirdiğini söylüyor. Yeni Oluşum’la birlikte siyaset meydanında geniş cephe kurmaktan yana. 
     Derviş belki parti’den çok bunu önemsiyor. 
     Kendi deyişiyle bu aşamada 
     Siyasette el ele verilsin istiyor. 
     Niye 
     İstikrar için. 
     Çünkü her şeyin başı bu. Siyasi istikrarı yakalamadan, yani güçlü hükümetler olmadan, ekonomi de büyümez, aş ve iş sorunu da çözülmez, sosyal adalet de, fırsat eşitliği de olmaz. 
     Derviş bu yüzden el ele verilmesi için, örneğin Avrupa Birliği projesi konusunda ortak vizyona sahip partilerin seçimlerde ittifak kurmaları için inatla uğraşıyor. 
     Ama kendisi de biliyor. 
     Güç bir işin peşinde. 
     Çünkü, Türkiye’nin siyasal kültüründe baş olmayı bir yana bırakan özveri ve büyük uzlaşma örneklerine rastlanmıyor. 
     Ne yazık ki öyle. 
     Daha çok kan davaları var. Kendi kendisiyle dolu, eski deyişle kendi kendisiyle meşbu liderler var. Gerektiğinde memleket hayrına uzlaşmasını bilen, öyle bir siyasal kültüre sahip liderler yok. 
     Yarım yüzyıllık çok partili siyasal hayatımıza kan davalarının damgasını vurduğu söylenebilir. 
     İnönü - Bayar kavgası... 
     Demirel - Ecevit kavgası... 
     1950’ler, 60’lar, 70’ler böyle geçti. 
     En kritik siyasal konjonktürlerde, bazı temel sorunların aşılmasında büyük uzlaşmalar gerçekleşmedi, büyük koalisyonlar kurulamadı. 
     Bu yüzden askeri kesintiler yaşadık. 
     1980’ler de farklı değildi. 
     Bu kez merkez sağla solda kan davalarına tanık olduk. Merkez sağla sol kendi içinde anlaşamadı. 
     Özal’la Demirel... 
     İnönü’yle Ecevit... 
     İnönü’yle Baykal... 
     Çiller’le Yılmaz... 
     Baykal’la Ecevit... 
     Ne kendileri bir araya geldiler, ne partilerini birleştirmeye yanaştılar. Bütün telkinlere direndiler. Kendileri baş olmaktan başka bir şey düşünmediler. 
     ANAP’la DYP birleşsin diye, CHP ile DSP birleşsin diye, haydi birleşemiyorlar, seçim ittifakları kurabilsinler diye perde arkasında ve önünde ne kadar çok çaba sarf edildi. 
     Ama hepsi sonuçsuz kaldı. 
     Bir tarihte DSP lideri Ecevit’le görüşüyordum. Bir ara, evire çevire sorduğum aynı sorudan bunalmış, kendisinde çok az tanık olduğum hırçın bir üslupla beni paylarcasına konuşmuştu 
     "Dünya bir araya gelse, gene de CHP ile birleşmem " 
     Zihniyet bu. 
     Şimdi Kemal Derviş Arnavut inadıyla böyle bir zihniyeti aşmaya çalışıyor. Belki kendisi de aşamayacağının farkında ama son bir kez insanlığını yapıyor. 
     Bilemiyorum. 
     Keşke başarsa Derviş 
     Siyaset meydanında Türkiye’nin temel sorunlarını birlikte kucaklayacak, Avrupa Birliği projesini gerçekleştirerek Türkiye’yi değiştirip yenileyecek bir geniş cephe için el ele verilebilse keşke... 
     Ama şimdilik hava öyle ki, iş yine olacağına varacak. Yani herkes yine kendi partisi ve kaderiyle seçim yoluna çıkacak. Sorunun çözümü bundan önce birçok kez yapıldığı gibi yine seçim sandığına, yani milletin oyuna bırakılacak. 
     Halk iradesi düğümü çözecek mi .. 
     Sanki bu kez olacak bu iş. 
     Çünkü, millet artık bölük pörçük bir siyaset sahnesinden de, zayıf hükümetlerden de, mevcutlardan da fena halde bıktı. 
     Yeniyi, yenileşmeyi, değişimi istiyor. 
     Siz ne dersiniz 
     Millet seçim sandığında bu defa bu işi çözebilecek mi 
     
     







Kürtler ve partiler 


Demagoglar saltanatının sonuna doğru 


Seçim sonrası tablo 


Ecevit ABD’ye söz vermedik 


Baş olmak Ya da uzlaşma kültürü... 


Hocam Metin Toker 


10 milyarlık okullar hani nerede 


Neyin seçimi, kimin geçimi 


"Yarınödan önce "dün"ü yakalamalı... 


Cem ve Derviş’in ilk hataları 


Adamın şiiri mi özel hayatı mı 


Derviş’in arayışı 


Hani yabancı şirket, rüşvetle iş yapmazdı 


Vergi 25, açık 18 katrilyon 


</TEXT>
</DOC>
