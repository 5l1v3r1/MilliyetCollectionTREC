<DOC>
<DOCNO> 84732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/yazar/sazak.html </URL>
<DATE> 2002/05/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ecevit boşluğu 
</HEADLINE>
<TEXT>

     Başbakan Ecevit, iki hafta önce bağırsak enfeksiyonu’ rahatsızlığıyla kaldırıldığı Başkent Hastanesi’ne bu kez sol kaburgasında kırık ve sol bacağında dolaşım bozukluğu teşhisiyle yatırıldı. 
     Prof. Mehmet Haberal, Ecevit’in bir hafta süreyle hastanede tedavi göreceğini açıkladı. Başbakan’ın Pakistan ve Afganistan gezileri de ertelendi. 
     Ecevit’in sağlığı hakkındaki bilgiler kuşku uyandırıyordu. 
     Gazeteci arkadaşımız Dr. Sedat Ergin, Başbakan’ı Oran’daki evine hapseden adale ağrısının bir çarpma ya da düşme sonucu oluştuğunu Ecevit’ten dinleyip şahsen gözlemlemese çelişkili açıklamalar belki bir süre daha devam edecekti. 
     Medyadaki duyarlılık Ecevit’in daha fazla ıstırap çekmesini önledi 
     Haberal ekibi de dün sabah Rahşan Ecevit’i ikna ederek tedavinin Başkent Hastanesi’nde sürdürülmesi yönünde karar aldılar. 
     İlginçtir. Başbakan’ın sağlık kontrolünden geçtiği saatlerde Başbakan Yardımcısı Devlet Bahçeli, Viyana’ya hareket ediyordu. MHP liderinin yanında TBMM Başkanvekili Murat Sökmenoğlu da vardı. 
     Bahçeli, Viyana’ya Ecevit’in bir hafta hastanede yatacağından habersiz uçtu 
     Aynı saatlerde DSP Genel Merkezi’nden verilen Başbakanlık ve genel başkanlık sorunu yoktur’ mesajı da anlamlıydı. 
     Belli ki Ecevitler rahatsızlığın boyutu ne olursa olsun Başbakanlığı bırakmayı içlerine sindiremiyorlar. 3 başbakan yardımcısı Bahçeli, Yılmaz ve Özkan’ın Oran’dan uzak tutulmalarının nedeni şimdi anlaşılıyor. Vekaleten de olsa görev devrine hazır değil Başbakan. 
     Mesut Yılmaz da, Ecevit’in hastaneye yatmasından ötürü boşluk doğmayacağını belirterek piyasaları yatıştırmaya çalışıyor. 
     Ancak borsa düştü, dolar yükseldi. 
     Başkentteki bir haftalık Ecevit boşluğu’nun siyasete etkilerini zaman gösterecek. Muhalefet yeni bir hükümet ve erken seçim’ diye bastırıyor. 
     DSP’nin içi de hareketli. Rahşan Ecevit’in Fikret Bila’ya ilk kez Hüsamettin Özkan’la ilgili sitemde bulunması dikkat çekicidir. 
     Özkan, Ecevit sonrası senaryolarda başrol’ oyuncularından biridir. 
     ABD Büyükelçisi Robert Pearson’un Kemal Derviş ve Hüsamettin Özkan’a yaptığı eşzamanlı ziyaretlerde konuşulanların Ecevit’in Başkent Hastanesi sürecinden bağımsız olduğu düşünülebilir mi Cumartesi senaryosu çekilme’ hariç tuttu 
     Kemal Derviş’in bir an önce DSP’ye girmesini isteyenlerin başında Özkan geliyor. Cem de bu kadroya dahil olabilirse geleceğin DSP’si üçlü bir yönetim’e geçebilir. Ancak Rahşan Ecevit’in bu modele karşı çıkacağı DSP Genel Merkezi’nden dün yapılan açıklamayla belli olmuştur. 
     Ankara’da şimdi herkes Ecevit’in sağlığına dua ediyor. Ki hastaneden çıkabilsin ve Meclis haziranda tatile girmeden önce AB açısından yaşamsal önemdeki yasalar geçsin. 
     Ecevit’in sağlığındaki olumsuzluklar Türkiye’yi bir hükümet kriziyle karşı karşıya getirebilir. 
     Sıcak bir yaza giriyoruz. 
     
     







Bayar’ın partisi 


Bir dalda iki ceviz, aramız derya deniz... 


Banka titiz... 


Ecevit ve sağduyu 


Risk ve piyasalar 


Ecevit dönemi kapanıyor, ne yapacağız 


Kedi metaforu 


İki binaya ağıt 


Gençler bu kez Rize’de buluştu 


Kafkasya açılımı 


Kadın yemek kadar faydalıdır erkeğe...’ 


Siyaset ve piyasa’ 


Aslında hiç kimse uyumuyor 


Ecevit boşluğu 


Trafikte ölü sayımız, gerçeğe yaklaştı 


Asla unutulmayacak olan 


Ecevit’siz günler başlıyor 


</TEXT>
</DOC>
