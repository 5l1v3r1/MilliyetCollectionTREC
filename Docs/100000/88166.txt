<DOC>
<DOCNO> 88166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/dunya/adun.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamikaze direksiyonda 
</HEADLINE>
<TEXT>

İsrail’in Hayfa kenti yakınlarında bir Filistinli intihar komandosu, kullandığı bomba yüklü aracı, otobüsün yanından geçerken havaya uçurdu 16 ölü, 38 yaralı 
     DIŞ HABERLER SERVİSİ 

     Filistinli radikal eylemciler, İsrail hedeflerine yönelik saldırılarında taktik değiştirerek ilk kez motorlu araç kullandılar. Bomba yüklü bir otomobili kullanan Filistinli intihar komandosu, dün İsrail’in Hayfa kentindeki Megiddo kavşağında asker dolu bir otobüsün yanından geçerken aracını havaya uçurdu. Patlamanın etkisiyle havada iki takla atan İsrail otobüsünde, 13’ü asker 16 kişi öldü 38 kişi de yaralandı. Patlamada Filistinli intihar eylemcisi de paramparça oldu. 
     
     İslami Cihad 
     Saldırıyı radikal dinci İslami Cihad’a bağlı "Kudüs Ordusu" grubu üstlendi. 
     Patlamanın şiddetiyle yolculardan bir kısmı asfalta fırlarken, bir bölümü alev topuna dönen aracın içinde yanarak can verdi. Alev alev yanan otobüse sıkışan bir çiftin el ele son nefeslerini verişi, trajik bir görüntü oluşturdu. 
     
     Feci şekilde öldüler 
     Görgü tanıkları, otobüsün patlamadan hemen sonra yandığını ve insanların karıncalar gibi alevler arasında kaldığını anlattılar. Otobüsün sürücüsü Mickey Harel ise, son aylarda 3 kez intihar saldırısından kurtulduğunu ve 4. kez de hayatta kaldığı için çok şanslı olduğunu söyledi. Aynı bölgede 10 Nisan’da da 9 kişinin ölümüyle sonuçlanan bir intihar saldırısı düzenlendiği belirtildi. 
     Saldırıyı üstlenen İslami Cihad ise, İsrail’in Gazze Şeridi ve Batı Şeria’yı topraklarına kattığı 1967 Arap - İsrail Savaşı’nın 35. yıldönümü nedeniyle böyle bir eylem yapıldığını açıkladı. 
     
Otobüs iki takla attı      Şimdiye kadar gövde- lerine patlayıcı sarıp yaya olarak saldırı düzenleyen Filistinliler, dün motorlu araçla eylem düzenledi. Kuzey sahili şeridindeki birçok Arap yerleşim merkezinden geçen bir otobüs hedef alındı. Yolcularının çoğunlu- ğunu İsrail askerlerinin oluşturduğu otobüs, birden yanında beliren bir otomobilin havaya uçması sonucu iki takla attıktan sonra alevler içinde kaldı. Otomobilden geriye ön plandaki enkaz kalırken, otobüs ise iskelete döndü. 
     



 DÜNYA 












</TEXT>
</DOC>
