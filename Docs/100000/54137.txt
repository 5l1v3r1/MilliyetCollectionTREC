<DOC>
<DOCNO> 54137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/yasam/yas02.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Özel kadın’ POLİS CIKABİLİR 
</HEADLINE>
<TEXT>

Londra’da çapkınlık yapmayı düşünenler, özel bir kadın’la karşılaşmayı düşlerken hapse düşebilir. Çünkü fahişe kılığındaki polisler, tutuklayıveriyor 
     NEVSAL ELEVLİ Londra 

     İlginç bir yöntem 
     LONDRA sokaklarında seks ticaretini önlemede kararlı olan polis, sadece fahişelerin değil, "müşteri"lerin de gözünü korkutmak için ilginç bir yönteme başvuruyor. 
     
     Gözaltına alıyorlar 
     HER gece fahişe kılığına girerek sokağa çıkan kadın polisler kendilerine para karşılığı seks teklif eden erkekleri gözaltına alıyorlar. Bu şekilde sadece geçen hafta 30 kişi gözaltına alındı. 
     
     Tutuklama yetkisi var 
     GEÇMİŞTE sadece uyarı yapma hakkına sahip olan kadın polisler, yeni uygulama ile seks teklifi yapan erkekleri tutuklayarak karakola götürme yetkisiyle donandı. 
     
     Türkler de var 
     POLİS, geçen ekim ayından bu yana operasyonlarını Türklerin yoğun olarak yaşadığı Seven Sisters Road ve çevresinde yoğunlaştırdı. Geçen pazartesi gözaltına alınanlar arasında bir de Türk göçmen var. 
     
     Akdeniz görünümlü 
     POLİSE göre, Tottenham bölgesinde fahişe aramaya çıkanların büyük bölümü Akdeniz görünümlü. Bunların arasında da Türk ve Kürt kökenliler çok görülüyor. 
     
     Adi suç sayılacak 
     UYGULAMA suçlu bulunanlara para cezası yanında bu kişilerin parmak izleri ve DNA örneklerinin alınmasını ve işlenen suçun kayıtlara "adi suç" olarak geçirilmesini öngörüyor. 
     



 YAŞAM 














</TEXT>
</DOC>
