<DOC>
<DOCNO> 63614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sonspo02.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözler Hakan Şükür'de... 
</HEADLINE>
<TEXT>

     İtalya Kupası'nda 23 Ocak Çarşamba akşamı Bresica takımıyla yarı final ilk maçına çıkacak olan Parma'nın ilerideki silahı Hakan Şükür olacak. 
     Parma'nın golcü futbolcusu Marco Di Vaio'nun sol baldırında çekmeler olduğu ve bu yüzden Brescia karşısında oynatılmayacağı açıklandı. Kulüp doktoru Luca Montagna, "Ümit ediyoruz ki, Bologna ile oynayacağımız lig maçına yetişir" dedi. 
     Di Vaio'nun yokluğunda, takımın gol silahı olarak ilk isim Hakan Şükür gözükürken, ligde kötü sonuçlar alan ve 2. lige düşmemek için mücadele veren Parma en azından İtalya Kupası'nı alıp, UEFA Kupası'nda da finale kadar yükselme hedefini taşıyor. 
     Bu arada, futbolculardan Marco Marchionni, kulübün internetteki resmi sitesinde yaptığı açıklamada, "Sahada neden maksimumu veremediğimizi anlamak kolay değil. Takım her zaman maksimum gücünü vermeye çalışıyor. Ama maalesef sonuca gidemiyoruz. Hedefimiz sadece İtalya Kupası değil, Avrupa'da da bir hedefimiz var. Bunun için de Çarşamba günü galip gelerek, moral kazanmak istiyoruz" dedi. 
     Öte yandan, İnter'de de Uruguaylı Alvaro Recoba'nın sol dizinde hafif sakatlığı bulunduğu bu yüzden Venezia maçının kadrosuna alınmayacağı belirtildi. 
     Milano'daki antreman sahasının zemininin bozuk olması dolayısıyla antrenmanlarını İspanya'da Real Mallorca'nın tesislerinde yapacak olan İnter'in Çarşamba gününden Cumartesi gününe kadar İspanya'da kalacağı bildirildi. 
     Recoba'nın sakatlığıyla İnter'deki Türk temsilcilerimizden Emre Belözoğlu'na da Venezia karşısında ilk 11'de forma giyme şansı doğdu. 
     






</TEXT>
</DOC>
