<DOC>
<DOCNO> 95773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/yazar/ozyurek.html </URL>
<DATE> 2002/07/15/ </DATE>
<TIME>  </TIME>
<AUTHOR> Mustafa ÖZYÜREK  </AUTHOR>
<HEADLINE>
Siyasi kriz vergi düzenlemelerini geciktirecek 
</HEADLINE>
<TEXT>

     Bu köşede, birkaç kez vergi sisteminde ve gelir idaresinde önemli düzenlemelerin yapılmasının takvime bağlandığını belirtmiştik. IMF’ye verilen niyet mektuplarında ve Bakanlar Kurulu kararına bağlanan vergi stratejisinde yapılması öngörülen düzenlemelerden sadece Özel Tüketim Vergisi Kanunu çıkarılabildi. 16 vergi kanununu bir araya toplayan ÖTV Kanunu vasıtalı vergiler oranında kapsamlı bir sadeleştirme sağlamaktadır. 
     Hazırlıklarının önceden yapılıp Ekim 2002 sonuna kadar yasalaşması öngörülen düzenlemelerin akıbeti belirsizdir. Bülent Ecevit’in rahatsızlığı nedeniyle DSP içinde başgösteren istifaların hükümetin geleceğini belirsizliğe sokması vergi düzenlemelerinin de sahipsiz kalması sonucunu doğurmuştur. 
     Diğer yandan, bu yıl içinde erken seçim yapılmak istenmesi de doğal olarak yasama çalışmalarını olanaksız kılmaktadır. 
     Ekonomiden sorumlu Devlet Bakanı Kemal Derviş 10 Temmuz günü Bakanlar Kurulu’na 2002 yılı sonuna kadar alınması gereken ekonomik kararlarla ilgili 6 sayfalık bir rapor sundu. Bu raporda da vergi düzenlemelerinin yıl sonuna kadar yasalaştırılması gereğine değiniliyordu. 
     Yapılacaklar arasında enflasyon muhasebesi uygulaması, temettü gelirleri üzerindeki 65’e varan vergi yükünün 50’ler düzeyine çekilmesi, elektronik muhasebe uygulaması, internet yoluyla vergi beyannamesi verilmesi gibi iş dünyası ve muhasebe camiası için önemli düzenlemeler yer alıyor. 
     Ülke seçim "sathı mailine" girdiğine göre Meclis gecikmeden olağanüstü toplanarak, olabilecek en erken tarihte seçim kararı alınmalıdır. Halkın seçeceği parlamento ülkenin başta ekonomik ve mali sorunları olmak üzere tüm sorunlarına gecikmeden eğilmelidir. Vergiyle ilgili düzenlemeleri şu ana başlıklar altında özetleyebiliriz 
     

</TEXT>
</DOC>
