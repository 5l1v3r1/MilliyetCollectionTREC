<DOC>
<DOCNO> 75622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yazar/pulur.html </URL>
<DATE> 2002/03/31/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu kıssanın hissesi belli... 
</HEADLINE>
<TEXT>

     ESKİ okurlardan biri telefon etti 
     "Sizin yazdığınız bir fıkra vardı, bu pazar, onu tekrarlayıp, kıssadan hisse çıkarılmasını ister misiniz 
     Hangi fıkra acaba ... 
     Okur, kaynağı da veriyor, 1986'da "Hürriyet"in ek verdiği bizim fıkralar kitapçığından... 
     Sorduk 
     "Peki bu fıkranın kıssadan hissesi ne olacak, ya da kime yakıştırılacak " 
     Okur ısrarlı 
     "Siz yazın, ben sonra söylerim." 
     Okur, velinimetimiz, madem bu kadar istiyor, buyrun 
     
     ADAM papaza gitmiş, günah çıkartacak, papaz bakmış adamın ayağında ufacık ziller, çanlar var 
     "Bu ne yahu " 
     "Papaz efendi, yolda, görmeden karınca ezebilirim, diye bunları taktım." 
     "Ne işe yarıyor bunlar " 
     "Ben yürürken, bunlar çalınca, sesi duyan karıncalar yoldan kaçıyor, böylece onları ezmiyorum " 
     Papaz şaşırmış 
     "Evladım, böyle bir adamın günahı olur mu " 
     "Var papaz efendi var, benim de ufak tefek günahlarım var " 
     
     BAŞLAMIŞ anlatmaya 
     "Geçen sene evde oturuyorum, madam yok, kapı çaldı, açtım, komşunun kızı geldi oturdu, oradan buradan derken..." 
     Papaz anlamış 
     "Evladım, buna günah değil, hata denir, senin gibi bir adam da bazen hata yapar." 
     "Sağ ol muhterem peder Lakin benim böyle birkaç hatam daha var " 
     
     YİNE başlamış anlatmaya... 
     Ooooo, sırada kimler yok, adamın elinden uçanla kaçan kurtulmuş, yirmisinden yetmişine kadar. 
     Papaz sonunda dayanamamış 
     "Bana bak ulan, sen, ayaklarına taktığın o çıngırakları, al da bilmem nerene tak Bu gidişle hepimizi sıraya dizeceksin " 
     
     FIKRA bu... 
     Peki, bu kıssadan kim hisse çıkaracak, ya da kime yakıştırılacak 
     "Demirel'e, Demirel'e, tam ona uygun " 
     "Ne alakası var " 
     Okur, patladı 
     "Yahu otuz yılın tarihinin her satırında imzası var, hala kalkmış, ayağına bağladığı çıngıraklarla dolaşan masum adamı oynuyor " 
     
     DİKKAT etmişseniz, Cumhurbaşkanlığı'nı kaybettiğinden bu yana Demirel'le uğraşamıyorduk, lakin bu sefer okurumuzun tahrikine kapıldık, lakin Allah'ı var, bu fıkra da muhtereme pek uyuyor, tam kıssadan hisselik... 
     Tabii kıssadan hisse çıkarılabilinirse... 
     
     







Kısa yanıtlar 


Amanpour'un amanvermez soruları 


Filistinli ve İsrailli ölü çocukların hayaletleri 





"Berlin duvarını geri verin bana " 


Öğretmenevleri, İlksan ve MEB 


Hayat sizin. Kontrolü kimin 


Bu kıssanın hissesi belli... 


Derviş'in siyasi geleceği 


Koç’un tüketiciye en yakın olma hedefi 


Kadın o kadar kadın değildir 


Farklı kanuna tabisiniz 


Bu politikacılarla siz huzurlu musunuz ki 


Yeni kriz yaratmak için kaşınmaya başladık 


Her şey tamam bir "Formula 1" eksik 


Deli mi Veli mi 


</TEXT>
</DOC>
