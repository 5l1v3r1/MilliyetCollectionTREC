<DOC>
<DOCNO> 99998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sontur22.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimlere 23 siyasi parti katılacak 
</HEADLINE>
<TEXT>

     Yüksek Seçim Kurulu YSK , 3 Kasım 2002 tarihinde yapılacak milletvekili genel seçimlerine 23 siyasi partinin katılacağını bildirdi. 
     YSK'nun yayınladığı bildiriye göre, Yargıtay Cumhuriyet Başsavcılığı'ndan gelen bilgileri değerlendiren YSK, mevcut yasalara göre halen faaliyette olan 48 siyasi partiden 23'ünün seçimlere girmeye hak kazandığını tespit etti. 
     YSK'nın, 2 Ağustos 2002 gün ve 411 sayılı kararı ile 3 Kasım 2002'de yapılacak olan 22. dönem milletvekili genel seçimine katılacak siyasi partiler şöyle 
     "Adalet ve Kalkınma Partisi, Anavatan Partisi, Aydınlık Türkiye Partisi, Bağımsız Türkiye Partisi, Büyük Birlik Partisi, Cumhuriyet Halk Partisi, Demokrat Parti, Demokrat Türkiye Partisi, Demokratik Halk Partisi, Demokratik Sol Parti, Doğru Yol Partisi, Emeğin Partisi, Halkın Demokrasi Partisi, İşçi Partisi, Liberal Demokrat Parti, Millet Partisi, Milliyetçi Hareket Partisi, Özgürlük ve Dayanışma Partisi, Saadet Partisi, Türkiye Komünist Partisi, Yeni Türkiye Partisi, Yeniden Doğuş Partisi ve Yurt Partisi." Öte yandan, seçimlerde aday olacak kamu görevlileri, 8 Ağustos Perşembe günü saat 17.00'ye kadar görevlerinden ayrılma isteğinde bulunacaklar. 
     





</TEXT>
</DOC>
