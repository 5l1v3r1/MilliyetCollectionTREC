<DOC>
<DOCNO> 95560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/son/sontur16.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Asaf Savaş Akat ile bir araya geldi 
</HEADLINE>
<TEXT>

     Devlet Bakanı Kemal Derviş, akademisyen arkadaşı Prof. Dr. Asaf Savaş Akad ile İstanbul'da bir araya geldi. 
     Dün akşam saatlerinde İstanbul'a gelen Bakan Derviş, Tarabya'daki Nurol Sitesi'nde kaldığı evinden saat 12.00 sıralarında ayrıldı. 
     Bakan Derviş, daha sonra akademisyen arkadaşı Prof. Dr. Asaf Savaş Akad'ın Yeniköy'deki evine geldi. Burada iki saate yakın bir süre kalan Derviş, evden çıkarken gazetecilere ''Bir arkadaşınız kaza yapmış galiba'' diye sorarak, kaza geçiren Hürriyet Gazetesi ekibine geçmiş olsun dileğinde bulundu. 
     Derviş, şunları söyledi 
     ''Ben size bir şey söyleyeyim. Ayaküstü hiçbir şekilde ne bir demeç vereceğim, ne birşey yapacağım. Onun için ne olur dikkatli olun. Fazla olağanüstü bir olay da yok. Ne olur dikkatli olun.'' Derviş, gazetecilerden soru sormamalarını da istedi. 
     Arkadaşlarının evine girip çıkarken hiçbir şekilde açıklama yapmadığını, sorulara cevap vermediğini belirten Derviş, gazetecilere ''Onun için boşuna uğraşmayın, olur mu Kendinize dikkat edin'' tavsiyesinde bulundu. 
     Spor giysiler giydiği dikkat çeken Bakan Derviş, daha sonra Tarabya'daki Nurol Sitesi'ne döndü. 
     





</TEXT>
</DOC>
