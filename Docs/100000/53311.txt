<DOC>
<DOCNO> 53311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/guncel/gun09.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar, 580 köyü esir aldı 
</HEADLINE>
<TEXT>

Doğu Karadeniz’de etkisini sürdüren kar yağışı nedeniyle yaylalarda mahsur kalan 8 kişiden haber alınamıyor 
     Doğu Karadeniz'de etkili olan kar yağışı nedeniyle 580 köy yolu ulaşıma kapandı. Trabzon'un Büyükharman ve Sarmaşık yaylalarında mahsur kalan 5 kişi ve 3 bin küçükbaş hayvandan 2, Rize'nin Tiran yaylasında 250 küçükbaş hayvanla mahsur kalan 3 çobandan da 6 gündür haber alınamadığı bildirildi. 
     Köy Hizmetleri'nden alınan bilgiye göre Trabzon'da 157, Giresun'da 154, Gümüşhane'de 40, Artvin'de 86, Rize'de de 143 köy yolu kar nedeniyle kapandı. Ekipler kapanan yolları açma çalışmalarını sürdürürken, meteoroloji yetkilileri, kar yağışının süreceğini söyledi. 
     Büyükharman Yaylası’nda Necmi 30 ve Mecit Dinçer 26 kardeşlerin kurtarıldığını belirten yetkililer, Sarmaşık Yaylası’nda 3 bin küçükbaş hayvanla birlikte mahsur kalan 5 çobandan henüz haber alınamadığını söyledi. Rize Tiran Yaylası’nda ise 250 küçükbaş hayvanla mahsur kalan 3 çobandan da 6 gündür haber alınamadığı, arama çalışmalarının sürdüğü kaydedildi. 
     



 GÜNCEL 





























</TEXT>
</DOC>
