<DOC>
<DOCNO> 62161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/yazar/akyol.html </URL>
<DATE> 2002/01/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Saddam'ı tanımak 
</HEADLINE>
<TEXT>

     DERYA Sazak, Bülent Ecevit'le birlikte 1990 yılında Bağdat'a giderek Milliyet için Saddam'la röportajlar yapmışlar ve bundan dolayı 1991 yılı "Başarı Ödülleri"ni almışlardı. 
     Arkadaşımız Sazak o olayı şimdi bütün perde arkasıyla kitap halinde yayımladı "11 Eylül Gölgesinde Saddam", Doğan Kitap, Hürriyet Medya Towers 34544 Güneşli İstanbul. 
     Körfez krizinin eşiğinde Saddam, ABD Büyükelçisi April Glaspie'ye diyor ki 
     - Birleşik Devletler'e çıkarma yapamayız, Ama Araplar bireysel olarak size ulaşabilir. 
     Şu sözler de Ecevit'in 
     - Ortadoğu'da ABD'nin fiili işgale dönüşen politikasına tepki olarak militan bir köktendincilik, İslam ile Hıristiyanlık ve Musevilik arasında bir kutuplaşma olabilir. Sf. 60 
     Ve Sazak Batılı araştırmacılardan alıntılar yapıyor 
     "Usame bin Ladin'in bir efsane olarak doğumu, 1990'daki Körfez krizidir. Suudi Arabistan'a gelen Amerikan askerleri geri çekilmeyince, Bin Ladin 'kutsal topraklar'ı kurtarmak üzere cihat açmıştır." Sf. 191 
     
     ORTADOĞU'NUN radikalleri... 
     "Erich Rouleau'ya göre, Ayetullah Humeyni ile Mısır eski Devlet Başkanı Nasır'ın söyledikleri arasında, dinsel göndermeler bir yana bırakılırsa, pek fark yok..." Sf. 198 
     Filistin sorunundaki büyük haksızlıklara duyulan şiddetli öfkeler radikalizmleri besliyor ve öfkeyle bakılınca, yanlış, kışkırtıcı yargılara varılıyor 
     Somali olaylarına bakan Bin Ladin, "Amerikalıların kağıt kaplan olduğunu" söylemiş Sf. 192 Biliyorsunuz bu söz Mao'nundu 
     Saddam ise Körfez krizinde diyor ki 
     - Savaş bir kere başlayıp biraz sürdükten sonra Amerika şimdiki üstünlük düzeyini koruyamaz... 
     Çünkü Arap dünyası ayaklanır, Batı da ABD'yi yalnız bırakır vs... Saddam bu yanlış hesapla Kuveyt'ten çekilmiyor. Sf. 92 
     Radikal ideolojilerin hayali dünya tasavvuru insanı böyle yanıltır Ama uzun vadeli bir analiz olarak Brzezinski elbette gerçekçi 
     "ABD bastırılmış duyguların ve temel eşitsizliklerin fark edildiği dünyada yanardağın üstünde oturuyor." Sf. 194 
     
     SADDAM, Ecevit ve Sazak'a "Irak'ta hür seçimler yapıldığını, demokratik bir yönetim olduğunu" anlatıyor Sf. 98, 137 
     Demokrasiden dem vurmayan hangi diktatör vardır 
     Saddam, Kürtlerin, Barzani ve Talabani dahil, Irak'ın bütünlüğüne bağlı olduğunu, ortada sadece "yabancı kışkırtmaların" bulunduğunu söylüyor. Sf. 99 - 100 
     'Diplomasi' yapıyor tabii 
     Özal, Musul - Kerkük'ü almak mı istiyordu Kitaptan öğreniyoruz ki Özal, "Türkiye'nin bir daha Enver Paşa'lara ihtiyacı yoktur" diyordu. Sf. 53 
     Ve kitapta Ecevit'in birikimini ve Türkmenler konusundaki hassasiyetini görüyoruz. Saddam'a Sevr'i hatırlatıyor, Atatürk'ün demokratik bir Meclis'le Milli Mücadele'yi yürüttüğünü belirtiyor. Ve Ecevit Batılıların, Amerika'nın bir Kürt devleti kurdurmak istediğini defalarca söylüyor, onlardan "eski mandacılar" diye bahsediyor. Sf. 99, 132, 152, 155 
     Bugün bu görüşlerinin büyük çapta değiştiği bir gerçek. 
     Sazak'ı tarihe belgeler verdiği için tebrik ediyorum. 
     
     







Saddam'ı tanımak 


Amerika’ya Irak mesajı 


Washington'da Ecevit'i bekleyen... 


Washington’a giderken Başbakan’ın çantasındakiler 


Hukuk nedir, kime lazım olur 


Asparagas haberin şahı 


Ecevit'in Türkmen kartı 


Bizler Ali Veli Makinist .. 


Stanley Fischer'ın itirafları ve Derviş 


Kanun iyidir’ önemli olan uygulama’ 


</TEXT>
</DOC>
