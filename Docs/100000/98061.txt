<DOC>
<DOCNO> 98061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/magazin/amag.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sponsor oldu güzeli kaptı 
</HEADLINE>
<TEXT>

Ford Model Supermodel Of The World üçüncüsü Selin, yarışmanın ulaşım sponsoru Metro Turizm’in ortağı ile birlikte... 
     DENİZ ALTUNTAŞ 

     Bu kaçıncı skandal .. 
     İSTANBUL sosyetesinin uğrak yerlerinden Hammam’da yapılan Ford Model Supermodel Of The Turkey’ yarışmasından bir skandal daha çıktı. Yarışmada birinci seçilen Burçin Bircan’ın, Yasemin Kozanoğlu’nun Erol Derviş’ten ayrılmasına yol açan Derya Danacı’yla birlikte olduğu, hırsızlıktan sabıkası bulunduğu ve erotik filmlerde oynadığının anlaşılmasının ardından, yarışmanın ulaşım sponsoru firmanın ortağı da, üçüncü güzelle aşk yaşadığını itiraf etti. 
     
     Aşkına şampanya’ 
     YARIŞMAYA katılan güzelleri taşıyan Metro Turizm’in ortağı Talip Öztürk ile üçüncü güzel seçilen Selin Vatansever, önceki gece Arto’nun sahneye çıktığı Beşiktaş Makara Bar’da birlikte eğlendi. Arto, sahneye ardarda şampanya gönderen Öztürk ve Vatansever’le yakından ilgilendi. Gazetecilerin sorusu üzerine Öztürk, "Arkadaşlığımız yeni başladı. Birbirimizi tanıma aşamasındayız" derken, Selin Vatansever ise konuşmamayı tercih etti. 
     



 MAGAZİN 













</TEXT>
</DOC>
