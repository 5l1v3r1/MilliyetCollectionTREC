<DOC>
<DOCNO> 86856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/ekonomi/eko03.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep’te yas bitti 
</HEADLINE>
<TEXT>

Kriz patladığında Sanayi Odası’na siyah bayrak astılar. Ancak şimdi yası bırakıp işe asılıyorlar. Anketler, olumlu beklentiyi yansıtıyor. 40 yatırım için teşvik belgesi alındı. Bankacılar kredi vermek için akın ediyorlar. GSO Başkanı Koçer, Krizden herkesten önce çıkacağız’ diyor 
     Anadolu'nun dönüşü 
Nedim Şener 

     Geçen yıl şubatta baş gösteren ekonomik kriz ile birlikte bir ay süreyle ekonomik yas ilan ederek, Sanayi ve Ticaret odalarının bulunduğu binaya siyah bayrak asan Gaziantep, ekonomik yastan çıkıyor. 
     Ekonomik krizin bittiğine inananların oranı her ne kadar yüzde 1 olsa da Nisan ayında yapılan bir anket, sanayicilerin yılın ilk aylarına göre her alanda daha umutlu olduğunu gösteriyor. 2002 yılının son dört ayında toplam 50 milyon doları bulan 78 trilyon liralık 40 yatırım teşvik belgesinin düzenlenmiş olması bunun somut göstergesi olarak görülüyor. Bu canlanma bankacıların da dikkatini çekmiş olacak ki, borsacılar pek ortalarda görünmeseler de para satmak isteyen bankacıların akını sürüyor. 
     
     Öz sermayemiz kuvvetli’ 
     Gaziantep’te şirketlerin yüzde 65’i kredi kullanmazken, yalnızca yüzde 35’i bankalara başvuruyor. Bu yapı yaşanan ekonomik krizin etkilerinin kolay atlatılmasını sağladı. Kent ekonomisinde önemli bir yeri olan halı sektörünün canlanmasında, Gümüşsuyu Halı’nın yanması, Atlas Halı’nın kapanması etkili olurken, Gaziantep Sanayi Odası GSO Başkanı Nejat Koçer de sanayinin genelinde canlanmayı doğruluyor. 
     "Bir kere biz öz sermayesi kuvvetli olan bir kentiz. En zor günlerde bile bankalarla problemi olan şirket sayızı fazla değildi. Tüm krizlere herkesten önce girip, yine herkesten önce çıktık. Evet çalışan sayımız 100 binden 80 bine kadar geriledi ama fabrikaların kapısına kilit vurmadık. Kapasiteyi yüzde 40’a kadar düşürdük, vardiya azalttık ama kur artışını fiyat rekabeti ayrıca kaliteyle ihracatta avantaj olarak kullanabildik" diyen Koçer, ortaya çıkan rakamlara bakarak krizin geçtiğini söyleminin zor olduğunu belirtirken, şu uyarıyı yapıyor 
     
     İç pazar durdu 
     "Türkiye şu anda satın alma gücü bitmiş bir iç pazar ve dalgalı kur riskleriyle karşı karşıya bir dış pazar yapısıyla ortadadır." 
     İhracatta yönünü Rusya ve Türki Cumhuriyetler’den Avrupa’ya çeviren Gaziantepli sanayicilerin, artan iyimserliğine kent genelindeki ekonomik hayatta rastlamak mümkün değil. Ticaret Odası Başkanı Mehmet Aslan ise son iki ay içinde kıpırdanma olsa da esnafın zor günlerinin devam ettiğini belirtti. 
     
Canlanma çarşıya yansımadı      Şerif Cıkcıkoğlu, Gaziantep’in tarihi çarşısı Külekçi’de eskiden yoğurt taşımaya yarayan tepsiden derin yuvarlak metal kap esnaf. Bir yıldır geçimi sağlayacak iş yapamadıklarını çoğu gün siftahsız kepenk kapattıklarını söyleyen Cıkcıkoğlu’nun komşusu Demirci Ali Tur da boş sokakları gösterirken, "Eskiden burada omuz omuza çarpmadan yürüyemezdin. Şimdi kimseler yok. Bu ekonomik krizde Türkiye Arjantin olmadıysa aile olarak dayanışmamızdandır’ diyor. Gerçekten de Gaziantep’li esnafların yoğunlaştığı çarşıda, demircisinden, eyercisine, kalburcusundan baharatcısına günü siftahsız kapatanlar var. 
     
Krizler ihracatı öğretti1990’larda 2 milyon dolarlık ihracat yapamayan Kahramanmaraş’ın şimdiki hedefi 70 milyon dolar 
     Kahramanmaraş, uzun yıllar iç piyasaya yönelik çalışmanın acısını son krizle daha da belirgin yaşadı. Sanayiciler, Kahramanmaraş’ın, ekonomik krizler sayesinde dış pazarların önemini kavradığını belirtiyor. 
     Bu rakamlarda da görülüyor. 1993 yılına kadar yıllık 1 ya da 2 milyon dolarlık ihracat yapılan kentin, 1994 yılındaki devalüasyon ile birlikte yaşanan ekonomik kriz sonrası ihracatını 26 milyon dolara çıkardığı, 2001 sonunda da 68 milyon dolarlık ihracat yaptığı belirtiliyor. 2002 yılsonu ihracat hedefi ise 70 milyon dolar 
     2001 yılındaki ekonomik krize borçta yakalanmamış olmasını büyük bir şans olarak gören Kahramanmaraş Sanayi ve Ticaret Odası Başkanı Mehmet Balduk, 2000 krizinde kapasitelerin yüzde 40’a kadar gerilemesine rağmen yeniden yüzde 70’lere kadar çıkmasının da ihracat ağırlıklı olduğunu söyledi. 
     
     İstihdamda 6 bin artış 
     Balduk, elektrik kullanımındaki artış yanında, 34 bine gerileyen istihdamın da yeniden 40 bine yaklaştığına işaret ederek, canlanmanın başladığını belirtti. 
     Kipaş Yönetim Kurulu Başkanı Hanifi Öksüz ise iyimserlikte ihtiyatlı olunması gerektiğini söyledi. Öksüz, ihracatta dalgalı kur sisteminin yarattığı belirsizliğin büyük bir olumsuzluk olduğunu söyledi. 
     
     Diyarbakır şik yetçi 
     Yaklaşık 1 milyonluk nüfusunun yüzde 35’i işsiz olan Diyarbakır’ın ilçeleri ile birlikte işsizlik oranı yüzde 50’yi aşıyor. Bölgedeki en önemli iş kollarından birisi inşaat diğeri ise tekstil. 
     Bölgenin en büyük sanayicilerinden Mustafa Akyıl, ucuz işçiliğin avantaj olduğunu belirtirken, ihracat nedeniyle işlerin bir miktar açıldığını söyledi. Ancak Diyarbakır Sanayi ve Ticaret Odası Başkanı Kutbettin Arzu Diyarbakır’ı sırtlayan inşaat sektörünün krizle birlikte durduğunu, bölge ekonomisinde canlanmadan söz edilemeyeceğini belirtti. 
     
     Adıyaman umutlu 
     Ekonomik kriz ile birlikte 47 tekstil atölyesinden 27 tanesinin kapandığı Adıyaman’da makine sesleri yeniden duyulmaya başladı. Bölgede yeni yeni gelişmekte olan Organize Sanayi Bölgesi’nde ise yeni tekstil yatırımları bulunuyor. İşletme sahipleri özellikle enerji fiyatlarının pahalı olmasından ve elektrik kesintilerinin sık yaşanmasından şik yet ediyorlar. Geçmişte bölgede yer alan Sümerbank fabrikası ise tekstil yatırımları açısından önemli bir kalifiye eleman potansiyelini barındırıyor. 
     
     Şanlıurfa canlanıyor 
     Sanayi ve Ticaret Odası Başkanı İsmail Demirkol, krizin etkilerinin sürdüğünü belirtiyor. Bölgede 100’ü aşkın fabrikanın bulunduğuna dikkat çeken Demirkol, işsizlik oranın yüzde 25 civarında olduğunu vurguluyor. 
     Bölgede yatırım yapmak isteyenler bakımından bir artışın göze çarptığını dile getiren Demirkol, "Neredeyse hergün böylesi bir girişim için başvuru alıyoruz ve bunlar da özellikle tekstil ve gıda sektörlerinde yoğunlaşıyor" diye konuştu. 
     
     Öğretim üyesiydi sanayici oldu 
     Gaziantep, tekstil yanında bu sanayiye bağlı makina üretimiyle de dikkat çekiyor. Halı dokuma yan sanayi dahil 40 makina imalatçısının bulunduğu kentte Doçent Doktor Doç. Dr Yusuf Uskaner’in yeri ayrı. Çünkü o hem ilk hem de tek özellikleri olan birisi. Gaziantep Üniversitesi Makine Bölümü’ünde 14 yıllık öğretim üyeliğinden sonra 1996 yılında danışmanlık yaptığı Özçelik Makina şirketine ortak olarak işadamlığına geçti. Bunun yanında ürettiği sentetik iplik makinasıyla da Türkiye’de tek olma özelliğini pekiştiren Uskaner, ihracata yönelenlerin krizin etkilerini daha hafif atlattığını belirterek, kendi işlerindeki olumlu gelişmenin ise her kesim için geçerli olmadığını vurguladı. 
     
     2.5 milyon doları battı, yine ayakta 
     2001 yılında yaşanan büyük ekonomik krizin Kahramanmaraş’ta etkilediği sektörlerin birincisi metal eşya sanayi oldu. Krizden önce 46 olan işletme sayısı 25’e geriledi. Mevcut olanlar da kapasite kullanım oranlarını yüzde 10’a kadar düşürdü. Kriz ile birlikte zor duruma düşenlerden birisi de Has Cevher Metal Sanayi’nin başında bulunan Hacı Hüseyin Dinçer. 
     Krizde toplam 2.5 milyon dolar parasının battığını belirten Dinçer, üç ay ne fabrikaya gidebilmiş ne de kimseyle konuşmuş. Serum şişeleri yanında kentin aklı eren işadamları ile bankacıları konuşa konuşa Hacı Dinçer’i yeniden üretime yöneltince, fiyatları olağanüstü kırarak ve kalitesini de artırarak ihracata yönelmiş. Geçen yılın tamamında yapabildiği ihracatı bu yıl üç ayda gerçekleştirmiş. Şimdi Benim için ihracat hayalden başka bir şey değildi. Şimdi mal satamayacağım adam yoktur’ diyor. 
     
     Siyaset 
     Esnaf siyasiye, sanayici seçim tartışmasına kızıyor 
     Bölge sanayicileri erken seçim sözlerinden rahatsız. Şikayetçi olan ticaret kesimi ise seçimi umut olarak görüyor Gaziantep Sanayi Odası Başkanı Nejat Koçer de olası erken seçim sözlerinden rahatsız olanlardan. 
     Koçer, "Erken seçim, nekahat dönemindeki ekonomiyi yeniden istikrarsızlığa, yatağa düşürür. Türkiye’yi yöneten ve yönetmeye talip olanların, krizin yaralarını sarmaya çalışan ekonomiyi, siyasi beklentileri için bir erken seçim macerasına sürüklememesi gerekir" diyor. 
     Siyasetçilerin verdikleri sözleri tutmamasından bıkan Gaziantep ve Kahramanmaraş’taki esnaf ise "Seçim zamanı gelsinler eskisi gibi alkış değil protestoyla karşılaşacaklar, kepenkleri kapatıp yüzlerine bile bakmayacağız" diyor. 
     
Yarın Kayseri yeniden yatırıma başladı      
     



 EKONOMİ 

















</TEXT>
</DOC>
