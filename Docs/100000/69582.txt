<DOC>
<DOCNO> 69582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sondun16.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu'da savaşın diğer yüzü...Kadınlar acı çekiyor... 
</HEADLINE>
<TEXT>

     İsrail ile Filistinliler arasındaki şiddet olaylarının son bilançosunda, arka arkaya karşı tarafın hedefi olan 2 Filistinli ve 1 İsrailli hamile kadın hem hayatta kalmayı başardılar, hem de hepsi sağlıklı kız çocukları doğurdular. 
     Batı Şeria'da, dün Filistinlilerin açtığı ateş sonucu yaralanan 33 yaşındaki Tamara Fisch-Lifshitz adlı İsrailli hamile kadın, sezaryenle sağlıklı bir bebek dünyaya getirdi. 
     Kudüs'teki hastanede görevli doktor Alon Pikarsky, karnından yaralanan Fisch-Lifshitz için, ''Eğer hamile olmasaydı, aldığı yaralar çok daha ciddi olurdu'' dedi. Bulunduğu hastaneden ordu radyosuna açıklama yapan Fisch-Lifshitz de, ''Hamile olmasaydım, şimdi hayatta olmayacaktım'' diye konuştu. 
     İsrail askerleri de, yine dün Batı Şeria'da Maysun adlı hamile karısını hastaneye götüren Filistinli Muhammed Hayek'i vurmuş, Maysun ile babasını yaralamıştı. Maysun Hayek de, İsrailli kadın gibi, yetiştirildiği hastanede sağlıklı bir kız bebek dünyaya getirdi. 
     Yine Batı Şeria'da bir kontrol noktasında Pazar günü göğsünden yaralanan Şadiye Şihede adlı Filistinli kadın, 6 saat sonra doğum yapmış, Hiba adını verdiği bir kızı olmuştu. 
     






</TEXT>
</DOC>
