<DOC>
<DOCNO> 79124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sonspo10.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Ayhan ve Bülent suçsuz bulundu 
</HEADLINE>
<TEXT>

     Galatasaraylı futbolcular Ayhan Akman ve kaptan Bülent Korkmaz, Avrupa Şampiyonlar Ligi ikinci turunda İtalya'da AS Roma takımıyla oynanan maçta yaşanan olaylar yüzünden UEFA'nın bugün Cenevre'de yapılan duruşmasında suçsuz bulundu. 
     Galatasaray 2. Başkan Ali Dürüst, Sportif İlişkiler Direktörü Mete Razlıklı, kulübün avukatı Dupont ve UEFA yetkililerinin katıldığı duruşmada Ayhan, sözlü savunma verdi. 
     Toplantıda, Ayhan hakkındaki ''Maç sonrasında formasını Totti ile değişmek istedi, kabul görmeyince yumruk attı'' iddiası, görüntülerle çürütüldü. Ayhan'ın fotoğraflarda formasıyla birlikte sahadan çıktığının ispat edilmesi sonrasında, bu futbolcunun suçsuz olduğu tespit edildi. 
     UEFA duruşmasında, kaptan Bülent Korkmaz'ın ise suçsuz olduğu belirlenerek, sözlü savunmasına dahi ihtiyaç görülmedi. 
     Bu arada, AS Roma Kulübü, kendine verilen cezaya itiraz ederken, konu UEFA'da bugün görüşülecek. 
     





</TEXT>
</DOC>
