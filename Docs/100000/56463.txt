<DOC>
<DOCNO> 56463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/soneko10.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Parasını dövize yatıranlar Kasım ayında kaybetti 
</HEADLINE>
<TEXT>

     Kasım ayında döviz ve altın yatırımcısı reel olarak kayba uğradı. 
     Devlet İstatistik Enstitüsü DİE , seçilmiş finansal yatırım araçlarının kasım ayı itibariyle gerçekleşen reel getiri oranlarını açıkladı. Buna göre, dolar yatırımcısı TEFE ve TÜFE'nin yüzde 4.2 oranında arttığı kasım ayında yüzde 8.7, mark yatırımcısı yüzde 10.6, altın yatırımcısı da yüzde 11.5 oranında reel zararla karşılaştı. 
     En yüksek getiri ise hızla yükselen Borsa'da oluştu. 
     Kasım ayında Borsa'ya yatırım yapanlar yüzde 22.2'lik reel getiri sağladı. 
     Tasarruflarını Türk Lirası mevduat olarak değerlendirenler ise kasımda yüzde 0.6 oranında reel kazanç elde etti. 
     
     Yıllık getiri 
     Kasım ayında reel olarak kayba uğratmalarına karşın yıllık bazda en yüksek getiri döviz ve altında oluştu. 
     Dolara yatırımcısı yıllık bazda TEFE'ye göre yüzde 20.4, TÜFE'ye göre yüzde 32.8, mark yatırımcısı TEFE'ye göre yüzde 25.2, TÜFE'ye göre yüzde 38.1, külçe altın yatırımcısı da 
     TEFE'ye göre yüzde 26.5, TÜFE'ye göre yüzde 39.5 oranında reel kazanç sağladı. 
     Borsa, kasım ayındaki yüksek getirisine rağmen yıllık bazda en fazla kayba uğratan finansal yatırım aracı oldu. 
     Borsa'ya yatırım yapanlar, yıllık bazda TEFE'ye göre yüzde 52.5, TÜFE'ye göre yüzde 47.6'lık reel kayba uğradı. 
     Sözkonusu dönemde tasarruflarını Türk Lirası mevduat olarak değerlendirenler de TEFE'ye göre yüzde 28.7, TÜFE'ye göre yüzde 21.4 oranında reel kayıpla karşılaştı. 
     






</TEXT>
</DOC>
