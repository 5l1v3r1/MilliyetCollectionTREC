<DOC>
<DOCNO> 59518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sontur18.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit ABD'de ikiz kuleleri ziyaret edecek 
</HEADLINE>
<TEXT>

     Başbakan Bülent Ecevit, resmi ziyarette bulunmak üzere, 14 Ocak 2002 Pazartesi günü ABD'ye gidecek. 
     Başbakan Ecevit, Türk Hava Yolları'ndan THY kiralanacak özel uçakla gideceği ABD'de, 16 Ocak Çarşamba günü Başkan George W. Bush ile Beyaz Saray'da biraraya gelecek. Ecevit ile Bush, görüşmede, başta iki ülkeyi ilgilendiren konular olmak üzere, bölgesel sorunları da içeren birçok konuyu ele alacaklar. 
     Ecevit'in, temasları çerçevesinde bazı ABD'li bakanlar ile Dünya Bankası Başkanı James Wolfensohn ve IMF Başkanı Horst Köhler ile de görüşmesi bekleniyor. 
     Başbakan Ecevit, Washington'daki temaslarının ardından 18 Ocak'ta New York'a geçecek. Burada 11 Eylül saldırılarında çöken Dünya Ticaret Merkezi'nin ikiz kulelerinin enkazını ziyaret edecek olan Ecevit, aynı gün Türkiye'ye hareket edecek. 
     Başbakan Ecevit'e, ABD gezisi sırasında, eşi Rahşan Ecevit, Devlet Bakanı Kemal Derviş, Dışişleri Bakanı İsmail Cem ve bazı bakanların yanı sıra bir grup işadamı ile basın mensupları eşlik edecek. 
     






</TEXT>
</DOC>
