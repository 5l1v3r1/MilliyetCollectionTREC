<DOC>
<DOCNO> 76005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/soneko23.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF ''Arjantin, mali yardım için güç siyasi kararlar almalı'' 
</HEADLINE>
<TEXT>

     Uluslararası Para Fonu IMF İcra Direktörü Başyardımcısı Anne Krueger, Arjantin'in yeni mali yardıma hak kazanabilmesi için ekonomik reform konusunda zorlu, güç siyasi kararlar alması gerektiğini söyledi. 
     IMF'de TSİ dün gece akşam yemeğinde basın mensuplarıyla biraraya gelen Krueger, ''biz kesinlikle işlerin işleyeceğini ümid ediyoruz, ancak, süregelen müzakelerin sonucu Arjantin'e bağlı'' dedi. 
     Arjantin hükümetiyle görüşmelerinde, sürdürülebilirlilik girdilerinde tutarlı olduklarını belirten Krueger, ''sanırım, onlar bunların ne olduğunu biliyor, dolayısıyla, esas soru, bunları yapmayı isteyip istemedikleri ve ne zaman yapmayı istedikleri'' diye konuştu. 
     Arjantin'e verecekleri paranın israf edilmesi halinde, IMF'nin kredi vermeye niyeti olmadığını vurgulayan Krueger, ''büyüme ve normale dönüş vaadiyle gelebileceklerini umuyoruz ve bu bazı değişimler gerektiriyor'' dedi. 
     Krueger, ''Arjantin Devlet Başkanı Eduardo Duhalde yönetiminin yolsuzluk, vergi kaçırma ve derinlere işlemiş siyasi patronajla bilinen bir ülkede gereken değişimleri yapacak siyasi beceriye sahip olup olmadığı'' sorusunu, ''bunu yapıp yapamayacakları hükmünü vermek onlara kalmış, bize değil'' cevabını verdi. 
     Anne Krueger, Arjantin'in ekonomik programında sürdürülebilir parasal ve mali politikalar, işler bir kambiyo rejimi, iflas-konkordato mevzuatında değişimler, yerel yönetimlerin bütçesinde zorlu kısıtlamalar ile bankacılık kısıtlamalarının kaldırılmasının yer alması gerektiğini söyledi. 
     






</TEXT>
</DOC>
