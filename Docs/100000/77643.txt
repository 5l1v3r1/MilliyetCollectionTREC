<DOC>
<DOCNO> 77643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/astro/index.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Biraz sabır 
</HEADLINE>
<TEXT>

Bugün Ay, Koç burcuna geçti ama henüz yeniay başlamadı. Yeni bir proje başlatmak ve girişimde bulunacaksanız biraz daha beklemelisiniz. Koç’lar bugün iyi konumdalar. Son birkaç gündeki kararsızlık yerine daha enerjik bir tutum söz konusu. Yine de ani tepkilerden kaçınmalılar. Boğa’lar geçmişe ait konular üzerinde daha fazla durabilirler. Bu yüzden daha iyimser olmaya çalışmalılar. Olayları akışına bırakmak gerekiyor. İkizler iyimser ve rahat. Başkalarından destek görecek. Sosyal konularda yeni atılımlar peşinde olabilir. Alacağı önerileri olumlu değerlendirmeli. Yengeç’ler yorucu bir gündeler. Üstlerle ilişkiler ve onları ön plana getirebilecek konular söz konusu. Aslan’lar bugün iyimser enerjilerle dolular. Yabancılarla bir araya gelebilirler. Duygularını rahat biçimde anlatabilecekler. Başak’lar duygusal konularda net olmalılar ve yanlış anlamalara neden olmalılar. Rahatça açıklayamadıkları konular ön plana gelebilir. Duygusal paylaşıma önem vermeliler. Akşam rahat açılar kuran Ay düşüncelerimizi somuta daha kolay indirgeyebileceğimiz elverişli şartlar getirmekte. İyimserliğin çok şey kazandırabileceği bir gündeyiz. Terazi’ler ortaklaşa konularda olaylı bir gün geçirebilirler. Bir dizi değişiklik yapmak ve başkalarından kaynaklanan gelişmelere uyum sağlamak gerekiyor. Akrep’ler günlük işlere, sağlıkla ilgili konulara önem vermeliler. Küçük bir detay bile pek çok şeyi değiştirebilir. Acele hareket etmemeliler. Yay’lar coşkun olabilecekleri bir gündeler. Yeni enerjiler, hevesler ve aşk hayatları onları sabırsız kılmakta. Oğlak’lar tam tersine biraz koşturmaca içinde olabilirler. Her zamanki gibi planlı hareket etmeliler. Ev içinde hareket var. Kova’lar bugün çok daha rahat edecekler. Sözleri ile etkileyici olabilirler. Kısa yolculuklar, arkadaşlıklar olumlu sonuçlar getirebilir. Balık’lar maddi konularda yeni gelişmelere karşı uyanık olmalılar. Çalışma kapasiteleri yüksek ve yeni olanaklar sağlayabilirler bu arada büyük risklere de girmemeliler. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
