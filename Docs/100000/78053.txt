<DOC>
<DOCNO> 78053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sontur09.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörle bağlantılı 9 kişi ve kuruluşun mal varlığını donduruldu 
</HEADLINE>
<TEXT>

     Bakanlar Kurulu, Birleşmiş Milletler BM Güvenlik Konseyi'nin kararı doğrultusunda, terör örgütleri ile terörizmi finanse eden 9 kişi ve kuruluşun daha Türkiye'deki mal varlığını dondurdu. 
     Bakanlar Kurulu'nun Resmi Gazete'nin bugünkü sayısında yayımlanan kararında, BM Güvenlik Konseyi'nin terör örgütlerinin ve terörizmi finanse eden kişi ve kuruluşların mal varlıklarının dondurulmasına ilişkin kararları doğrultusunda bazı terör örgütleri, kişi ve kuruluşların Türkiye'de bulunan bankalar ve diğer mali kurumlar ile gerçek ve tüzel kişiler nezdindeki kiralık kasa mevcutları da dahil olmak üzere tüm hak ve alacakları ile mal varlıklarının dondurulmasının ve bu mal varlıkları ile ilgili her türlü işlemin Maliye Bakanlığı'nın iznine bağlanmasının kararlaştırıldığı kaydedildi. 
     Bakanlar Kurulu'nun 22 Aralık 2001 tarihli kararının ekindeki 86 ve 126. sırada yer alan kişilerin bu listeden çıkarılmasına da karar verildiği bildirilen Bakanlar Kurulu'nun kararında, söz konusu listeye şu kişi ve kuruluşlar eklendi 
     Afghan Support Commitee ASC , Revival of İslamic Heritage Society RIHS , Abd al Muhsin Al-Libi, Abu Bakr Al-Jaziri, Ummah Tameer E-Nau UTN , Sultan Bashir-Ud-Din Maymood, Abdul Majeed, Mohammed Tufail, Lashkare E-Tayyiba. 
     Bakanlar Kurulu'nun daha önce yayınlanan listeden çıkardığı kişiler Ali Ghabel Himmat ve Youssef Nada a.k.a Youssef M. Nada,a.k.a Youssef Mustafa Nada 
     Bakanlar Kurulu'nun, 30 Aralık 2001 tarihli Resmi Gazete'nin mükerrer sayısında yayımlanan 22 Aralık 2001 tarihli kararıyla, toplam 131 terör örgütü ile terörizmi finanse eden kişi ve kuruluşun Türkiye'deki mal varlıkları dondurulmuştu. Bu listeye eklen 9 kişi ve kuruluş ile çıkarılan iki kişi dikkate alındığında liste 138'e yükseldi. 
     





</TEXT>
</DOC>
