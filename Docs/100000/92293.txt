<DOC>
<DOCNO> 92293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/ekonomi/aeko.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim olmadan belirsizlik bitmez 
</HEADLINE>
<TEXT>

S P, yılın ilk beş ayında yakalanan iyileşmenin gelecek seçimlerden önce geri gelmesinin mümkün olmadığını savundu ve Türkiye’nin görünümünü pozitiften durağana çevirdi 
     LONDRA Reuters 

     Kredi derecelendirme reyting kuruluşlarından Standard and Poor’s S P , Türkiye’nin ekonomik görümünü pozitiften durağana çevirdi. Buna pararel olarak hisseleri devlete ait olan Türk Eximbank’ın döviz görünümü de pozitiften durağana çevrildi. S P aynı zamanda Türkiye için vermiş olduğu B - kredi notunu ise değiştirmedi ve aynen teyit etti. 
     S P borç analisti Ala el-Yusuf, "Görünüm koalisyon hükümetini Nisan 2004’teki seçimlere kadar götürecek yeni bir DSP liderinin seçilme olasılığı ile DSP ve hükümet içindeki felç durumun yakında yapılması gerekebilecek seçimlere kadar devam etmesi riskini dengeliyor" dedi. 
     S P’den yapılan yazılı açıklamada ise siyasi belirsizliğin, ekonomideki kazanımların kaybedilmesine neden olabileceği uyarısında bulunuldu. Açıklamada, koalisyon partileri liderlerinin erken seçimi benimsememesine rağmen, Başbakan Bülent Ecevit’in sağlık durumu ile gerektiğinde yerini kimin alacağının belli olmaması gibi unsurların, hükümetin etkinliğini azaltarak, erken seçimi zorlayabileceği kaydedildi. 
     
     Faizdeki artışa dikkat çekildi 
     Ayrıca hükümetteki bir değişikliğin, seçim kampanyası çerçevesinde, IMF destekli ekonomik programın uygulanmasını da riske sokabileceği ifade edildi. Bütün bu belirsizliklerin, Hazine bonalarının faiz oranlarının yükselmesine neden olduğu, faiz oranlarının IMF destekli ekonomik program çerçevesinde bulunmasına rağmen, siyasi belirsizliğin devam etmesi halinde, şimdiye kadar elde edilen ekonomik kazançların da kaybedilebileceği ifade edildi. 
     
İyiye gidiş, siyasi tartışmalar ve Ecevit’in sağlık sorunuyla kesildi’      S P analisti Ala el - Yusuf faizlerin düşmesiyle, bu yılın beş ayında hakim olan elverişli ekonomik ortamın, Başbakan Bülent Ecevit’in sağlık durumu ve AB’ye üyelik görüşmelerine başlamak için gereken siyasi reformlar konusunda koalisyondaki görüş ayrılıkları nedeniyle kesildiğini belirtti. 
     Yusuf, bu türden elverişli ortamın, gelecek genel seçimlerden önce geri gelmesinin mümkün görünmediğini bildirdi. Belirsizliğin devlet k ğıtlarının faizlerinin yükselmesiyle kendini gösterdiğini kaydeden Yusuf, "Reel faizler IMF programıyla paralellik arzetse de faizlerin artması muhtemeldir ve şu ana kadar elde edilen ekonomik kazanımları tehlikeye atabilir" diye konuştu. 
     



 EKONOMİ 




















</TEXT>
</DOC>
