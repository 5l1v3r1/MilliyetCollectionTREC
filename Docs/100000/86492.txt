<DOC>
<DOCNO> 86492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/yasam/yas03.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Evreni Tanrı değil zaman yarattı’ 
</HEADLINE>
<TEXT>

Hawking’in, "Evrenin varoluşunu açıklamak için Tanrı’ya ihtiyaç yok. Fizik yeter " sözleri bomba etkisi yarattı... 
     DIŞ HABERLER SERVİSİ 

     Fizikçi Stephen Hawking, evrenin varoluşunu açıklamak için bir Tanrı’ya ya da ilahi bir güce gerek olmadığını, evrenin varoluşunun fizik kurallarıyla açıklanabileceğini söyledi. Profesör Hawking’in bu açıklaması, fizikçi ile din adamları arasında şiddetli bir tartışmanın fitilini yaktı. 
     Daha önce, evrenin 15 milyar yıl önce "Big Bang" yani "Büyük Patlama"yla oluştuğunu söyleyen Hawking, 1988’de yayımladığı "Zamanın Kısa Tarihi" isimli kitabında evrenin yaradılışının Tanrı’ya mal edilmesi konusundaki endişelerini dile getirmişti. 
     
     Büyük Patlama’nın sırrı 
     Stephen Hawking, bu kez daha da ileri giderek tezinin alanını genişletti... Hawking’in tezi şu "Görünür olan üç boyut var. Dördüncü boyut zaman.. Ancak bunların ötesinde bir de beşinci boyut var ki bu, evren ve zamandan oluşuyor. Büyük Patlama’nın nedeni de beşinci boyuttaki şartlar..." 
     
     Başka güç aramayın’ 
     Fizikçi bu konuda da şu yorumu yapıyor "Bu durum, zamanın, her şeyin başlangıcı olduğu anlamına gelir. Her şeyin nasıl başladığını anlayabilmek için evrenin dışında bir güç aramaya çalışmamalıyız." 
     Hawking, görüşlerini temmuzda Cambridge Üniversitesi’ndeki bir konferansta kamuoyuna duyuracak. 
     



 YAŞAM 





















</TEXT>
</DOC>
