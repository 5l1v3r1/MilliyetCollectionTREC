<DOC>
<DOCNO> 97448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/yasam/yas09.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın Çocuk’ nişanlı katili 
</HEADLINE>
<TEXT>

Milanolu işadamı Rugger Jucker, bir sokakta kanlar içinde ve çıplak’ bulundu. Kanlar ise nişanlısına aitti... 
     DIŞ HABERLER SERVİSİ 

     İtalya’nın Milano kenti, eşi duyulmadık bir cinayet haberiyle çalkalanıyor. Kent halkının Altın Çocuk’ adını taktığı girişimci Rugger Jucker 36 , geçtiğimiz cumartesi sabahı kentin ıssız sokaklarından birinde kanlar içinde ve çıplak bulundu. Bulunduğunda bilinçsiz bir şekilde "Ben Bin Ladin’im, ben Bin Ladin’im" diyen Jucker’in üzerindeki kanların da, ekmek bıçağıyla öldürdüğü 26 yaşındaki nişanlısı Alenja Bortolotto’ya ait olduğu anlaşıldı. 
     
     Korkunç bir çığlık duyuldu 
     Polis, Jucker’in nişanlısını evlerinin banyosunda öldürdüğünü ortaya çıkardı. 
     Gazetelerde çıkan haberlere göre, Milano sosyetesini şoka sokan korkunç cinayet, geçtiğimiz cuma akşamı işlendi. Jucker, babası ve kardeşiyle bir yemek yedikten sonra nişanlısını eve çağırdı. Geç saatlerde komşulardan biri korkunç bir çığlık duyunca polisi çağırdı. Olay örgüsünün şimdilik sadece bu kadarı biliniyor. Cinayetin nedeninin ise sorguda ortaya çıkması bekleniyor. 
     Milano’da neredeyse herkesin tanıdığı Jucker, ünlü bir vejetaryen restoranı işletiyordu. Ailesi, yüzyıl önce İsviçre’den Milano’ya göç eden Jucker, bir tekstil imparatorluğunun da veliahtıydı. 
     



 YAŞAM 




















</TEXT>
</DOC>
