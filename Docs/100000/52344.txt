<DOC>
<DOCNO> 52344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/ekonomi/eko07.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Sadece faiz dışı fazlayla ilgileniyoruz 
</HEADLINE>
<TEXT>

     ANKARA Milliyet 

     IMF Türkiye Masası Şefi Juha Kahkonen, reel sektör için destek isteyen TOBB Başkanı Rifat Hisarcıklıoğlu’na, "Hangi tedbiri alırsanız alın. Ancak mutlaka faiz dışı fazla hedefini gerçekleştirin. IMF olarak biz bu konu ile ilgiliyiz" dedi. 
     Dün, TOBB’u ziyaret eden heyetle görüşmesinden sonra konuşan Hisarcıklıoğlu, Kahkonen’in "IMF şu vergiyi indirin, bunu artırın gibi şeyler söylemez. Bunlar Türk Hükümeti’nin karar vereceği şeylerdir" dediğini aktardı. 
     TOBB Başkanı, Aktif yönetim şirketi konusunun görüşülüp görüşülmediğine dair bir soruya karşın, IMF’nin, bu konuda destek sağlamasının mümkün olmadığını, ancak IFC ve diğer finans kuruluşlarının destek sağlayabileceğini, bununla ilgili yapmış oldukları çalışmalar konusunda IMF heyetine bilgi verdiklerini kaydetti. 
     



 EKONOMİ 















</TEXT>
</DOC>
