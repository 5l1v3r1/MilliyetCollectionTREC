<DOC>
<DOCNO> 53650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/ekonomi/eko03.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz kamudan soruluyor 
</HEADLINE>
<TEXT>

Dolarda yaşanan dalgalanmalar vatandaşın kafasını karıştırırken, bankacılar kamu ve Fon bankalarının dövizi yönlendirmesinin piyasayı tedirgin ettiğini belirtiyor 
     TARIK YILMAZ 

     İki ileri bir geri giden dolardaki dalgalanmanın temel nedeni kamu ve Fon bankaları olarak gösterilirken bankacılar, son yaşanan düşüşün spekülatörlerin ekmeğine yağ sürdüğünü iddia etti. Önceki gün 1 milyon 515 binden günü kapatan dolar dün 1.5 milyon lirada kalırken, piyasayı kamu bankalarının dengelediği gözlendi. 
     Haftaya 1.5 milyon liranın üzerinde başlayan doların piyasanın açılmasıyla 1 milyon 430 bine kadar gerilemesi, kamu ve Fon bankalarının piyasalardaki rolünü tartışmaya açtı. Hafta başlar başlamaz özellikle kamu bankalarından gelen yağmur gibi satışlarla doların kısa sürede "düşmez" denilen seviyelere gerilediğini belirten bankacılar, özel bankaların gün geçtikçe pasifize olduğuna dikkat çekti. Bankacılar, Dünya Bankası ve IMF kredilerine ilişkin olumsuz haberler ve TÜPRAŞ’ın döviz alım listesinin bankacılar arasında elden ele dolaşmasıyla önceki gün tırmanışa geçen doları yine kamu bankalarının engellediğini söyledi. Bankacılar, dün de gün boyunca alış tarafında yabancılar ile TÜPRAŞ için alım yaptığı belirtilen iki banka satış tarafında ise kamu ve Fon bankalarının aktif olduğunu dile getirdi. 
     
Merkez aktif olmalı’      Bu bankaların fiyatlar yüksek olduğunda sattıkları doları düşük fiyattan yerine koydukları için "şimdilik" sorun yaşamadıklarını ifade eden bankacılar, "İhalelerde de Hazine’nin yükünü çeken bu bankalar. Fakat faizler düştüğü için k ğıt üzerinde k r yazıyorlar. Ancak geçen yılki gibi terslik olup faiz yükselirse bu bankalar yine zor durumda kalabilir" yorumunda bulundu. Hafta başında kamu bankalarının dolarda satış yaparak fiyatların düşmesini sağlamasının spekülatörlerin ekmeğine yağ sürdüğünü iddia eden bankacılar, piyasada kamu değil, Merkez Bankası’nın aktif olması gerektiğinin altını çizdi. 
     
Belgeleri bankalar mı sızdırdı      Doların önceki günkü artışının ardında, TÜPRAŞ’ın döviz ihtiyacından haksız kazanç sağlama girişiminin yattığı konuşuluyor. TÜPRAŞ’ın 4 Aralık’a kadar yapacağı 211 milyon dolarlık alıma ilişkin k ğıdın hafta başında teklif istediği bankalara gönderildiği öğrenildi. Bu bilginin sızdırılmasının ardından dövize talep başladığı, başta bazı bankalar olmak üzere döviz spekülatörlerinin, 1 milyon 430 bin lira dolayında fiyatla döviz toplayıp, 1.5 milyon lira ve üzerinde bir fiyatla TÜPRAŞ’a satma hesabı kurun yükselmesine neden olduğu iddia ediliyor. 
     
     
     
     



 EKONOMİ 












</TEXT>
</DOC>
