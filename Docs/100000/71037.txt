<DOC>
<DOCNO> 71037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/06/siyaset/siy03.html </URL>
<DATE> 2002/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan’a yargı tokadı 
</HEADLINE>
<TEXT>

Ankara 2. Asliye Ceza Mahkemesi, yazıların eleştiri sınırları içinde kaldığını’ belirterek İçişleri eski Bakanı Sadettin Tantan’ın açtığı davada, Milliyet’e beraat kararı verdi 
     ANKARA Milliyet 

     Ankara 2. Asliye Ceza Mahkemesi, eski İçişleri Bakanı Sadettin Tantan’ın kişilik haklarına saldırıda bulundukları iddiasıyla açılan davada Milliyet Gazetesi Yazarı Tuncay Özkan ve Yazı İşleri Müdürü Eren Güvener ile Radikal Gazetesi Yazı İşleri Müdürü Hasan Çakalkurt hakkında beraat kararı verdi. 
     Tantan, Tuncay Özkan’ın, Milliyet Gazetesi’nin 20, 21, 22, 23 Nisan 2001 ve Radikal’in 1 Şubat 2001 tarihli sayılarında yayınlanan yazıları nedeniyle Özkan, Güvener ve Çakkalkurt’un yargılanması için Basın Savcılığı’na başvurmuştu. 
     Savcı Levent Tacer’in açtığı iki davaya bakan Ankara 2. Asliye Ceza Mahkemesi, yazıların eleştiri sınırları içinde kaldığına dikkat çekerek her iki dava sonunda da beraat kararı verdi. Özkan, davaya konu olan yazılarında, İstanbul Emniyet Müdürlüğü’ndeki kadrolaşmayı anlatmış ve bir gecede 55 kamu görevlisi ile 3 bin polisin tayin edildiğine dikkat çekmişti. 
     Aynı yazılarda, İçişleri Bakanlığı’nın uygulamaları eleştirilirken, Tantan’ın hukuksuz işlemler yaptığı, yolsuzluk ve usulsüzlük kalkanının arkasına saklandığı, Tantan’ın yaptığı eylemlerin dinleme, izleme, gözleme ve muhbirliğe dayandığını belirtmişti. 
     
     



 SİYASET 













</TEXT>
</DOC>
