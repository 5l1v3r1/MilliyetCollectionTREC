<DOC>
<DOCNO> 93815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/spor/spo02.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener nefes aldı 
</HEADLINE>
<TEXT>

Washington’un bonservisinde yaşanan senet krizinin çözüldüğü açıklandı. Brezilyalı futbolcunun iki gün içinde İstanbul’a geleceği bildirildi 
     YUSUF KOBAL 

     Kulübü parayı aldı 
     SARI - Lacivertli ekibin, İstanbul’da sözleşme yaptığı, ancak ülkesinden henüz dönmeyen Washington ile ilgili krizin çözüldüğü açıklandı. Yönetim tarafından verilen senedin, Brezilya bankaları tarafından kırdırılması ve Ponte Presta kulübünün bonservis ücretini tahsil etmesiyle transferin bittiği bildirildi. Washington’un, bir haftalık gecikme sonrası, bulacağı ilk uçakla yola çıkacağı ve iki gün içinde İstanbul’da olacağı ifade edildi. 
     
     Yönetim takipte 
     ALMANYA kampından sonra ikinci etap için 10 Temmuz - 25 Temmuz arasında Avusturya’da çalışmalarını sürdürecek Sarı - Lacivertlilere, Başkan Aziz Yıldırım ve yöneticilerin de eşlik edeceği öğrenildi. Yönetim Kurulu’nun, bu dönemde oynanacak 7 hazırlık maçında Ortega ile Washington’u izlemek istedikleri belirtildi. Bu arada Fenerbahçeli futbolcuların bugün 14.00’te Akmerkez’deki Fenerium’da forma imzalayacakları açıklandı. 
     
Rapajc sancısı      Hırvat futbolcunun, Dünya Kupası dönüşü sol dizinin şişmesi ve ağrılarının artması teknik heyeti endişelendirdi. Rapajc’in dün çekilen MR’ı sonunda bugün kesin durumunun belli olacağı bildirildi. Bu arada Sarı - Lacivertliler dün de ağır bir kros idmanı yaptılar. 
     
Fatih’e talip var      EROL DEMİRKOL 

     SARI - Lacivertliler’in Dünya Kupası’ndaki başarılı performansıyla göz dolduran defans oyuncusu Fatih Akyel’e İngiltere Premier Ligi temsilcilerinden Tottenham Hotspur kancayı attı. İngiliz kulübünün bonservis bedeli için 4.5 milyon, Fatih için de 3 sezon için yıllık 1.3 milyon doları gözden çıkardığı öğrenildi. Transfer, önümüzdeki günlerde netlik kazanacak. Bu arada Fenerbahçe, Gilberto Silva konusunda umudunu yitirmedi. Fiyat konusunun yakında çözüme kavuşması bekleniyor. 
     



 SPOR 































</TEXT>
</DOC>
