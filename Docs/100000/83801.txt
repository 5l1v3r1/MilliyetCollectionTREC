<DOC>
<DOCNO> 83801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/dunya/adun.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu isi artık bitirin 
</HEADLINE>
<TEXT>

BM Genel Sekreteri Annan Kıbrıs’ta iki lideri de uyaracak ve haziran sonuna kadar anlaşın yoksa başkaları devreye girer’ diyecek. Annan, BM Güvenlik Konseyi Türk tarafını suçlayabilir’ mesajını da verecek 
     SEMA EMİROĞLU New York 

     Kıbrıs’ta ocak ayından bu yana süren doğrudan görüşmelerde yeterli ilerleme sağlanamamasından duyduğu kaygıyı iletmek ve "zamanın daraldığı" uyarısında bulunmak üzere, bugün adada liderlerle bir araya gelecek olan BM Genel Sekreteri Kofi Annan, taraflara "haziran sonuna kadar bir anlaşma çerçevesi oluşturun" diyecek. 
     Annan’ın, tarafların son üç buçuk ay içinde tek başlarına ilerleyemediklerini de dikkate alarak, üçüncü tarafın müzakerelere davet edilmesini ve özel danışmanı Alvaro De Soto’nun aktif olarak devreye girmesini önerebileceği de öğrenildi. 
     Milliyet’in üst düzey BM kaynaklarından edindiği bilgiye göre, Annan, KKTC Cumhurbaşkanı Rauf Denktaş ve Rum lider Glafkos Klerides’e, Güvenlik Konseyi’nin de "hedef tarih" olarak onayladığı haziran ayına kadar "pozisyonları arasındaki ortak zemin noktalarını masaya dökme, anlaşmazlık noktalarını da uzlaşı formülleri üzerinde yoğunlaşan müzakerelerle giderme" çağrısında bulunacak. Bu konuda Annan’a yakın bir BM diplomatının vurguladığı noktalar şöyle 

</TEXT>
</DOC>
