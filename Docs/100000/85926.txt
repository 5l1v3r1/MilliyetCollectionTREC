<DOC>
<DOCNO> 85926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sonspo01.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş "Metz, Mondragon'u Galatasaray'a vermeyecek" 
</HEADLINE>
<TEXT>

     Fransa'da bulunan Beşiktaş Kulübü Transfer Komitesi üyeleri, çalışmalarını sürdürüyorlar. 
     Yönetici İbrahim Altınsay, Mondragon'un bonservisini Beşiktaş'ın aldığını belirterek, ''Metz Kulübü, Mondragon konusunda kesin tavır koydu. Bu konuda Galatasaray ile görüşmeyecek ve bonservisini sarı-kırmızılı kulübe vermeyecek'' dedi. 
     Altınsay, Metz Kulübü ile görüşmelerin çok olumlu sürdüğünü bildirerek, ''Transferler konusunda birkaç detay kaldı. Onları da halledeceğiz'' diye konuştu. 
     
     EDİLSON İÇİN GÖRÜŞMELER BAŞLADI 
     Beşiktaş'ın, Brezilya Milli Takımı'nın futbolcusu Edilson'un menajeriyle de temasa geçtiği bildirildi. 
     Futbol takımı menajeri Sinan Engin'in, bugün görüştüklerini açıkladığı Brezilya Milli Takım oyuncusunun, Edilson olduğu kaydedildi. 
     İletişim komitesi başkanı Mete Düren, Edilson'un menajeriyle görüştüklerini kaydederek, ''Transfer listemizdeki oyunculardan bir tanesi de Edilson'du. Ancak şu anda kesin anlaşmaya varmadık. Görüşmelerimiz sürüyor'' diye konuştu. 
     





</TEXT>
</DOC>
