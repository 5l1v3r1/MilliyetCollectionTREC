<DOC>
<DOCNO> 92146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/yasam/ayas.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızartmadan yiyin 
</HEADLINE>
<TEXT>

Beslenme uzmanları, patates gibi karbonhidratların kızartıldığında, ortaya çıkan kimyasal madde nedeniyle’ kanser yaptığını açıkladı... 
     DIŞ HABERLER SERVİSİ 

     Dünya Sağlık Örgütü WHO , patates cipsi ve kızartmaların kansere yol açtığını açıkladı. Cenevre’de 3 günlük bir toplantı için bir araya gelen WHO besin güvenliği uzmanları patates, pirinç ve tahıl gibi karbonhidrattan yana zengin ürünlerin kızartılması aşamasında "akrilamid" adlı bir kimyasal maddenin ortaya çıktığını belirledi. Uzmanlar, bu maddenin sindirim organları ve testislerde kansere yol açtığını açıkladı. 
     
     Hele de cipsler... 
     Beslenme uzmanlarına göre bir patates cipsi paketinde, aynı miktarda sudan tam 500 kat fazla akrilamid maddesi bulunuyor. Akrilamid de ağırlıkla boya ve yapıştırıcıların yanı sıra su arıtımında kullanılıyor. Sonuçta karbonhidrat içeren maddelerin kızartma yerine haşlanarak yenmesi tavsiye ediliyor. Tünel içlerinin yalıtımında da kullanılan aynı maddenin olumsuz etkisi araştırılıyor. 
     



 YAŞAM 
















</TEXT>
</DOC>
