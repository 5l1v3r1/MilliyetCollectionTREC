<DOC>
<DOCNO> 60554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/son/sondun11.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in ABD gezisi öncesinde Washington olumlu 
</HEADLINE>
<TEXT>

     Başbakan Bülent Ecevit'in bu ay ortalarında ABD'ye yapacağı ziyaret öncesinde, Kıbrıs ile Avrupa Güvenlik ve Savunma Politikası'nda AGSP son dönemde atılan adımlar, Washington'da ''çok olumlu'' olarak değerlendiriliyor. 
     Amerikan yönetimine yakın kaynaklar, yaptıkları açıklamalarında, Türkiye'nin Kıbrıs ve AGSP konularında özellikle son iki ay içindeki tutumunun, bu sorunların çözümüne yönelik ''işbirliğine tamamen hazır olduğu'' mesajı verdiğini belirttiler. 
     Aynı kaynaklar, Türkiye'nin bu adımlarıyla, daha önce Washington'da bazı çevrelerde oluşan ''uzlaşmaz'' imajının ortadan kalktığına işaret ettiler. 
     Özellikle Kıbrıs konusunda bundan sonra ilerlemenin devam etmesi durumunda, Türkiye ile Avrupa Birliği AB arasında yakınlaşmanın artacağına dikkat çeken kaynaklar, ABD'nin de zaten bu durumu amaçladığını belirttiler. Bir kaynak, ''Türkiye'nin Kıbrıs ve AGSK konularında işbirliğine açık tutumu, Başbakan Ecevit'in gezisi öncesinde Washington'da olumlu bir hava estiriyor'' dedi. 
     Amerikalı kaynaklar, Türkiye'nin Afganistan'da yaptığı katkının ve barış gücünde oynayacağı rolün de Washington yönetimince olumlu değerlendirildiğini söylediler. 
     Türkiye'nin, Irak konusundaki uyarılarının ise ABD Başkanı George Bush yönetimince dikkatle izlendiği belirtildi. 
     14-18 tarihleri arasında ABD'yi ziyaret edecek olan Ecevit, 16 
     Ocak'ta Beyaz Saray'da Başkan Bush ile biraraya gelecek. 
     






</TEXT>
</DOC>
