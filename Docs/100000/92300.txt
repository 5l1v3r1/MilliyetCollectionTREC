<DOC>
<DOCNO> 92300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/ekonomi/eko06.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
S P gerilimi borsayı 5 düşürdü 
</HEADLINE>
<TEXT>

Derecelendirme kuruluşu S P, Türkiye’nin görünümünü pozitiften durağana çevirince İMKB 100 Endeksi yüzde 5.14 değer yitirdi 
     SONGÜL HATISARU 

     Başbakan Bülent Ecevit’in sağlık durumunun yarattığı tedirginlikle dün güne satıcılı başlayan İMKB Ulusal 100 Endeksi, derecelendirme kuruluşu Standard Poor’s’un Türkiye’nin görünümünü, pozitiften durağana çevirmesiyle çöktü. 
     Son sekiz ayın en düşük seviyelerine gerileyen İMKB Ulusal 100 Endeksi, hacimsiz düştü. Endeks dün, 15 Ekim 2001’deki 8.577 puandan sonraki en düşük seviyeden kapanışı yaptı. 
     Hisse senetlerinin yüzde 5.14 oranında değer kaybettiği dün, borsanın işlem hacmi de 138.7 trilyon lira olarak gerçekleşti. Bu gelişmelerle birlikte, doların günlük olarak yüzde 3.5 oranında artması, endeksi dolar bazında tarihi dip seviyesi olan 0.52 sent seviyesine düşürdü. 
     
     Zararına satışlar arttı 
     11 Eylül’de ABD’de İkiz Kuleler’in vurulmasının ardından yaşanan panik ortamında endeks tarihi dip olarak 0.45 sent seviyesini görmüştü. Pazartesi günü işleme açılan Yapı Kredi Bankası YKB hissesinin dün altıncı tabanını yaparak 1.225 liradan kapanması da İMKB’deki düşüşü körükledi. YKB’nin son altı seanstaki değer kaybı yüzde 50’ye ulaştı. 
     
     Olumsuz hava yansıdı 
     Bu hissenin büyük bölümünün yabancıların elinde olması ve satış ağırlıklı seyrin sürmesi, İMKB Ulusal 100 Endeksi ve bankacılık endeksindeki değer kaybının yüksek olmasına neden oluyor. Uzmanlar, dünya borsalarındaki olumsuz havanın da İMKB’ye yansıdığını belirtirken, satış baskısının devam edebileceği yönünde yatırımcıları uyarıyorlar. 
     Alternatif piyasalarda yaşanan hareketlenme de borsada morallerin bozulmasına ve kredilerin kapatılmasına neden olurken, zararına satışlar da arttı. 
     
Türkiye’nin ödediği reel faiz korkutuyor      Türkiye’nin ödediği reel faizler yabancı analistleri korkutuyor. Ashmore Gelişen Piyasalar Uzmanı Jerome Booth, Türkiye’nin en önemli sorununu, "IMF’nin bir ülkeye verdiği en yüksek krediyi almış olması ve büyümede artış olmazsa bu borçların geri ödemesinin yapılamama olasılığı" diyerek açıkladı. 
     Faizlerle ilgili başka bir değerlendirme de JP Morgan Analisti Jonathan Bayliss’ten geldi. Bayliss, bu kadar yüksek reel faiz ödeyen ülkenin borç tuzağından kurtulmasının zor olduğunu bildirdi. 
     
Brezilya’nın ödeme sorunu kıtayı vurur’      Brezilya’nın borçlarını ödeyememesi olasılığının Latin Amerika’nın tamamını etkileyeceği belirtiliyor. Deutsche Bank Gelişen Piyasalar Yöneticisi Luis Daza, "Brezilya borçlarını ödeyemezse bu korkunç olur" derken, Morgan Stanley Analisti Eric Fine, risklerin çok daha yaygın olabileceğini dile getirdi. Ekimdeki seçim öncesi solcu lider Da Silva’nın öne geçmesi kaygıyı artırıyor. 
     



 EKONOMİ 




















</TEXT>
</DOC>
