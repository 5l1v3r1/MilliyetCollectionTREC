<DOC>
<DOCNO> 81567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/siyaset/siy02.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Af şampiyonu’ Bıçakçıoğlu oğlundan kurtulmaya çalışıyor 
</HEADLINE>
<TEXT>
Katilleri koruyacağına öz oğluna sahip çıksın 
Kırcı ve Armağan’a "kefil" olan MHP’li Bıçakçıoğlu’na kardeşinden büyük tepki var. DSP’li Burhan Bıçakçıoğlu, yeğenine iki yaşından üniversiteye girene kadar kendisinin baktığını açıkladı 
     GÜNSELİ ÖNAL Ankara 

     MHP Trabzon Milletvekili Orhan Bıçakçıoğlu’nun Haluk Kırcı ile İsa Armağan’a sahip çıkması, en çok küs olduğu kardeşi DSP İzmir Milletvekili Burhan Bıçakçıoğlu’nu kızdırdı. Orhan Bıçakçıoğlu’nun ilk eşinden olan oğlu Rahman Bıçakçıoğlu’na iki yaşından itibaren üniversiteye girene kadar bakan, kendi dershanesinde okutarak üniversiteye hazırlayan Burhan Bıçakçıoğlu, milletvekili arkadaşlarına kulislerde, "Kırcı ve Armağan gibi katillere sahip çıkacağına kendi öz oğluna sahip çıksın. Karısı istemediği için çocuk üç yıldır babasının evi yerine yurtlarda kalıyor" diye dert yandı. 
     DSP milletvekilleri, Burhan Bıçakçıoğlu’nun Rahman’ın üniversite formunu doldururken, artık babasının yanında kalabilmesi için Ankara’daki üniversiteleri yazdırdığını, Gazi Üniversitesi Matematik Bölümü’nü kazanınca Rahman’ı TBMM’ye getirip küs olduğu Orhan Bıçakçıoğlu’na haber gönderdiğini anlatarak, bu karşılaşmayı şöyle aktardılar 
     "Burhan, haber saldım, baban birazdan gelir’ dedi. Rahman kulisin açıldığı bahçede bekliyordu. Çaycı, Orhan’a, oğlun dışarıda bekliyor, bakar mısın’ dedi. Orhan bahçeye çıktı. Çocuğu görür görmez, Ulan senden kurtulamayacak mıyım. Gidip odada bekle. Niye beni rahatsız ediyorsun ’ diye bağırıp tokatlamaya başladı." 
     
     Utanıyorum 
     Kardeşleri ile anne ve babasının da Orhan Bıçakçıoğlu ile görüşmediklerini belirten Burhan Bıoçakçıoğlu, kardeşi için şunları söyledi "Meclis’te 3 yıldır tavırlarını görüyorsunuz. Ondan sadece kendi adıma değil MHP’liler adına da utanıyorum. MHP’ye de yakışmıyor. Zırt pırt, haddi olmadan her konuda konuşuyor. Sorumsuzca tavırlar sergiliyor. Öne çıkmaya bayılıyor. Diğer iki kardeşim de evine gidip yemek yememiştir. Babam geçen sene vefat etmeden önce, Ramazan’da 1.5 ay annemle birlikte benim evimdeydi. Orhan ile görüşmediler." 
     "Beş parmağın beşi bir değil" diyen Burhan Bıçakçıoğlu, kardeşinin Medeni Yasa ile ilgili çıkışlarından da hoşlanmadıklarını belirterek, "Sap yeyip saman çıkaran, dengesiz bir insan. Zaten dengeli birisi olsa kendisiyle konuşurduk. Orhan’ı tanıdığımız için sözleri bize doğal geliyor. Orhan’dır, ne yapsa yeridir’ diyoruz. Ama Medeni Yasa ile ilgili sözleri yine de eşimi çok kızdırmıştı. Ben onu defterden sildim. Asla barışmam." 
     
Katliamcıları sahiplenmişti      MHP’li Orhan Bıçakçıoğlu, Bahçelievler katliamı hükümlüsü Haluk Kırcı ile Ankara Balgat katliamı sanığı İsa Armağan’ın eylemlerini sonuna kadar sahiplendiğini ifade ederek, şunları söylemişti "Haluk Kırcı’yı gündeme getirip bunları görmezden gelenler hiç mi Allah’tan korkmazlar Kırcı’yı, İsa Armağan’ı, Ağca’yı eleştirenlerin bunlardan haberi yok mu Sahiplenmekse, Kırcı’yı 12 Eylül öncesi yaptığı eylemlerden ötürü sonuna kadar savunuyorum. TİP’li 7 genç insan evladı da, Şiran’da öldürülen 8 asker ot muydu İpekçi memleketin aydınıydı da, Hergün Gazetesi yazarı İsmail Gerçeksöz taş parçası mıydı " 
     
Tahliyeler tam gaz      ANKARA Milliyet 

     Şartla Salıverme Yasası’nın mahkemelerde farklı yorumlanmasının yankıları sürerken, Adalet Bakanı Hikmet Sami Türk, son 48 saatte, 1067’si hükümlü, 3’ü de tutuklu olmak üzere 1070 kişinin cezaevlerinden tahliye edildiğini söyledi. Kahramanmaraş’ta 12, Adıyaman’da da 52 hükümlü tahliye edilirken, diğer illerde durum şöyle 

</TEXT>
</DOC>
