<DOC>
<DOCNO> 51592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sondun10.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Charles yüzüne karanfil atan kızın affedilmesini istiyor 
</HEADLINE>
<TEXT>

     İngiltere veliahtı Prens Charhes'ın Letonyalı genç bir öğrenci kız tarafından ''savaşı protesto amacıyla'' yüzüne atılan karanfilleri unutmaya hazır olduğu ve Letonya hükümetinden bunu yapan kız hakkında dava açılmaması için ricada bulunacağı bildirildi. 
     Riga'da bulunduğu ve halkın arasında yürüdüğü sırada bütün dünya TV'lerine yansıyan ''savaş protestosuyla'' bir anda neye uğradığını şaşıran ve olay yüzünden korunmasıyla ilgili önlemler yeniden gözden geçirilmeye başlanan Prens Charles'ın, yüzüne karanfil fırlatan 16 yaşındaki Alina Lebedeva'nın ''bir yabancı konuğa saldırıda bulunmak ve onun yaşamını tehdit etmekle'' suçlanmaya ve 15 yıl hapis cezasıyla yargılanmaya başlanacağını duyunca harekete geçtiği belirtildi. Prens'in sözcüsü, Charles'ın bu konuda susmaya niyetli olmadığını, çabalarını sonuna kadar sürdüreceğini belirtirken, ''olayın ciddiye alınmasını istemiyoruz. Sonuçta bu protestonun kurbanı olan Prens Charles'tır ve o da bu tür barışçı protestoların her zaman yapılabileceğini belirtiyor. Diplomatik bir olay haline getirlemk istemiyoruz ama, bu olayın daha ileri götürülmesinin kimseye faydası yok. Bizce bu noktada bırakılmalı ve genç kızın özgürlüğünü tehdit eden hiçbir şey yapılmamalı'' dedi. 
     Riga'da gözaltında tutulmaya devam eden Alina Lebedeva'nın müzisyen olan annesinin de Prens'ten kızının affı için çaba göstermesini istediği belirtiliyor. Bu arada, Alina'nın eğitimini sürdürdüğü okuldan atılmasının da söz konusu olduğu öne sürülüyor. 
     






</TEXT>
</DOC>
