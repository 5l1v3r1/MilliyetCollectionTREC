<DOC>
<DOCNO> 64756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/yazar/yilmaz.html </URL>
<DATE> 2002/01/29/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Eti Holding yeni bir oyuna mı girdi 
</HEADLINE>
<TEXT>

     Siirt Ticaret ve Sanayi Odası Başkanı Güven Kuzu Ankara’ya üs kurmuş, illerinin maden sahasını Şırnak’a veren siyasetçilerle pazarlık ediyor. Eti Holding’in kapısını aşındırmıyor .. 
     Oysa Siirt’in, 27 milyon ton bakır - çinko - pirit rezervi bulunan Madenköy sahasını, Şırnak İl Özel İdaresi’ne veren Eti Holding. 
     Siyasetçiler de aynısını yapıyor. Siirt milletvekilleri Ahmet Nurettin Aydın AKP ve Takyettin Yarayan DYP , Şırnak milletvekili ve eski Devlet Bakanı Salih Yıldırım ANAP ile olayı çözmeye çalışıyor. Görüşmelerin ikinci derecede muhatabı ise Siirt ile Şırnak Valiliği... 
     Olaya DSP milletvekili Abdülsebat Turgut’un da adı karışıyor. Turgut aslında Diyarbakır milletvekili ancak nedense Siirt madenlerinin Şırnak’a verilmesinde taraf gözüküyor. Ortalığı karıştıran da zaten Turgut’un düzenlediği bir basın toplantısında kullandığı iddia edilen, "Madenlerin yüzde 5’i Eti Holding, yüzde 95’i de bir şirketin" ifadesi. 
     İşin buraya kadar olan bölümünü pazar günkü yazımda sizinle paylaşmıştım. Dün Ankara’da mekik diplomasisini andıran gelişmeler oldu, onları da aktaracağım. 
     
     Firmanın adı yok 
     Henüz maden sahasını rödövans kiralanan sahadan çıkacak madenlerin Eti Holding’e satılması karşılığı işletecek şirketin adını öğrenebilen olmadığı gibi, Turgut da kendisine bu soruya soranlara "Ben öyle söylemedim. Bu olayda yanlış anlaşıldım, taraf değilim" açıklaması yapıyor. 
     Şırnak İl Özel İdaresi ve Eti Holding arasında 6 Kasım 2001 tarihinde imzalanan "Madenköy Sahası İşletme Protokolü’nde" ortaklığı ifade eden "Teşekkül" dışında, bir şirket adı geçmiyor. Ankara’da ise söz konusu şirketin Alman Preussaag firması olduğu söyleniyor. Alman firmasının adının bu olayda geçmesi mazisiyle de ilgili. Preussaag, 1984 - 1989 yılları arasında Madenköy’de bir üretim planı yapmış, sonra da çekip gitmişti. 
     Size daha da ilginç bir yaklaşımdan sözedeyim mi Madenciler Şırnak ile Eti Holding arasındaki protokolü okuyunca, "Burada değil bakır, çakıl taşı çıkaramazlar" yorumunu yapıp, gülüyorlar. 
     Devlet Bakanı Şükrü Sina Gürel’in de bilgisi dahilinde imzalandığı söylenen anlaşmayla, Siirt’teki maden sahasının işletilmemesinin amaçlandığını ileri sürenler de var. Aslında Eti Holding’in bu tutumu yabancı değil. Elazığ Ferro Krom Tesisleri’nde benzer bir anlaşma imzalayıp, madenin kapanmasına yol açmıştı. Trona ve bor madenleri ile ilgili tutumlarının da "işlettirmeme" yolunda olduğu biliniyor. 
     
     Maden yok, işletme var 
     Bu kanımı güçlendirecek bir başka noktayı daha ileri sürebilirim. Özelleştirme İdaresi, Karadeniz Bakır İşletmeleri’nin KBİ Samsun’daki tesisini iki kez ihaleye çıkarttı, ancak tesisin işleyecek bakırı olmadığı için alıcısı çıkmadı. Şunu da hatırlatıyım ki Türkiye’nin yılda 200 bin ton bakıra ihtiyacı olmasına karşılık, 60 bin ton çıkartılıyor. 
     Siirt’teki sahalardaki bakırı işlemek için 75 - 80 milyon dolar yatırım gerekiyor. Bu yatırımı yapacaklar mı Eti Holding’in aldığı teminatlar pek bunu göstermiyor. 
     Neden Siirt maden sahası, Şili’den bakır ithal eden KBİ’ye devredilip ekonomik bir değer yatarılmıyor da göstermelik özelleştirmeler yapılıyor 
     Siirtli milletvekilleri seçmenlerinin, "Şırnak’ın akaryakıt ticareti yapan Habur Kapısı var, bizim de madenimiz olsun, 600 kişiye iş sahası açılır. O Alman şirketi biz de tanırız" baskısından kurtulabilmek için Madenköy’ü Şırnak’tan almaya yeminliler de, sonuçta ne olacak Bu maden sahasını Eti Holding gerçekten işletmek istiyor mu, bir de buna baksalar... 
     
     







Çalınmış gençler 


Maksi kazık... 


Emlak Vergisi'nde durum 


İnternet çağında yasakçı mantıkla nereye .. 


CHP aynasında 


Volkan da olsan, sonu kül olmaktır 


Üniversitelere çuvaldızı 


Tam iyi giderken... 


Piyasaların nabzı 


Bankacıları korumayın, kamu bankalarını kapatın 


MHP eskisi gibi 


2001’de GSMH’nin üçte biri bankalara gitti 


159 


Eti Holding yeni bir oyuna mı girdi 


</TEXT>
</DOC>
