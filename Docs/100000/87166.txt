<DOC>
<DOCNO> 87166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/sondun17.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bir Zamanlar Askerdik" filminin Vietnam'lı yıldızı pes etti 
</HEADLINE>
<TEXT>

     Türkiye'de "Bir Zamanlar Askerdik'' adıyla gösterimde bulunan filmin Vietnamlı oyuncusu Don Duong, bir daha Vietnam Savaşı konulu yabancı yapımlarda oynamamaya yemin etti. 
     Vietnam basınında, filmi Vietnam aleyhtarı olmakla eleştiren ve bu filmde rol aldığı için aktör Duong'u suçlayan yazılar çıkmasının ardından, Duong eleştirilerden üzüntü duyduğunu açıkladı. 
     Bu filmde oynamaktan pişman olmadığını, önemli tecrübeler edindiğini belirten Duong, ''Ancak eleştirilerden gerçekten çok üzüldüm. Bir daha Vietnam Savaşı'nı konu alan yabancı yapım filmlerde oynamamaya yemin ediyorum'' dedi. 
     Randall Wallace'ın yönettiği ''Bir Zamanlar Askerdik-We were Soldiers'' filminde, Mel Gibson ile birlikte dev bir oyuncu kadrosu yer almıştı. 
     





</TEXT>
</DOC>
