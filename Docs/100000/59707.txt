<DOC>
<DOCNO> 59707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/yazar/pulur.html </URL>
<DATE> 2001/12/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Süleyman Nazif'ten bugüne uyarlama 
</HEADLINE>
<TEXT>

     GEÇENLERDE, İbrahim Alaattin Gövsa'nın, 1933 yılında Süleyman Nazif için yazdığı bir kitap elimize geçti, kitapla hemen hemen aynı yaştayız. 
     Süleyman Nazif yazısı kadar, kalemi de sivri olan bir yazar. Hele İstanbul'un işgali üzerine yazdığı "Kara Bir Gün" makalesi hiç unutulamaz. 
     Ama dedik ya, kalemi kadar dili de sivri ve acımasızdır. Bu yüzden de döneminin şair ve yazarlarıyla hep dargın kalmış, onlar o'na kızmış, o da onlara... 
     İbrahim Alaattin Gövsa üşenmemiş bunun listesini yapmış 
     "Abdullah Cevdet, Ahmet Cevdet, Ahmet Haşim, Falih Rıfkı, Hamdullah Suphi, Hüseyin Cahit, İzzet Melih, Mehmet Emin Yurdakul, Fuat Köprülü, Rıza Tevfik, Refik Halit, Velit Ebuzziya, Yakup Kadri, Yunus Nadi, Ziya Gökalp..." 
     Kim bilir kenarda köşede kimler kalmıştır 
     
     BİR odada masanın üzerinde, hiç sevmediği bir şairin fotoğrafını görmüş, duvarda da Arapça levha 
     "Haza min fadlı rabbi" 
     Süleyman Nazif, gülmüş 
     "Bunun manası, Allahımın sayesinde burada bulunuyorum, demektir. Bu herif kendine kalsaydı, ahırın kapısını bile bulamazdı " 
     Öyle bir adamın fotoğrafını, aynı levhanın altında bugün görseniz, aynı şeyi söylemez misiniz 
     
     HİÇ durmadan kavga edip, barıştığı Abdullah Cevdet, bir gün Süleyman Nazif'e dert yanmış 
     "Bir mürettip hatasına kurban oldum, şiirimin bir mısrasında vatanımın öksüzüyüm diye yazmıştım, mürettip yanlış dizmiş, vatanımın öküzüyüm diye çıktı." 
     Süleyman Nazif bu, kaçırır mı 
     "Ona mürettip hatası demezler, mürettip sevabı derler " 
     Ah keşke, birilerinin yazıları böyle sevaba uğrasa 
     
     SÜLEYMAN Nazif'le "Florinalı Nazım" aynı dergide yazarlarmış... Bir gün imzalar karışmış, Süleyman Nazif'in yazısının altına "Florinalı Nazım"ın imzası girmiş... 
     Biri, Süleyman Nazif'i teselli etmiş 
     "Üstad, geçmiş olsun, başınıza bir kaza gelmiş " 
     Süleyman Nazif "Allaha şükür ucuz kurtulduk " deyince karşısındaki hayret etmiş 
     "Nasıl ucuz kurtuldunuz " 
     "Ya onun yazısının altında, benim imzam çıksaydı " 
     Okuyunca ürperdik, kimler de bizim gibi ürpermiştir kim bilir 
     Ya Süleyman Nazif'in dediği, bizlerin başına gelseydi 
     Allah koruyor 
     
     SÜLEYMAN NAZİF'e sormuşlar 
     "En mesut mutlu gün hangi gündür " 
     "Sevdiklerimin yüzünü görmediğim gün " 
     Üstad dua etsin ki, televizyonsuz bir dünyada yaşamış 
     
     







Rezervasyon 


Yılbaşında mali denetim 


İyi ki bu dünyaya geldik 


Mücevher kitaplar 


Kırlangıcın öyküsü 


En başarılı okullar .. 


Play it again, Sam 


Süleyman Nazif'ten bugüne uyarlama 


Bir sinema şöleni Yüzüklerin Efendisi 


Güle güle 2001 Sabıkasız girdim, sabıkalı çıkıyorum 


Zürafa burcu için süper bir yıl olacak 


İyimserlik iyi de.. 


Banka kurtarmaktan "bıktık - usandık" 


Demirel’in üniversitesi ve bir gün 


</TEXT>
</DOC>
