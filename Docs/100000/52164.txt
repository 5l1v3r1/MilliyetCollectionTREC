<DOC>
<DOCNO> 52164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/guncel/gun06a.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi New York'a uçmanın tam sırası 
</HEADLINE>
<TEXT>

KITALARARASI BİLET FİYATLARI DİBE VURDU İstanbul-New York, gidiş-dönüş 290 dolara düştü 
     Ekonomik durgunluk, terörün etkisi ve diğer etkenler nedeniyle ortaya çıkan yolcu azlığı yüzünden fiyat indirimine giden uçak şirketleri ve seyahat acenteleri İstanbul - New York bilet fiyatlarını iç hat fiyatları düzeyine çektiler. 
     New York'ta faaliyet gösteren Türklere ait bazı seyahat acenteleri, internet aracılığıyla yaptıkları duyurularla, New York ve Boston'dan İstanbul'a gidiş dönüş bilet fiyatlarının 290 dolar, Washington'dan ise 300 dolar olduğunu ilan ettiler. Bu fiyatlarla satılan biletlerin 15 Kasım'dan önce alınması ve uçuşun 11 Aralık gününe kadar ya da 25 Aralık - 21 Mart 2002 arasında yapılması gerekiyor. Biletlerle İstanbul'a gelecek yolcular 3 ay kalabilecek. 
     
     Yaz aylarında 900 dolardı 
     New York-İstanbul gidiş dönüş geçtiğimiz yıllarda, ölü mevsimde 650-700, yaz aylarında ise 900 dolardan satılıyordu. İndirim kapsamına ABD'nin diğer bazı şehirleri de alındı. Örneğin İstanbul'a Miami'den 360, San Francisco, Los Angeles, Seattle, San Diego ve Phoenix'ten 405 dolara uçmak mümkün. 
     
New York-İstanbul seferinde sorun yok      SİNAN TOROS 

     ABD'nin New York kentinden THY uçağıyla İstanbul'a gelen Türk yolcular, panik yaşanan şehirde birçok kişinin tedirgin olduğunu, yoğun güvenlik önlemlerinden geçtikleri JFK Havaalanı'nda da ilk kez asker gördüklerini söyledi. Bir süre uçuşa kapatılan JFK’den, 49 yolcusuyla kalkan THY uçağı, dün 11.07'de İstanbul’a geldi. 
     
Bomba koklayan cihaz      Üst düzey bir emniyet yetkilisi, Türkiye'nin havaalanlarında tam güvenlik için bazı gelişmiş ülkelerin kullandığı "bomba ve patlayıcı arama cihazı" EDS ile "bomba koklama cihazı"nın TDS Türk havaalanlarına getirilmesi gerektiğini bildirdi. Bombaları atomları sayesinde teşhis eden cihazların adedi 1 milyon 200 bin dolar. 
     



 GÜNCEL 

























</TEXT>
</DOC>
