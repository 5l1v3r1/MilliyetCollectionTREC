<DOC>
<DOCNO> 73955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yasam/yas05.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykuş ailesi tamamen dağıldı 
</HEADLINE>
<TEXT>

Babaları öldürüldü, anneleri ise üzerlerine insan kokusu sindi diye onları terk etti. Şimdi iki yavruya bir insan annelik ediyor 
     SADİ NERGİZDAL Alanya DHA 

     Alanya Hayate Hanım İlköğretim Okulu’nda okuyan bir grup öğrenci, 4 ay içinde 3 arkadaşlarının ölümünden bahçedeki çınarda yuva yapan baykuşları sorumlu tutmuş ve 14 Mart’ta havalı tüfekle ateş ederek baba baykuşu öldürmüştü. , 
     Saldırının ardından ağaçtan düşen iki yavru baykuş, itfaiye erleri tarafından yeniden yuvalarına konmuştu ama anne baykuş, iki yavruyu üzerine insan kokusu sindiği için kaderine terk etti. 
     
     Eti yeyince canlandılar 
     Yavruların yalnız kaldığını fark eden okulun 8. sınıf öğrencisi Işık Şehirli, bunun üzerine Alanya Kız Meslek Lisesi’nde öğretmen olan babası Ataner Şehirli’den yardım istedi. 
     Bitkin haldeki yavru baykuşlar yine itfaiye tarafından tekrar yuvalarından alındı. Işık Şehirli ve babasının götürdükleri veteriner, yavruların açlıktan bitkin düştüğünü söyleyince etle beslenen kuşlar kısa sürede sağlığına kavuştu. 
     Işık Şehirli, yavru baykuşları ölümden kurtardıktan sonra bir kafese koyarak evinin balkonunda beslemeye başladı. 
     



 YAŞAM 





















</TEXT>
</DOC>
