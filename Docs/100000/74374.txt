<DOC>
<DOCNO> 74374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/son/sonspo09.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı İstanbul'da toplandı 
</HEADLINE>
<TEXT>

     A Milli Futbol Takımı, Güney Kore ile 26 Mart Salı günü Almanya'nın Bochum kentinde yapacağı özel maç için, bugün İstanbul'da kampa girdi. 
     Polat Renaissance Oteli'nde kampa giren millilerde, lejyoner futbolculardan İngiltere'nin Blackburn Rovers takımında forma giyen Tugay Kerimoğlu ve Hakan Ünsal kampa katılırken, yurtdışında forma giyen Hakan Şükür, Emre Belözoğlu, Tayfun Korkut, Nihat Kahveci, Ümit Davala, Yıldıray Baştürk ve Mustafa İzzet'in ise Almanya'da takıma dahil olacakları açıklandı. 
     Bu arada milli takıma çağrılan Beşiktaşlı İlhan Mansız'ın, Çaykur Rizespor maçı sonrası kampa katılacağı bildirildi. 
     Milli takım, bu akşam Florya Metin Oktay Tesisleri'nde yapacağı antrenmanla, Güney Kore maçı hazırlıklarına başlayacak. Milliler, yarın saat 11.00'de de Almanya'ya gidecek. 
     






</TEXT>
</DOC>
