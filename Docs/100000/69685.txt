<DOC>
<DOCNO> 69685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/ekonomi/eko01.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SELAM VERDİK BORÇLU ÇIKTIK 
</HEADLINE>
<TEXT>

ABD’li savunma şirketleri, sözleşme aşamasına gelen savunma ihaleleri için Türk - ABD ortaklık komisyonu heyeti aracılığıyla uyarıda bulundu 
     EKONOMİ SERVİSİ 

     Türkiye’nin başta tekstil olmak üzere kotaların kaldırılması, demir çelik ihracatının önünün açılması, ABD’nin gümrük oranını düşürmesi, kurulacak nitelikli sanayi bölgeleri ile sanayiye destek sağlanması beklentileri ile oturduğu Türk - ABD Ortaklık Komisyonu’nun ilk toplantısında ilk hamleyi ABD’li savunma şirketleri yaptı. 
     Türk - Amerikan Ekonomik Ortaklık Komisyonu’nun dün gerçekleştirilen ilk toplantısındaki önemli gündem maddelerinden birini de savunma konuları oluşturdu. NTV’nin haberine göre, toplantı gündemindeki taarruz helikopteri ve havadan erken uyarı uçağı projelerinin gecikmesinden rahatsız olan Amerikan şirketleri Türkiye’ye bir uyarı mesajı gönderdi. ABD Başkanı George W. Bush’un babası eski Başkan George Bush’un döneminde ulusal güvenlik danışmanı olan Brent Scowcroft, Ortaklık Konseyi görüşmeleri için Türkiye’ye gelen ABD heyetiyle bir mektup gönderdi. 
     
     Mektup gönderdiler 
     Geçen kasım ayında Türkiye’yi ziyaret eden Amerikan Türk Konseyi’ne ATC de başkanlık etmiş olan Scowcroft mektubunda, Türk Hükümeti’nin savunma şiretleriyle sözleşmelerin tamamlanmasını istedi. 
     Türk Silahlı Kuvvetleri TSK Amerikan savunma şirketleriyle bir buçuk senedir görüşüyor fakat bir türlü sözleşme aşamasına gelinemiyor. Dev taarruz helikopterleri konusunda Bell Textron ile erken ihbar uçağı konusunda da Boeing ile görüşülüyor. Scowcroft’un yazdığı mektupta bu şirketlerden en az birisiyle anlaşma yapılması istendi. Mektupta üstü kapalı olarak bu iş yapılmazsa Türkiye’ye olan güvenin azalabileceği’ vurgulandı. 
     
ABD’lilerin beklediği ihaleler      ANKARA Milliyet 

     ABD firmalarının ilgilendiği TSK ihaleleri şunlar n Tanklar Genelkurmay, eskiyen bin tankı ihalesiz olarak İsrail şirketlerine yeniletme kararı aldı. İsrail, ilk aşamada 170 tankı, 700 milyon dolara 1.1 katrilyon lira yenileyecek. Tamamı 2 milyar dolar tutan 3 katrilyon lira projenin İsrail’e verilmesinden rahatsız olan Amerikan silah üreticileri kendi hükümetlerini devreye soktu. Çeşitli seviyelerde girişimde bulunan Washington yönetimi Türkiye’nin ihaleye açıp Amerikan firmalarını da davet etmesini istiyor. 

</TEXT>
</DOC>
