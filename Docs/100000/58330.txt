<DOC>
<DOCNO> 58330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sonspo10.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Sacchi, Parma'ya "danışman" olarak geri döndü 
</HEADLINE>
<TEXT>

     İtalyan futbolunun köklü kulüplerinden A.C Parma, bu yıl ligde yaşadığı kötü gidişe ''dur'' demek için Arrigo Sacchi'yi teknik danışmanlık görevine getirdi. 
     Lige Renzo Ulivieri ile başlayan Parma, 9 hafta sonra Ulivieri'nin yerine Daniel Passarella'yı getirmiş, hafta başında da Arjantinli teknik adamın görevine son vermişti. 11 puanla ligin dibinde bulunan Parma'yı şu anda teknik direktör olarak Carmignani çalıştırırken, Sacchi, maçlara çıkmamak koşuluyla takımın teknik danışmanlığı görevine getirildi. 
     55 yaşındaki tecrübeli teknik adam, stresten kaynaklanan sağlık 
     problemleri dolayısıyla geçen sezon yine Parma'dayken teknik direktörlüğe veda ettiğini açıklamıştı. İtalyan Milli Takımı, Milan, Atletico Madrid ve Parma takımlarında teknik direktörlük kariyeri bulunan Sacchi, danışman olarak döndüğü Parma takımında en yetkili isim olacak. 
     






</TEXT>
</DOC>
