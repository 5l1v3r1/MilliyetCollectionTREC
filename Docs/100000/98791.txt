<DOC>
<DOCNO> 98791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/spor/aspo.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergün'e pembe tablo 
</HEADLINE>
<TEXT>

Teknik Direktör Fatih Terim, tecrübeli futbolcusuna yeni sözleşmesinin istediği şartlarda olacağına dair söz verdi, yönetimle görüşeceğini söyledi 
     HALİL ÖZER 

     Gereken yapılacak’ 
     GALATASARAY Teknik Direktörü Fatih Terim, Ergün Penbe ile yapılan ön görüşmenin olumlu sonuçlanmasının ardından, bu oyuncunun ödemeleri konusunda yönetim ile görüşecek. Tecrübeli hoca sözleşmenin de Ergün’ün isteği doğrultusunda yapılmasını sağlayacak. Terim, Ergün ile yaptığı konuşmada herşeyin istediği gibi olacağı konusunda söz verdi ve "Sen merak etme gereği yapılacak" ifadesini kullandı. 
     
     Pürüz yok 
     ERGüN ise kulübü ile arasında pürüz bulunmadığını belirtirken "Benim için bir sorun yok. İş imzaya kaldı. Fatih hoca ile görüştüm. Herşeyim ona emanet. O yüzden hiç bir konuda sıkıntım olacağını sanmıyorum. Menajerim Ali Güven önümüzdeki günlerde gidip yönetim ile sözleşme tazeleyecek. Beni isteyen çok kulüp var. Ama her zaman ilk tercihim Galatasaray" diye konuştu. 
     
     Ek protokol 
     MİLLİ futbolcu İsviçre’de de Başkan Özhan Canaydın ile transferinin uzatılması için genel prensiplerde ve para miktarı konusunda el sıkıştı. Bu transferinin futbol hayatındaki son önemli anlaşma olduğunu düşünen Ergün, peşinatın yüksek tutulmasını ve kendisine verilecek olan dolar kurunun güncelleştirilmesini istiyor. Ergün daha önceden tek tip sözleşme imzaladığı için , sadece ek protokol yapılacak ve rakamlar değişecek. 
     



 SPOR 
























</TEXT>
</DOC>
