<DOC>
<DOCNO> 83545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/12/yazar/asik.html </URL>
<DATE> 2002/05/12/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
66’ncı sone... 
</HEADLINE>
<TEXT>

     Vazgeçtim bu dünyadan tek ölüm paklar beni, 
     Değmez bu yangın yeri, avuç açmaya değmez. 
     Değil mi ki çiğnenmiş inancın en seçkini, 
     Değil mi ki yoksullar mutluluktan habersiz, 
     
     Değil mi ki ayaklar altında insan onuru, 
     O kızoğlan kız erdem dağlara kaldırılmış, 
     Ezilmiş, hor görülmüş el emeği, göz nuru, 
     Ödlekler geçmiş başa, derken mertlik bozulmuş, 
     
     Değil mi ki, korkudan dili bağlı sanatın, 
     Değil mi ki, çılgınlık sahip çıkmış düzene 
     Doğruya doğru derken eğriye çıkmış adın, 
     
     Değil mi ki kötüler kadı olmuş Yemen’e 
     Vazgeçtim bu dünyadan, dünyamdan geçtim ama, 
     Seni yalnız komak var ya, o koyuyor adama. 
W.Shakespeare Çev C.Yücel 
     
     Anne, herkesin yerini alabilir, ama kimse annenin yerini alamaz... 
     G.Mermillod 

     
Günün fıkrası      Vatandaşın biri, yılın annesi seçiciler kuruluna başvurarak 
     - Sizden bir ricam var, demiş. Bu sene benim anamı "yılın annesi" seçer misiniz . 
     Seçiciler kurulu başkanı 
     - Neden diye sormuş. 
     Vatandaş, cevap vermiş 
     - Çünkü ekonomik kriz yüzünden 364 gün anam ağladı. Bari bir gün gülsün 
     Can Ozan 

     
Küçük ilanlar...      ARANIYOR. Yurtiçi, yurtdışı... Asliye, Hukuk, Sulh Hukuk, Ağır Ceza, DGM, MGM fark etmez. Yeğenim Murat’ın davasına bakacak bir mahkeme aranıyor. Çocuk 643 gündür içeride, h l davasına bakacak bir mahkeme bulunamadı. Ayıptır beyler. Bu yapılan zulümdür. 1 milyar dolar götürdü diye kimsenin kimseye bu eziyeti yapma hakkı yoktur. Keser döner, sap döner... Amcası Süleyman. 
     KAMERALARINIZI 2. sıra, sağdan 4. koltuktaki frikik veren yavruya çevirmiş, sürekli onu çekiyor, sürekli ondan detay alıyorsunuz. İyi de kürsüde başçavuşun eşeği mi konuşuyor kameraman arkadaşlar Ayıp oluyor ama... Lütfen yani. 8. Ulusal Seyir, Hidrografi ve Oşinografi Kongresi Divan Başkanı Dr. Ziya Hayretbişeyya. 
     FAAL durumdaki arkadaş, deminden beri sana söylüyoruz, duymuyor musun Oteli bastık, sizi de bir hayat kadınıyla faal durumda yakaladık. Şu faaliyetinize bi son verin de artık emniyete gidelim, ifadenizi alalım. Bak, h l tınmıyor ya. Huooopp, bilader Alooo Ahlak Masası’ndan komiser Çetin. 
     
Ne çoklar      Cocuk bekleyen anneler... Çocuğun yürümesini bekleyen anneler... Ağlamasının bitmesini bekleyen anneler... Ağrısının kesilmesini bekleyen anneler... Okula gideceği günü bekleyen anneler... Diploma alacağı günü bekleyen anneler... Özürlü çocuğu için mucize bekleyen anneler... Uyuşturucu iptilasının bitmesini bekleyen anneler.. Akıllanacağı günü bekleyen anneler... Askerden dönsün diye bekleyen anneler... Ölüm orucunun bitmesini bekleyen anneler... Hapishane kapısında ziyaret sırası bekleyen anneler... Kayıp oğlunun çıkıp geleceği günü bekleyen anneler... 
     İş bulmasını bekleyenler... Eş bulmasını bekleyenler... 
     Para kazansın da kendine baksın, diye bekleyenler. 
     Torun olsun da bakayım, diye bekleyenler... 
     Hayırsız günlerdir aramadı, diye telefon bekleyenler. 
     Belki evin önünden geçer, diye pencerede bekleyenler... 
     Ne çok bekleyiş... Ne bitmez özlem, acı, heyecan, emek... 
     Ne yaman dünya... 
     Bütün annelerin ellerini öperek... 
     En derin saygılarla... 
     
     Anne kalbi çocuğun okuludur. 
     H. Beecher 

     Erkekler anneliğin ne olduğunu bilmezler. 
     Oscar Wilde 

     Bir kadın anne olana kadar çocuktur. 
     Strindberg 

     Kadın zayıftır ama anne kuvvetlidir. 
     Victor Hugo 

     Çocuğunu kaybeden bir anne için her gün ilk gündür bu ıstırap ihtiyarlamaz... 
     Victor Hugo 

     
     







Küçücük fıçıcık, işi dolu turşucuk... 


66’ncı sone... 


Rahşan Ecevit Bülent bilge konumundadır’ 


Acıyla, kopuşla gelen olgunluk 


Enginar ve çam 


Çocuklardan mesaj var 


KKTC ve Doğu Akdeniz Üniversitesi 


Ya üvey anneler... 


"Karen Fogg'un E - Postalları" 


Gençler, Derviş, liderlik 


Kızım, benim için ikinci üniversiteydi 


United Colors of İdeoloji 


Benim Oyum 


Ekonomide büyüme sinyalleri var ama... 


Annemin elbisecisi 


Dans etmek hiç de hafif bir eylem değil 


</TEXT>
</DOC>
