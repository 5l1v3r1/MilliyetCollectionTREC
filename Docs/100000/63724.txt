<DOC>
<DOCNO> 63724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/yasam/yas01.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
15 milyon sevgiliye Türk çiçeği 
</HEADLINE>
<TEXT>

Yaklaşan sevgililer gününde, 15 milyon kişi sevgilisine Türk dal çiçek yollayacak. Antalyalı üreticiler, Rusya ve Japonya’dan gelen siparişleri yetiştirmeye çalışıyor 
     İSMAİL ŞAHİN 

     Rusya büyük pazar 
     14 Şubat Sevgililer Günü’ne daha üç hafta var. Ama şimdiden, Antalyalı kesme çiçek üreticilerine talep yağıyor. Hem de sadece Türkiye’den değil, dünyanın dört bir yanından. Kesme Çiçek İhracatçıları Birliği Başkanı Lütfü Göbüş, şimdiye kadar 13 milyon gül siparişi aldıklarını, rakamın 14 Şubat’a kadar 15 milyon dalı bulabileceğini söyledi. Göbüş, bu özel gün için Rusya’dan 10 milyon dal çiçek siparişi beklediklerini de sözlerine ekledi. 
     
     Hedef 46.2 milyon dal 
     ÇİÇEK üreticileri yalnızca 14 Şubat Sevgililer Günü için hazırlanmıyor. 8 Mart Dünya Kadınlar Günü için Rusya ve çeşitli Avrupa ülkelerine 15 milyon dal, martta dinsel kutlamalar nedeniyle Japonya’ya 1.2 milyon dal, Anneler Günü için de İngiltere’ye 10 milyon dal çiçek ihracatı hedefleniyor. Lütfü Göbüş, özel günler için hedeflenen 46.2 milyon dal çiçek ihracatından yaklaşık 5 milyon dolar döviz girdisi sağalayacaklarını da söylüyor. 
     



 YAŞAM 




















</TEXT>
</DOC>
