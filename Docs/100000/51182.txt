<DOC>
<DOCNO> 51182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/ekonomi/eko07a.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu çalışanına kötü haber 
</HEADLINE>
<TEXT>

     ANKARA Milliyet 

     Anayasa Mahkemesi bir davada verdiği gerekçeli kararla, "devletin küçültülmesi" ve bu nedenle bazı kamu kuruluşlarında emekliliği gelen personelin emekli edilmesi, ihtiyaç fazlası olanların da başka kurumlara nakledilmesi politikasına geçit verdi. 
     Mahkeme, ihtiyaç fazlası kamu personelinin başka bir kurumda görevlendirilmesinde sakınca olmadığını bildirdi. Mahkeme’nin dün yayımlanan gerekçeli kararında, işçi statüsündeki ihtiyaç fazlası personelin diğer kamu kurum ve kuruluşlarının memur kadrolarına atanmasının mümkün olduğu belirtilerek, "Aynı kurumda çalışanlardan ihtiyaç fazlası olanların açıkta kalmamaları için kamu yararı gözetilerek başka kurumlara nakledilmelerinde eşitlik ilkesine aykırılık yoktur" denildi. Mahkeme, "memur statüsüne aktarılacak işçin ücretlerinin azalacağı, kıdem tazminatı haklarının ellerinden alındığı ve kazanılmış hak kaybının olduğu" yönündeki başvuru gerekçesini reddederken kazanılmış hakkın kişinin bulunduğu statüden doğduğunu bildirdi. 
     Mahkeme, bir statüye bağlı olarak ileriye dönük beklenen hakların ise "kazanılmış hak" olamayacağını belirtti. 
     



 EKONOMİ 



















</TEXT>
</DOC>
