<DOC>
<DOCNO> 75032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/spor/spo02.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
YORGUN SAVAŞÇI 
</HEADLINE>
<TEXT>

Simao’yu Lorant’a tavsiye eden Ömer Kaner, Brezilyalı futbolcunun 60 -70 maç oynadıktan sonra Türkiye’ye geldiğini söyledi, "Form düşüklüğü normal" dedi 
     YALÇIN TÜRK 

     BÜYÜK umutlarla transfer edilmesine rağmen Lorant’ın yedek kulübesine çektiği Simao’ya, Ömer Kaner sahip çıktı. Kaner, tecrübeli futbolcunun Brezilya’da 60 - 70 maçlık bir periyottan sonra Türkiye’ye geldiğine dikkat çekerek, "Şu anda uyum devresi geçiriyor. Fizik olarak da çok yorgun. Ancak kısa süre içinde kendisini toparlar. Simao çok kaliteli bir oyuncu. Oynadığı ilk maçta da bunu gösterdi. Şu anda formsuz olması çok doğal" dedi. 
     KANER, Brezilyalı oyuncunun zaman içinde çok daha iyi olacağını ve bunu kritik maçlarda göstereceğini sözlerine ekledi ve " Zaten faydalı bir oyuncu olmasaydı Lorant almazdı. Transfer kararını veren, Simao’yu izleyip beğenen Lorant’dır. Türkiye’deki yoğun tempoya ayak uyduramaması çok doğal. O kadar yıpranmanın ardından tam dinlenme döneminde yeni bir mücadelenin içine girdi. Neler yapacağını herkes görecek. Kimsenin şüphesi olmasın." 
     
Lorant neşteriMustafa Denizli döneminde en sık forma giyen 8 futbolcu, Alman hocanın göreve gelmesiyle birlikte kulübede oturmaya başladı 
     MUSTAFA Denizli döneminde Fenerbahçe’nin en sık forma giyen futbolcuları, Lorant’ın gelmesiyle birlikte kafalarını kulübeden çıkartamaz oldular. Ligin ilk yarısında 17 maçın 13’ünde ilk onbirde oynayan Mustafa Doğan, Alman hocayla, 12 maçın sadece birinde sahaya çıkabildi. Ali Güneş, Lazetiç, Ali Akdeniz, Mert Meriç, Yusuf, Hakan ve Ceyhun da, Denizli döneminde buldukları şansı Lorant’da yakalayamadılar. 
     
     Sınıfı geçemedi 
     FENERBAHÇELİ taraftarlardan Lorant’a güven oyu çıkmadı. 1907 Fenerbahçe Derneği’nin sitesi "www.1907.orgödaki ankete katılan 4 bin 503 kişiden yüzde 41.11’i 1851 gönderilmesi, 27.65’i ise 1245 devam etmesi yönünde oy kullandı. Yüzde 31.25’i de bin 407 ligin sonunun beklenmesini istedi. www.antu.com’da 3 bin 675 kişinin katıldığı ankette Johnson’un kalması yönünde yüzde 96 oy çıktı. 
     
Denizli dönemi Futbolcu Oynadığı maç Toplam Süre dk 90 dk Mustafa Doğan 13 1146 12 Ali Güneş 12 1049 10 Yusuf Şimşek 16 934 3 Nikola Lazetiç 11 856 8 Mert Meriç 9 658 7 Hakan Bayraktar 12 604 2 Ali Akdeniz 9 546 2 Ceyhun Eriş 10 396 -      
     
Lorant dönemi Futbolcu Oynadığı maç Toplam Süre Dk 90 dk Mustafa Doğan 2 90 - Ali Güneş 2 77 - Yusuf Şimşek 5 232 - Nikola Lazetiç 5 306 1 Mert Meriç 2 115 1 Hakan Bayraktar 6 220 1 Ali Akdeniz 3 199 1 Ceyhun Eriş 4 81 -      
     
TBMM’de Fener zirvesi      YUSUF KOBAL 

     FENERBAHÇE Kongre üyesi ve Fenerbahçe Vakfı Yönetim Kurulu üyesi Meclis Başkanvekili Yüksel Yalova, Fenerbahçe’nin projelerini tartışmak ve siyasilerden bu konuda yardım almak için Ankara’da bir yemek organize etti. Bugün saat 12 00’de gerçekleşecek yemekte Yüksel Yalova’nın yanısıra, Fenerbahçeli bakan ve milletvekilleri bir araya gelecek. 
     GENÇLERBİRLİĞİ maçının hazırlıkları başlarken, Lorant oyuncularında geriye pas kullanmalarını istedi. Andersson ve Yusuf’u yine yedekler arasında çalıştıran Alman hoca, çift kalenin yarısında da Simao’ya düz koşu yapmasını söyledi. Yarım saha maçta altı gol atan Oktay formuyla dikkati çekerken, as takım yedekleri 15-0 mağlup etti. 
     
FISILTI Ali Güneş yolcu mu      LORANT geldiğinden beri takıma giremeyen ve sezon sonunda sözleşmesi bitecek olan Ali Güneş’in, Beşiktaş’ı öven sözleri, transfer dedikodularını da peşinden getirdi. Daum’un gözdelerinden olan genç futbolcunun, kendisine transfer teklifleri olduğunu da açıklaması, "Beşiktaş’a yeşil ışık yaktı" yorumlarına neden oldu. 
     



 SPOR 

























</TEXT>
</DOC>
