<DOC>
<DOCNO> 91496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/ekonomi/eko06.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalara sosyal sorumluk’ şartı 
</HEADLINE>
<TEXT>

BDDK, bankalarda muhasebe ilkelerini belirledi. Bilançolar şeffaf olacak, mali yapıyı tam yansıtacak ve sosyal sorumluluk esasına göre hazırlanacak 
     Bankacılık Düzenleme ve Denetleme Kurumu BDDK , bankalar için yeni muhasebe sisteminin temel ilkelerini belirledi. Buna göre bankaların mali yapısındaki değişiklikler tam olarak izlenebilecek. Sosyal sorumluluk, kişilik, parayla ölçülme, tarafsızlık ve güvenilir belge ilkeleri banka muhasebesinin temel ilkeleri olarak kabul edilecek. 
     BDDK, tarafından yayınlanan Muhasebe Uygulama Yönetmeliği ile birlikte18 uygulama tebliği Resmi Gazete’nin bugünkü mükerrer sayısında yayımlandı. Yönetmelik ile birlikte konsolide mali tabloların düzenlemesi, bağlı ortaklık, birlikte kontrol edilen ortaklık ve iştiraklerin muhasebeleştirilmesi standardı hakkında tebliğ 1 Temmuz’da yürürlüğe girecek. Kalan 17 tebliğ ise 1 Ekim’de yürürlüğe girecek. 
     
     Bilgi ihtiyacını karşılayacak 
     Bankaların hesap ve kayıt düzeninde şeffaflık ve tek düzen sağlanması, işlemlerin kayıt dışı kalmasının önlenmesi, faaliyetlerin gerçek mahiyetine uygun olarak sağlıklı ve güvenilir biçimde muhasebeleştirilmesini amaçlayan yönetmeliğin esasları şöyle sıralanıyor 

</TEXT>
</DOC>
