<DOC>
<DOCNO> 86842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sontur17.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur duasına çıktılar, şemsiye açmak zorunda kaldılar 
</HEADLINE>
<TEXT>

     Çanakkale'nin Gelibolu İlçesi'ne bağlı Kavak Beldesi'nde, yağmur duasına çıkan üreticiler, bu sırada yağan yağmurdan korunmak için şemsiye altına girmek zorunda kaldılar. 
     Uzun süredir bölgede yağmur yağmaması nedeniyle ürünlerin büyümemesinden yakınan üreticiler, Kavak Belediye Başkanlığı'nın organizasyonu ile yağmur duasına çıktılar. 
     Kavak Ovası'nda, sabah toplanan üreticiler, yağmur duasına başladıklarında, gökyüzü karararak yağmur yağmaya başladı. 
     Belediye yetkililerinin temin ettikleri şemsiyelerin dağıtılmasının ardından, üreticiiler şemsiyelerin altında yağmur duasına devam ettiler. 
     Üreticiler, yağışın dua sırasında başlamasının bir tesadüf olduğunu belirterek, ''Aylardır ovamızda yağmura hasret kaldık. 
     Kuraklık yüzünden ekinler büyümedi. İnşallah bu yağış devam eder'' dediler. 
     Yağmur duasının ardından, katılanlara pilav ikram edildi. 
     





</TEXT>
</DOC>
