<DOC>
<DOCNO> 69135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sondun09.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurban bayramı Almanya'da da kutlanıyor 
</HEADLINE>
<TEXT>

     Almanya'da her yıl geleneksel olarak Kurban Bayramı'nı kutlayan Türkiye Araştırmalar Merkezi TAM , bu kez de bayramı Sutter yayınevi ile birlikte Essen kentinde kutladı. 
     Sutter yayınevinde yapılan bayram kutlamasında, Başbakanlık Başmüşaviri ve Özel Kalem Müdürü Zeynel Yeşilay'ın, ''Sonsuz bir şiir 
     Türkiye'' konulu fotoğraflarından oluşan multivizyon gösterisi yapıldı. 
     Yeşilay'ın eşi şair İlter Yeşilay da klasik müzik ve Türk sanat müziği eşliğinde bir şiir resitali sundu. 
     Sutter yayınevinin Yönetim Kurulu Başkanı Christian Sutter, Kurban Bayramı'nın önemine değinerek, aynı inancın Hıristiyan aleminde de bulunduğunu söyledi. Sutter, Kurban Bayramı'nın kendi yayınevinde kutlanmasından büyük mutluluk duyduğunu ifade etti. 
     TAM Direktörü Faruk Şen de önceki yıllarda Köln ve Bonn kentlerinde kutlanan Kurban Bayramı'nın bu kez Essen'de güzel bir kültür programıyla kutlanmasından duyduğu memnuniyeti dile getirdi. 
     Kutlamaya Essen Başkonsolosu Ahmet Akarçay ile çok sayıda Alman ve Türk davetli katıldı. 
     






</TEXT>
</DOC>
