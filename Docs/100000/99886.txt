<DOC>
<DOCNO> 99886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/magazin/amag.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenay’a ihanet 
</HEADLINE>
<TEXT>

Tekstilci Buğra Özçetin, manken eşi Şenay Akay’dan habersiz, Hande Ataizi ile sabah saat 05.00’e kadar baş başa eğlendi.. 
     DENİZ ALTUNTAŞ 

     MANKEN Şenay Akay, bir yıl önce nik h masasına oturduğu tekstilci eşi Buğra Özçetin’den hamile kalıp, sonra da Demi Moore gibi çıplak poz vereceğine ilişkin demecinin mürekkebi bile kurumadan ihanete uğradı. Akay’ın tekstilci eşi dün gece magazin dünyasının olay kadınlarından Hande Ataizi’yle saatlerce başbaşa eğlendi. 
     
     Taksiyle kaçtılar 
     ATAİZİ ile Özçetin’in Ortaköy Christyl Bar’daki başbaşa eğlencesi sabah saat 05.00’e kadar sürdü. Bardan birlikte çıkan Ataizi ile Özçetin, birlikte görüntülenmemek için en hızlı kaçış yolu olarak taksiyi tercih etti. Ataizi, 34 TFY 50 plakalı taksinin arka koltuğuna, Özçetin ise şoförün yanına oturdu. Özçetin, Milliyet objektifinden kurtulmak için yüzünü kapatmaya çalıştı. 
     SEVGİLİSİ Tarkan Sualp ile çıktığı Amerika tatilinden geçtiğimiz hafta dönen Hande ile Buğra’nın buluşmasına, Sualp ve Akay’ın nasıl tepki vereceği ise merak konusu. Akay, daha önce de manken Julia Nitu’ya gizlice çiçek gönderdiğini öğrenince sevgilisi Buğra’yı terk etmiş, uzun bir ayrılıktan sonra da barışıp evlenmişlerdi. 
     
     Akıllı ol Buğra’ dedim 
     SEVGİLİSİ Tarkan Sualp erkek gecesi’ düzenlediği için kız arkadaşlarıyla Christyl Bar’a gittiğini söyleyen Ataizi ise şunları söyledi "Orada Bursa’dan ilkokul arkadaşım Buğra’yı gördüm. Yanında Sinan Hızalan da vardı. Şenay nerede, erkek erkeğesiniz’ dedim. İşi var’ dedi. Akıllı ol. Dur şurada gözümüzün önünde’ dedim. Çıkarken beni de eve bıraktı." 
     



 MAGAZİN 















</TEXT>
</DOC>
