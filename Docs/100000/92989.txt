<DOC>
<DOCNO> 92989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/soneko01.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul, "megakentler" arasına girecek... 
</HEADLINE>
<TEXT>

     2000 yılı itibarıyla nüfusu 10 milyonun üzerinde 19 megakent arasına giremeyen İstanbul'un 2000 nüfusu 8.8 milyon , 2015 yılında 12.5 milyona ulaşacak nüfusu ile 23 megakent arasında 17'inci sırayı alacağı hesaplanıyor. 
     Birleşmiş Milletler Nüfus Fonu UNFPA verilerinden derlenen bilgilere göre, 1975 yılında 5, 2000 yılında 19 olan megakent sayısı, 2015 yılında ise İstanbul, Çin'in Tienşin, Hindistan'ın Haydarabat, Tayland'ın Bangkok şehirlerinin katılımıyla 23'e ulaşacak. 
     1975 yılında 19.8, 2000 yılında 26.4 milyonla birinci olan Tokyo'nun nüfusunun 2015 yılına kadar hiç artmayacağı ama yine de megakentler arasında birinciliğini koruyacağı tahmin ediliyor. Yine, 1975 yılında nüfusu 10 milyonun altında olan Hindistan'ın Mumbai Bombay şehri, 2000 yılında 18.1 milyonla aynı nüfuslu Mexico City'nin ardından 3'üncü oldu. Mumbai'nin 2015 yılına kadar nüfusunun 8 milyon artması ve 26.1 milyonla Tokyo'nun ardından 2'inci olması 
     bekleniyor. 1975 yılında 11.2 milyonla Tokyo, New York ve Şanghay'ın ardından 4'üncü sırada yer alan, 2000 yılında 18.1 milyon nüfusla Tokyo'nun ardından 2'inci olan Mexico City'nin 2015 yılında 19.2 milyon nüfusla 7'inci sıraya ineceği tahmin ediliyor. 
     2000-2015 döneminde Japonya'dan Tokyo ve Osaka'nın nüfuslarının değişmeyeceği, ABD'nin en büyük kenti New York'un nüfusunun sadece 0.8 milyon artacağı, Çin'in Şanghay kentinin nüfusunun ise 2.4 milyon azalacağı tahmininde bulunuluyor. Bu dönemde, Nijerya'nın başkenti Lagos'un nüfusunun 9.8, Bangladeş'in başkenti Dakka'nın nüfusunun 8.8, Hindistan'ın Mumbai kentinin nüfusunun 8, Pakistan'ın Karaçi kentinin nüfusunun 7.4, Endonezya'nın başkenti Cakarta'nın nüfusunun 6.3 milyon artması bekleniyor. 
     
     EN FAZLA MEGAKENT HİNDİSTAN'DA... 
     Hindistan 2015 yılında 4 megakentle Mumbai, Kalküta, Delhi, Haydarabat en fazla megakenti olan devlet olurken, Hindistan'ı, 3 megakentle Çin Şanghay, Pekin, Tienşin , 2'şer megakentle Japonya Tokyo, Osaka , Brezilya Sao Paulo, Rio de Janerio , ABD New York, Los Angeles izleyecek. Nijerya, Bangladeş, Pakistan, Meksika, Endonezya, Filipinler, Arjantin, Mısır, Türkiye ve Tayland'ın ise birer megakentleri olacak. 
     
     İSTANBUL'UN NÜFUSU 2-3 YIL İÇİNDE 10 MİLYONU GEÇECEK 
     2000 yılı Genel Nüfus Sayımı sonuçlarına göre il nüfusu 10 milyon 33 bin 478 olan, 8 milyon 831 bin 805 merkez nüfusu ile megakentler arasına giremeyen İstanbul'un, 2015 yılına kadar nüfusunun 3.7 milyon artması bekleniyor. İstanbul'un 2-3 yıl içinde 2004-2005 yılları merkez nüfusunun 10 milyonu geçeceği ve megakentler arasında yer alacağı tahmin ediliyor. 
     





</TEXT>
</DOC>
