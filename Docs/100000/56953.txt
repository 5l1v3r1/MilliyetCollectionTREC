<DOC>
<DOCNO> 56953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/yasam/yas01.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne yaptıysa kaçamadı 
</HEADLINE>
<TEXT>

İki kişi tarafından kaçırılıp tecavüz edilen 15 yaşındaki, sağır ve dilsiz A.K. kaçarken bir başka kişinin daha tecavüzüne uğradı 
     ALİYE ÇETİNKAYA DHA 

     Konya Selçuklu’nun Şeker Murat Mahallesi'ndeki evlerinden bakkala ekmek almaya giden sağır ve dilsiz A.K. 15 , iddiaya göre Mustafa Çelik 28 ve Murat Sevinç 25 tarafından zorla arabaya bindirilerek kaçırıldı. Çelik ve Sevinç, A.K.'yi, Şerife Oral'ın evine götürerek birçok kez tecavüz etti. Gece saat 03.00 sıralarında evdekilerin uyumasını fırsat bilen A.K. kaçtı. 
     
Baygın halde bulundu      A.K. kurtulduğunu düşünüp evine giderken, bu kez de Osman Gazi Çalışkan 25 tarafından kaçırılarak Meram Bağları'nda ağaçlık bir alana götürüldü. Defalarca tecavüz eden Çalışkan, A.K.'yi baygın halde bırakıp kaçtı. 
     Kendisini görenlerce bitkin halde Numune Hastanesi'ne kaldırılan A.K. sağlık kontrolünden geçirildikten sonra ailesine teslim edildi. Baba Şükrü K.'nin şik yeti üzerine başlatılan soruşturmada 15 yaşındaki A.K.’ye tecavüz eden 3 sanık ve tecavüzcülere evini açan Şerife Oral, gözaltına alınarak mahkemeye çıkarıldı. 
     
Sanıkları teşhis etti      Konya 1. Ağır Ceza Mahkemesi'ndeki duruşmada A.K., İşitme Engelliler Okulu'nda öğretmenlik yapan Ali İhsan Gürsoy'un yardımıyla ifade verirken, sanıkları da teşhis etti. Sanıklar ise ifadelerinde suçlamaları reddettiler. Menenjit nedeniyle sağır ve dilsiz olan A.K. mahkemede gözyaşlarını tutamadı. Mahkeme heyeti ise delillerin toplanması için duruşmayı ertelerken sanıkları tutuksuz yargılanmak üzere serbest bıraktı. 
     



 YAŞAM 






















</TEXT>
</DOC>
