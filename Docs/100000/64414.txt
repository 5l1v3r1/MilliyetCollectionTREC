<DOC>
<DOCNO> 64414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/yasam/yas09.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet’e göre satanistler dış mihrak’ 
</HEADLINE>
<TEXT>

Diyanet İşleri Satanizmi, gelişmemizi istemeyen bazı odaklar körüklüyor.. 
     ŞÜKRAN ÖZÇAKMAK İstanbul 

     Gencecik çocuklarımızın korkunç intiharlarına ağırlıklı olarak satanizmin’ yol açtığı iddialarına, Diyanet İşleri Başkanlığı internetten noktayı koydu. 
     Diyanet İşleri Başkanlığı, www.diyanet.gov.tr’ adlı sitesinin Duyurular’ bölümünde, satanizmi, Ülkemizin gelişmesini istemeyen bazı odakların, gençleri sapık düşünce ve örgütlerin maşası haline getirmek istemesi’ olarak özetledi. İzmir’i satanizmin merkezi kabul eden, İstanbul, Ankara, Bursa, Eskişehir, Adana, Antalya, Tekirdağ, Edirne ve Kayseri illerinde satanistlerin hızla yayılmaya başladığını öne süren sitede, şöyle deniliyor 
     "Satanizm gibi, yeri geldiğinde şiddet ve teröre de başvurabilen bir hareketi din’ olarak kabul etmek mümkün olmadığı gibi, din’ kisvesi altında ortaya konulmak istenen ve bir anlamda - İslam da dahil - bütün dinleri ve mensuplarını ilgilendiren bu harekete karşı ilgisiz kalınmamalıdır." 
     
Bir satanist anlatıyor..      Satanizmin tarihçesinin anlatıldığı, ayinler ve törenlerin tanımlarına da değinilen Diyanet sitesinde, bir satanist de anılarını şöyle anlatıyor "Ailemden kopmuş, sevgi bağım kalmamıştı. Maddi açıdan durumum oldukça iyiydi. Değişik arayışlar içindeydim. Beyoğlu’nda takılırken satanist bir grupla tanıştım. Bana, satanizmle ilgili kitaplar verdiler. İlk başta oyun olarak baktığım ayinler yapıyorduk. Gülüyordum ama onlar çok ciddiydi, sanki uçuyorlardı. Sonra ben de onlardan biri oldum. Heavy Metal’cilere tapardık. Akla hayale gelmeyen sapık zevklere sahiptik. Kedi kanı içip ölümsüzlüğe ulaşmak istiyordum ama midemin bulanması bunu engelliyordu. Şeytana tapar gözükecektik fakat asıl amacımız şeytanı yok edip dünyayı ele geçirmekti." 
     



 YAŞAM 





















</TEXT>
</DOC>
