<DOC>
<DOCNO> 71385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/ekonomi/aeko.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo, Aycell’e müdahale var 
</HEADLINE>
<TEXT>

Aycell’in görevden alınan genel müdürü Ekinalan Sürekli müdahale ettiler. Şunu al, şuradan al’ diye baskı yaptılar. Rakiplerimiz yatırımlarımızı engelledi 
     ŞÜKRÜ ANDAÇ 

     Türk Telekom’un TT cep telefonu şirketi Aycell’in görevden alınan genel müdürü Mehmet Ekinalan, "Beni lobiler görevden aldırdı" dedi. Şirkete gerek ekipman, gerekse eleman alımında sürekli müdahale ile karşılaştığını belirten Ekinalan, "Şunu al, şuradan al diye baskı oluyor. Turkcell, Aycell’e yatırım yapılmasın diye devlete mektup yazıyor. Her aşamada engellendik" dedi. 
     ABD’de Omni Communication şirketinin genel müdürüyken, Aycell’in başına getirilen Ekinalan, hafta başında görevden alındı. Ekinalan’ın önce para istemiyoruz’ deyip, sonra para istemesini, arkasından da para talebinin görüşüleceği toplantıya gelmemesinin görevden almaya neden olduğunu belirtildi. Ancak Ekinalan, Milliyet’e yaptığı açıklamalarda bu iddiaların geçersiz olduğunu savundu. Müdahale MHP kaynaklı mı ’ şeklindeki sorumuzu Ekinalan, "Ben bir fotoğraf anlatıyorum. Onun içinde MHP de var" diyerek yanıtladı. TT’nin parası olmadığı için para istemediklerini ve kendilerinin Fransa ve Kanada’dan 200 milyon dolar kaynak sağladıklarını belirten Ekinalan şöyle konuştu 
     
     Aycell harcanıyor’ 
     "Ancak, TT yönetimi garanti vermediği için parayı alamadık. Çalışma prensiplerinde anlaşamadık. Aycell’in TT gibi yönetilmesi mümkün değil. Rekabetçi olacağız. Ekipmanda, özellikle personelde rekabetçi olunması lazım. Şu personel alınacak, bu alınacak’ denildi. Bir anda yeni üniversite mezunlarıyla çalışır hale geldik. Bizim sevmediğimiz bir takım ilişkiler ortaya çıktı. Telekom’dan alın’ diyorlar ama TT elemanı satış pazarlama bilmiyorki. Bütün bunlar birleşince ipler koptu. Görevden alınmamın ifadesi şu Profesyonel - rasyonel yönetim istenmedi. Aycell’e müdahale edildi. Bedava telefon verin’ dediler. Biz bunun k rlı olmayacağını düşündük. Ancak onlar için k r önemli değil. Ben şahsen Aycell harcanıyor mu diye düşünüyorum." 
     
     MEHMET EKİNALAN ABD’ye eşimin yanına dönüyorum 
     Ekinalan, "Biz heyecanla bir şey başlatmıştık maalesef o istediğimiz heyecan kesildi. Tekrar ABD’ye döneceğim. Eşim ve çocuklarım orada. Henüz ne iş yapacağıma tam olarak karar vermedim. Geldiğim şirkete tekrar dönmeyi düşünmüyorum" dedi. 
     
Turkcell, Başbakan ve Derviş’e Aycell’i şik yet etti      Aycell yatırımlarının Turkcell tarafından engellenmek istendiğini iddia eden Ekinalan, "Rakibimiz Turkcell, Başbakana, yardımcılarına, Devlet Bakanı Derviş’e ve Ulaştırma Bakanı’na Aycell yatırımlarını durdurun, devletin parası boşa gidiyor diye mektup yazdı. Benim düşüncem, görevden alınmam da da bu tip girişimler etkili oldu. 
     Net olarak söyleyebilirim. Biz bu işte zamanla yarışıyoruz. Bunu geciktiriyorsanız, açıklaması ne olursa olsun, sonuçta birilerine hizmet ediyorsunuz demektir" dedi. 
     Turkcell’in Ankara Bölge Temsilcisi Serdar Ulukonakçı imzasıyla Başbakan Bülent Ecevit’e ve Devlet Bakanı Kemal Derviş’e gönderilen 15 Ocak 2002 tarihli mektupta şöyle deniliyor 
     "Aycell’in TT’dan sağladığı paralar devletin parasıdır. Pazar payı gözönüne alındığında bu paraların iade etmesi mümkün değildir. Aycell devlet imk nlarını ... ziyan etmekte ve kötüye kullanmaktadır. Aycell’in faaliyetleri devlet kaynaklarının kötü niyetli kullanımı anlamına geldikten başka ... sektörde kurulu dengeleri altüst etmektedir. Aycell’in finanse edilişi, devletin sektörü desteklemesi anlamındaysa kriz nedeniyle yurtiçi ve yurtdışı kredi kaynakları tükenen şirketimiz gibi bütün GSM işletmecilerinin de böylesi teşvik uygulamalarına ihtiyaç duyduğu ve yararlanmak isteyeceği açıktır." 
     



 EKONOMİ 















</TEXT>
</DOC>
