<DOC>
<DOCNO> 67963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/yazar/akyol.html </URL>
<DATE> 2002/02/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yolsuzluk, İslam, laiklik 
</HEADLINE>
<TEXT>

     TARİHİMİZİN en büyük değişimini, en büyük sosyo ekonomik devrimini yaşıyoruz Kentleşme, ticarileşme, eğitimin kitleselleşmesi, iletişim... 
     Kurumlarımız ve hukuk sistemimiz bu değişimin gerisinde kaldığı için birçok yolsuzluk fırsatları ortaya çıkıyor ve her kesim, becerisine göre, bu defineden pay alıyor 
     Öyle hızlı bir kentleşme var ki, korkunç bir arsa rantı oluşuyor Tapu ve vergi daireleri de, imar kurumları da, zabıta da yetişemiyor 
     "Kayıt dışı" ekonomi de böyle değil mi 
     Son 20 - 30 yılda bankacılık hızla yaygınlaştı, sanki işlemleri katrilyonları aşıyor... Ama Bankacılık Düzenleme ve Denetleme Kurumu'nu yeni kurduğumuz için, arada boşlukta nelerin becerildiğini hep biliyoruz... 
     TESEV'in dün açıklanan yolsuzluk araştırmasındaki korkunç tabloyu bir de bu açıdan düşünmek lazım Hukuki ve kurumsal yapımızın, toplumsal gelişmemizin gerisinde kalması. 
     Konuyu TESEV Başkanı dostum Can Paker ile tartışmak istiyorum. 
     
     MUHAFAZAKAR devrimci ya da siyasi değil İslami kesimin saygın isimlerinden Mehmed Şevket Eygi, "Bozuk İslamcılar" adıyla fevkalade önemli bir yazı yazdı. Milli Gazete, 12.2.2001 
     "Paraya, aşırı tüketime, gösterişe, konfora mübtela olduklarını... ihtişamlı, nümayişli, tantanalı bir hayat tarzını benimsediklerini" belirtiyor hatta "bazılarının, kaynağı belli olmayan efsanevi kara servetlere sahip olduğunu" söylüyor, eleştiriyor. 
     Bu 'efsanevi servet' deyimi bana Erbakan'ı hatırlattı ama Eygi'nin kimi ya da kimleri ima ettiğini bilmiyorum. 
     Eygi'nin eleştirilerinden bir "laik aklanma"ya kalkmak çok yanlış olur. Laik SHP belediyelerini bir hatırlayın 
     Ahmet Ağaoğlu'nun Atatürk'e verdiği 1926 tarihli rapor, o zaman da o devrin ölçülerine göre yolsuzluğun ciddi bir sorun olduğunu gösteriyor... 
     Yukarıda anlattığım sosyolojik tabloda, hiçbir kesim tümüyle kirli, tümüyle ak değildir. 
     
     SAYIN Şevket Eygi, başka şeyleri de yazıyor Mesela "Bozuk İslamcılar"ın "klasik İslami öğretimi yıktıklarını... kafaları karıştırdıklarını... ehli sünnet disiplinini, hiyerarşisini yıkıp dehşetli bir kaosa sebebiyet verdiklerini" söylüyor. 
     Sosyolog Weber, Eygi'nin bu satırlarını okusaydı "inançların bireyselleşmesi" olarak niteler, "sekülarizasyon" sürecinin Türkiye'de de yaşanmakta olduğunu söyler ve Batı kalkınmasının dinamik motorlarından biri olan "Protestan ahlakı"nın Müslüman versiyonunu, Ortadoğu'nun köylü ve aşiret toplumlarında değil, kentlileşen Türkiye'de bulurdu. 
     Bizim eski model laikçi devletimiz hala "irticai sermaye"den, "irtica tehlikesi"nden dem vuruyor 
     Türkiye'nin en ciddi sorunlarından biri, hukuki ve kurumsal yapımızın, toplumsal dinamizmin gerisinde kalmasıdır. Toplumu resmi yapıya uydurmaya kalkınca, yani 'devletçilik' yapınca dinamizmi kaybediyoruz... 
     Boşverince yolsuzluk ve sosyal gerilimler oluyor. 
     Ne yapacağız 
     Çağın eskimiş modellerini tarihteki yerinde bırakarak, çağın "özgürlükçü ve etkin devlet" modeline göre her şeyi yeniden düşüneceğiz... 
     
     







Yolsuzluk, İslam, laiklik 


Son satırları... 


Akışık ve kamu bankaları 


Uçmayı öğrenebilmek 


Milyonların futbol sevgisiyle şike skandalı 


Formasız örgütler 


Özleme dair 


Cumhuriyetin aydınlık yüzü 2 


Bosna Miloşeviç'e cezasını verdi... 


Cimbombahçe çok yaşa 


Mafya hem kazanıyor hem kara para aklıyor 


Mesut Yılmaz’ın müthiş evrimi 


Yolsuzluk İzleme Platformu 


Ben haddimi bilirim 


Yeni yıla yeni kanun 


Kedi, İsrail ve Filistinliler 


Deprem sigortası 


</TEXT>
</DOC>
