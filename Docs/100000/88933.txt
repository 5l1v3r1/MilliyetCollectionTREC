<DOC>
<DOCNO> 88933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/spor/spo05.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş batmadı 
</HEADLINE>
<TEXT>

Milli Takım Teknik Direktörü, "Brezilya maçında ilk golü attık. Kosta Rika karşısında ilk puanı kaptık. Gruptan çıkabilmek için ilk üç puanımızı Çin’den almak zorundayız" dedi 
     MEHMET DEMİRCAN 

     "4 puanda olmalıydık" 
     MİLLİ Takım Teknik Direktörü Şenol Güneş, Brezilya maçından sonra Kosta Rika karşısında da haketmedikleri bir sonuç aldıklarını söyledi. Güneş, "Kazanmak için herşeyi yaptık. Özellikle ilk yarıda tempolu oynadık. Önemli pozisyonlar bulduk. Emre’nin golünden sonra, oyunun kontrolünü elimizde tutacağımıza, aksi gerçekleşti. Bitime dakikalar kala yediğimiz gol, bizden çok şeyi çaldı. Şu anda 1 değil, 4 puanda olmalıydık" dedi. 
     
     "Biten bir şey yok" 
     TEKNİK Direktör Şenol Güneş özlerini şöyle sürdürdü "Son dakikalarda iki maçta da talihsizlik yaşamamız futbolcularımızın moralini bozdu. Bu tür organizasyonlarda moralin en üst noktada olması önemlidir. Çünkü moral bozuklukları sahada yapmak istediklerinizin gerçekleşmesini engelleyebilir. Çin maçı bizim için bir final niteliğinde. Farklı bir skor elde eder, Brezilya’da Kosta Rika’yı yenerse hedefimize ulaşırız." 
     



 SPOR 



































</TEXT>
</DOC>
