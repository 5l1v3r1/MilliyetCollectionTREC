<DOC>
<DOCNO> 65538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/yazar/guclu.html </URL>
<DATE> 2002/02/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Lara'nın son gecesi 
</HEADLINE>
<TEXT>

     Türkiye günlerdir intiharı konuşuyor. Neden de Lara'nın intiharının ardındaki sis perdesi. 
     Üç gün önce yine aynı yaşlarda, yine kolejli bir başka öğrenci intihar etti. Ama ne gazete manşetlerine çıktı ne de günlerce televizyonlarda konuşuldu. 
     Peki Lara'nın intiharını ilginç kılan neydi Bugüne kadar çok şeyler yazıldı, söylendi. Ama bilinmeyenler hala o kadar çok ki 
     Sonra bir anda Alman Lisesi gündeme geldi. Ceylan, Aslı ve Cenan'ın intiharları tartışılmaya başlandı. 
     Tüm intiharlarda birleşilen orta nokta Leyla Tekül'ün Amerika'daki oğlu Efe Tuzcu oldu. Lara'yı ve intihara sürükleyen o muydu, yoksa satanizm, FRP ya da çok daha farklı etkenler mi İntiharda okulun ve ailenin rolü neydi Hemen herkes kendisine göre bir senaryo yazdı... 
     Her söylenenin içinde elbette doğrular vardı. Ama yanlışların oranı sanki çok daha fazlaydı .. 
     Lara'nın intiharına, Alman Lisesi'nde yaşananlara ve Efe Tuzcu olayına açıklık getirecek çok ilginç bilgiler ulaştı elimize. 
     
Lara niye kedi aldı      Lara satanist miydi İntihardan iki hafta kadar önce niye kedi aldı Bu kediye bir şey yaptı mı İntihardan önceki son gece neler yaptı Ailesi olup biteni niye fark edemedi .. 
     Benzeri sorular uzayıp gidiyor. En iyisi mi biz son geceye dönelim. 
     İşte doğruluğundan emin olduğumuz bilgiler 
     Lara, son bir yıl içerisinde çok büyük değişim gösterdi. Beyoğlu'nda takıldığı yerin etkisinde kaldı. Günlük yaşamında şen şakrak bir kız iken internetin başından kalktığında çok farklı bir kişiliğe bürünüyordu. Konuştuğu kişi ise genelde Efe'ydi. 
     Son günün akşamında yine şen şakrak eve gelmiş. Sonra banyoya kapanıp 4 saatten fazla kalmış. Annesinin tüm ricalarına karşın kapıyı açmamış. Ancak gece yarısından sonra banyodan hızla çıkıp odasına gitmiş ve yorganı üzerine çekmiş. İtirazlarına karşın anne ışığı yakıp yorganı açtığında Lara'nın bitkin halini görmüş. Gözlerinde mor boyalar varmış. Banyoda ise kusmuk kırıntıları. O gece ilaç alıp almadığı bilinmiyor. Ama almış olabileceği konusunda ciddi tahminler var. Aldıysa sakinleştirici miydi yoksa bir intihar teşebbüsü müydü, bunu bilen yok. 
     Sabah her zamanki gibi kalktı ve okuluna gitti. Sonrasında da intihar. Peki ailesi o gün okula göndermeli miydi .. 
     Şu an için çok şey söylemek mümkün. Ama o gün için bilinmeyenler o kadar çoktu ki Ne anne ne de baba böyle bir şoku yaşayacaklarını akıllarının ucundan bile geçirmiyordu. Her ne kadar daha önce farklı sorunlar yaşasalar da... 
     Lara'nın çok sevdiği kedisi hala hayatta. Ona hiçbir şey yapmamış, aksine hep sevmiş... 
     
Efe Tuzcu nasıl biri      Efe'yle aynı sınıfta okuyan, intihar eden Cenan, Aslı ve Ceylan'ı da yakından tanıyan bir okurumuzun anlattıkları da çok ilginç. Ona göre Efe normal olmayan bir insan. Ama çok zeki. Satanist de olabilir. Başka şey de. Uzunca mektubun şu bölümünü birlikte okuyalım. 
     Satanizmin kesinlikle sapık bir dini akım olduğu kesin. Tek amacı şeytana hizmet adı altında canlılara zarar vermek ve kaos yaratmak... 
     Efe'nin normal insan sınıfına girmemesi onu katil ya da azmettirici yapmaz. Onunla bunca yıl beraber oldum. Hemen her şeyi konuştum, tartıştım. Ancak hiç intihar aklıma gelmedi. Ayrıca onunla uzun süreli bir ilişki yaşayan arkadaşım da intiharı hiç düşünmüyor. Kısacası intihar etmiş veya ileride intihar edecek insanlar için başka insanları sorumlu göstermek yanlıştır. Hele hele siyah giyinen, küpe takanlara baskı uygulamak çok yanlıştır... 
     Özetin özeti Her zamankinden çok daha fazla sağduyulu olma zamanı. Doğrular kadar yanlışlar da havalar da uçuşuyor. Dış etkenler hep olacak. Ama sanki çocukların ruh sağlığı ve okul aile işbirliği çok daha önemli .. 
     
     







Din ve modernleşme 


Yeni dönem... 


Ecevit'ten Bahçeli ve Yılmaz'a çağrı 


Mutlu bir dünya için ekmek ve saygı 
kültürü 


Kırılmaz vazo 


Bir ihtimal daha var 


Lara'nın son gecesi 


Türkiye'nin işi zor... 


Tanrı Dağı kadar Türk, dolar kadar Amerikan 


Bahisçilere müjde Kur - toto’ 


Kapitalizmin terbiye kotası... 


Erdoğan İkiz Kuleler değişimi 


Batan şirketlerin nemaları hortumlanıyor mu 


Sofya'dan Haydarpaşa'ya 


Tütünde son perde’ 


</TEXT>
</DOC>
