<DOC>
<DOCNO> 82019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/yasam/yas06.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak bankaya daldı 
</HEADLINE>
<TEXT>

Uçak düşürmekle ünlü Hindistan Hava Kuvvetleri pilotlarından ikisi dün bir Mig - 21’i banka binasına sokunca 8 kişi öldü... 
     DIŞ HABERLER SERVİSİ 

     Hindistan hava kuvvetlerine ait Sovyet yapımı Mig - 21 tipi bir savaş uçağı, ülkenin kuzey batısındaki Pencap eyaletinin Jullundur kasabasında, bir banka ve dükk nların bulunduğu binaya çarptı. Kazada, biri kadın 8 kişi yaşamını yitirirken, 18’i ağır 20 kişi de yaralandı. 
     Bir görgü tanığı, savaş uçağının, birkaç kez gökyüzünde döndüğünü, daha sonra bir patlama olduğunu ve uçağın düştüğünü anlattı. İki pilotun paraşütle atlayıp kurtulduğunu belirten görgü tanığı, uçağın ön kısmının binaya girdiğini, diğer parçalarının da civardaki binalara çarptığını söyledi. 
     
     100 uçak düştü, 50 pilot öldü 
     Yetkililer, kazanın 6 çalışanı bulunan banka ve dükk nların açılmasından hemen sonra meydana geldiğini belirttiler. Hindistan Savunma Bakanlığı sözcüsü P.K. Bandhopadhyaya, düşen savaş uçağının şehir yakınındaki Adampur hava üssünden kalktığını ve olağan uçuş yaptığını bildirdi. Hindistan’da geçen 6 yıl içinde meydana gelen 100’den fazla savaş uçağı kazasında 50 pilot hayatını kaybetti. 
     



 YAŞAM 














</TEXT>
</DOC>
