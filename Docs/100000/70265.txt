<DOC>
<DOCNO> 70265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sonspo21.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın Yozgat karşısındaki muhtemel onbiri 
</HEADLINE>
<TEXT>

     Beşiktaş, Birinci Süper Futbol Ligi'nin 25. haftasında yarın Yimpaş Yozgatspor ile yapacağı maçta mutlak galibiyeti hedefliyor. 
     Siyah-beyazlılar, bu maçın hazırlıklarını basına kapalı olarak gerçekleştirecekleri idmanla tamamlayacak. 
     Beşiktaş'ta, sarı kart cezalısı Ronaldo ile sakatlığı bulunan Yasin Sülün dışında eksik oyuncu bulunmuyor. Kocaelispor maçında sakatlanan Ali Eren'in ise, yarınki maçta forma giyebileceği bildirildi. 
     Beşiktaş'ın, Yimpaş Yozgatspor karşısına, Myhre, Erman, Ali Eren, Ahmet Yıldırım, Tamer, Tayfur, Baya, Tümer, İbrahim, İlhan Mansız, Ahmet Dursun Bayram muhtemel 11'i ile çıkması bekleniyor. 
     BJK İnönü Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Yılnur Önen yönetecek. 
     Bu arada Beşiktaş'ta 3'er sarı kartı bulunan kaptan Tayfur ile İlhan Mansız ve Tümer, yarınki maçta da kart görmeleri durumunda, gelecek hafta Galatasaray ile yapılacak derbi maçta cezalı duruma düşecek. 
     






</TEXT>
</DOC>
