<DOC>
<DOCNO> 54525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sondun21.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Peştun komutan "160 Taliban savaşçısını idam ettik" 
</HEADLINE>
<TEXT>

     Afganistan'ın güneyinde Taliban karşıtı Peştu güçlerin üst düzey bir komutanı, geçen hafta teslim olmayı reddettikten sonra esir alınan 160 Taliban savaşçısını, Amerikalı askeri personelin önünde kurşuna dizerek idam ettiklerini söyledi. 
     Adının açıklanmasını istemeyen, Kandahar'ın eski mücahit valisi Gül Ağa'ya bağlı güçlerin komutanı, ''Taliban savaşçıları teslim olmaya ikna etmek için elimizden geleni yaptık. Kuranıkerim'den örnekler verdik, hatta para önerdik. Ancak bize küfürle karşılık verdiler ve seçeneğimiz kalmadı'' dedi. 
     Kandahar yakınlarındaki geçen hafta yapılan çatışmalarda esir alınan yaklaşık 160 Taliban savaşçının sıraya dizilerek, 5 ya da 6 kişinin kullandığı hafif silahlarla kurşuna dizildiğini anlatan Peştu komutan, öldürülenlerden bazılarının Pakistanlı olduğunu belirtti. 
     Peştu komutan, çatışmaları filme aldıklarını söylediği Amerikalı askeri personelden 7 ya da 8 kişinin, idamları engellemeye çalıştığını, ancak başarısız olduğunu ifade etti. 
     Aynı komutan, Taliban savaşçılarının, Gül Ağa'ya bağlı güçlerin Pakistan sınırı ile Kandahar arasındaki Taha Pol'u ele geçirmesinden sonra geçen Cuma günü idam edildiğini söyledi. 
     






</TEXT>
</DOC>
