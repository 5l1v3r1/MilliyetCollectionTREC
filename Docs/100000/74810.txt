<DOC>
<DOCNO> 74810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/siyaset/siy02.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Cavit Hazreti Yusuf diyarındaydı 
</HEADLINE>
<TEXT>

Demirel’in, yargılaması süren Cavit Çağlar için yaptığı yorum dikkat çekti 
     BURSA DHA 

     9. Cumhurbaşkanı Süleyman Demirel, Etibank davasından tahliye olan işadamı Cavit Çağlar’a "geçmiş olsun" ziyaretinde bulundu. Nergis Holding’e ait fabrikanın bahçesine helikopterle inen Demirel, kendisine sevgi gösterisinde bulunanları "Şapka yine aynı şapka" diyerek ünlü fötrüyle selamladı. Çağlar’ın evinin kapısında sarılarak karşıladığı Demirel, "Çağlar’ın bütün üzüntüleri benim de üzüntümdür. Hem kendisi, hem ailesi büyük üzüntülere maruz kaldı" dedi. "Çağlar’la siyaset yapmayı düşünüyor musunuz " sorusuna, "Bundan sonrası ne olur, o ayrı bir iş" yanıtını veren Demirel, şunları söyledi "Cavit Çağlar çok değerli arkadaşımızdır. Senelerce beraberce Türkiye’ye hizmet ettik. Bazı sıkıntıları oldu. Kendisiyle 2 yıldan bu yana görüşmedim. Cavit 9 ay 9 gün Hazreti Yusuf diyarındaydı. 50 güne yakın oldu oradan çıktığı. Kendisiyle bu süre içinde en fazla kucaklaşmayı özledim." 
     
Hazreti Yusuf diyarı nedir      Kuran’a göre Hazreti Yusuf, ergenlik dönemine geldiğinde, Mısırlı Aziz adında bir kişiye köle olarak satılır. Yusuf’un olağanüstü güzelliğinden etkilenen Aziz’in karısı, kendisiyle beraber olmayı teklif eder. Ancak teklifi reddedilince, Yusuf’a iftira atar. Yusuf, başka kadınların da Aziz’in karısı lehine şahitlik yapması üzerine zindana konulur. Uzun yıllar dışarı çıkamayan Yusuf, kadınların yıllar sonra vicdan azabıyla doğruyu söylemeleri üzerine zindandan kurtulmayı başarır. 
     



 SİYASET 














</TEXT>
</DOC>
