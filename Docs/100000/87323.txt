<DOC>
<DOCNO> 87323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/spor/spo03.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergi sesleri 
</HEADLINE>
<TEXT>

Galatasaray bonservisi elinde bulunan Barcelona’nın sol kanat oyuncusunu gündemine aldı. İspanyol futbolcunun da transfere sıcak baktığı öğrenildi 
     HALİL ÖZER 

     Kulübüyle anlaşamadı 
     GALATASARAY Barcelona’nın sol kanat oyuncusu Sergi’yi gündemine aldı ve İspanyol futbolcunun transferi için temaslara başladı. Kulübü ile anlaşmazlığa düşen ve bonservisi elinde olan Sergi’nin de transfere sıcak baktığı ve Galatasaray’a gelmek istediği belirtildi. Yıldız oyuncunun durumu önümüzdeki günlerde netlik kazanacak. 
     
     Jancker’den mesaj 
     SARI - KIRMIZILILAR’IN renklerine bağlamak istediği Bayern Münihli Jancker de Cim - Bom’un peşini bırakmıyor. Alman futbolcunun menajerleri kendileri ile anlaşılması halinde Bayern Münih’in yüksek bonservis ücretini indirmek için devreye gireceklerini bildirdiler. Yönetim ise bu teklife olumlu bakarak opsiyonlu anlaşma yapmaya hazırlanıyor. 
     
     Yeni girişim 
     YÖNETİCİLER, Jancker’den gelen bu haber üzerine yeniden harekete geçtiler. Alman golcünün menajerleri ile görüşmeler şimdilik telefonda sürdürülürken, Galatasaray yönetimi Jancker ile aralarında uçurum olmadığını ve anlaşabileceklerini açıkladı. İki taraf el sıkışırsa Jancker bonservis ücretini indirmeye çalışacak. Aksi taktirde transfer bozulacak. 
     
Formalar değişiyor      UMBRO ile anlaşan Galatasaray yeni sezonda değişik formalar giyecek. Bu formaların birisi klasik kalın çizgili olacak. Diğeri ise sadece kırmızı renklerden oluşacak. Son forma çeşidi ise üstü altın sarısından oluşan farklı bir forma olacak. Bu formaların dizaynlarının özel olarak hazırlandığı belirtildi. 
     
Rapor inceleniyor      FATİH Terim tarafından Güney Amerika’ya gönderilen yardımcı antrenör Ahmet Ceyhan’ın raporu Florya’ya ulaştı. Terim, Ceyhan’ın raporunu incelemeye alırken, listede 10’dan fazla futbolcunun olduğu belirtildi. Teknik heyet bu oyuncular arasından en çok beğendiğini transfer etmeye çalışacak. 
     
Büyük tehditFenerbahçe, Beşiktaş ve Galatasaray devlet desteği almadıkları taktirde amatör branşlardan çekileceklerini açıkladılar 
     BEŞİKTAŞ Başkanı Serdar Bilgili, Fenerbahçe ve Galatasaray’ın da desteğini alarak basketbol, voleybol ve hentbol federasyonlarına rest çekti. Bu branşlarda müessese kulüplerinin 30 - 40 milyon dolar harcama yapıp, bunu gider olarak göstererek haksız rekabet ortamı yarattıkları belirtilirken, üç büyük kulüp ligden çekilme tehdidinde bulundu. 
     SPOR kulüplerinin büyük haksızlığa uğradığını söyleyen Serdar Bilgili, "Yapılacak en doğru olay devletin spordan çekilip, kulüplere destek olmasıdır. Ya müessese takımları ile profesyonel bir lig kursunlar, ya da bizim de içinde olduğumuz mahalli ligler başlatılsın. Aksi taktirde amatör dallarda sadece averaj takımı olarak ortada kalırız" dedi. 
     



 SPOR 




























</TEXT>
</DOC>
