<DOC>
<DOCNO> 84527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/sondun14.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
''Sex and the City'' dizisinin yıldızı tutuklandı 
</HEADLINE>
<TEXT>

     ''Sex and the City'' adlı dizinin başrol oyuncularından Cynthia Nixon, New York Belediye Başkanı Michael Bloomberg'i protesto gösterisine katıldığı gerekçesiyle tutuklandı. 
     Belediye binası önünde tutuklanan yıldız, kamu düzenini bozucu davranışlarda bulunmakla suçlandı. Gösteri, belediye başkanının okullara verilen tahsisatı kısma kararını protesto amacıyla düzenlenmişti. 
     Nixon, TV dizisinde dul avukat Miranda Robbes'u canlandırıyor. 
     ''E '' TV kanalına tutuklanmasıyla ilgili olarak açıklamada bulunan 36 yaşındaki yıldız, ''Polisler bize karşı çok nazik davrandı. Ellerimizi kelepçeledikten sonra arabaya bindirip karakola götürdüler ve elimize 19 Haziran'da mahkemeye çıkacağımızı bildiren birer kağıt tutuşturduktan sonra bizi salıverdiler'' diye konuştu. 
     Nixon, 5 yaşındaki kızı Samantha Mozes'in kent okulları bütçesinde yapılacak 350 milyon dolarlık kısıntıdan olumsuz etkileneceğini düşündüğünü söyledi. Belediye Başkanı Bloomberg, kısıntının yapılmasına, kent bütçesindeki 5 milyar dolarlık açığı kapatmak amacıyla karar vermiş bulunuyor. 
     Bloomberg aleyhindeki gösteriye, Cynthia Nixon ile birlikte 75 öğrencinin velilerinin katıldığı bildirildi. 
     





</TEXT>
</DOC>
