<DOC>
<DOCNO> 70289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sontur18.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkeli müteahit borçlusuna yol ortasında kurşun yağdırdı 
</HEADLINE>
<TEXT>

     Balıkesir'in Edremit İlçesi'ne bağlı Altınoluk Beldesi'nde, bir müteahhit, borç yüzünden tartıştığı kişiye yol ortasında kurşun yağdırdı. 
     Alınan bilgiye göre, kapı pencere doğrama işiyle uğraşan Şenol Yiğitoğlu 32 , İskele Mahallesi'ndeki bürosuna gittiği müteahhit Ali Yılmaz 32 ile alacak verecek yüzünden tartıştı. Daha sonra 34 MPB 34 plakalı otomobiliyle ayrılan Yiğitoğlu'nun yolu, otogar önünde, müteahhit Yılmaz'ın kullandığı 34 MTV 93 plakalı otomobilin çarpması ile kesildi. 
     Otomobilinden inen Yılmaz, Yiğitoğlu'na kurşun yağdırdı. Vücudunun çeşitli yerlerine 5 kurşun isabet eden Yiğitoğlu, ağır yaralı olarak Edremit Devlet Hastanesi'ne kaldırıldı. 
     Olaydan sonra otomobiliyle Çanakkale yönüne doğru kaçmak isteyen müteahhit Yılmaz, Küçükkuyu'da jandarma tarafından yakalandı. 
     Olayla ilgili soruşturmanın sürdüğü belirtildi. 
     






</TEXT>
</DOC>
