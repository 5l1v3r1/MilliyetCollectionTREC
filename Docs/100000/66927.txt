<DOC>
<DOCNO> 66927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/son/sondun10.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cameron Diaz'dan ''aşk sahnelerine'' son.. 
</HEADLINE>
<TEXT>

     Ünlü aktris Cameron Diaz, beyazperdenin en çok kazanan aktrisi unvanına erişince ilk işi aşk sahnelerine tövbe etmek oldu. 
     Internetteki ''imdb'' sitesinin haberine göre, ''Charlie'nin Melekleri'' filminin ikinci bölümü için 20 milyon dolarlık anlaşma imzalayan yıldız, artık kendine yeni kurallar koydu. 
     Erkek arkadaşı Jared Leto'nun da soyunmasına karşı çıktığını belirten sarışın yıldız, Tom Cruise ile kamera karşısına geçtiği ''Vanilla Sky'' adlı filmin, hayranlarının kendisini böyle sahnelerde gördüğü son yapım olduğunu ifade etti. 
     Diaz, ''Aslında, Tom Cruise çok sevdiğim bir arkadaşım. Bu sahnelerden sonra da onunla çok güldük. Ancak, bir daha hiçbir filmde yatak sahnesinde rol almak istemiyorum. Tom Cruise bile olsa kararım değişmez. Çünkü, bu sahneleri sevmiyorum'' dedi. 
     






</TEXT>
</DOC>
