<DOC>
<DOCNO> 92618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sondun12.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basınının iddiası "Arafat zihinsel melekelerini yitiriyor" 
</HEADLINE>
<TEXT>

     Filistin lideri Yaser Arafat'ın, zihinsel melekelerini giderek yitirdiği öne sürüldü. 
     İtalyan Panorama dergisi, yabancı istihbarat uzmanlarının hazırladığı bir rapora dayanarak verdiği haberde, ''Arafat'ın zihinsel melekelerinin gittikçe azalmasının, ABD'nin Arafat'ın safdışı bırakılmasını istemesi sonucunu doğurduğunu'' öne sürdü. 
     Haberde, ''Bir zamanlar onu yatıştıran, yüzündeki titremeleri önleyen ilaçlar, şimdi Arafat'ın sorunlarını ağırlaştırıyor, zihinsel yetilerini köreltiyor'' ifadesi kullanıldı. 
     Dergi, ABD Başkanı George Bush'un Arafat'ın safdışı bırakılması ve yeni bir lider bulunması yolundaki sözlerinin, bu rapordaki değerlendirmelerden kaynaklandığını ileri sürdü. 
     Bush, isim vermeden Arafat'ı eleştirmiş ve Filistinlilerden ''terörü destekleyen'' yöneticileri değiştirmeleri istemişti. 
     





</TEXT>
</DOC>
