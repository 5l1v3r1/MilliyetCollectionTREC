<DOC>
<DOCNO> 81932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sontur13.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB'dan Erbakan'a plaket... 
</HEADLINE>
<TEXT>

     Türkiye Odalar ve Borsalar Birliği TOBB , bir dönem Yönetim Kurulu Başkanlığı yapan, kapatılan RP'nin eski Genel Başkanı Necmettin Erbakan'a plaket ve teşekkür belgesi verdi. 
     Erbakan, TOBB'da düzenlenen törene gelirken SP'nin Başkanlık Divanı üyeleri ve bazı SP'li milletvekilleri tarafından kapıda karşılandı. 
     Erbakan, burada gazetecilerin ''duygularınız nedir '' şeklindeki sorusu üzerine, 1965-1969 yılları arasında TOBB'da Sanayi Odası Başkanlığı, Genel Sektereterlik ve Yönetim Kurulu Başkanlığı yaptığı dönemdeki çalışmalarını anlattı. 
     ABD'den o dönemde yardımlar alındığını, bu yardımların çok faydalı işlerde kullanıldığını ifade eden Erbakan, ''TOBB, Türk özel sektörünün gelişmesinde faydalı işler yapmıştır, önemli adımlar atmıştır. Bugün de bunlara devam ediyor. Benim de önemli hatıralarım, güzel hatıralarım var. Bugün aynı havayı tekrar teneffüs etmek duygu verici, çok bahtiyarım'' diye konuştu. 
     Erbakan, AK Parti Genel Başkanı Recep Tayyip Erdoğan hakkındaki soruları ise bunun şu anda yeri olmadığını belirterek, yanıtlamadı. 
     Daha sonra TOBB Başkanı Rifat Hisarcıklıoğlu, Erbakan'ın da aralarında bulunduğu TOBB'un bazı eski yönetim kurulu başkanlarına plaket ve teşekkür belgesini verdi. 
     Erbakan ve eski yönetim kurulu başkanları, törene katılan Sanayi ve Ticaret Bakanı Ahmet Kenan Tanrıkulu ve Hisarcıklıoğlu ile birlikte anı fotoğrafı çektirdi. 
     Erbakan, törenden ayrılırken, gazetecilerin çeşitli konulara ilişkin sorularını yanıtlamazken, soru yöneltmek isteyen gazeteciler arasında da izdiham yaşandı. 
     





</TEXT>
</DOC>
