<DOC>
<DOCNO> 77468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/siyaset/siy03.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelişini 10 gün erteledi 
</HEADLINE>
<TEXT>
Bayar, Bakan Derviş’e benzetilmek istemiyor 
     AYDIN HASAN Ankara 

     Merkez sağın yeni lider adayı ve mayıs ayındaki kongrede DTP Genel Başkanlığı’na seçilmesine kesin gözüyle bakılan Mehmet Ali Bayar, ABD’den dönüşünü 10 gün erteledi. DTP yönetimi de en geç 19 Nisan’da Türkiye’de olacak olan Bayar’ı gösterişli şekilde karşılamayı planlıyor. İlk karşılama töreni, İstanbul - Atatürk Havalimanı’nda yapılacak. DTP Sakarya İl Başkanı ve çocukluk arkadaşı Ali Bahar, Bayar’la yaptığı telefon görüşmesinde şunları söylediğini aktardı "Merkez sağda güçlü bir parti oluşturma amacındayım. Yurtdışında önemli pozisyonlarda çok sayıda insan yüksek maaşlarını bırakarak benimle siyaset yapmak için gelecek. Benim konumum ile Kemal Derviş’in konumu arasında benzerlik yok. Ben Türkiye’den uzak kalmadım. Türkiye’nin sorunlarını içinden biri olarak biliyorum." 
     



 SİYASET 












</TEXT>
</DOC>
