<DOC>
<DOCNO> 73614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/soneko11.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsaya Cheney dopingi.. 
</HEADLINE>
<TEXT>

     İMKB, ABD Başkan Yardımcısı Cheney'in ''görünür bir gelecekte Irak'a bir operasyon yapılmayacağı'' yönündeki açıklamaları sonrası yükseliş kaydetti. 
     Irak tedirginliği nedeniyle son günlerde düşüş eğilimi içine giren İMKB Ulusal-100 Endeksi, 141.46 puan artışla 10,785.16 puandan güne başladı. 
     Dünkü kapanış değeri olan 10,643.70 puanın altına hiç düşmeyen endeks, 10,921.47 puana kadar çıkan bir yükseliş trendi yaşadı. Bu seviyelerden gelen satışlarla gerileyen endeks 10,850 puan seviyelerinde tutunmaya çalışıyor. 
     Seansın birinci yarısının tamamlandığı şu sıralarda endeks 10,852.73 puan seviyelerinde bulunuyor. Hisse senetlerindeki ortalama 
     değer artışı ise yüzde 1.96 olarak gerçekleşti. Seansın ilk yarısındaki işlem hacmi de 78 trilyon 81.4 milyar lira oldu. Uzmanlar, Cheney'in açıklamalarının yanında, Devlet Bakanı Kemal Derviş'in Washington da akut krizin bittiğine ilişkin sözleri, IMF nin 1.1 milyar dolarlık kredi dilimi için şart koştuğu kamuda fazla istihdamın giderilmesine yönelik çalışmaların başlatılması benzeri gelişmelerin de, havanın olumlu olarak algılanmasında etkili olduğunu vurguluyorlar. 
     






</TEXT>
</DOC>
