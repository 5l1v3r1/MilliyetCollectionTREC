<DOC>
<DOCNO> 73479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/sontur12.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Adnan Hoca'nın 15 yıl ağır hapise çarptırılması istendi 
</HEADLINE>
<TEXT>

     Kamuoyunda ''Adnan Hoca'' olarak tanınan Adnan Oktar'ın da aralarında bulunduğu 36 sanıktan 33'ünün, ''Tehditle menfaat sağlamak'' ve ''Çıkar amaçlı suç örgütü kurmak'' suçlarından 6 ile 15'er yıl arasında ağır hapis cezasına cezalandırılması istendi. 
     İstanbul 1 No'lu DGM'deki duruşmada esas hakkındaki görüşünü açıklayan DGM Cumhuriyet Savcısı Selim Berna Altay, aralarında Adnan Oktar'ın da olduğu 33 sanığın, 4422 sayılı Kanun'un 1 1. maddesi uyarınca ''Çıkar amaçlı suç örgütü kurmak'' suçundan 3 ile 6'şar yıl, müdahiller Ebru Şimşek, Fatih Altaylı ve Mehmet Ağar'a yönelik eylemleri nedeniyle de TCK'nın 192 1. maddesinin 3 kez uygulanması suretiyle ''Tehditle menfaat sağlamak'' suçundan dolayı 3 ile 9'ar yıl arasında ağır hapis cezasına çarptırılmalarını talep etti. 
     Bu sanıkların müşteki Celal Adan'a yönelik fiillerinden dolayı beraatını isteyen Savcı Altay, gıyabi tutuklu sanıklar Uğur Örmen ve Mustafa Kemal Gül'ün dosyalarının ayrılmasını, sanık Bekir Murat Sarıaslan hakkındaki dava dosyasının ise ''görevsizlik'' kararıyla yetkili ve görevli mahkemeye gönderilmesini öngördü. 
     DGM Cumhuriyet Savcısı Altay, ''Çıkar amaçlı suç örgütü kurmak'' suçundan cezalandırılmasını istediği sanıklar Tarkan Yavaş ve Altuğ Müştak Berker'in, ''Müsnet cürüm işleyenleri izlemek'' suçundan ise delil yetersizliğinden beraatlarını talep etti. 
     






</TEXT>
</DOC>
