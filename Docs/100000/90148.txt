<DOC>
<DOCNO> 90148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/yazar/cemal.html </URL>
<DATE> 2002/06/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İstanbul Sanat ve Kültür Vakfı’yla 30 yıl... 
</HEADLINE>
<TEXT>

     Umut aşılıyor. Yaşama sevinci aşılıyor. Hayatın zorluklarına tahammül gücü veriyor. 
     Gizemli 
     Her zamanki gibi. 
     Ne güzel müzik, ne güzel ses 
     İçim ısınıyor. 
     Zihinsel diyarım değişiyor. 
     Aya İrini’de cuma akşamı yetmiş yıllık Londra Filarmoni Orkestrası’nın konseri... Ve soprano Kanawa... 
     İyi ki var sanatçılar 
     Son zamanlardaki siyaset oyununu izlemekten yavanlaşmaya yüz tutan iç dünyamın sanatla temas haline gelmesinin terbiyevi yanını iliklerime kadar hissediyorum. 
     Fazla uzun bir cümle. 
     Ama hissiyatım öyle... 
     Siyaset şu günlerde çok kısır. Türkiye’nin gündemini tıkıyor. Böylesi siyaset bu ülkenin alınyazısı değil oysa... 
     Malraux’nün bir söz var 
     "Sanat insanların yazgısına karşı bir başkaldırıdır " 
     Çünkü sanatla özgürlük, sanatla yaratıcılık iç içe. Sınır tanımaz bir gücü var sanatın. 
     Gerçek sanatçı zincir tanımayan, zincirleri kıran özgür ruhlu insandır. Amerikan başkanlarından John F. Kennedy, "Sanatçılar nereye gidiyorlarsa, oraya kadar gideriz" demiş... 
     Sanatçılar öncüdür 
     Peki ama biz onların önünü Türkiye’de ne kadar açıyoruz .. 
     Düşünmekte yarar var. 
     Bu bakımdan İstanbul Sanat ve Kültür Vakfı’nın yıllar içindeki sanata, sanatçıya, sanatsevere katkısı gerçekten büyük. Onun sayesinde İstanbul ülkemizin kültür başkenti oluyor. Dünyanın önemli festival kentlerinden biri haline geliyor. 
     Dünyadaki 3 bin yaz festivali içinde ilk beşe girmiş durumda. A kategorisinde. 
     İstanbul Bienali, 100 küsur yıllık Venedik Bienali’ne alternatif olmaya yaklaşıyor. Müzik, film, caz, tiyatro ve bienalle İstanbul festivalleri artık İstanbul’un adını bütün dünyaya kültür ve sanatla birlikte duyuruyor. 
     30 yılda 39 bin sanatçı 
     Çoğunluğu da uluslararası sanatçı. 
     İstanbul’un adı böylece yalnız tabii ve tarihi güzellikleriyle değil, kültür ve sanatla da duyulmaya başlıyor. 
     Bu açıdan, 30 yıl önce rahmetli Nejat Eczacıbaşı’nın öncülüğünde kurulmuş olan İstanbul Kültür ve Sanat Festivali’nin büyük payını teslim etmeliyiz. 
     Bu memlekette, hele kültür ve sanatla ilgili bir kuruluşu 30 yıl boyunca yaşatabilen ve kurumlaştırabilenleri kutluyorum. 
     Vakıf Başkanı Şakir Eczacıbaşı’yla dün sohbet ederken İstanbullulara, Büyükşehir Belediyesi’ne ve Ankara’ya çağrı yaptı, festivallere daha çok sahip çıkmaları için. Hem ilgileriyle, hem maddi katkılarıyla... 
     Ve bir noktaya dikkat çekti 
     "Bakın, Müzik Festivali etkinlikleri Bizans ve Osmanlı mekanlarında yapılıyor. En çok da Aya İrini’de... AKM birçok açıdan yetersiz. İstanbul hala çağdaş, büyük bir kültür sarayına kavuşmak için bekliyor. Çok uzun yıllardır bekliyor. Temelinde Atatürk’ün kültür devrimi yatan Cumhuriyet devleti İstanbul’da böyle bir projeye ne zaman el atacak, ne zaman gerçekleştirecek .." 
     İyi pazarlar 
     
     







Geçti Bor’un pazarı sür eşeği Niğde’ye... 


Mülakat sorusu 


Çiller ittifaka karşı 


İstanbul Sanat ve Kültür Vakfı’yla 30 yıl... 


Kırmızı bisiklet 


Müziğin helali haramı olur mu 


Dünya bu kapağın altındadır 


Falih Rıfkı’yla Pazar Sohbeti... 


Datça Fazıl Say’ı bekliyor 


Şirketinizi Ecevit yönetsin ister miydiniz 


Devletl bedenleriniz sizin 


Çiftlik’ olarak mı kalacağız 'ülke' mi olacağız 


Altın Yüzük Şehirleri 


Zinciri boş bırakmak veya Kaloma 


</TEXT>
</DOC>
