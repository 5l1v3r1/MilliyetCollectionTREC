<DOC>
<DOCNO> 82073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/soneko04.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar ve altın düştü 
</HEADLINE>
<TEXT>

     Uluslararası borsalarda bu hafta ABD Doları, Kanada Doları dışındaki önemli para birimleri karşısında gerilerken, altın fiyatları da düştü. 
     ABD'de, işsizlik oranının Nisan ayında yüzde 6 ile son 7.5 yılın en yüksek düzeyine çıktığının açıklanması, ABD Doları'nın, diğer para birimleri karşısında keskin bir değer kaybetmesine neden oldu. 
     ABD Doları'nın Avrupa borsalarında önemli para birimleri karşısında Pazartesi ve Cuma kapanış değerleri şöyle 
     
     
Döviz PARA BİRİMİ CUMA PAZARTESİ Japon Yeni 126.90 127.78 İsviçre Frangı 1.5908 1.6189 Kanada Doları 1.5650 1.5635 
     Londra Borsası'nda Pazartesi 1.4626 dolardan kapanan sterlin, Cuma kapanışta 1.4691 dolara yükseldi. 
     Londra'da Pazartesi 0.9035 sentten kapanan euro, Cuma kapanışta 0.9139 sente çıktı. 
     
     ALTIN FİYATLARI 
     Önceki haftalarda, Ortadoğu'daki olaylar nedeniyle, güvenli yatırım aracı olarak sürekli değer kazanan altın, Ortadoğu'daki olayların biraz sakinleşmesinin ardından değer kaybetti. 
     Altının ons fiyatı bazı borsalarda, hafta başı ve hafta sonu kapanışları itibariyle şöyle oldu 
     
     
BORSA CUMA PAZARTESİ Londra 310.30 310.65 Zürih 310.05 310.25 Hong Kong 309.15 310.95 
     Londra borsasında haftaya 4.63 dolardan giren gümüşün ons fiyatı ise Cuma günü 4.59 dolara indi. 
     
     MENKUL KIYMET PİYASALARI 
     New York Borsası geçen hafta, önceki hafta kaybettiği pozisyonunu toparlama gayreti içindeydi. Hafta başında biraz toparlanan Dow Jones Sanayi Endeksi, hafta içinde ortalama yüzde 1 oranında değer kazanarak, psikolojik sınır olarak kabul edilen 10 bin puan sınırını aştı ve 10,006.63 puandan haftayı kapattı. 
     ABD'deki borsalar, özellikle dün önemli ölçüde değer kaybettiler. 
     Borsaların düşüşünde, ABD Çalışma Bakanlığı'nın işsizlik oranının Nisan ayında yüzde 6 ile son 7.5 yılın en yüksek düzeyine çıktığını açıklaması etkili oldu. 
     Borsanın diğer önemli göstergesi Nasdaq Endeksi de, hafta içinde yüzde 3 değer kaybederek, 1,613.03 puandan haftayı bitirdi. 
     FTSE 100 Endeksi hafta içinde 44.1 puan değer kazanarak, 5,203.1 puandan kapandı.. 
     Hafta başındaki değeri 11,492.34 puan olan Tokyo Borsası ise değer kazanarak haftayı 11,551.01 puandan kapattı. 
     Frankfurt'taki DAX endeksi, 117.61 puanlık değer kaybıyla 4,882.77 puana geriledi. 
     Paris'teki CAC-40 endeksi ise 98.16 puanlık değer kaybıyla, haftayı 4,354.92 puandan kapattı. 
     





</TEXT>
</DOC>
