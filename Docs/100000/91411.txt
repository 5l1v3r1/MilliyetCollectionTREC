<DOC>
<DOCNO> 91411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sondun26.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Özbekistan Türkiye'nin başarı ile coşuyor 
</HEADLINE>
<TEXT>

     A Milli Futbol Takımı'nın Dünya Kupası'nda yarı finale yükselmesi, Özbekistan'da, sadece Türkler arasında değil, Özbekler arasında da büyük sevinçle karşılandı. 
     Maçın bitiminden itibaren, Başkent Taşkent'te, Türk Büyükelçiliği ile Anadolu Ajansının telefonları adeta kilitlendi. 
     Türkiye'nin Senegal karşısındaki galibiyetini sevinçle karşılayan Özbek vatandaşları, Büyükelçiliğe ve Anadolu Ajansı'na açtıkları telefonlarla mutluklarını bildirdiler ve Türkiye'yi kutladılar. 
     Birçok Özbek vatandaşının, tebrik sırasında, ''bu sadece Türkiye'nin değil, Türk dünyasının başarısı ve sevinci oldu. 21. Asır, futbolda Türk dünyasının asrı oluyor'' yorumlarında bulundular. 
     Özbeklerin bir kısmı da, ''finalde tek Müslüman ülke Türkiye, kalbimiz, baştan beri Türkiye ile attı'' dediler. 
     





</TEXT>
</DOC>
