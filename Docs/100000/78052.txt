<DOC>
<DOCNO> 78052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sontur08.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir "bardak" ne işlere yarar 
</HEADLINE>
<TEXT>

     Bir bardak ne işe yarar Birçok kişinin ''sadece su içmeye'' diye yanıtlayacağı bu sorunun, ezbere kaçmadan, sorgulanarak yanıtlanması halinde 30'un üzerinde yanıtının olduğu görülebilir. 
     ''www.sporcv.com.tr'' adresinden ulaşılabilen web sitesinde, ''Tınaz Titiz'' imzasıyla yer alan bir yazıda, bardağın, kullanıldığı farklı alanlar sıralanıyor. 
     Kimi zaman küçük bir saksı olarak yararlanılan bardak, içine değişik miktarlarda sıvı konularak ve yanyana getirilerek müzik aleti haline de dönüştürülebiliyor. 
     Yazıda, raptiye ve küçük çivilerin pek sert olmayan cisimlere çakılmasından, çocuklara boyama yaptırılmasına, derişik asit ve baz gibi hemen her malzemeyi bozan maddeleri koymaya kadar birçok alanda kullanılan bardağın, neredeyse ''hava ve su'' gibi hayatımızın vazgeçilmez parçası haline geldiği belirtiliyor. 
     ''Meclis kürsüsünden başkana su atmaya da yarar'' diye esprili bir örneğin de yer aldığı yazıda, bardağın kullanım alanları şöyle sıralanıyor 
     149   Ağzı ıslatılarak ses çıkarır. Fizik derslerinde rezonans kutusu 
     olarak örnek verilebilir. 
     149   Çevresi kalemle çember olarak çizilebilir. 
     149   Yatık olarak konulup, kalem dayanarak cetvel gibi kullanılabilir. 
     149   Yangın alarm düğmesinin camını kırabilir. 
     149   Kalıp olarak kullanılabilir. 
     149   Mükemmel bir yalıtkandır. Çıplak elle dokunulması sakıncalı tellere dokunulurken işe yarar. 
     149   Uçması istenmeyen kağıt vs. üzerine konulabilir. 
     149   Fizik laboratuvarlarında çeşitli deneylerde kullanılabilir. 
     149   Mikrodalga fırınında su ısıtabilir. 
     149   Yuvarlak şekilli yufka veya hamur kesilebilir. 
     149   Çevresi belliyse, üzerine sarılacak ip veya telin uzunluğunu 
     ölçmede kullanılabilir. 
     149   Birbirinin içine girebilen iki tanesi kullanılarak termos 
     yapılabilir, 
     149   Çift çeperli yapılıp arasına bir sıvı konulur ve boşken derin 
     dondurucuda tutularak, içine konulan sıvıyı uzun süre soğuk tutması sağlanır.'' Bunların, bir bardağın kullanılabileceği alanlardan sadece bir bölümü olduğu vurgulanan yazının sonuç bölümünde ise şu görüşlere yer veriliyor ''Çevresine, herşeyin nelere yarayabileceğini soran gözlerle bakmayı öğrenmiş bir çocuğun nasıl üretken birisi olacağı kolayca tahmin edilebilir. Çocuk ve gençlerimize, çevrelerine böyle bakmalarını öğretmenin maliyeti sıfırdır. Bunu akıl etmek yeterlidir. Çünkü tüm canlılar doğuştan yaratıcıdırlar. Peki şimdi bir soru Bu yaratıcılık nasıl öldürülür ve bardağın, ancak tek işe yarayacağı nasıl öğretilebilir Cevap Bunu yapabilmek zordur. Çok para harcamak ve ''ezber'' denilen kuşkusuzluğu bir ulusal özellik haline getirmek gerekir. Tabiki bu da kolay değildir ve üniversite, politika, sanayi ve aydınların işbirliğini gerektirir.'' 
     





</TEXT>
</DOC>
