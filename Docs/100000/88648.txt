<DOC>
<DOCNO> 88648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/spor/yurundul.html </URL>
<DATE> 2002/06/08/ </DATE>
<TIME>  </TIME>
<AUTHOR> ÖMER ÜRÜNDÜL  </AUTHOR>
<HEADLINE>
İspanya geç açıldı 
</HEADLINE>
<TEXT>

     İspanya, ikinci yarıdaki başarılı futboluyla Paraguay engelini aşarak ikinci tura çıkmayı garantiledi. İlk yarıda istediğini sahada yapan takım daha çok Paraguay idi. Önce oyuna hükmettiler, sonra skor avantajı yakaladılar. Belirli bir bölümde İspanya tempoyu yükselterek rakibini baskı altına aldı, ama Paraguay devrenin son 15 dakikasında ayağa isabetli pas orgazisyonlarıyla sahaya iyi yayılıp rakibine fırsat vermedi. Bu yarıda İspanya Teknik Direktörü Camacho ön libero görev yerinde hata yaptı. Ayrıca Tristan’ın da çok pasif kalması ve de Luis Enrique’nin performans düşüklüğü saha içi kurgusunu olumsuz etkileyen faktörlerdi. 
     İkinci yarıya çıkılırken yapılan iki değişiklik İspanya’yı canlandırdı. Ön liberoya Helguera geçti, Raul’un partneri de özelliklerini bildiği Morientes oldu. İspanya önce erken beraberliği sağladı. Skor avantajına geçtikten sonra da savunma tedbirlerini artırırken, akılcı çok adamlı kontratakları ihmal etmedi. Bu girişimlerden biri de penaltı ile neticelenerek üç puanı garantiye aldı. Paraguay Teknik Direktörü Maldini etkili forveti Santa Cruz’un yanına Cardozo’yu monte ederek İspanya’nın çizgi defansının arkasına sarkma planları yapmıştı. Ancak orta sahadan ileriye desteğin sınırlı kalması Hiero ile Nadal’ın da çok başarılı tandem uygulamaları Maldini’nin bu planının işlerlik kazanmasına olanak bırakmadı. Bu arada renkli kaleci Chilavert’in yediği ikinci golde yaptığı hata da yenilgide önemli etkendi. Maçta akılda kalan olaylardan biri de Arce’nin mükemmel falsolu on sekiz içine kestiği devamlılık gösteren toplardı. 
     



 SPOR 





































</TEXT>
</DOC>
