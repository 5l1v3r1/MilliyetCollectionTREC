<DOC>
<DOCNO> 50468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/guncel/gun09.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
10 BİN GENÇ bilişimde buluşacak 
</HEADLINE>
<TEXT>

İkinci Bilişim Teknolojileri Yarışması’nda dereceye girecek gençler, Microsoft'un yaz okuluna gitmeye hak kazanacak... 
     İSTANBUL Milliyet 

     İlki geçen haziranda gerçekleştirilen Bilişim Teknolojileri Organizasyonu'nun BİTEK - O ikincisi için hazırlıklar başladı. Düzenleyici firmalar bir araya gelerek organizasyon için anlaşma imzaladılar. Bu yıl Sabancı Üniversitesi, Microsoft Türkiye, Milliyet Gazetesi ve Batı Koleji tarafından düzenlenen organizasyonun sponsorları arasında Akbank, Ulusoy, Turk.Net, Eurest, Aksigorta ve Genpa bulunuyor. 
     
     Sanal platform 
     Geçen yıl sadece İstanbul'daki öğrencilerin katıldığı olimpiyata bu yıl tüm Türkiye çapında 4 binin üzerinde okuldan 10 bini aşkın projenin katılması bekleniyor. İlköğretim ve lise olmak üzere iki kategorideki öğrenciler, olimpiyat çerçevesinde web tasarımı, hayalimdeki bilişim projesi, ilköğretime özgü olarak bilişim teknolojileri araştırması ve lise öğrencilerinin katılacağı bilgisayar yazılımı alanlarında yarışabilecekler. 
     Katılımcılar, yarışmayla ilgili geniş bilgilere www.bitek - o.org, www.bitek - o.com, www.bitek - o.net web sitelerinden ulaşabilecek, projelerini de gönderebilecekler. Jüri üyeleri de ön eleme için platformu kullanacak. Ön değerlendirmeyi geçen projeler 26 - 27 Nisan'da Batı Koleji'nde, 28 Nisan'da da Sabancı Üniversitesi'nde düzenlenecek finale katılacak. 
     
     Cazip armağanlar 
     Amacı geleceğin yazılımcılarını ortaya çıkarmak olan yarışmada dereceye girecekleri cazip armağanlar bekliyor. Para ve çeşitli bilişim ürünlerinden oluşan ödüllerin maddi değeri 3 - 4 bin doları bulacak. Ayrıca dereceye giren yarışmacılar, Microsoft'un yaz okulundan yararlanma hakkı kazanacak ve firmanın 'beta tester'ı olacak. Böylece Microsoft'un daha piyasaya sürmediği programlarını önceden kullanarak, deneyimlerini Amerika - Seattle'daki Microsoft merkezine rapor edecekler. 
     
Sabancı Kendini geliştirmek isteyenlere büyük şans      Katılımcılar, toplantı bitimi görüşlerini açıkladı. 
     Dilek Sabancı BİTEK - O Yönetim Kurulu Onursal Başkanı Bilgisayar teknolojileri artık kaçınılmaz bir yere sahip. Kendini geliştirmek isteyen gençlere şans verilmeli. 
     Tosun Terzioğlu Sabancı Ü. Rektörü Yetenekli gençleri ortaya çıkartmayı umut ediyoruz. 
     Haluk Maga Microsoft Genel Müdürü Biz eğitime ve eğitimle ilintili birçok projeye olduğu gibi bu projeye de çok inanıyoruz. 
     İlter Çelik Batı Koleji Kurucu Temsilcisi Yazılım ihracından Hindistan yılda 14 milyar dolar, İsrail 8 milyar dolar, İrlanda ise 6 milyar dolar kazanıyor. Türkiye'nin de bu ülkeler arasında yerini almasını istiyoruz. 
     Zafer Gürel Advancity Yönetici Ortağı Bu organizasyonun genç yetenekleri ortaya çıkaracağına inandık. Bütün altyapıyı hazırlıyoruz. 
     



 GÜNCEL 





















</TEXT>
</DOC>
