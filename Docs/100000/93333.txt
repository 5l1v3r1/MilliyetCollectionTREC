<DOC>
<DOCNO> 93333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sonspo20.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol Erkekler Avrupa Ligi kuraları Barcelona'da çekildi 
</HEADLINE>
<TEXT>

     Basketbolda Erkekler Avrupa Ligi'nde 2002-2003 sezonu kuraları, bugün İspanya'nın Barcelona kentinde çekildi. 
     Kura çekimi sonunda Türk takımlarından Efes Pilsen, A Grubu'nda yer alırken, İtalya'dan Benetton Treviso ve Skipper Bologna, İspanya'dan FC Barcelona, Yunanistan'dan AEK Atina , Fransa'dan Pau Orthez, Hırvatistan'dan Cibona Zagreb ve Almanya'dan Alba Berlin takımlarıyla eşleşti. 
     Ülkerspor ise, C Grubu'nda, İtalya'dan Kinder Bologna, İspanya'dan Real Madrid, Rusya'dan CSKA Moskova, Fransa'dan Asvel Villeurbanne, Polonya'dan Idea Slask Wroclaw ve Yunanistan'dan Iraklis ile Pire Olympiakos takımlarıyla mücadele edecek. 
     Kura çekimleri sonrası B Grubu ise Panathinaikos Yunanistan , Maccabi Tel Aviv İsrail , TAU Ceramica Vitoria İspanya , Union Olimpija Ljubljana Slovenya , Montepaschi Siena İtalya , Unicaja Adecco Malaga İspanya , Zalgiris Kaunas Litvanya ve Buducnost Podgorica Yugoslavya takımlarından oluştu. 
     9 Ekim'de başlayacak ligin 1. turunda, 8'erli 3 grupta çift 
     devreli lig usulüne göre yapılaçak maçlar sonunda ilk 5 sırayı alacak takımlarla, en iyi 6. takım toplam 16 takım 2. tura çıkacak. 2. turda bu 16 takım, yeniden 4'erli 4 grup oluşturacak. Burada da yapılacak çift devreli lig usulü maçlar sonunda, grup birincisi olacak takımlar, 9-11 Mayıs 2003 tarihleri arasında İspanya'nın Barcelona kentinde yapılacak ''Dörtlü Final'' maçlarına katılmaya hak kazanacak. 
     





</TEXT>
</DOC>
