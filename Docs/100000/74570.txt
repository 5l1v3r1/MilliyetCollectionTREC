<DOC>
<DOCNO> 74570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/ekonomi/aeko.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş kızdı İnemez 
</HEADLINE>
<TEXT>

Bazı sektörlerde canlanma için mikro bazda vergi indirimi yapalım’ diyen Devlet Bakanı Toskay’a, Bakan Derviş’ten jet yanıt geldi Ne geçici, ne de dönemsel indirim yapılamaz 
     ANKARA Milliyet 

     Dış ticaretten sorumlu Devlet Bakanı Tunca Toskay, faiz dışı fazlayı tehlikeye sokmayacak şekilde, bazı alanlarda geçici olarak KDV indirilmesini isterken, Devlet Bakanı Kemal Derviş bunun söz konusu olmadığını söyledi. İki bakan arasındaki tartışma, geçmişteki polemiklerin aksine piyasaları olumsuz etkilemedi. 
     Toskay, Türkiye Slovakya Karma Ekonomik Komisyonu toplantısının açılışından sonra soruları yanıtladı. "Sektörel bazda bir KDV indiriminin söz konusu olabileceğini söylemiştiniz" anımsatması üzerine Toskay, şöyle konuştu 
     
     İhracat daha ciddi düşünülmeli’ 
     "Söylediğim şu Faiz dışı fazla hedefimizi tehlikeye sokmayacak şekilde, bazı sektörlerde canlılık yaratabilmek için mikro vergiye yönelik bazı mikro çözümleri denememiz gerekir. Bunun bir örneğini, geçen yıl ekim, kasım ve aralık aylarında beyaz eşya ve otomotiv sektöründe yaptık. Otomotiv satışları arttı ve vergi indirimine rağmen bu sektörlerden sağlanan toplam vergi hasılatının da düşmediğini gördük. Güzel bir örnek." 
     Büyüme hedefinin tutturulması için Maliye Bakanlığı, Hazine, Dış Ticaret müsteşarlıklarının bir araya gelmesini isteyen Toskay, ihracatla ilgili bir soru üzerine şöyle konuştu "2000 yılında uygulanan döviz kuru sisteminin dış ticareti büyük bir sıkıntıya sokacağı başından beri biliniyordu. Şimdi TL’nin son aylarda değerlendiğini görüyoruz. Bunun ithalatı tahrik edip, ihracatı da zorlaştırması normal bir sonuçtur. O zaman, Türkiye’nin ödemeler dengesi problemiyle karşılaşmaması için, ihracat için, ilgili kurumların daha ciddi düşünmesi gerekir." 
     Toskay’ın demecinin ardından yazılı bir açıklama yapan Derviş, ekonomik programın 2003 yılından itibaren kapsamlı bir vergi reformu öngürdüğünü, dolayısıyla olası bir indirimin ancak önümüzdeki yıl olabileceğini ifade ederek şöyle dedi 
     
     Derviş’ten spekülasyon eleştirisi 
     "2002 yılında KDV veya diğer vergi oranlarında, geçici ve dönemsel bazda dahi olsa, bir indirim söz konusu değildir. Bu konu, 2002 yılı ekonomik programımızın taahhütleri arasındadır. Beklentileri yanlış yönlendirecek ve dolayısıyla ekonomik dengelerin yerine oturması sürecinde gecikmelere neden olabilecek nitelikteki spekülasyonların dikkate alınmamasında yarar bulunmaktadır." 
     Maliye Bakanı Sümer Oral da Toskay’ın açıklamalarıyla ilgili olarak Türkiye’nin bütçe ilkelerini koruyamaması halinde çok daha sıkıntılı durumlarla karşılaşabileceği uyarısında bulundu. Oral, bir başka soru üzerine, özel tüketim vergisinin ÖTV ek vergi yükü getirmeyeceğini söyledi. Oral, ÖTV’ ile ilgili taslağın Bakanlar Kurulun’a bu hafta ya da gelecek hafta sunulacağını söyledi. 
     



 EKONOMİ 














</TEXT>
</DOC>
