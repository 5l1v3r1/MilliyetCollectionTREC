<DOC>
<DOCNO> 93652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun05.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hubble, eski bir süpernova'nın görüntülerini saptadı... 
</HEADLINE>
<TEXT>

     Hubble uzay teleskopu, sönmekte olan ışıkları, dünyaya ilk olarak yaklaşık 320 yıl önce ulaşan eski bir süpernovanın, gökkuşağı renklerindeki ''havai fişek'' görüntülerini yakaladı. 
     Bilimadamları, eski Etiyopya Kraliçesi'nin adı verilen Cassiopeia takımyıldızındaki dev bir yıldızın, Cassiopeia A adı verilen kalıntılarından çıkan kırmızı, beyaz, mavi, pembe ve yeşil gaz ışınlarının görüntülendiğini açıkladılar. 
     Yıldızın enkazına bu canlı renklerini kimyasal elementlerin verdiği, örneğin, koyu mavi kısımların oksijen bakımından, kırmızı maddenin de kükürt bakımından zengin olduğu belirtildi. 
     Dev yıldızın 10 binden fazla yıl önce patladığı, ancak uzaklığından ve patlamadan çıkan ışığın dünyaya ulaşmasının uzun sürmesinden dolayı, son izlerinin 1600'lü yılların sonlarına kadar görülemediği bildirildi. 
     





</TEXT>
</DOC>
