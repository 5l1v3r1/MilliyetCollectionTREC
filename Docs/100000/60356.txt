<DOC>
<DOCNO> 60356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sondun02.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Onur listesindeki ABD'li üniversite öğrencisi uçağa bıçakla bindi 
</HEADLINE>
<TEXT>

     ABD'de adı üniversite onur listesinde bulunan bir öğrencinin, Logan Havaalanı güvenlik görevlilerince, ayakkabısına sakladığı bıçakla uçağı girmek isterken yakalandığı bildirildi. 
     Pennsylvanya eyaletindeki Duquesne Üniversitesi'nde öğrenci olduğu belirlenen 23 yaşındaki Kerim Johnson'ın, önceki gün okuluna geri dönmek amacıyla uçağa binmek üzereyken yakalandığı belirtildi. 
     Johnson'ın avukatı Edward, müvekkilinin güvenlik görevlilerinin bez spor ayyakabılarını çıkarmasını istemeleri üzerine yakalandığını ve ayakkabısının içinde yaklaşık 10 santimetre büyüklüğünde bir bıçak bulunduğunun belirlendiğini kaydetti. 
     Massachusetts Liman Yönetimi sözcüsü Phil Orlandella, Johnson'ın kimse için bir tehdit oluşturmadığını, sadece aptalca bir iş yapmış olduğu kanısında olduklarını ifade etti. 
     Orlandella, Johnson'ın polise verdiği ifadede, Boston kenti yakınındaki tehlikeli bir bölgeden geldiğini ve Pennsylvania eyaletine bağlı Pittsburgh kentinde üniversite kampüsünün dışında yaşadığını belirterek bu yüzden kendi koruyabilmek için bıçağa ihtiyacı olduğunu söylediğini kaydetti. 
     Savcılık tarafından yapılan açıklamada, hapsedilen Johnson için 1000 dolar kefalet bedeli belirlendiği ve para veya 30 gün hapis 
     cezasıyla karşı karşıya kaldığı ifade edildi. Eyalet polisinden yapılan açıklamadaysa, bıçağın çok küçük olması nedeniyle silah bulundurma suçlamasında bulunulmadığı kaydedildi. 
     






</TEXT>
</DOC>
