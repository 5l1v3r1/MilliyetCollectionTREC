<DOC>
<DOCNO> 84778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/18/son/sonspo07.html </URL>
<DATE> 2002/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim, Okan'ı geri getirmek için temasta... 
</HEADLINE>
<TEXT>

     İtalyan gazetelerinde, Milano'da bulunan Galatasaray Teknik Direktörü Fatih Terim'in yaptığı görüşmelere de yer verildi. 
     Geçen perşembe akşamı FC Interli yöneticilerden Giuliano Terraneo ile yemek yiyen Terim'in, Okan Buruk'u Galatasaray'a geri istediği belirtildi. 2 saat süren yemekte Emre Belözoğlu'nun da Türk teknik adam tarafından gündeme getirildiği, ancak FC Inter'in 22 yaşındaki Emre'yi elinde tutmak istediği savunuldu. Emre'yi, İngiltere'nin Arsenal takımının da uzun zamandır istediği gazetelerde ifade edilirken, transferin yalnızca Ashley Cole ile Emre arasında olacak bir takasla gerçekleştirilebileceği iddia edildi. Okan'ın durumuyla ilgili ise herhangi bir yorum yapılmadı. 
     Terim'in, Milano'da AC Milanlı yöneticilerle de Brezilyalı Serginho'yu götürmek için görüştü kaydedildi. İfadelerde, Galatasaray'ın Serginho'yu almak için her türlü ödemeyi yapacağı fakat Terim'in umutlarının tükeneceği dile getirildi. 
     





</TEXT>
</DOC>
