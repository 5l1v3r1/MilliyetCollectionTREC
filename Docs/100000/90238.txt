<DOC>
<DOCNO> 90238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/magazin/mag01.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahraman kaymakam bodyguard’a karşı .. 
</HEADLINE>
<TEXT>

Bir arkadaşa bakıp çıkacağım’ diyenlerin belalısı bodyguardlar artık Kuşadası barlarında çalışamayacak 
     NURAN ŞEFKATLİOĞLU DHA 

     Kuşadası Kaymakamı Hayrettin Altunok, ilçedeki eğlence yerlerlerinde bundan böyle bodyguard çalıştırılamayacağını açıkladı. 
     İlçeye gelen yerli ve yabancı turistlerin iyi bir tatil geçirmelerini sağlamak için çalıştıklarını belirten Altunok bar, disko ve restoranların güvenlik gerekçesiyle bodyguard çalıştırmalarına izin vermeyeceklerini söyledi. 
     Kamu Düzenini Menfi Yönde Etkileyen Unsurlarla Mücadele Yönergesi uyarınca, bodyguard çalıştıran işyerlerinin ruhsatlarının iptal edilebileceğine dikkati çeken Altunok şöyle konuştu 
     
     Tavizsiz uygulanacak 
     "Önce uyarı cezası verilecek, buna rağmen işyerleri bodyguard çalıştırmaya devam ediyorsa 3 gün, yine çalıştırmaya devam ederse 15 gün kapatma cezası uygulanacak. Son olarak ruhsatları iptal edilecek. Bu yönergeyi taviz vermeden uygulayacağız. Amacımız turistlerin rahatsız olmadan, huzurlu bir tatil yapması. Liman girişinde de seyyar satıcı bulunmayacak. İlçemize gelen turist çirkin manzara ve saldırılara maruz kalmayacak." 
     
     



 MAGAZİN 












</TEXT>
</DOC>
