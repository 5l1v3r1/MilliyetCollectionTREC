<DOC>
<DOCNO> 80847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/yazar/guclu.html </URL>
<DATE> 2002/04/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kentlilik bilinci için ciddi adımlar 
</HEADLINE>
<TEXT>

     Yaşadığınız kenti, köyü, kasabayı, mahalleyi ne kadar tanıyorsunuz Tarihini, yönetenlerini, artılarını eksilerini ne kadar biliyorsunuz Bu konuda bugüne kadar hiç kafa yordunuz mu .. 
     Nasıl ki çevremizi yeterince tanımıyor ve giderek kendimizden uzaklaşıyorsak, yaşadığımız ortamlardan da o denli kopuyoruz. 
     Bırakın ülkemizi, kentimizi, mahallemizi, oturduğunuz apartmandaki komşulardan kaçını tanıyorsunuz Kaçıyla yılda kaç kez görüştünüz .. 
     İşyerinde birlikte çalıştığınız onlarca, yüzlerce arkadaşınızdan ya da okulunuzdaki binlerce öğrenciden kaçıyla günde, ayda, yılda kaç kez oturup sohbet ettiniz İşin, dersin dışında ortak bir şeyleri paylaştınız 
     Hemen her konuya, orada bir köy var uzakta, o köy bizim köyümüzdür mantığıyla yaklaşmadık mı 
     Oy verdiğiniz politikacıyı ne kadar tanıyor ve ne kadar güveniyordunuz ki oy verdiniz Ya da alışveriş yaptığınız bakkal, kasap, market hakkında bu kesin beni kazıklamıyor, son kullanım tarihi geçmiş ürünleri satmıyordur diyebiliyor musunuz .. 
     Gelin kendimize ufak bir test uygulayalım. Hangi konuda kadar duyarlıyız 
     Oturduğunuz ilçenin belediye başkanı ve kaymakamı kim 
     Oturduğunuz kentin tarihi mekanlarından kaçını gezdiniz Kentinizin, mahallenizin, sokağınızın bin yıllık, üç bin yıllık tarihini, ayak bastığınız topraklardan hangi medeniyetlerin gelip geçtiğini biliyor musunuz 
     İlinizin milletvekilleri kimler 
     Mezun olduğunuz okula en son ne zaman gittiniz 
     Çocuğunuzun müzik öğretmeni kim 
     En çok sevdiğiniz programın senaryosunu kim yazmış 
     İlinizde kaç sinema, kaç tiyatro, kaç kütüphane, kaç müze var Kaçına en son ne zaman gittiniz 
     O önünden her gün geçtiğiniz binalarda kimler oturuyor Kimler çalışıyor .. 
     Yukarıdaki soruları öylesine çok artırabiliriz ki sayfalar yetmez. Hemen hiçbir soruya net cevaplar veremezseniz de üzülmeyin. Mazide kalan Osmanlı Bankası reklamında olduğu gibi aslında yok hiç birbirimizden farkımız. Ama bu konuda olumlu gelişmeler de olmuyor değil. 
     Önce Pendik Belediyesi ilk adımı attı. Ardından İzmir Anakent Belediyesi. Kent ve hemşerilik bilinci yaratma konusunda bölgelerindeki tüm okulları kapsayan önemli bir proje başlattılar. 
     Konunun uzmanları okul okul dolaşıp öğrencileri aydınlatıyor. İzmir Belediyesi gelecek öğretim yılında liselere seçmeli ders olarak konulması için Milli Eğitime bile başvurmuş. Ne güzel. Keşke tüm ülkeye yayılsa. Çocuklar, gençler dünyadan önce yaşadıkları çevreyi öğrenebilseler. Sevgiyi, dostluğu, paylaşmayı, çevreyi, tarihi, kültürü özümseler. Ardından da o üç gün sonra daha ne olduğunu anlamadan unutup gittikleri bilgileri. Kim ne kaybeder ki .. 
     Özetin özeti Hayatı dolu dolu sindire sindire yaşamak varken bırakmışız kendi haline gidiyoruz bir alamete. Mutluluğu duyarsızlıkta arıyoruz oysa en büyük mutsuzluk kaynağı o... 
     
     







Dam üstünde saksağan, vur beline kazmayı... 


Muziplikler... 


Siyaset elini dinden çekmeli 


Düşünceni çok fazla ciddiye almak yerine... 


Işık izi 


Arafat'ın karargahında... 


Kentlilik bilinci için ciddi adımlar 


Ömer kendini affettirdi... Ya diğerleri 


Abdi İpekçi acaba ne der 


İpekçi'nin katiline af ödülü 


Pazar sabahı size zor bir soru sorsam... 


Baharı nasıl getirttim ama 


Teras ortak mahaldir 


Nerede o eski Fransız Seçimleri 


Ekonomiyi bekleyen tehlike tepkici siyaset 


Mensucat Santral’ın doğumu ve ölümü 


Akıp giden yalnızca ucuz mazot değil 


</TEXT>
</DOC>
