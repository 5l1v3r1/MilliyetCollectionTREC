<DOC>
<DOCNO> 65920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/dunya/dun01.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide, İran’dan Körfez’e dağıldı 
</HEADLINE>
<TEXT>

     DIŞ HABERLER SERVİSİ 

     ABD Başkanı George W. Bush’un geçtiğimiz hafta yaptığı "Ulusa Sesleniş" konuşmasında, "Şer ekseni"nde yer alan ülkelerden biri olarak tanımladığı İran’ın, Afganistan’dan El Kaide ve Taliban liderlerinin kaçmasına yardım ettiği yönündeki iddialar güçleniyor. Time dergisinin son sayısında yer alan bir habere göre, 250’nin üzerinde El Kaide ve Taliban lideri, kasımda Herat kentinden İran’a geçti. 
     İran sınırındaki Herat kentini denetimi altında tutan İsmail Han’ın yardımcılarından biri, ekimde, ABD bombardımanı başlamadan kısa bir süre önce İran dini lideri Alyetullah Hamaney’e bağlı üst düzey İranlı bir yetkilinin Taliban ve El Kaide liderlerine koruma teklif etmek üzere K bil’e geldiğini söyledi. 
     Kasımda ise 250 Taliban ve El Kaide liderini taşıyan 50 araçlık bir konvoy, kaçakçıların kullandığı gizli bir yoldan İran’a geçti. Bender Abbas ve diğer İran limanlarına ulaşmayı başaran liderler, buralardan Körfez ülkelerine dağıldı. 
     



 DÜNYA 












</TEXT>
</DOC>
