<DOC>
<DOCNO> 93568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/ekonomi/aeko.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş süper kabine’ istedi 
</HEADLINE>
<TEXT>

Liderlere dört sayfalık bir not sunan Bakan Derviş, ekonominin koordinasyonu için kendisiyle beraber koalisyon partilerinden birer bakanın katılımı ile hızlı çalışacak bir ekip kurulmasını istedi 
     TARIK YILMAZ 

     Devlet Bakanı Kemal Derviş, ekonomideki koordinasyon sorununa çözüm için, her partiden birer bakanın katılımı ile hızlı çalışacak bir koordinasyon kurulu oluşturulması talebiyle koalisyon liderlerine dört sayfalık bir not iletti. 
     Bir süre önce, ekonomi idaresinde koordinasyon sorunu olduğu’ ve programa başlarken büyük bir heyecan duyan bürokratların bile bir araya getirilmesinde zorluklar yaşandığını belirten Devlet Bakanı Derviş, liderlere sunduğu notla, koordinasyon sorunu ile ilgili önerilerini iletti ve bu konuda acil çözüm bulunmasını istedi. 
     
     Geç kalınıyor’ 
     Edinilen bilgilere göre, Bakan Derviş, öneri notunda, koalisyonu oluşturan üç partiden, ekonomiden anlayan’ birer bakanın da katılacağı hızlı çalışacak bir koordinasyon kurulu oluşturulmasını istedi. 
     Liderlere sunduğu notta, programın uygulanmasında sıkıntılar yaşandığını ve koordinasyon sorunu yüzünden programın uygulanmasında geç kalındığına dikkat çeken Derviş, kendisinin yanı sıra, üç partiden üç bakanın yer alacağı koordinasyon kuruluna bir başbakan yardımcısının başkanlık edebileceğini belirtti. Derviş’in önerisinde, IMF’ye verilen niyet mektubunda yapılacaklar belli olduğundan, kurulun, yapılacaklarla ilgili bakanlardan da oluşabileceği belirtildi. 
     
     36 bakanla yürümüyor 
     Önceki gece sendika liderleriyle bir yemek yiyen Derviş burada da aynı konuyu gündeme getirerek şöyle konuştu 
     Hükümet liderlerine dört sayfalık koordinasyonla ilgili bir not sundum. Her partiden birer bakan ve benim olacağım bir kurul oluşturulmasını istedim. 36 bakanla bu iş yürümüyor. Sayının azaltılması, bazı kararların daha ivedi alınması lazım.’ 
     
TOBB, öneriye tercüman olacak      Bakan Derviş’in koalisyon liderlerine sunduğu, bakanlardan oluşacak bir koordinasyon kurulu önerisinin, önceki gün toplanarak, hükümeti uyaran TOBB deklarasyonunda da yer alması dikkat çekti. TOBB, aynen Bakan Derviş’in liderlere önerdiği gibi, koalisyonu oluşturan partilerden bakanların katılacağı özel bir koordinasyon birimi oluşturulmasını istedi. TOBB ayrıca mecliste grubu bulunan bütün partilerin temsilcilerinden oluşan ikinci bir birim daha kurulmasını da istemişti. 
     



 EKONOMİ 

















</TEXT>
</DOC>
