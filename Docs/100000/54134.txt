<DOC>
<DOCNO> 54134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/spor/ymese.html </URL>
<DATE> 2001/11/26/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Tümer oynayınca 
</HEADLINE>
<TEXT>

     Allah’tan Baya sakatlandı, Tümer şans buldu... Daum’un, Tümer’in yerine Baya’yı tercih etmesi Kartal’a İHANETTEN başka bir şey değildi... Bunun en büyük göstergesi Tümer’in dünkü mücadelede ortaya koyduğu futboldur... Tümer aklıyla - becerilerini sahaya yansıtan müthiş bir oyuncu...Tekniği ve ASİSTLİĞİYLE Kartal’ın FARKLI galibiyetinde ön plandaydı... Böylesi YARATICI bir oyuncuyu şartlar ne olursa olsun hiç kimsenin YEDEK tutmaya hakkı yok. Kartal’ın gelecekteki KAPTANLIK koltuğunun da en büyük ADAYIDIR... 
     Malatyaspor orta alanı kalabalık tutup, kontrataklarla gol aramayı hedefliyordu. Nitekim ilk yarıda topu, Beşiktaş’tan daha iyi kullandı, DAN - DUNA kaçmadı ve Mithat’la golü buldu. Ne var ki, Malatyaspor İlhan Mansız’ı durduramadı... Mansız hem Ömer’le boğuştu hem de kasıtlı TEKMELERLE... Ama onu ne MARKAJ, ne de TEKME durdurabildi. 
     Beşiktaş’ta dünkü mücadelede SIRITAN fazla oyuncu yoktu... Antalyaspor maçında attığı gollerle ön plana çıkan Stavrum, dün de kaçırdığı fırsatlarla SAÇ - BAŞ yoldurdu Daum’u anlamakta zorlanıyoruz. Başarılı olan kadronun BOZULMAYACAĞI futbol gerçeğidir. Ne var ki, Daum bu GERÇEĞİ kulak ardı ediyor... 
     Beşiktaş ilk yarıda UYUDU, ikinci yarıda AÇILDI, farkı buldu DERBİ öncesinde MORAL depoladı... 
     Kartal’ın ikinci yarıda ortaya koyduğu ofansif futbolun karşılığı üç değil, daha fazla olmalıydı. Ancak son vuruşlardaki BECERİKSİZLİK bunu engelleyen en büyük faktördü. 
     
     Gelelim hakem Serdar Tatlı’ya... İlhan Mansız’a atılan tekmelerde ne kart ne de bir uyarı yapmaması hem oyuncuları hem de bizleri ÇILDIRTTI... Futbol kuralları ortada... Arkadan tekmenin karşılığı KARTTIR... Ancak Serdar Tatlı bu kuralı dünkü mücadele KATLEDEN isimdi. İlhan Mansız’ın Hakan tarafından düşürülmesindeki DEVAM kararı doğruydu. 
     Peki Yasin’in rakibini arkadan çekmesine ne demeli Üstelik Yasin son adamdı... Tatlı’nın ikinci yarıda SARI kart çıkarmasına şaşırdık Kartın çıkması için KAVGA mı olması gerekir 
     



 SPOR 

























</TEXT>
</DOC>
