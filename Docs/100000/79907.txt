<DOC>
<DOCNO> 79907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/spor/spo05a.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni aday Aydın 
</HEADLINE>
<TEXT>

İkinci Başkan Nihat Özdemir Federasyon Başkanlığı’na, Ankaragücü Başkanı Cemal Aydın’ı aday göstereceklerini, Haluk Ulusoy’un paniğe kapıldığını söyledi 
     FUTBOL Federasyonu Başkanı Haluk Ulusoy’a "bayrak" açan Fenerbahçe yönetimi, Ankaragücü Başkanı Cemal Aydın’ı koltuğa aday gösterdi. 2. Başkan Nihat Özdemir, "Biz Cemal Aydın’ın ismini ortaya attığımızdan beri Haluk Ulusoy sürekli olarak kendisini arayarak, caydırmaya çalışıyor. Galatasaray maçından önce bile kampa giderek Aydın’ı ziyaret etti" dedi. 
     ÖZDEMİR, Cemal Aydın’a diğer kulüplerden de büyük destek geldiğine dikkati çekerek, "Ulusoy da Aydın’ın adaylığından ciddi şekilde korkuyor" iddiasında bulundu. Sarı - Lacivertli yöneticiler devlette tasarruf politikası güdülürken Futbol Federasyonu’nun Dünya Kupası finallerine çok sayıda kişiyi eşleriyle birlikte davet etmesini de yadırgadıklarını bildirdiler. 
     



 SPOR 





























</TEXT>
</DOC>
