<DOC>
<DOCNO> 96386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur11.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "3 Kasım'da seçim fevkalade yanlış" 
</HEADLINE>
<TEXT>

     SP Genel Başkanı Recai Kutan 3 Kasım'da seçim kararı alan koalisyon ortağı partilerin liderlerini, "AB konusunda samimi olmamakla" suçladı. Kutan, 3 Kasım'da seçimin fevkal de yanlış olacağını belirtirken, YSK'nın takvimine göre seçimin en erken 15 Aralık'ta yapılacağını söyledi. 
     Recai Kutan partisinin Başkanlık Divanı toplantısı öncesinde gazeticilerin sorularını yanıtladı. Kutan, SP olarak mümkün olabilecek en erken zamanda, yeni bir seçim Hükümeti ile AB ile ilgili düzenlemeleri yaparak ve Seçim ve Siyasi Partiler Yasası'nı değiştirerek seçime gidilmesinden yana olduklarını söyledi. Kutan, "Daha şimdiden 3 Kasım'da seçim kararı almak fevkal de yanlıştır. Bu, tabiri cabirse 'AB'den yanayım' diyenlerin samimi olamdıklarının gövstergesidir" dedi. 
     Recai Kutan YSK Başkanı Tufan Algan'ın seçimlerin yapılabilmesi için 3,5 aylık bir süre gerektiği yolundaki açıklamasına da gönderme yaptı. Kutan, "3 Kasım'da seçim demek, YSK Başkanı'nın ifadelerini de gözardı etmek demektir. YSK Başkanı'nın ifade ettkiklerine göre, hazırlıklar 3 Kasım'a yetişmez. Bu 3,5 ayı eklediğimizde 15 Aralık eder" dedi. 
     Recai Kutan, Hükümet'i düşürmek için yerine kurulacak yeni Hükümet'in belirlenmesi gerektiğine ilişkin görüşlerinin, "Kutan çark etti" diye nitelenmesinin haksızlık olduğunu söyledi. Kutan, "Benim söylediğim bu Hükümeti düşüreceksek, yerine nasıl bir Hükümet ortaya koyacağımızı söylememiz anlamındadır. Yoksa bu sefer de düşürülmüş bir Hükümetle seçime gitmek zorunda kalırız" dedi. 
     Kutan, seçimle ilgili görüşlerini oluştururken, Erbakan ya da parti çıkarlarını düşünmediklerini de belirtti. 
     





</TEXT>
</DOC>
