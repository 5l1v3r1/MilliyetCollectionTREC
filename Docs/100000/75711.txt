<DOC>
<DOCNO> 75711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/guncel/gun01.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra havacılarda mı 
</HEADLINE>
<TEXT>

Komutanlar, Afganistan’da uluslararası gücün komutanı kim olacak’ heyecanı içinde. Dış görev tecrübeleri fazla olan havacılardan dolayı, ilk defa, önemli dış görevlere karacılar gönderilir’ geleneği değişebilir 
     UTKU ÇAKIRÖZER Ankara 

     Türkiye’nin Afganistan’daki Uluslarası Güvenlik Destek Gücü’nün ISAF komutanlığını üstleneceğini açıklaması, Genelkurmay’da "komutan kim olacak " heyecanı yarattı. Genelkurmay Başkanı Org. Hüseyin Kıvrıkoğlu’nun karar vereceği şanslı generalin yanı sıra, "önemli görevlere karacılar getirilir" geleneğinin akibeti de ortaya çıkacak. Genelkurmay koridorlarından general lojmanlarına her yerde "şanslı komutan kim olacak " sorusunun yanıtı aranıyor. Somali’deki BM gücünü korgeneral rütbesinde komuta eden Çevik Bir’in bu görev sonrasında orgeneralliğe yükselerek güçlü isim’ haline geldiğini unutmayan generaller, içten içe "bu görev bana verilir mi " heyecanı içinde. 
     
     Bu sefer bir sürpriz olabilir 
     ISAF’a katılan 15 ülkenin yaklaşık 5 bin askerini yönetecek komutanın seçimi için de Org. Kıvrıkoğlu titiz bir çalışma başlattı. Kıvrıkoğlu’nun, "TSK’da önemli dış görevlere karacılar gönderilir" geleneğini bozup bozmayacağı ise merakla bekleniyor. TSK’da yıllardır, NATO, KKTC, Somali, Bosna ve Kosova’daki görevlerin başına karacı subay - generaller gönderiliyor. 
     Genelkurmay’da hazırlanan aday listesinde, yurtdışı deneyimi fazla olan havacı generallerin de yer aldığı öğrenildi. "Karacı" Kıvrıkoğlu’nun, son yıllarda dünya çapında prestij kazanan Hava Kuvvetleri mensubu bir generali Kabil’e göndermesi "sürpriz" olmayacak. 
     



 GÜNCEL 












</TEXT>
</DOC>
