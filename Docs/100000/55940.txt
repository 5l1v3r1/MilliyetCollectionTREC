<DOC>
<DOCNO> 55940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/siyaset/asiy.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli’nin "bilgisi dahilinde" suçlama 
</HEADLINE>
<TEXT>
DPT’ye göre Derviş yanlış yaptı 
MHP lideri Bahçeli’ye bağlı Devlet Planlama Teşkilatı, Derviş’in Brüksel’deki değerlendirmeleri için "gerçek dışı beyanat" yorumunda bulundu 
     ANKARA Milliyet 

     MHP Genel Başkanı ve Başbakan Yardımcısı Devlet Bahçeli’ye bağlı Devlet Planlama Teşkilatı DPT Müsteşarı Akın İzmirlioğlu, Devlet Bakanı Kemal Derviş’i, "gerçek dışı beyanat vermeköle suçladı. İzmirlioğlu, "Müşterek iradeyle karar altına alınmış bir program hakkında, cumhuriyet tarihinde ilk defa, karşı taraf değerlendirme yapmadan açıklama yapılmaktadır" dedi. 
     Derviş’in, Katılım Öncesi Ekonomik Program KÖEP konusunda Brüksel’de yaptığı, "Ekonomi yönetiminde eşgüdüm olmamasından şik yetçiyim. AB’ye sunduğumuz rapor, DPT tarafından hazırlandı. Sorumluluk, Ocak 2001’de DPT’ye verildi. Bu rapor 10 gün gecikmeyle, diğer birimlerin hiç katkısı olmadan hazırlandı ve Brüksel’de biraz sorun yarattı. Orta vadeli strateji sunamayan tek ülke Türkiye oldu" açıklaması, İzmirlioğlu’nun sert tepkisiyle karşılaştı. 
     Bir basın toplantısı düzenleyen İzmirlioğlu, KEÖP’ü hazırlama görevinin 15 Ocak 2001’de kendilerine verildiğini, diğer kuruluşlardan programa ilişkin görüş istendiğini ve 2 toplantı yapıldığını bildirdi. 11 kuruluşun hazır bulunduğu son toplantıya Hazine Müsteşarlığı’nın da katıldığını kaydeden İzmirlioğlu, yapılan değerlendirmenin ardından Yüksek Planlama Kurulu’nda YPK belirlenen ekonomik büyüklükleri esas alan bir program hazırlandığını ve bunun Avrupa Birliği’ne AB iletildiğini söyledi. 
     Bütün açıklamalarını belgelere dayalı yaptığını belirterek, "Derviş’in Brüksel’de yaptığı açıklama ve iddialar, gerçeklerle bağdaşmamaktadır" diyen İzmirlioğlu, Derviş’in daha önce de, 27 Eylül’de yapılan dar kapsamlı YPK toplantısında Hazine’nin görüşünün alınmadığını söylediğini hatırlattı. Bu iddianın da doğru olmadığını, o zaman KÖEP’in üzerinde mutabakat sağlan-dıktan sonra hazırlanacağını söylediğini dile getiren İzmirlioğlu, şöyle konuştu 
     
     Bahçeli’ye haber verdim 
     "Nitekim, 11 Ekim 2001’de gerçekleştirilen program YPK’de, mutabakat sağlanan ekonomik büyüklükler, katılım öncesi ekonomik programa dahil edilerek, ekonomik program, Dışişleri Bakanlığı kanalıyla, zamanında herhangi bir gecikme olmadan AB’ye iletilmiştir. 2001 - 2005 dönemine ilişkin ilke, politika ve stratejiler de, özet halinde KÖEP’te verilmiştir. Bu nedenle, Sayın Bakan’ın Orta vadeli rakam ve strateji sunmayan tek ülkenin Türkiye olduğu’ değerlen-dirmesini anlamak mümkün değildir. 
     İzmirlioğlu, "Bağlı bulunduğunuz Başbakan Yardımcılığı’nı bu basın toplantısından haberdar ettiniz mi" sorusuna, "Elbette" yanıtını vererek, Bahçeli’nin haberdar olduğunu vurguladı. 
     



 SİYASET 


















</TEXT>
</DOC>
