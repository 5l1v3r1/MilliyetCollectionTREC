<DOC>
<DOCNO> 62447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/astro/index.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendinizi heba etmeyin 
</HEADLINE>
<TEXT>

Ay bugün, 16.00’da Balık burcuna geçecek ve bu saate kadar da boşlukta kalacak. Eğer önemli kararların eşiğindeyseniz, durun biraz bekleyin. Kararsızlıklar sonucu istediğinizi elde etmeniz pek kolay olmayabilir. Koç’lar günün ilk yarısında rahatlar ama öğleden sonra duygusal konularda kendilerini biraz çaresiz ve isteksiz bulabilirler. Boğa’ların keyfi yerine geliyor. Öğleye kadar iş temposu fazla ama daha sonra rahatlayacaklar. Dostlarından destek görecekler. İkizler çok şeyle aynı anda ilgileniyor. Sosyal konularda önemli bir gündeler. Bu arada kendilerinden daha fazla söz ettirebilirler. Yengeç’ler günün ilk yarısında pek rahat olmasalar da, daha sonra duygusal konularda kendilerini özgür hissedecekler. İstedikleri değişiklikleri yapmaları kolay olacak. Aslan’lar ise parasal konularda biraz daha önlemci olsunlar. Harcamalarını kontrol edememeleri yüzünden huzurları kaçabilir. Başak’ların yeni önerilere ihtiyaçları var. Öğleden sonra ikili ilişkilerden yana şanslılar ama biraz da esnek olmayı bilmeliler. 
Ay bugün 16.00’da, Balık burcuna geçerek ülkemizle ilgili konularda da hızlı gündem maddeleri getirmekte. Terazi’ler başkalarının sorumluluklarını alabilirler ama kendi kaynaklarını da iyi kullanmalılar. Parasal konularda çarçur tehlikesi var. Akrep’ler son birkaç gündür yoruldular ve çok şeyle bir arada uğraştılar. Şimdi olumlu bir atmosfer söz konusu. Aşk hayatında mutlu olabilirler. Yay’ların biraz panik olması muhtemel. Öğleden sonra özellikle daha planlı hareket etmeliler. Oğlak’lar yeni haberler alabilirler, yakın çevreleri ve kardeşleri ile uğraşları olabilir. İletişimin önde olduğu bir gündeler. Kova’lar yeni düşüncelerini başkalarına anlatmak meşguller ama başarılı değiller. Harcamalara dikkat. Balık’lar üzerilerindeki huzursuzluktan kurtulacaklar. Öğleden sonra onlara hareket ve hız gelmekte. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
