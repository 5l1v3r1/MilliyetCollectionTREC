<DOC>
<DOCNO> 61100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/guncel/gun06.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban kafalılar 
</HEADLINE>
<TEXT>

Suudilerin Mekke’deki El Cihad Kalesi’ni yıkacağını açıklaması, başkentte sert yankı buldu. Alp Suudiler Taliban gibi. Karakoyunlu Tarihe saygısızlık 
     UTKU ÇAKIRÖZER Ankara 

     Suudi Arabistan’ın Osmanlı döneminden kalan El Cihad Kalesi’ni yıkma kararı, Ankara’da sert yankı buldu... 
     MHP lideri Devlet Bahçeli’nin Başmüşaviri Ahmet Vekif Alp, Kral Fahd hükümetinin tavrı için, "Bu talihsiz fiil, devrik Taliban yönetiminin Afga-nistan’da Buda heykellerini bombalayarak yok etmesini hatırlatmaktadır. Bir milletin tarihini silmek bir insanlık ve kültür suçudur" dedi. 
     
     Alp Kişisel görüşüm 
     Açıklamalarının kişisel görüşü olduğunu belirten Ahmet Vekif Alp, "Başbakan Başmüşaviri olarak Arabistan’a gitmek için MHP lideri Bahçeli’den izin isteyeceğim" diye konuştu. 
     Devlet Bakanı Yılmaz Karakoyunlu ise yıkım kararıyla ilgili olarak şunları söyledi 
     "Bu, o ülkenin tarihe karşı olan saygısızlığını gösterir. Başka ne diyebilirsiniz ki Onda da bir Taliban kafası var." 
     
     UNESCO’ya başvuru 
     Kültür Bakanlığı da Suudi Arabistan’ın yıkma kararının protesto edilmesi için UNESCO Türkiye Milli Komitesi’ne başvuruda bulundu. 
     



 GÜNCEL 


















</TEXT>
</DOC>
