<DOC>
<DOCNO> 91263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/sonspo20.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya Milli Takım Teknik Direktörü'nün işine son verildi 
</HEADLINE>
<TEXT>

     17. Dünya Kupası finallerine ilk turda veda eden Polonya Milli Takımı'nda, teknik direktör Jerzy Engel'in görevine son verildi. 
     Jerzy Engel, milli takımın kupadaki başarısız performansı nedeniyle görevine son verildiğini öğrendiğini açıkladı. 
     Engel, özel bir bir radyoya yaptığı açıklamada, karara tepki gösterirken, kararın çok ''üzücü ve yakışıksız'' olduğunu söyledi. 
     Engel kararı, ''Ben, yaşamında hiçbir şey başarmamış kişilerin yaptığı muhalefete karşı kaybettim'' diyerek yorumladı. 16 yıl aradan sonra Polonya'yı Dünya Kupası finallerine taşıyan 49 yaşındaki Engel, Polonya Futbol Federasyonu tarafından kupadaki başarısız performans nedeniyle eleştirilmişti. 
     2004 Avrupa Futbol Şampiyonası elemeleri için de milli takımda kalmayı uman, ancak bu isteği gerçekleşmeyen Engel, 2000 yılından beri çalıştırdığı Polonya Milli Takımı'nda, 11 galibiyet, 9 beraberlik ve 8 yenilgi aldı. 
     





</TEXT>
</DOC>
