<DOC>
<DOCNO> 82100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sonspo14.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ligi mağlup tamamladı 
</HEADLINE>
<TEXT>

     Stat Kamil Ocak. 
     Hakemler Kadir Tozlu xxx, Timur Tekinaslan xxx, Altan Erden xxx Gaziantepspor Ömer xxx, İbrahim xx, Santos xxx, Emrah xx, Halit xx, Mustafa Marangoz xx, Kemal xx, Maxim xxx, Erdal xx, Viola x, Cesar xx. 
     Beşiktaş Asper xx, Tayfur xxx, Ali Eren xx, Bayram xx, Ümit xx, Erman xx, İbrahim xxx, Ahmet Yıldırım xx, Tamer xx, Tümer xx, İlhan xx. 
     Birinci Süper Lig'de sezonun son karşılaşmasında Gaziantepspor, ilk yarının son dakikasına girilirken bulduğu golle Beşiktaş'ı 1-0 yenmeyi başardı. 
     
     İlk yarı 

     Karşılaşma başlamadan önce, 19 yıllık hakemlik hayatının son maçına çıkan Kadir Tozlu ile son karşılaşmasında takımı ile birlikte olan Beşiktaş Teknik Direktörü Daum'a, Türkiye Futbol Federasyonu Başkanvekili Aka Aksu ve Gaziantepspor Kulübü Başkanı Celal Doğan, plaket ve çiçek verdiler. 
     UEFA Kupası'na katılma hedefi ile sahaya çıkan Gaziantepspor karşılaşmaya hırslı ve istekli başladı. Orta alan mücadelesi şeklinde ve karşılıklı ataklarla geçen karşılaşmanın ilk yarısında Beşiktaş'a göre daha arzulu oynayan Gaziantepspor, ilk yarının son dakikasına girilirken attığı golle hedefine ulaştı. UEFA Kupası'na katılmayı garantileyen Beşiktaş ise organize ataklarla sonuç almak istedi, ancak başarılı olamadı. 
     8. dakikada Beşiktaş'ın kazandığı köşe atışını kullanan Tamer'in 
     orta alana gönderdiği topa yükselen Ahmet Yıldırım'ın kafa şutunda Ömer'i aşan meşin yuvarlak, üst direğe çarpıp dışarıya gitti. 
     13. dakikada Gaziantepspor'un kazandığı köşe atışını kısa kullanan Cesar, topu Maxim'e verdi. Maxim, şık hareketlerle savunma oyuncuları geçip ortaladı, ceza alanı içerisinde uygun durumda olan Viola'nın kafa şutunda meşin yuvarlak dışarıya gitti. 
     31. dakikada Gaziantepspor atağında Cesar orta alanda kazandığı topu uzun pasla Maxim'e aktardı. Maxim, açısı daralınca meşin yuvarlağı Cesar'a verdi. Cesar'ın yeniden paslaştığı Maxim'in şutunda meşin yuvarlak direğin yanından dışarıya çıktı. 
     39. dakikada Gaziantepspor atağında Santos'un pasında topla buluşan Erdal, kaleye yaklaşık 30 metre uzaklıktan sert vurdu, Asper gole izin vermedi. 
     44. dakikada Gaziantepspor atağında Santos'un ortaladığı topa ceza alanı içerisinde iyi yükselen Maxim, kafa ile meşin yuvarlağı kaleye gönderdi 1-0. Karşılaşmanın ilk yarısı Gaziantepspor'un 1-0 üstünlüğü ile sona erdi. 
     
     İkinci yarı 

     Beşiktaş, ikinci yarıya Ahmet Yıldırım'ın yerine İlhan Şahin'i xx alarak başladı. 
     Gaziantepspor atağında, Santos'un pasında topla buluşan Cesar, orta alandan şık hareketlerle ilerledi, Beşiktaş savunmasını geçip ceza alanına girdi ve kaleci Asper ile karşı karşıya kaldığı adnda sert vurdu. Asper, meşin yuvarlağa güçlükle sahip oldu. 
     56. dakikada Gaziantepspor'dan Maxim, 59. dakikada Beşiktaş'tan 
     Tümer sarı kart gördü. 
     61. dakikadaki Beşiktaş atağında, Tümer'in pasında topla buluşan 
     İlhan Mansız, 2 savunma oyuncusunu geçip ceza alanına girdi ve sert vurdu. Ömer, meşin yuvarlağı kornere çeldi. 
     63. dakikada Beşiktaş'ta, Bayram'ın yerine Stavrum xx , 70. 
     dakikada da Gaziantepspor'da Halit'in yerine Volkan x girdi. 
     73. dakikada Beşiktaş atağında, Tümer ceza alanı yayı çizgisi 
     üzerinde sert vurdu. Savunma oyuncularından dönen topu önünde bulan Stavrum'un sert şutunda, meşin yuvarlak az farkla yandan dışarıya çıktı. 
     84. dakikadaki Gaziantepspor atağında Emrah, orta alandan aldığı 
     topla ilerledi ve ceza yayı çizgisi üzerinde İbrahim ile mücadelesi sırasında düştü. Gaziantepsporlu futbolcular ve taraftarın penaltı beklediği pozisyona hakem ceza atışı kararı verdi. Ceza atışını kullanan Maxim'in sert şutunda, meşin yuvarlak az farkla üstten dışarıya çıktı. 
     88. dakikada Gaziantepspor'da Cesar çıktı, Adem oyuna girdi. Aynı takımda 
     89. dakikada Viola, yerini Çetin'e bıraktı. Karşılaşma da Gaziantepspor'un 1-0 üstünlüğüyle sonuçlandı. 
     





</TEXT>
</DOC>
