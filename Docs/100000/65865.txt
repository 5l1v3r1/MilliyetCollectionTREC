<DOC>
<DOCNO> 65865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/soneko22.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin toplantısı başladı 
</HEADLINE>
<TEXT>

     Uluslararası Para Fonu IMF İcra Direktörleri Kurulu, Türkiye'nin yeni niyet mektubu ve stand by düzenlemesini ele alacağı toplantısına başladı. 
     IMF İcra Direktörleri Kurulu'nun, birinci gündem maddesi olarak Türkiye'yi ele alacağı öğrenildi. 
     Kurul'un, 2002'den başlayarak 3 yıl sürecek olan yeni stand-by döneminde, Türkiye'ye toplam 16.2 milyar dolar dış kaynak sağlaması öngörülüyor. 
     Kurul'un Türkiye toplantısında, Türkiye'nin yeni niyet mektubu ve stand by düzenlemesinin onaylanması bekleniyor. 
     IMF'nin sağlayacağı kredinin, bu yıl gelmesi öngörülen 10 milyar doları, taze kaynak niteliği taşıyacak. Geçen yılki düzenlemeden Türkiye'nin alacağı olan 4 milyar dolardan fazla bölümü de bunun üzerine eklenecek. IMF'nin, 2003 ve 2004 yılları için de Türkiye'ye 1'er milyar dolar sağlaması bekleniyor. 
     






</TEXT>
</DOC>
