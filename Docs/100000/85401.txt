<DOC>
<DOCNO> 85401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yasam/yas10.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir’de AIDS paniği 
</HEADLINE>
<TEXT>
Geneleve gitmedim sadece kan vereceğim ’ 
İzmir genelevinde çalışan transseksüel F.S.’nin AIDS’li çıkması üzerine 613 kişi kan verme bahanesiyle’ test yaptırdı sadece 1 kişide AIDS saptandı 
     NESRİN COŞKUN İzmir DHA 

     Türkiye’de ilk kez bir genelevde HIV virüsüne rastlandı. İzmir genelevinde çalışırken, 8 Kasım 2001’de yapılan rutin sağlık kontrolünde AIDS’li olduğu saptanan transseksüel F.S.’nin müşterilerine yapılan çağrıya 613 kişi uydu. Yapılan Eliza testinde 612 kişide virüse rastlanmazken, 1 kişinin AIDS’e yakalandığı saptandı. 
     F.S. ile Kasım 2001’den önceki 6 ay içinde ilişkiye girenlerin kan tahlili yaptırmaları çağrısında bulunuldu. Bunun üzerinden geçen 6.5 aylık sürede kan bankalarına 613 başvuru yapıldı. İzmir Sağlık Müdürü Dr. Gür Ustaoğlu bu konuda şunları söyledi "Medya aracılığıyla sorunu duyurduk. Gizliliği esas kıldık. Uyarılarımıza karşın kan bağışı yoluyla durumunu öğrenmeye çalışanlar çıktı. Bunlar da kan vermeden önce yapılan anketlerle niyetlerini açıkladı. Toplam 613 başvuru yapıldı. Biri hariç tümü HIV negatif çıktı. Pozitif çıkan da geneleve gittiğini kabul ediyor, ancak bir transseksüelle ilişkisini doğrulamıyor. Müşteri sayısını bilemeyeceğimiz için, geçen bu süredeki başvuruları yine de olumlu buluyoruz." 
     
     



 YAŞAM 

















</TEXT>
</DOC>
