<DOC>
<DOCNO> 77266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/spor/spo03.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Radu sudan ucuz santrafor 
</HEADLINE>
<TEXT>

Samsun’da takımına hayat veren Rumen golcü 2500 dolar alıyor 
     ERHAN TELLİ 

     GALATASARAY’A devre arasında Romanya’nın National Bükreş takımından 75 bin dolarlık transfer ücretiyle kiralanan ve maç başına 5000 dolar alan Radu Niculescu, Samsunspor maçında attığı kritik golle Sarı - Kırmızılılar’ın gözbebeği haline geldi. Rumen futbolcunun sonradan oyuna girdiği için sözleşmesi gereği sadece 2500 dolar alalacak 
     LUCESCU tarafından zaman zaman şans bulan Niculescu, daha önce de Şampiyonlar Ligi’nde Liverpool’a attığı kritik golle takımına 500 bin dolar kazandırmıştı. Rumen golcü, Samsunspor karşısında klasını bir kez daha kanıtlarken, "Şampiyonluk yarışında takımıma ben de katkıda bulunduğum için mutluyum" dedi. Niculescu kendisine sürekli destek olan taraftarlara da teşekkür etti. 
     İKİNCİ Başkan Ali Dürüst, Niculescu ile ilgili olarak, "Golcü bir oyuncunun görevi gol atmaktır. O da bu görevi yaptı. Eğer bir oyuncu Galatasaray kadrosunda yer alıyorsa, mutlaka o formayı giymeyi hakediyordur. Bütün oyuncularımıza güveniyor ve inanıyoruz. Yeni sezon için kimin kalıp, kimin gideceği konusunda konuşmak için henüz erken" dedi. 
     
Cim - Bom’da gündüz endişesiİstanbulspor maçının 14.30’da oynanacak olması nedeniyle Lucescu tüm antrenmanları gündüze aldı 
     ŞAMPİYONLUK yarışında önemli bir avantaj yakalayan Galatasaray’da, İstanbulspor karşılaşmasının saati teknik heyette endişe yaratıyor. Uzun zamandır gündüz maçı oynamayan 
     Sarı - Kırmızılı takımda oyuncuların yeteri kadar motive olamamasından korkan Teknik Direktör Lucescu, bu nedenle hafta boyu gece antrenmanı yaptırmayacak, futbolcularını sabah çalıştıracak. 
     LUCESCU’NUN gerekirse karşılaşmanın oynanacağı Güngören Stadı’nda da oyuncularına idman yaptırmayı düşündüğü belirtildi. Bu arada İstanbulspor Kulübü bu maçta Galatasaray seyircisi için kısıtlama getirmeyeceğini açıkladı. İsteyen ve bilet bulabilen herkesin stada girebileceğini kaydeden Sarı - Siyahlı yöneticiler, bilet fiyatlarını 10 milyon lira olarak belirledi. 
     
     
Aslan şampiyon Sarı - Kırmızılı takım istatistiklere göre son dört haftasına lider girdiği sekiz sezonun yedisini zirvede tamamladı 
     TÜRKİYE Ligi’nde üç puanlı sistemin başlamasından sonra Galatasaray son dört haftasına lider girdiği sezonların sadece birinde şampiyonluğu kaybetti. Sarı - Kırmızılı takım 1987 - 88’den bu yana rakiplerinin önünde yer aldığı sekiz sezonun yedisinde şampiyonluk ipini göğüsledi, sadece geçtiğimiz yıl zirveyi ezeli rakibi Fenerbahçe’ye verdi. 
     GALATASARAY bu sezon diğer dönemlere oranla da oldukça rahat. Sarı - Kırmızılı takım en yakın rakibi Fenerbahçe’yi üç puanla geçerken, ikili averajda da rakibine üstünlük sağlamış durumda. Galatasaray fikstür avantajıyla da şampiyonluk için ağır basıyor. Cim - Bom son dört maçın üçünü kazanması halinde 2001 - 2002 sezonunu zirvede tamamlayacak. 
     
Son 15 sezon Sezon 4 hafta kala Yıl sonu 1987-88 1.GS 78 2.BJK 73 1.GS 90 2.BJK 78 1988-89 1.FB 84 2.BJK 79 1.FB 93 2.BJK 83 1989-90 1.BJK 66 2.FB 53 1.BJK 75 2.FB 70 1990-91 1.BJK 61 2. GS 58 1.BJK 69 2.GS 64 1991-92 1.BJK 66 2.FB 62 1.BJK 76 2.FB 71 1992-93 1.GS 58 2.BJK 56 1.GS 66 AV.53 2.BJK 66 AV.45 1993-94 1.GS 61 2.FB 57 1.GS 70 2.FB 69 1994-95 1.BJK 71 2.TS 66 1.BJK 79 2.TS 76 1995-96 1.TS 73 2.FB 72 1.FB 84 2.TS 82 1996-97 1.GS 70 2.BJK 65 1.GS 82 2.BJK 74 1997-98 1.GS 63 2.FB 63 1.GS 75 2.FB 71 1998-99 1.GS 72 2.BJK 67 1.GS 78 2.BJK 77 1999-00 1.GS 72 2.BJK 69 1.GS 79 2.BJK 75 2000-01 1.GS 67 2.FB 64 1.FB 76 2.GS 73 2001-02 1.GS 66 2.FB 63 ------------- --------------      
     
Primler bugün      YÖNETİMİN, Beşiktaş ve Trabzonspor derbilerinin 250 bin dolarlık galibiyet primlerini bugün ödeyeceği açıklandı. Futbolcuların bir günlük tatillerini bölmek istemeyen yöneticiler, bu akşam İstanbulspor maçı için Florya’da topbaşı yapacak olan futbolculara çalışma öncesinde primleri elden dağıtacak. 
     
Federasyona başvuru      SARI - Kırmızılı kulüp, Futbol Federasyonu’nu uyararak Ankaragücü maçının cuma gününe verilmemesini istedi. Aynı hafta perşembe günü Galatasaraylı Ümit, Bülent ve Ayhan’ın, Roma’da yaşanan olaylar nedeniyle İsviçre’ye giderek savunma yapacağı, bu oyuncuların ancak cuma günü İstanbul’a döneceği hatırlatıldı. 
     
Suat’ın durumu iyi      SOL ayak üst adalesine aldığı darbe yüzünden Samsun maçının ilk yarısında oyundan çıkan Suat’nın durumunun iyi olduğu açıklandı. Kulüp Doktoru Serhan Kurtulmuş, Suat’ın adalesine gelen darbe nedeniyle ağrısının bulunduğunu ancak hafta sonuna yetişebileceğini bildirdi. 
     
Karadeniz’den 18 puan çıktı      GALATASARAY bu sezon Karadeniz takımları ile oynadığı maçlarda hiç fire vermedi. Sarı - Kırmızılı takım Trabzonspor, Çaykur Rizespor ve Samsunspor’u hem sahasında, hem de deplasmanda yenerek rakiplerinden 18 puan topladı. 
     



 SPOR 






























</TEXT>
</DOC>
