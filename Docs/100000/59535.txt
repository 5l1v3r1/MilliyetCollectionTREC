<DOC>
<DOCNO> 59535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/dunya/dun01.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin'de yeni taktik Pusular 
</HEADLINE>
<TEXT>

İsrail askerlerinden sonra Filistinli militanlar da nokta hedef’ ve pusuyla öldürmeye başladı 
     DIŞ HABERLER SERVİSİ 

     Camp David zirvesinden sonra dördüncü ayına giren Ortadoğu çatışmalarında İsrail'den sonra Filistinliler de taktik değiştirmeye başladı. İsrail askerlerinin yaklaşık dört haftadır önde gelen Filistin militanlarını "nokta hedef" gözeterek öldürmeye başlamasının ardından, Filistinliler de taş ve sopalı kitlesel eylemlerden "nokta hedef" saldırılarına geçti. Filistinliler bu çerçevede son iki hafta içinde 7 İsrailliyi öldürdü. Taktik değişikliği çerçevesinde son olarak önceki gün, ırkçı ve Arap karşıtı aşırı sağcı Haham Meir Kahane'nin oğlu Binyamin Kahane ve eşi otomobillerinin içinde pusuya düşürülerek öldürüldü, 3 çocukları da yaralandı. 
     
Biçilmiş kaftan’      Özellikle bölgedeki yerleşim yapısının pusu tipi eylemler için "biçilmiş kaftan" olduğu belirtiliyor. Zira bölgede, Filistinlilerin "işgal altındaki topraklar" olarak nitelediği Yahudi yerleşim birimleriyle Filistin yerleşim merkezleri neredeyse iç içe bulunuyor ve bu da "keskin nişancı" ateşlerine olanak sağlıyor. 
     İsrailliler ise benzer eylemlerde 20 üst düzey Filistinliyi öldürmüştü. 
     


 DÜNYA 










</TEXT>
</DOC>
