<DOC>
<DOCNO> 67471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sonspo11.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe idmanında Oktay ve Yusuf'tan gol şov.. 
</HEADLINE>
<TEXT>

     Fenerbahçe, Birinci Süper Futbol Ligi'nde Galatasaray ile yapacağı derbi maçın hazırlıklarını, PAF takımıyla oynadığı antrenman maçıyla sürdürdü. 
     Samandıra Tesisleri'nde 30'ar dakikalık 3 devre halinde yapılan maçın ilk 30 dakikalık bölümünü 1-0 yenik kapatan A takım, karşılaşmadan 10-1 galip ayrıldı. 
     Kaleci antrenörü Nurettin Yıldız'ın yönettiği maçta Fenerbahçe A 
     takımının gollerini, Oktay 5 , Yusuf 3 , Andersson ve Celal kendi kalesine atarken, PAF takımının tek golü Kerim'den geldi. Fenerbahçe'nin PAF takımıyla yaptığı idman maçında, Oktay ile Yusuf adeta ''gol şov'' yaptı. Sarı-lacivertli takımda son maçlarda forma giyemeyen her iki futbolcu da idmandaki performanslarıyla, derbi maç öncesi formda olduklarını gösterdi. Antrenman maçında milli futbolcuların yanı sıra, sakatlığı süren Serkan yer almadı. Hazırlıklarını yarın yapacağı tek idmanla sürdürecek Fenerbahçe'de, bekar futbolcuların yarından itibaren kampa alınacağı öğrenildi. 
     
     Hangi yabancı tribünde oturacak 
     Fenerbahçe'de, derbi maçta hangi yabancı futbolcunun tribüne çıkacağı merakla bekleniyor. 
     Simao'nun transferiyle birlikte takımdaki yabancı oyuncu sayısı 7'ye çıkarken, teknik direktör Werner Lorant, geçen hafta tercihini 
     Yugoslav Nikola Lazetiç'ten yana kullanmıştı. Alman teknik adamın, bu haftaki kararını maçtan 1 gün önce vermesi bekleniyor. 
     






</TEXT>
</DOC>
