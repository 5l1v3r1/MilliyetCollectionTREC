<DOC>
<DOCNO> 92217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/soneko19.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton'ı dinlemek 1000 dolar 
</HEADLINE>
<TEXT>

     Türk-Amerikan İşadamları Derneği TABA AmCham tarafından düzenlenen ve ABD eski Başkanı William Jefferson Clinton'ın Bill Clinton konuşmacı olarak katılacağı konferansın katılım ücretinin 1000 dolar olacağı bildirildi. 
     Programın detaylarına ilişkin basın toplantısı düzenleyen TABA AmCham Yönetim Kurulu Başkanı Zeynel Abidin Erdem, Clinton'un Türk-Amerikan ilişkilerine yaptığı katkıları anlattı. 
     Amerika-Türkiye arasındaki 52 yıllık dostluk sürecinde Clinton'ın tek başına pek çok ilke imza attığını belirten Erdem, şunları kaydetti 
     ''Avrupa aksini iddia ederken PKK'nin terör örgütü olduğunu dünyaya ilk o ilan etti. AB bizi aday ülke bile kabul etmezken o bizim adaylığımız konusunda ısrar ve Avrupalılar'ı ikna etti. Bakü-Ceyhan Boru Hattı'nın pek çok karşıtı varken 1999 yılı Habitat Zirvesi'nde anlaşmanın imzalanmasını o sağladı.'' Clinton'ın, 9 Temmuz Salı akşamı Devlet Bakanı ve Başbakan Yardımcısı Mesut Yılmaz'ın da konuşmacı olarak katılacağı yemekli toplantıda, ''AB Yolunda Türkiye-Avrupa-ABD İlişkileri'' konulu konuşma yapacağını belirten Zeynel Abidin Erdem, konferansın herkese açık olduğunu, katılım ücretinin bin dolar yaklaşık 1.6 milyar lira 
     olarak belirlendiğini, ancak yönetim kurulunun bu rakamı düşürüp, yükseltebileceğini söyledi. 
     
     CLINTON'A ÖDEME YOK, SADECE MASRAFLARI KARŞILANACAK 
     Clinton'a herhangi bir ödeme yapılmasının söz konusu olmadığını bildiren Erdem, İstanbul'da 2 gün konaklayacak olan Başkan'ın sadece masraflarının karşılanacağını bildirdi. 
     Zeynel Abidin Erdem, ''Madem konferans maliyeti düşük o halde neden katılım ücreti yüksek'' şeklindeki bir soru üzerine, kimsenin bu tür organizasyonlarda ticari kaygısının olamayacağını, sözü edilen kişinin, Amerikan Ticaret Odası'nın temsilcisi olan TABA'nın çalışmaların takdir ve destek amacıyla İstanbul'a geleceğini aktardı. 
     Erdem, bu organizasyon için 1 yıldır çaba gösterdiklerini de ifade ederek, Clinton'dan serbest ticaret bölgeleri konusunda destek isteyeceklerini anlattı. 
     TABA AmCham Başkanı Erdem, Türk Milli Takımı'na da başarılar dileyerek, takımın Türkiye'ye dönüşünde sürpriz bir hediye vereceklerini söyledi. 
     





</TEXT>
</DOC>
