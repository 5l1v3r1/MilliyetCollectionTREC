<DOC>
<DOCNO> 96378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur03.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cadde adı sorun oldu... Süleyman Demirel mi İbrahim Polat mı 
</HEADLINE>
<TEXT>

     Erzurum'da kayak yolu olarak bilinen ve önce Süleyman Demirel'' sonra İbrahim Polat adı verilen bulvarın ismini Büyükşehir Belediyesi Meclisi üyeleri belirleyecek. 
     Büyükşehir Belediye Başkanı Mahmut Uykusuz, yaptığı açıklamada, eski belediye başkanlarından Mehmet Ali Ünal döneminde Süleyman Demirel Bulvarı adı verilen, ardından İbrahim Polat Bulvarı olarak değiştirilen bulvarın tapu kayıtları ve resmi evrakta iki ayrı isimle anılmasına mecliste alınacak kararla son verileceğini söyledi. 
     Uykusuz, 9. Cumhurbaşkanı Süleyman Demirel ve işadamı İbrahim Polat'ın Erzurum'a emeği geçen iki değerli isim olduğunu belirterek, şunları kaydetti 
     ''Kayak yolu olarak bilinen bulvarın adı resmi evrak ve tapuda karışıklığa neden oluyor. Belediye meclisimiz alacağı karar doğrultusunda bulvara ismini verecek. Her iki ismin de Erzurum'a emeği büyüktür. Karar vermek zor olacak.'' Büyükşehir Belediyesi Meclisi, Ağustos'ta yapacağı toplantıda bulvara ismini verecek. 
     





</TEXT>
</DOC>
