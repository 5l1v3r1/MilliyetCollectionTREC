<DOC>
<DOCNO> 75620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yazar/guclu.html </URL>
<DATE> 2002/03/31/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğretmenevleri, İlksan ve MEB 
</HEADLINE>
<TEXT>

     12 Eylül'ün eksilerinin yanı sıra artıları da yok değil. Örneğin öğretmenevleri. Orduevlerine özenilerek dönemin Milli Eğitim Bakanı Hasan Sağlam tarafından kuruldu. 
     Amaç öğretmenlerin de kendileri için oluşturulan mekanlarda sosyal yaşamın içerisine daha ekonomik koşullarda girmelerini sağlamaktı. 
     Her ilde, ilçede açılmaya başlandı. Sayıları 800'e, yatak kapasiteleri de 17 bine ulaştı. Her öğretmenin artık Türkiye'nin neresine giderse gitsin kendisini kucaklayan bir öğretmenevi var. Kimi beş yıldızlı otelleri aratmayacak kadar görkemli, kimileri de sıradan kasaba otelleri gibi. Ama bulundukları ortamın önemli sosyal mekanlarından biri olduğu kesin. 
     Büyük kentler dışında şehre gelen protokol genelde öğretmenevlerinde ağırlanır. Aslında birçok kent için bulunmaz bir fırsat... 
     İçlerinde profesyonelce yönetilenler olduğu gibi bakkal Ahmet Efendi mantığıyla yönetilenler de fazlasıyla var. Garip olan bu kurumların 22 yıldır bir statüye kavuşturulmamaları. Hem MEB'e bağlılar, hem de değiller. Maliye onları birer ticari kurum olarak gördüğü için geçici olarak görevlendirilen idareci öğretmenlere hiçbir ek ödenek verilmesini onaylamıyor. Teşkilatlanması ve yönetmeliklerinin yeniden düzenlenmesi kaliteyi artırdığı gibi kurumsallaşmalarına da neden olacaktır. 
     Bu değişim, bakalım ne zaman gerçekleşecek .. 
     
İlksan'da neler oluyor      İlksan diğer adıyla İlkokul Öğretmenleri Yardımlaşma Sandığı, bir dönem yağmacılığın sembol isimlerinden biri haline gelmişti. Demirel'in "Verdimse verdim ne olmuş yani" diyerek dağıttığı paralar İlksan'ın paralarıydı. Üzerinde büyük gürültüler koptu. Demirel'in başbakanlığı tehlikeye düşmüşken, Özal vefat etti Demirel Çankaya'ya çıktı. Tartışmalar da unutuldu gitti. 
     İlksan'la ilgili yine pek çok iddialar geliyor. 13 Nisan'da genel kurulu varmış. Umarız bu iddialar bu genel kurulda da gündeme gelir ve doğru yol bulunur .. 
     
Vakıf üniversiteleri 4      Anlaşılan o ki vakıf üniversiteleriyle ilgili daha çok yazı yazacağız. Üniversiteleri bir şirket gibi yönetip, vakfı da vergi kaçırma, devletten yardım alma ve kamuoyuna hoş görünmede kamuflaj olarak kullanan bazı uyanıklar ilk kez YÖK'te sorgulanacaklar. 
     YÖK'teki vakıf üniversiteleri zirvesine yarın rektörler, salı günü de rektörlerle birlikte mütevelli heyeti başkanları katılacak. Bu zirveden vakıf üniversitelerinin kurumsallaşması için yeni kararlar mı çıkacak yoksa başlarına daha buyruk olmaları konusunda yeni tavizler mi koparacaklar hep birlikte göreceğiz. 
     Bu arada vakıf üniversitesi sayısı 23'e çıkmış. Gözümüz aydın Belki çoğunun adını dahi duymadınız. İşte isimleri 
     İstanbul Koç, Sabancı, Bilgi, Kültür, Yeditepe, Okan, Kadir Has, İstanbul Ticaret, Işık, Haliç, Fatih, Doğuş, Beykent, Bahçeşehir. 
     Ankara Atılım, Başkent, Bilkent, Çankaya, Ufuk. 
     İzmir İzmir Ekonomi, Yaşar. 
     İçel Çağ. 
     
     







Kısa yanıtlar 


Amanpour'un amanvermez soruları 


Filistinli ve İsrailli ölü çocukların hayaletleri 





"Berlin duvarını geri verin bana " 


Öğretmenevleri, İlksan ve MEB 


Hayat sizin. Kontrolü kimin 


Bu kıssanın hissesi belli... 


Derviş'in siyasi geleceği 


Koç’un tüketiciye en yakın olma hedefi 


Kadın o kadar kadın değildir 


Farklı kanuna tabisiniz 


Bu politikacılarla siz huzurlu musunuz ki 


Yeni kriz yaratmak için kaşınmaya başladık 


Her şey tamam bir "Formula 1" eksik 


Deli mi Veli mi 


</TEXT>
</DOC>
