<DOC>
<DOCNO> 71362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sontur13.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Afyon'da yıkılan evlerin müteahhitlerine soruşturma... 
</HEADLINE>
<TEXT>

     Afyon'da meydana gelen depremde hasar gören konutların müteahhitleri hakkında soruşturma başlatılacağı bildirildi. 
     Sultandağı Kaymakamı Ahmet Çınar, yapılan incelemeler sonucunda, yıkılan ve fazla hasar gören binaların çoğunda demir ve çimento eksikliği tespit ettiklerini belirterek, hasar tespit raporlarının kesinleşmesinden sonra müteahhitler hakkında soruşturma başlatılacağını söyledi. 
     Bu arada Sultandağı İlçesi'nde, hasar tespit raporlarına itirazlar çoğalıyor. Hasar tespit raporlarına bugüne kadar yaklaşık 2 bin kişinin itirazda bulunduğu bildirildi Öte yandan, Afyon'un merkez ilçeleri başta olmak üzere Bolvadin, Çay ve Sultandağı belediyelerine depremden zarar gördükleri için Maliye Bakanlığı Mahalli İdareler Fonu'nca toplam 482 milyar lira yardım yapıldığı bildirildi. 
     






</TEXT>
</DOC>
