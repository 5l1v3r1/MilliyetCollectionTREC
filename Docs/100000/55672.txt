<DOC>
<DOCNO> 55672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/soneko12.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü ve otoyollar para basıyor...Ekim'de 200 trilyonluk gelir.. 
</HEADLINE>
<TEXT>

     Boğaziçi ve Fatih Sultan Mehmet köprüleri ile işletmedeki paralı otoyollardan yapılan geçişlerden, bu yıl Ekim sonu itibariyle 200 trilyon lira gelir elde edildi. 
     Karayolları Genel Müdürlüğü yetkililerinden edinilen bilgiye göre, söz konusu dönemde Boğaziçi köprüsünden geçiş yapan 52 milyon 807 bin araç, gişelere 43 trilyon lira bıraktı. 
     Fatih Sultan Mehmet köprüsünden ise aynı sürede 48 milyon adet araç geçti. Bu köprüden 48 trilyon 405 milyar lira olarak gelir sağlandı. Böylece her iki köprünün toplam araç geliri 91.4 trilyon lira düzeyinde oldu. 
     
     Otoyollar... 
     İşletmedeki otoyollardan ise Ekim sonu itibarıyla geçiş yapan araçlardan 110 trilyon lira gelir elde edildi. 
     Karayolları Genel Müdürlüğü verilerine göre, 1. bölge kapsamında bulunan otoyollardan 35 trilyon lira, 2. bölge kapsamına gren otoyollardan 10 trilyon lira gelir elde edilirken, 4 ve 5. bölge otoyollarından ise 32 trilyon lira gelir sağlandı. 17. bölge kapsamında bulunan otoyollardan ise 31 trilyon 450 milyar lira elde edildi. 
     Ekim sonu itibariyle otoyollardan çift yönlü olarak geçiş yapan araç sayısı ise 60 milyon olarak gerçekleşti. Böylece, söz konusu dönemde Boğaziçi köprüleri ile paralı otoyolları kullanan araç sayısı ise yaklaşık 160 milyon adet oldu. 
     Otomatik geçiş sistemi OGS ile geçiş yapan araçların da toplam gelire dahil olduğunu belirten yetkililer, Boğaziçi köprüleri ile otoyollardan bu yıl sağlanacak toplam gelirin yaklaşık 230 trilyon lira düzeyinde gerçekleşebileceğini belirtiler. 
     






</TEXT>
</DOC>
