<DOC>
<DOCNO> 71426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/spor/spo05.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
5’e 3 Erdemir 
</HEADLINE>
<TEXT>

     HAFTA sonu oynanacak Galatasaray - Beşiktaş maçının hakemi ilk kez MHK üyeleri arasında yapılan oylama ile belirlendi. Ligin zirvesini etkileyecek bu zorlu mücadele için ismi gündeme gelen Metin Tokat ve Orhan Erdemir, Merkez Hakem Kurulu üyelerinin oylamasına sunuldu. Yapılan oylamayı 5’e 3 Orhan Erdemir kazandı. MHK Başkanı Bülent Yavuz’un katılmadığı oylama sonrası FİFA kokartlı hakemlerimizden Erdemir’in derbi maçına atandığı açıklandı. 
     
Cim - Bom’a uğurlu geliyor      GALATASARAY ile Beşiktaş, Orhan Erdemir’in yönetiminde toplam beş maç oynadı. Sarı - Kırmızılı takım bu karşılaşmalarda dört galibiyet, bir beraberlik alırken ezeli rakibine hiç yenilmedi. Cim - Bom, 8 gol atarken, kalesinde iki gol gördü. Erdemir, kariyerinde şimdiye dek toplam 9 derbide görev yaptı. Galatasaray, Orhan Erdemir ile çıktığı 7 derbi maçında ise 5 galibiyet, 1 beraberlik ve 1 yenilgi elde etti. Beşiktaş ise Erdemir’in yönettiği 7 derbide 2 galibiyet, 1 beraberlik ve 4 yenilgi aldı. 
     



 SPOR 






















</TEXT>
</DOC>
