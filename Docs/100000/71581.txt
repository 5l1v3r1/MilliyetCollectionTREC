<DOC>
<DOCNO> 71581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/guncel/gun04.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröre karşı Türk modeli 
</HEADLINE>
<TEXT>

     İSTANBUL Milliyet 

     Washington’da ARI Vakfı ve Heritage Vakfı’nın düzenledikleri "Terörizme Karşı Savaşımda Türk Modeli" konulu toplantıda konuşan Ortadoğu Forumu Direktörü Daniel Pipes, terörizme karşı savaşta düşmanın İslam dini değil, militan İslam olduğunu kaydetti. Pipes, terörizme karşı koalisyonun ilk amacının militan İslam’ı zayıflatmak ve yok etmek olması gerektiğini söyledi. Modern İslam versiyonunun oluşturulması gerektiği vurgulanan ikinci aşamada ise "Türk modeli"nin büyük önem taşıdığını ifade eden Pipes, Türkiye’deki laiklik ve demokrasi anlayışının İslam dünyasında az rastlanır olduğunu söyledi. İslam dünyasının iki çekişmeli, Türkiye ve İran modelleri sunduğunu belirten Pipes, "İran modeli mesajını İslam dünyasına duyurmak konusunda istekliyken, Türkiye isteksiz değilse bile umursamaz" dedi. 
     



 GÜNCEL 













</TEXT>
</DOC>
