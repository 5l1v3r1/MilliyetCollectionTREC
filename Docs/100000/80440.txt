<DOC>
<DOCNO> 80440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/dunya/dun01.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Pen’in kadınları 
</HEADLINE>
<TEXT>

     DIŞ HABERLER SERVİSİ 

     Fransa cumhurbaşkanlığı seçimlerinin ilk turunda, Jacques Chirac ile ikinci tura kalarak Avrupa’da alarm çanlarının çalmasına neden olan aşırı sağcı Jean - Marie Le Pen’in beklenmedik başarısının ardında bir kadınlar ordusu var. Ancak bu ordu Le Pen’in lideri olduğu Ulusal Cephe’nin kadın kolları değil, bizzat ırkçı liderin ailesi... 
     Her ne kadar seçimlerin ilk turunda kadınların ancak yüzde 15’inin gönlünü çelebilse de, Le Pen’in eşi Jany, üçü de sarışın olan kızları Marine, Marie - Caroline, Yann ve hatta 1983’te boşanmasının ardından Playboy’a çıplak poz vererek intikam alan eski eşi Pierrette, ırkçı liderin ikinci tur öncesinde kadınların gözündeki "faşist maço" imajını ortadan kaldırmak için çalışıyor. Le Pen’i zeki ve çekici bulduğunu söyleyerek onu destekleyen Brigitte Bardot’nun açıklamaları da, 5 Mayıs’ta düzenlenecek seçimlerin ikinci turunda kadınların etkilenmesinde bir unsur olarak kullanılacak. 
     



 DÜNYA 










</TEXT>
</DOC>
