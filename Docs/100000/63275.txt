<DOC>
<DOCNO> 63275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/son/soneko02.html </URL>
<DATE> 2002/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasağın kalkması pantolon satışlarını patlattı 
</HEADLINE>
<TEXT>

     Kamuda çalışan bayan personelin yıllardan beri en büyük şikayet konusu olan pantolon yasağının kaldırılması, konfeksiyoncuların işine yaradı. 
     Yasağın kaldırılmasının ardından pantolon satışları artarken, etek satışları neredeyse durma noktasına geldi. 
     Ankara'daki bazı mağazalarda yapılan göre, pantolon yasağının kalmasının ardından kamuda çalışan bayanların büyük kısmı konfeksiyoncuları doldurdu. Yıllardır yasağın kalmasını dörtgözle bekleyen bayanlar büyük çoğunluğunun birden fazla pantolan aldıkları belirlendi. 
     Daha çok siyah, lacivert ve kahverengi ile klasik kesimli pantolonları tercih eden bayanlar, en çok 38, 40 ve 42 beden pantolon satın alıyor. 
     Konu ile ilgili bilgi veren mağaza yetkilileri şunları söylediler 
     Entree Mağazası Koordinatörü Nuray Topal Yusufoğlu 
     ''Yasağın kaldırılmasından sonra pantolon satışlarında kesinlikle çok büyük bir artış oldu. Bu artış en az yüzde 60'lar civarında. 
     Bayanlar artık etek giymekten sıkıldı. Bayanlar daha önce etekli takımlar satın alırken şimdi pantolonlu takımlar ile tek pantolonlara rağbet ediyorlar. Adeta eteğe bakmak bile istemiyorlar. Etek satışları yerinde sayarken pantolon çok satıyor. En çok 38 ve 40 beden, siyah, lacivert, kahverengi pantolonlar satılıyor. Şu anda pantolonlu takımlarımız indirim nedeniyle 125 milyon, tek pantolonlarımız da 40 milyon lira civarında. Bayanlar genellikle peşin alışveriş yapmayı tevcih ediyor. 
     Ekol Mağazaları İzmir Caddesi Şubesi Müdürü Çiğdem Serengül 
     ''Yasağın kalmasından sonra adeta etek satamıyoruz. Pantolon satışları yüzde 80 artış gösterdi. Satışlarda patlama oldu. Yasak öncesinde genel satışlarımızda çok durgunken, pantolon satışları genel satış durumumuzu da yükseltti. En çok 38 ile 40 beden pantolon satıyoruz. Bayanlar memur olarak çalıştıkları için daha çok klasik kesimli ve siyah, lacivert ve kahve tonlarını tercih ediyorlar. 
     Pantolon fiyatlarımız 19 ile 39 milyon lira arasında değişiyor.'' Mine Mağazası Ankara Genel Müdürü Rıza Akalın 
     ''Pantolon satışları etek satışlarının çok önüne geçti. Bayanlar daha çok tek pantolon alıyor. Fiyatlarımız 20 ile 50 milyon lira arasında değişiyor. Kriz olmasa birkaç taneden bile fazla alacaklar ama satışlar gene de iyi. Pantolon satışlarımız yüzde 80 oranında arttı. En çok 40-42 beden satıyoruz. Bayanların tercih ettiği renkler arasında siyah, lacivert, kahverengi, füme ve klasik kesimli kalın kumaşlı pantolonlar başı çekiyor. 
     Türkerler Mağazası Bayan Reyonu Sorumlusu Gülay Şener 
     ''Artışlarda yüzde 80 artış var. Daha çok tek pantolon satıyoruz 42 ve 44 en çok sattığımız bedenler arasında. Bayanlar daha çok klasik 
     kesimli pantolon tercih ediyorlar. Renklerden ise siyah ve lacivert. 
     Fiyatlarımız 19 ile 35 milyon lira arasında değişiyor. Etek satışları olumsuz etkilendi. 
     Öte yandan pantolon yasağının kalkması ile beraber terzilere pantolon diktiren bayanların sayısında da gözle görülür bir artış oldu. 
     Bu arada, terziler de son günlerde daha çok pantolon siparişi aldıklarını bildirdiler. 
     






</TEXT>
</DOC>
