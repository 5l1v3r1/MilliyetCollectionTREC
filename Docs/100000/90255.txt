<DOC>
<DOCNO> 90255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/spor/spo03.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
’Reklam değil, iş yapıyoruz 
</HEADLINE>
<TEXT>
Canaydın garanti verdi 
Galatasaray Başkanı, transferi manşetleri süslemek için değil, hedeflere ulaşmak için yaptıklarını açıkladı 
     Hedefimiz Avrupa’ 
     GALATASARAYLILAR Derneği’nin düzenlediği geceye katılan Başkan Özhan Canaydın, transferlerle ilgili olarak çarpıcı açıklamalar yaptı. Canaydın, "Geçen sezon son yedi maçtaki görev dönemimizde ciddi zorluklar geçirdik. Ama bu zorlukları hiç belli etmedik ve sonunda üçüncü yıldızımızı taktık. Ardından Fatih Terim’i takımın başına getirdik. Çok ciddi transfer çalışmaları içindeyiz, ama reklam yapmıyoruz ve hergün manşetlere çıkmıyoruz. Çok güçlü bir kadro kuracağız" dedi. 
     
     Stat yapılacak’ 
     CANAYDIN, stat projesinin de tamamlanmak üzere olduğuna değinerek, 15 gün içinde kredi anlaşmasının imzalanacağını açıkladı. Galatasaray Başkanı, "Ali Sami Yen’i Avrupa’nın en güzel stadlarından biri yapacağız" diye konuştu. Bu arada Galatasaraylı futbolcular tarafından imzalanmış forma, düzenlenen açık artırmada, 1 milyar liraya satıldı. Canaydın, formanın iki yıldızlı olması nedeniyle formayı alan taraftara üçlü yıldızlı forma sözü verdi. 
     
Yönetim, Hasan’a servet önerecek      GALATASARAY, Dünya Kupası’nda yıldızlaşan Hasan Şaş’ı bir yere göndermemekte kararlı. Finallerin ardından yıldız futbolcuyla masaya oturmaya hazırlanan Sarı-Kırmızılılar, Hasan’a geri çeviremeyeceği bir teklif sunmayı planlıyor. Daha önce Okan ve Emre’yi elinden kaçıran Galatasaray, aynı olayı Hasan’da yaşamamakta kararlı. 
     HASAN Şaş’ın Dünya Kupası’nda performansı, Galatasaray’daki fiyatını da giderek yükseltiyor. Yıldız futbolcuya en az yıllık 1.5 milyon dolar teklif edilecek. Hasan’ın ayrılmayı istemesi durumunu da gözardı etmeyen Galatasaray Yönetimi, özellikle İtalyanlar’dan gelen teklifleri ilk etapta olumsuz yanıtlamama kararı aldı. 
     
Suat’tan destek      BODRUM’DA eşi Selen ve kızı Serra ile birlikte tatil yapan Galatasaraylı Suat, Milli Takım’daki arkadaşlarına telefonla moral veriyor. Japonya’yı yenip çeyrek finale çıkma şanslarının yüksek olduğunu iddia eden tecrübeli futbolcu, "Emre Aşık ile telefonla sık sık görüşüyorum. Maçta sinirlerine hakim olmalarını ve Nakata’ya dikkat etmelerini önerdim. Sakin olan turu atlar" dedi. 
     



 SPOR 
































</TEXT>
</DOC>
