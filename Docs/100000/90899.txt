<DOC>
<DOCNO> 90899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/20/yasam/ayas.html </URL>
<DATE> 2002/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklamdaki cinsel içerik, sattırmıyor 
</HEADLINE>
<TEXT>

Reklamın iyisi kötüsü olmaz derler ama ABD’li bilim adamları, cinsel çağrışımlı reklamlarda sunulan ürünlerin satılmadığını ortaya çıkardı 
     DIŞ HABERLER SERVİSİ 

     300 gönüllü seçildi 
     IOWA Üniversitesi bilim adamları, seks ve şiddet içerikli televizyon programlarının hafıza üzerindeki etkisini inceledi. Araştırma kapsamında, 300 gönüllü izleyiciye, şiddet ya da seks içerikli programlar ve reklamların yanı sıra her iki unsuru da içermeyen "nötr" program ve reklamlar izletildi. 
     
     Marka hatırlamaları istendi 
     DENEKLERE izletilen her programın arasına, dokuzar reklam filmi "serpiştirilirken", cinsel çağrışım yapacak şekilde çekildi. Daha sonra izleyicilere beklenmedik şekilde verilen test sorularında, deneklerden, tanıtımları yapılan markaları hatırlamaları istendi. Ancak araştırmadan elde edilen sonuçlar ilginçti. 
     
     Yaş ve cinsiyet fark etmedi 
     DENEY için "nötr", yani seks ve şiddet içermeyen programları veya reklamları izleyenlerin, markaları çok daha iyi hatırladıkları şiddet ve seks içeriklileri izleyenlerinse, yaşları ve cinsiyetleri ne olursa olsun, bu unsurlar üzerinde daha fazla yoğunlaştıkları için marka hatırlamada "sınıfta kaldıkları" anlaşıldı. 
     
     Ve işte bilimsel sonuç... 
     BİLİM adamları araştırmadan elde ettikleri sonuçları şöyle açıkladılar "Seks ve şiddet içerikli televizyon programlarının yayın akışı sırasında gösterilen reklamlar akılda kalmıyor. Ayrıca cinsel çağrışımlı reklamlarda sunulan ürünler de satılmıyor." 
     



 YAŞAM 























</TEXT>
</DOC>
