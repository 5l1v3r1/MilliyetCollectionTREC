<DOC>
<DOCNO> 84563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/son/soneko06.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NASA, uzayda öncü rolünü kayıp mı ediyor 
</HEADLINE>
<TEXT>

     Amerikan Uzay-Havacılık İdaresi NASA'ya daha fazla mali kaynak ve becerili, kalifiye eleman bulunamazsa, ABD uzayda öncü rolünü kaybedecek. 
     ABD Kongresi'nin görevlendirdiği Amerikan uzay-havacılık sanayii komisyonuna göre, NASA'da araştırma-geliştirme ARGE ile genç mühendislerin istihdamına daha fazla para harcanması gerekiyor. 
     NASA ve Amerikan ordusunun kıt kaynakların en verimli kullanımı için daha yakın işbirliği yapması da isteniyor. NASA üst düzey yönetimine göre, kritik bir dönüm noktasında olan kurumun elemanlarının üçte biri üç-beş yılda emekliye ayrılacak. 
     Bu komisyon ABD Kongresi ile ABD Başkanı George W. Bush'a sözkonusu alanda politika tavsiyelerini 27 Kasım'da iletecek. 
     Uzmanlara göre, NASA'nın 2003 mali yılı için öngörülen 15.1 milyar dolarlık bütçesiyle, uzay-havacılıkta ileri düzeyde hiçbir ilerleme kaydedilemeyip, ABD bu alandaki öncü rolünü kaybedecek. NASA'nın bütçesi reel rakamlarla 1993'Deki düzeyinin yarısının da altına inecek. 
     





</TEXT>
</DOC>
