<DOC>
<DOCNO> 99273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/siyaset/siy07.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ormandan geliyor olabilirler 
</HEADLINE>
<TEXT>
Meclis lojmanını tilkiler basmış 
     AYDIN HASAN Ankara 

     Vukuatın eksik olmadığı Meclis lojmanları, bu kez de, "Ormandan tilkiler indi" söylentisiyle çalkalanmaya başladı. Tel örgülerle çevrili olması ve kampus biçimiyle ayrı bir mahalle görünümü veren Or - An’daki lojmanların karşısında, ODTÜ’ye ait ormanlık alan bulunuyor. Bazı milletvekilleri, son günlerde bu ormanlık alanda yaşayan tilkilerin lojmana dadandığını düşünüyor. TBMM İdare Amiri Ahmet Çakar, "tilki söylentisi" konusunda, şunları söylüyor 
     
     Duvarları yükselttiler 
     "Tilkilerin lojmana geldiğini zannetmiyorum. Bazı arkadaşlar köpekleri alacakaranlıkta tilkiye benzetmiş olabilir. Bir ara duvar düşük olduğu için sokak köpekleri sürüler halinde geliyordu. Bu köpeklerin saldırısından dolayı yaralananlar oldu. Şimdi duvarı yükselttik, köpekler fazla gelemez oldu." Lojmandaki tek ilginç olay tilkiler değil. Bazı milletvekillerinin güvercin avına çıkması, henüz ehliyeti olmayan bazı vekil çocuklarının otomobil yarıştırması, Mustafa Gül’ün keklikleri, İstemihan Talay’ın köpeğinin bilinmeyen güçler tarafından öldürülmesi de lojmanda yaşanan vukuatlardan birkaçı. 
     



 SİYASET 



















</TEXT>
</DOC>
