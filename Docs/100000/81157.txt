<DOC>
<DOCNO> 81157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/siyaset/asiy.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
DHKP-C Belçika’da legal siyasi parti gibi çalışıyor 
</HEADLINE>
<TEXT>
Bayrak da çektiler 
Belçika’nın hoşgörüsüyle DHKP - C daha fütursuz hareket etmeye başladı. İki örgüt üyesi, AB Yüksek Temsilcisi Solana ile görüştü. Terör örgütü, Brüksel’de bayrak astı 
     DIŞ HABERLER SERVİSİ 

     Türkiye PKK ve DHKP - C gibi örgütlerin AB terör listesinde yer alması için uğraşadursun, Brüksel hemen hemen her gün bu tür örgütlerin "lobi faaliyetlerine" ev sahipliği yapıyor. İki DHKP - C üyesinin AB’nin Yüksek Temsilcisi’yle görüşmesi ve örgütün temsilciliğine bayrak çekilmesi, bunun son örneğini oluşturuyor. 
     Gerek Belçika makamlarının, gerekse Birlik mekanizmalarının "hoşgörüsünden" yararlanan ve çoğu zaman bir şekilde üst düzey yetkililerle bir araya gelebilme imk nı bulan örgüt üyeleri, bu kez de bir resepsiyonda AB Dış Politika ve Ortak Savunma Yüksek Temsilcisi Javier Solana’yla görüştüler. Geçtiğimiz yıl Avrupa Parlamentosu’nda Dışişleri Bakanı İsmail Cem’in yaptığı bir konuşma sırasında gerçekleştirdikleri eylemle gündeme gelen Bahar Kimyongür ve Deniz Demirkapı adlı iki örgüt mensubunun Solana’ya cezevlerindeki duruma ilişkin bir dosya verdikleri belirtiliyor. 
     
     Örgüte kısıtlama yok 
     Bu "temasın", Solana’nın yönetim kurulu başkanlığını yürüttüğü ve İspanyol yazar Salvador de Madariaga’nın anısını yaşatmayı amaçlayan Madariaga Vakfı’nın kokteylinde gerçekleşmesi, "Solana’nın kimlerle muhatap olduğunu bilmediği" izlenimini uyandırdı. Bu tür ortamlarda etrafındakilere yönelik sıcak tavırlarıyla dikkat çeken Solana’nın kabinesinden yapılan, "Herhangi bir terör örgütüyle temasta bulunmamızın söz konusu olamayacağını tahmin edebilirsiniz" açıklaması bu yaklaşımı destekler nitelikte. 
     Öte yandan, örgütün, AB kurumlarına "iki adım" mesafedeki merkezlerinin balkonunda birkaç gündür örgüt bayrağının sallanıyor olması da Belçikalı yetkililerin terör örgütüne yönelik vurdumduymazlığını gösteriyor. Uzun süredir Brüksel’de temsilciliği bulunan ancak kendilerini bu kadar net bir şekilde göstermeyen örgütün bayrak asma eğilimine girmesi dikkat çekti. 
     
Avrupa DHKP-C’yi koruyor      Genelkurmay Başkanı Orgeneral Kıvrıkoğlu, "350’nin üzerinde cinayet işleyen terör örgütü DHKP - C’nin Avrupa’da korunduğu"nu söyledi 
     İSTANBUL Milliyet 

     Genelkurmay Başkanı Orgeneral Hüseyin Kıvrıkoğlu, Türkiye’nin, terörle mücadelesinde bazı müttefiklerinden gereken desteği alamadığını ifade etti. CNN Türk’ün sorularını yanıtlayan Kıvrıkoğlu, bir soru üzerine şu karşılığı verdi 
     "Bazı Avrupa ülkeleri PKK, DHKP - C gibi terör örgütlerine karşı, tüm taleplerimize rağmen hiçbir önlem almamıştır. İşadamı Özdemir Sabancı’nın katili halen tüm girişimlere rağmen Türkiye’ye iade edilmemiştir. Dünyanın en kanlı terör örgütlerinden olan PKK ve DHKP - C’nin, AB terör örgütleri listesine alınması mümkün olmamıştır. Ermeni terör örgütü ASALA’ya dost ve müttefiklerimizce nasıl muamele edildiği h l hafızalarımızdadır." 
     350’nin üzerinde öldürme eylemi yapan DHKP’nin korunduğunu söyleyen Kıvrıkoğlu, sözlerini şöyle sürdürdü "Bu örgüte yaklaşımları, Türkiye’ye bu konuda ne kadar samimiyetsiz baktıklarının en belirgin işaretlerinden biridir. Bir kısım ülkelerin terör örgütlerini desteklediği, faaliyetlerine göz yumduğu hatta bu örgütleri bir dış politika aracı olarak kullandıkları da bilinmektedir. Hatta Türkiye’de teröre karşı yürütülen mücadeleye, sadece terör örgütlerinin gözüyle ve söylemleriyle bakılmıştır." 
     
PKK nihayet terör listesinde      Avrupa Birliği, Türkiye’nin baskısı üzerine PKK’yı sonunda terör listesine aldı. Ama Brüksel’de bayrak asan DHKP-C’yi listeye almayı reddetti 
     GÜVEN ÖZALP Brüksel 

     Avrupa Birliği AB , aralık ayında açıkladığı terör listesine ilişkin olarak yaptığı değerlendirmede Ankara’dan gelen çağrılara kısmi bir şekilde olumlu yanıt verdi. Brüksel’de bir araya gelen Daimi Temsilciler Komitesi COREPER toplantısında, geçtiğimiz günlerde adını değiştirerek KADEK adını alan PKK’nın listeye dahil edilmesine karar verildi. DHKP - C için ise olumsuz görüş çıktı. 
     Yaklaşık dört saat süren toplantı sonrasında COREPER ortak bir sonuca varıldı. Büyükelçiler PKK konusundaki görüş ayrılıklarını gidererek bu örgütün, resmen yeni terör listesinde yer alması konusunda olumlu görüş bildirdi. 
     Daimi Temsilciler Komitesi, PKK’nın listeye alınmasına ilişkin kararı 13 Mayıs’ta yapılacak AB Genel İşler Konseyi’ne göndermektense "sessizlik süreci" denen yöntemi uygulama kararı aldı. Buna göre, perşembe günü Türkiye saatiyle 13.00’e kadar üye ülke hükümetlerinden herhangi bir itiraz ya da çekince gelmemesi halinde PKK resmen AB’nin terör listesine alınmış olacak. PKK’nın liste dışında kalması için tek bir ülkenin itirazı yeterli olacak. Kurallar gereği, PKK resmen listeye dahil olursa AB sınırları içindeki malvarlıklarına el konacak, banka hesapları dondurulacak, temsilcilikleri kapatılacak. 
     



 SİYASET 













</TEXT>
</DOC>
