<DOC>
<DOCNO> 55744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/dunya/dun03.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD kendi askerini vurdu 
</HEADLINE>
<TEXT>

B-52’den atılan akıllı bomba’ yine hedef şaşırdı. ABD’li askerlerin üzerine isabet eden 907 kilo ağırlığındaki bomba, 3’ünü öldürdü, 19’unu yaraladı... 
     Taliban'ın son kalesi Kandahar'ın kuzeyine yönelik Amerikan hava saldırısında bir B - 52 ağır bombardıman uçağının hedefini şaşırması sonucu 3 Amerikan askeri öldü, 19'u da yaralandı. Saldırıda 5 Afgan askeri de yaşamını yitirdi. 
     Amerikan NBC televizyonu, kaza bombardımanında, Afganistan'da kurulacak geçici hükümetin başkanı olarak atanan Peştu lider Hamid Karzai'nin de, Amerikalı yetkililerle görüştükten birkaç saat sonra, kararg hın çok yakınına düşen bombayla hafif yaralandığını açıkladı. 
     Pentagon Sözcüsü Victoria Clarke, hedefini şaşıran bombanın, 907 kilo ağırlığında, uydu güdümlü JDAM olduğunu açıkladı. Amerikan ordusundaki en modern ve kusursuz silahlar arasında yer alan "akıllı bomba", kötü hava koşullarında yerdeki hedefleri daha isabetli vurmak için 1991'deki Körfez Savaşı'ndan sonra geliştirilmişti. 
     
     Başkan’dan başsağlığı 
     Geçen hafta Mezar - ı Şerif'teki mahk m isyanının bastırılması sırasında düzenlenen Amerikan bombardımanında da 4 ABD askeri yaralanmıştı. ABD Başkanı George W. Bush, ölen ABD askerlerinin ailelerine başsağlığı, yaralılara da acil şifalar diledi. 
     



 DÜNYA 












</TEXT>
</DOC>
