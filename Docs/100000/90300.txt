<DOC>
<DOCNO> 90300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sondun11.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Brüksel sokaklarında Türk ikizler el bombası buldu 
</HEADLINE>
<TEXT>

     Brüksel'in Laeken belediyesindeki bir sokakta iki el bombası bulundu. 
     Marie-Christine sokağında bir bakkal dükkanı bulunan İhsan Güngör 28 , dün dükkanın önünü süpürürken, süpürgesi bir el bombasına çarptı. Bomba patlamadı ve Güngör'ün korkulu bakışları önünde birkaç metre yuvarlanarak, kanalizasyon deliğine takıldı. 
     İkiz kardeşi Ceylan Güngör ile ortak olarak dükkanı işleten İhsan Güngör polis çağırdı. Olayla ilgili soruşturma başlatıldı. 
     Bir hafta önce, aynı bölgede bir Türk bakkalı Faslıların saldırısına uğramış, bir Türk öldürülmüş, bir diğeri ağır yaralanmıştı. 
     Olaydan endişe duyan Ceylan Güngör, birkaç saat sonra, sokakta dikkatli bir arama yapınca, kendi arabasının altında, pimi çekilmiş ikinci bir el bombası buldu. 
     Savcılık olayın son derece ciddiye alındığını bildirdi. Sokak trafiğe kapatıldı ve Silahlı Kuvvetler'in bomba uzmanları, el bombalarını etkisiz hale getirdiler. 
     Savcılık, Türk ikizlerin sorun ve düşmanları bulunmadığını, bombaların, ''bilinçsiz haydutlar'' tarafından, tesadüfen o sokağa atılmış olabileceğini ifade etti. 
     Olayla ilgili soruşturma devam ediyor. 
     





</TEXT>
</DOC>
