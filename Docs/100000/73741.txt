<DOC>
<DOCNO> 73741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/spor/spo03.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bir yıldız yeter" 
</HEADLINE>
<TEXT>

Lucescu, yönetime "Bana, önümüzdeki sezon orta sahaya bir lider alın, Avrupa Şampiyonu olalım" mesajını yolladı 
     HALİL ÖZER 

     Altaylı’ya söyledi 
     GALATASARAY, Barcelona yenilgisi sonrası soyunma odalarında büyük hüzün yaşarken, Teknik Direktör Lucescu gelecek sezonun planlarını yaptı. Rumen hoca, II. Başkan Fatih Altaylı ile yaptığı ayak üstü sohbet sırasında, "Bana, gelecek sezon orta sahaya lider bir yıldız alın, Avrupa Şampiyonu olalım. Bu kadro ile büyük işler yaparız" ifadesini kullandı ve yönetime mesaj yolladı. 
     
     Sergen arandı 
     LUCESCU, oyuncularıyla da tek tek ilgilenirken, hepsinin yanaklarını okşadı ve teselli etti. Cim - Bom’un teknik patronu, "Hiç üzülmeyin sizler elinizden geleni yaptınız. Gönüllerde taht kurdunuz. Hakkınızdı, ama olmadı" dediği öğrenildi. Bu arada hem oyuncular, hem teknik kadro yaptıkları yorumlarda Sergen’in eksikliğini büyük ölçüde hissettiklerini vurguladılar. 
     
     Gözyaşı aktı 
     ALİ Sami Yen’deki karşılaşmanın bitiminde soyunma odalarında dramatik sahneler de yaşadı. Sarı - Kırmızılı bazı futbolcuların ağladığını gören ve teselli etmeye çalışan II. Başkan Fatih Altaylı’nın da gözyaşlarını tutamadığı belirtildi. Bu arada Başkan Mehmet Cansun’un tüm futbolcuları tek tek tebrik ettiği, ancak büyük bir üzüntü yaşadığı ifade edildi. 
     
Cehennem ters yüzİspanyol basını, Galatasaray galibiyeti nedeniyle adeta zafer çığlıkları attı. Gazeteler, temsilcimizin inançlı olmasına rağmen, beceri noksanlığından söz ettiler 
     İSPANYA BASINI 

</TEXT>
</DOC>
