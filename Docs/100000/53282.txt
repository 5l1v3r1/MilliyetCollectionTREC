<DOC>
<DOCNO> 53282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/21/astro/index.html </URL>
<DATE> 2001/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilikçi adımlar 
</HEADLINE>
<TEXT>

Kova burcundaki Ay, gergin bir atmosfer yaratmakla birlikte, yeniliklere de önayak oluyor. Bugün Boğa, Aslan, Akrep ve Kova için daha radikal kararlar söz konusu olabilir. Yapıcı olmaya çalışmamız gereken bir gündeyiz. Düşüncelerinizi pratik hayata geçirmek için çalışmalısınız. Koç’lar düne benzer biçimde daha rahat hareket ediyorlar ama yeni planlar yaparken daha gerçekçi olmak durumundalar. Ani kararlardan kaçınmalılar. Boğa’lar kritik bir gündeler. Çok şeyi bir arada düşünmeleri gerekiyor. Mesleki konularda çaba ön planda kalmaya devam ediyor. İkizler için hareketli günler devam etmekte. Duygularını bir kenara bırakıp karar vermeleri lazım ama dağınıklıktan dolayı sorun yaşayabilirler. Yengeç’lerin ortaklaşa konularda, gerek maddi gerek duygusal konularda daha iyimser olmaya ihtiyaçları var. Borç -alacak ilişkileri ile daha fazla uğraşabilirler. Aslan’lar yeni önerilere açık oldukları sürece sorun yok ama gün içinde bazı eleştiriler ya da sert tepkilerle yüzleşmek zorunda kalabilirler. Başak’lar gün içinde günlük işlere, detay gerektiren konulara daha fazla eğilebilirler. Bu arada sağlıklarına özen göstermeleri iyi olacak. Akşam saatlerinde Ay Mars’la birleşirken, Venüs’le de sert açı oluşturmakta. Bu saatler 23.00 duygusal ilişkilerde heyecan ve tartışma riskini arttırmakta. Terazi’ler rahat olsalar bile aşırıya kaçmamalılar. Özellikle akşam saatlerinde ilişkilerden yana daha tutarlı olmalılar. Akrep’lerin süregelen işlerini hızlı biçimde tamamlamaları ve pratik olmaları gerekiyor. Yapıcı davranarak çok şey başarabilirler. Yay’lar yeni düşüncelerle dolu olmalarına karşın yeteri kadar pratik davranamayabilirler. Yakın çevrelerinde hareketli bir atmosfer söz konusu. Oğlak’lar arkadaşları ve parasal sorumlulukları arasında zorlanabilirler. Yeni planlarını daha gerçekçi biçimde ele almalılar. Kova için yine dikkat çekici bir gündeyiz. Yapacak çok şey söz konusu ama inatçı davranışlar ve sert tepkiler ilişki problemlerine de yol açabilir. Balık’ların fedakarca davranmaları gerekiyor. Buna alışık olanlar için pek problem yok ama bu arada aşırı kararsızlık bir sorun olabilir. 

            Faks 287 74 37 
      







</TEXT>
</DOC>
