<DOC>
<DOCNO> 99510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/guncel/gun06.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıfır dosyası nihayet açıldı 
</HEADLINE>
<TEXT>

Sınavlarda 10 binden fazla öğrencinin sıfır puan alması üzerine Bakanlık başarıdaki düşüşün nedenleri araştırıyor 
     SİBEL KAHRAMAN İstanbul 

     Bu yıl yapılan sınavların sonuçları tek tek açıklandı. Ortaya çıkan tablo ise eğitimcilerden, bürokratlara kadar herkesi endişelendirdi. Üniversite sınavında 8 bin 819 aday, Ortaöğretim Kurumları Öğrenci Seçme Sınavı’nda ise 2 bin 773 öğrenci sıfır puan aldı. 105 puan barajını aşma oranı, geçen yıl yüzde 72.4 iken bu yıl, yüzde 69.5’e düştü. 120 ve üzeri puan alanlarda da yüzde 4.7’lik düşüş yaşandı. Anadolu liselerinde de durum farklı olmadı. İlköğretim 8. sınıf öğrencilerinin de soru çözme ortalamalarında gözle görülür oranda düşme oldu. 
     
     Ortalamalar düştü 
     Geçen yıl sınavda 4.72 olan matematik test ortalaması bu yıl 3.12’ye indi. Fen bilgisi testinin ortalaması da 6.06 iken bu yıl yarı yarıya azalarak 3.93 oldu. Sosyal bilgilerde 9.53 olan test ortalaması 7.76’ya düştü. Milli Eğitim Bakanı Necdet Tekin, bu durumun kabul edilemez olduğunu belirterek, sıfır puan olayının sebeplerinin araştırılacağını bildirdi. Eğitimciler sıfır puan alanların yanlış sayıları doğrularının çok üzerinde. Yanlışların doğru götürdüklerini gözönüne aldığımızda doğruları kalmıyor ve bu durumda puanları hesaplanamıyor" dedi. 
     



 GÜNCEL 


















</TEXT>
</DOC>
