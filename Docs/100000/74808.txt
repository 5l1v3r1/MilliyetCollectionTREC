<DOC>
<DOCNO> 74808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/siyaset/asiy.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Yılmaz statükocu 
</HEADLINE>
<TEXT>

MHP lideri, Yılmaz’ı AB beklentilerini siyasete tahvil etmekle suçladı 
     ANKARA Milliyet 

     Başbakan Yardımcısı ve MHP Genel Başkanı Devlet Bahçeli, ANAP Genel Başkanı Mesut Yılmaz’ı Avrupa Birliği AB beklentilerini siyasete tahvil etmekle suçlayarak, "Değişim adı altında yeni bir statüko dayatılmak istenmektedir" dedi. 
     Dünkü grup konuşmasında Bahçeli şöyle konuştu "Uzunca süredir değişime ve gelişmeye direnenlerin aslında statükocu olduğu bilinmektedir. Şimdi bunların büyük kısmı karşımıza değişimci olarak çıkmışlar. Bugün değişim’ adı altında bize, Türkiye’nin milli çıkarlarının gözardı edildiği, yeni bir statüko dayatılmak istenmektedir. Değişim sloganıyla halkın geleceğe ilişkin beklentileri siyasete tahvil edilmektedir." 
     ANAP’ın İmam Hatip liselerindeki türban sorununun aşılması için başlattığı girişime de tepki gösteren Bahçeli, görüşlerini şöyle dile getirdi "İç dinamiklerle çözülecek hususları, bir yaraya dönüştürmek ve sürekli yarayı kaşır’ bir tutum içinde olmak, Türk toplumunun özgürlük ve refahı karşısına duvar örmektir. Hedef bu ise, bu hedefe ulaşılamayacaktır." 
     



 SİYASET 














</TEXT>
</DOC>
