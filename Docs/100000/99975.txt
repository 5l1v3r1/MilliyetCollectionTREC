<DOC>
<DOCNO> 99975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sonspo06.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya 69 - Türkiye 65 
</HEADLINE>
<TEXT>

     Basketbolda Efes Pilsen İstanbul World Cup Turnuvası'nda Türkiye, Brezilya'ya 69-65 yenilerek turnuvada dördüncü oldu. 
     Karşılaşmaya tam saha presle başlayan ve iyi savunma yapan Türkiye, bu periyotta 15 sayı kaydeden Ömer ile 7 sayı kaydeden Hidayet'in etkili oyunuyla, ilk periyodu 24-15 önde geçti. 
     İkinci çeyrekte şut yüzdesi düşen ve üst üste hücumlardan boş dönen A Milli Takım, periyodun ilk 5 dakikasında sayı bulamamasına rağmen, daha sonra Harun ve Asım'ın basketleriyle ayakta kaldı. Brezilya'da özellikle Filho'yu durduramayan Milliler, bu oyuncunun son saniye 3 sayılık basketiyle devreyi 37-37 beraberlikle tamamladı. 
     İkinci yarıya da tutuk başlayan A Milli Takım karşısında Brezilya, Sandro Varejao ile Klafke'nin pota altından bulduğu sayılarla 26. dakikada 9 sayılık fark yakaladı 50-41 Türkiye'de Mehmet ve Kerem'in sayıları farkı kapatmaya yetmedi ve 3.periyot 54-50 Brezilya'nın üstünlüğüyle tamamlandı. 
     Son periyoda Haluk ve Mehmet'in sayılarıyla iyi başlayan milliler, 33. dakikada 55-54 öne geçmesine rağmen Asım'ın üst üste yaptığı top kayıplarıyla oyunda üstünlüğü tekrar rakibine bıraktı. Son dakikaya 67-60 mağlup giren Türkiye, Harun ve Hidayet'in basketleriyle bitime 5 saniye kala farkı 2 sayıya indirdi 67-60 Brezilya, Filho'nun kazandığı serbest atışlarla karşılaşmadan 69-65'lik skorla galip ayrıldı. 
     Karşılaşmayı, Devlet Bakanı Fikret Ünlü ve A Milli Futbol Takımı Teknik Direktörü Şenol Güneş de izledi. 
     





</TEXT>
</DOC>
