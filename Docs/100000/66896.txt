<DOC>
<DOCNO> 66896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/yasam/yas04.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedektif hocanın müthiş takibi... 
</HEADLINE>
<TEXT>

     NESRİN COŞKUN İZMİR DHA 

     İzmir’de eğitim camiasını sarsan kredi kartı hırsızlığı skandalının ardında müthiş bir dedektiflik öyküsü çıktı. Resim Öğretmeni Zuhal Gözüm, iptal ettirmek yerine iz sürerek kredi kartını çalan aynı okuldaki Beden Eğitimi Öğretmeni Nuray Öktem ile kız kardeşi Nursel Gürüz’ü yakalattı. 
     Filmlere konu olacak ilginç takip olayı şöyle gelişti 
     Uzun yıllar bir bankada müdürlük yapan Gözüm, emekli olduktan sonra Kabataş Lisesi’nde öğretmenliğe başladı. 3 ay önce öğretmenler odasında Öktem’le oturan Gözüm, çantasını almadan bir ara dışarı çıktı. Bir kredi kartının cüzdanında olmadığını gören Gözüm, bir plan yaparak kartı iptal etmez... Ekstrelerin gelmesini bekleyen Gözüm, boş durmaz ve mesai devam çizelgesinden öğretmenlerin imzalarının kopyasını alır. Emeklilik planı yapan Öktem’i, arkadaşlarıyla birlikte "emeklilik hatırası" diyerek fotoğraflar. 
     
     Suçlarını itiraf ettiler 
     Ekstreler geldikten sonra elinde imza ve fotoğraf olan Gözüm, daha çalındığı gün kartıyla 1 milyar 250 milyon liralık alışveriş yapılan mağazaya gider. İmzalar kontrol edilir, mağaza çalışanları fotoğraftan Öktem’i teşhis eder. Öktem’in alışveriş yaptığı diğer mağazalarda da aynı kontrolleri yapan ve kanıtları tamamlayan Gözüm, polisi devreye sokar. 10 gün önce okula gelen polisler, Öktem ile Gürüz’ü gözaltına alır. Suçlarını itiraf eden ve tutuksuz yargılanmak üzere serbest bırakılan Öktem ve kız kardeşi, yaptıkları harcamaları şik yetçi olmayan Gözüm’e ödemeyi kabul ederler. 
     



 YAŞAM 


















</TEXT>
</DOC>
