<DOC>
<DOCNO> 93373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/ekonomi/eko06a.html </URL>
<DATE> 2002/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirmede fiyatı artık alıcı belirleyecek 
</HEADLINE>
<TEXT>

     ANKARA Milliyet 

     Özelleştirme İdaresi Başkanı Turgut Bozkurt, piyasaya rağmen değil, piyasa şartlarında, esnek bir strateji’ oluşturacaklarını, uçuk fiyatlarla alıcının karşısına çıkmak yerine, fiyatı, daha çok alıcının belirleyeceği’ bir sistem uygulayacaklarını söyledi. Özelleştirmede başarının, gelirden çok, bu kuruluşların ekonomiye yüklerini kaldırmak olduğunu belirten Bozkurt, vadeli satışlarda enflasyon farkı ile libor faizin esas alınacağını, peşin ödemelerde yüzde 10 indirim yapılacağını söyledi. Bozkurt’un verdiği bilgilere göre özelleştirme takvimi şöyle olacak 
     
     Son çeyrekte hızlanacak 
     Tüpraş için son çeyrekte ilana çıkılacak. POAŞ’ın yüzde 28.5’i koşullar göz önüne alınarak satılacak. Petkim’in yüzde 51’inin blok satışı için eylül ya da ekimde ilana çıkılacak. THY’nin özelleştirilmesinden şimdilik vazgeçildi. Erdemir’deki kamu hissesinin yüzde 51’in altına düşürülmesi için ortam beklenecek. Enerji özelleştirmelerine üçüncü çeyrekte danışman seçilecek. Telekom için ağustosta danışman seçilecek ve yasa değişikliğine gidilecek. Üçüncü çeyrekte Taksan, İGSAŞ, Ataköy Grubu, DİTAŞ, Gerkonsan’ın blok satışı, SEKA ve TZDK’nın varlık satışı için ilana çıkılacak. 
     
10 milyar dolar geldiği gibi gitti      Bozkurt’un verdiği bilgilere göre 1985’ten bu yana 10 milyar dolar özelleştirme geliri sağlandı. Bunun yüzde 96’sı yine kapsamındaki kuruluşlara veya Hazine’ye aktarıldı. Yüzde 1’i de danışmanlık hizmetlerine gitti. 
     



 EKONOMİ 

















</TEXT>
</DOC>
