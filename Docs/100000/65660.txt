<DOC>
<DOCNO> 65660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/03/yasam/yas01.html </URL>
<DATE> 2002/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk dersimiz Kemal Sunal 
</HEADLINE>
<TEXT>

Ankara Üniversitesi, yabancılara Türkçe öğretirken filmlerden yararlanıyor.. Sunal filmleri ile başlayan kurlar, zorlaştıkça Vatan Yahut Silistre’ye uzanıyor.. 
     Türk sinemasına yıllarını veren, İnek Şaban’ tiplemesiyle sinemaseverlerin kalbinde ayrı bir yer edinen merhum Kemal Sunal, filmleriyle şimdi de Türkçe öğrenmek isteyen yabancılara kılavuz oluyor. 
     Ankara Üniversitesi Türkçe ve Yabancı Dil Araştırma ve Uygulama Merkezi TÖMER , yabancılara yönelik Türkçe kurslarında, kurun seviyesine uygun hazırlanan eğitim filmlerinin yanı sıra, 48’i Türk yapımı 100 kadar sinema, 40 belgesel, Bizimkiler’, Olacak O Kadar’ın da aralarında bulunduğu çok sayıda dizi ve çizgi filmi kullanıyor. Kulübün seçtiği sinema filmleri arasında ilk sırada Sunal filmleri yer alıyor. 
     Sunal’ın filmleri, Dili daha anlaşılır, sade ve ilgi çekici’ olduğu için özellikle Temel’ kurlara katılan öğrencilere izlettiriliyor. 
     
     İlk ve orta Şaban’la 
     Temel kurlarda, Sunal’ın Japon İşi, Düttürü Dünya, Ortadirek Şaban, Sosyete Şaban’ filmleriyle dillerini geliştiren kursiyerler, orta düzeydeki kurlarda da Talih Kuşu, Şabaniye, Kılıbık gibi filmlerle öğrendiklerini pekiştiriyor. 
     TÖMER uzmanları, Halil Ergün’ün Hamam’, Türkan Şoray ve Kadir İnanır’ın Selvi Boylum Al Yazmalım’, Şener Şen ve Uğur Yücel’in Eşkıya’ ve Muhsin Bey’, Hale Soygazi’nin Vurun Kahpeye’, Nur Sürer ve Ozan Bilen’in Uçurtmayı Vurmasınlar’, Rutkay Aziz’in Piano Piano Bacaksız’ filmlerinden de Orta’ seviyedeki kurlarda yararlanıyor. 
     
     Üst düzeye ağır film’ 
     Yüksek’ kurlardaki yabancılara ise, Türkçelerini en iyi düzeye getirebilmeleri için Kadir İnanır ile Hülya Koçyiğit’in başrollerini paylaştığı Karılar Koğuşu’, Cüneyt Arkın’la Fatma Girik’in rol aldığı Vatan Yahut Silistre’, Hülya Koçyiğit’in oynadığı Düğün’, Tarık Akan - Necla Nazır ikilisinin rol aldığı Adak’, Rutkay Aziz ve Savaş Dinçel’in oynadığı Cumhuriyet’ adlı filmler izlettiriliyor. 
     



 YAŞAM 















</TEXT>
</DOC>
