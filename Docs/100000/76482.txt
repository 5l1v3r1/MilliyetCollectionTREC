<DOC>
<DOCNO> 76482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/astro/index.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beklemek gerekiyor 
</HEADLINE>
<TEXT>

Ay bugün, 12.00 ile 23.07 arasında boşlukta kalacak. Bugün atacağınız adımlardan hızlı sonuçlar beklememelisiniz. Kararsızlık dikkat çekiyor. Daha çok süregelen işleri tamamlamak faydalı. Koç’lar birkaç gündür hızlı tempodalar. Bugün kararsızlık daha fazla hakim olabilir. Acelecilik işe yaramayacak. Boğa’lar bekleme konusunda yetenekliler. Her zamanki sabırlarını göstermeliler. Genel olarak rahat edebilecekleri şartlar var. İkizler duygularını yeteri kadar net anlatamamaktan şikayetçi olabilir. Ortaklaşa konularda yeni adımlar atmak gerekiyor ama şartlar elverişli değil. Şanslarını zorlamamalılar. Yengeç’ler de yakın ilişkiler, evlilik ve ortaklıktan yana rahat edemeyebilirler. Sabah verimli olabilecekler. Tek başına hareket etmek kolay olmayabilir. Aslan’lar eksik bıraktıkları işlere ağırlık vermeliler. Kararsızlıklar yüzünden iş ortamında istedikleri kadar verimli olamayabilirler. Başak’lar rahatlar ama kendilerini işe vermekte zorlanabilirler. Ciddi kararlardan kaçınmalılar. Duygusal açıdan kendilerini rahatlatmaya çalışmalılar. Gün boyunca önemli riskler almamalıyız. Terazi’ler eğer biraz sabırlı ve dikkatli olurlarsa biriken işlerini tamamlayabilirler. Evle ilgili uğraşlar ve yakın çevre daha fazla dikkat isteyebilir. Akrep’ler yeniliklere açıklar ama kararsızlık çekebilirler. Alacakları haberler yüzünden biraz kafa karışıklığı da yaşayabilirler. Uyanık olmalılar. Yay’lar kişisel birikimlerini korumaya bakmalı ve kendilerini büyük risklere atmamalılar. Gelişmeler şimdilik hızlı sonuçlar getirmiyor. Oğlak’lar Ay yüzünden ön plandalar ama duygusal konularda bocalama yaşayabilirler. Yeteri kadar objektif olamayabilirler. Kova’lar henüz karara varabilmiş değiller. Ellerinde olmayan nedenlerden ötürü beklemede olabilirler. Duygusal konularda kendilerini yeteri kadar iyi anlatamayabilirler. Sabır göstermeliler. Balık’lar olayların akışına uygun hareket ederek daha verimli bir gün geçirebilirler. Bu arada yeni öneriler onlara iyimserlik getirecek. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
