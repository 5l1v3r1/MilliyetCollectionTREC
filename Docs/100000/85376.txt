<DOC>
<DOCNO> 85376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/siyaset/siy02.html </URL>
<DATE> 2002/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şartla Salıverilme, Meclis’ten geçti 
</HEADLINE>
<TEXT>
Kırcı ve Ağca’ya özgürlük vizesi 
Cumhurbaşkanı tarafından veto edilen Af Yasası’ tüm tartışmalara rağmen yeniden kabul edildi 
     ANKARA Milliyet 

     Cumhurbaşkanı Ahmet Necdet Sezer tarafından veto edilen yeni "Şartla Salıverilme Yasası" tartışmalara karşın, katliam hükümlüleri Mehmet Ali Ağca ve Haluk Kırcı gibi isimlerin kısa bir süre sonra salıverilmesine olanak sağlayacak şekilde yeniden kabul edildi. 
     Yasanın "özel af" niteliği taşıdığı yönünde Sezer’in ve bilim adamlarının görüşleri bulunduğunu anımsatan SP Grup Başkanvekili Yasin Hatiboğlu, "Bu nedenle maddelerine geçilmesinin kabulü için 330 oy sağlanması gerekiyor" dedi. Hatiboğlu’nun ısrarına rağmen Yüksel Yalova, usul tartışması açmadı. Yasanın tümü için son oylamaya 206 milletvekili katıldı. 174 kabul, 32 ret oyu çıktı. 
     Bahçelievler katliamı hükümlüsü Kırcı yasadan şöyle yararlanacak Kırcı’nın Bahçelievler katliamından aldığı 36 yıllık cezası, yaklaşık 14 yıl 4 ay olarak infaz edilecekti. Dün kabul edilen yasa, çekilmesi gereken ceza üzerinden 10 yıl indirimi öngörüyor. Bu nedenle 10 yıl daha düşüldüğünde Kırcı’nın 4 yıl 4 ay gibi bir süresi kalmış oldu. Haluk Kırcı cezasının bir bölümünü daha önce çektiği için, bu suçtan salıverilmesi gündeme gelecek. Ancak Susurluk Davası’ndan aldığı 4 yıllık mahkumiyet kararına göre yaklaşık 1 yıl 6 ay daha cezaevinde kalacak. 
     
     2 yıl sonra serbest 
     Yasadan, İpekçi’nin katili Mehmet Ali Ağca da yararlanacak. İpekçi cinayetinden idama mahk m olan ve bir de gasp suçu bulunan Ağca’nın, 17 yıl 6 ay hapis yatması gerekiyordu. Bu ceza süresinden 10 yıl düşülecek olan Ağca, yaklaşık 2 yıl sonra serbest kalacak. 
     



 SİYASET 










</TEXT>
</DOC>
