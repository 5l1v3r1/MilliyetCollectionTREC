<DOC>
<DOCNO> 61670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/guncel/gun01.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pes etme hocam 
</HEADLINE>
<TEXT>

Prof. Barka, 7 saatlik başarılı bir ameliyat geçirdi ama durumu ciddiyetini koruyor 
     AYŞEGÜL AYDOĞAN, İSMAİL POLAT İstanbul 

     Marmara Depremi'nin ardından herkesin tanıdığı, bilim dünyasının saygın isimlerinden İstanbul Teknik Üniversitesi Avrasya Yer Bilimleri Enstitüsü öğretim üyesi Prof. Dr. Aykut Barka 50 , beyin damarlarındaki tıkanma nedeniyle yaşam mücadelesi veriyor. 
     Yoğun bakımda tutulduğu Marmara Üniversitesi Hastanesi'nde dün ameliyat edilen Barka'nın ikiz kardeşi Günkut Barka, bilim adamının pazar günü baş dönmesi şik yetinin bulunduğunu, hastaneye getirildiğinde bilincinin açık olduğunu söyledi. İlaç tedavisine başlandığını, MR ve anjiyo yapıldığını ifade eden Günkut Barka, şöyle konuştu 
     "Beyninde bir pıhtı olduğu tespit edildi. İlaç tedavisiyle bunu gidermeye çalışıyorlardı. Son gün biraz daha yoğun tedavi şekline girdiler. Yoğun bakıma ağırlaştığı için değil, tedavisi gerektirdiği için aldılar. Ama bu sabah ameliyat kararı çıktı." 
     
     15 gün önce kaza geçirdi 
     Günkut Barka, kardeşinin yaklaşık 15 gün önce geçirdiği trafik kazasının çok önemli olmadığını, maddi hasarlı bir kaza olduğunu kaydetti. Nöroloji Anabilim Dalı Başkanı Prof. Dr. Önder Us, Barka'nın ameliyatında hastanenin bütün beyin cerrahlarının görev aldığını belirterek, "Durumu kritik" dedi. 
     7 saatlik ameliyatı gerçekleştiren ekipten Yrd. Doç. Dr. İlhan Elmacı, sağ elde güçsüzlük ve konuşma bozukluğu şik yetiyle hastaneye başvuran Barka'nın beynin sol yarısını besleyen ana damarda tıkanıklık saptandığını söyledi. Elmacı, "Barka'yı en az 3 gün uyutmayı planlıyoruz" diye konuştu. 
     
     Sağ ve sol beyin ne yapar 
     Sağ ve sol lob olmak üzere iki bölümden oluşan beyin, kişiyi sağlak ya da solak olmasına göre yönetiyor. Beyin fonksiyonları sağ ve sol loblarına göre ters bir işleyişe sahip. Konuşma, yazma, hareket ve tüm hafıza fonksiyonları sağlaklarda sol beyin, solaklarda ise sağ beyin tarafından yönetiliyor. Örneğin solak bir kişiyi sağ beyin, sağlak olan kişiyi de sol beyin yönetiyor. Sağlak olan bir kişide sol beyin zarar görürse, bu o kişinin konuşma, yazma ve hafıza fonksiyonları solda olduğundan, bu yetilerini kullanamayacağı anlamına geliyor. 
     
Lakabı koşan profesör      İTÜ'den arkadaşları, Barka'nın çok çalıştığını, stresli yaşadığını, üniversitenin yanı sıra, sürekli yurtiçi ve yurtdışı toplantılara koşturduğunu belirterek, "Ayrıca Ankara'daki Deprem Konseyi'nin de toplantılarına gidiyor. Körfez depreminden beri sürekli hareket halinde, oldukça stresli bir yaşamı var" dediler. 
     Üniversitede koşarcasına yürüdüğü için "Koşan Profesör" olarak tanınan Barka'ya göre, bilim, Marmara Depremi ile yeni keşfedildi. 
     Barka, Amerikan Jeolojik Araştırma Enstitüsü USGS Başkanı Prof. Ross Stein'la birlikte 1996'da yazdığı makalesinde, depremin olacağını doğru tahmin ederek, bilim dünyasının gündemine yerleşti. 
     



 GÜNCEL 






















</TEXT>
</DOC>
