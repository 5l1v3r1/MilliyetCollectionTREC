<DOC>
<DOCNO> 78251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/14/guncel/gun05.html </URL>
<DATE> 2002/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinemalı günler... 
</HEADLINE>
<TEXT>

180 filmin gösterileceği İstanbul Film Festivali başladı. Açılış töreninde yönetmen Carlos Saura’ya yaşam boyu onur ödülü, Koçyiğit’e de "Sinema Onur Ödülü" verildi 
     BİRSEN ALTUNTAŞ 

     180 filmin sinemaseverlerle buluşacağı 21. Uluslararası İstanbul Film Festivali" dün akşam Emek Sineması’nda düzenlenen açılış töreniyle başladı. Törende festivalin onur konuğu olan ünlü yönetmen Carlos Saura’ya "Yaşam Boyu Onur Ödülü", ünlü oyuncu Hülya Koçyiğit, ödüllü filmlerin yönetmeni Tunç Başaran ile kurgucu İsmail Kalkan’a ise "Sinema Onur Ödülü" verildi. İspanyol sinemasında Louis Bunuel’den sonra aynı tarz denemeleriyle büyük çıkış yakalayan Saura, ödülünü küçük kızıyla birlikte aldı. Ödülünü festivalin kurucularından Şakir Eczacıbaşı’ndan alan Saura, İstanbul’u çok sevdiğini belirterek, şöyle konuştu "Böylesine güzel anı yaşamaktan dolayı büyük mutluluk duyuyorum, kızımla birlikte sahneye çıktım. Çünkü beni bırakmak istemedi. Annesi de oyuncu." 
     
     Pişman değilim 
     Ödülünü alırken, "Bu ödül sinemadaki yerimi bana bir kez daha hatırlattı" diyen Koçyiğit, geçmişe döndüğünde mesleğinde yapmadığı için pişmanlık duyduğu hiçbir şeyin olmadığını belirterek, şunları söyledi "Filmler doğal olsun diye öpüşme ve sevişme sahnelerinde oynamam gerektiği söylenerek çok eleştiri aldım. Ama ülkenin bazı şeylere hazır olup olmadığını bilmek lazım. Seyircilerim beni hep ailelerinden biri, bacıları, kardeşleri, yengeleri gibi gördü." 
     



 GÜNCEL 























</TEXT>
</DOC>
