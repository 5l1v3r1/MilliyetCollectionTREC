<DOC>
<DOCNO> 51984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/magazin/amag.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hababam Tarkan 
</HEADLINE>
<TEXT>

Hababam Sınıfı’nın çağdaş versiyonunda Tarkan’a, sınıfın yakışıklı çapkını Eros Ömer’ rolü teklif edildi... 
     BİRSEN ALTUNTAŞ 

     Başrol oynayacak 
     YEŞİLÇAM’ın unutulmaz yönetmenlerinden Ertem Eğilmez’in oğlu Ferdi Eğilmez tarafından yeniden sinemaya uyarlanan Merhaba Hababam Sınıfı’ filmi için Hülya Avşar’dan sonra pop yıldızı Tarkan’a da rol teklif edildi. Yapımcı Eğilmez, birkaç gün önce görüştüğü Tarkan’a, filmin başrol karakteri olan sınıfın en yakışıklı ve en çapkın öğrencisi Eros Ömer’i oynaması için teklifte bulundu. Tarkan’ın kararını birkaç gün içinde vereceği belirtildi. 
     
     Sevgilisi kim olacak 
     TARKAN’a film için yapılan teklife, Hababam Sınıfı’nın eski kahramanları ve yeni versiyonun kadrosunda da yer alan dev isimler Tarık Akan ve Halit Akçatepe’den de destek geldi. Filmde aslında kız olan ama sınıfa erkek olarak giren Kız İsmail’ karakteri için de oyuncu arayışı sürüyor. Şimdiye kadar 300 kişiyle görüşen yapımcı ekip, Eros Ömer’in yani Tarkan’ın sevgilisi olacak bu karakteri bilinen ünlü bir isme değil, yeni bir yüze oynatmayı planlıyor. 
     



 MAGAZİN 












</TEXT>
</DOC>
