<DOC>
<DOCNO> 64589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/soneko02.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "IMF'nin 4 Şubat'ta toplanması çok fazla gecikme sayılmaz" 
</HEADLINE>
<TEXT>

     Devlet Bakanı Kemal Derviş, Uluslararası Para Fonu IMF İcra Kurulu'nun Türkiye'yi ele almak için 4 Şubat tarihinde toplanmasının çok fazla gecikme sayılmayacağını 
     söyledi. 
     Devlet Bakanı ve Başbakan Yardımcısı Hüsamettin Özkan ile Devlet Bakanı Derviş, Cumhurbaşkanı Ahmet Necdet Sezer tarafından 3 maddesi bir kez daha görüşülmek üzere TBMM'ye iade edilen bankacılıkla ilgili yasayı ele aldılar. 
     Bakan Derviş, Başbakanlık Merkez Binası'ndan ayrılırken yaptığı açıklamada, ''Artık 4 Şubat da çok fazla bir gecikme sayılmaz. 4 Şubat'ta bunun gerçekten olması Türkiye'nin ekonomisi açısından çok önemli. Gecikmeler zarar veriyor gerçekten'' dedi. 
     Türkiye'nin önünde daha bir hafta olduğunu söyleyen Derviş, ''bu hafta içinde gereken hazırlıkların tamamlanması konusunda çok iyimserim'' şeklinde konuştu. 
     






</TEXT>
</DOC>
