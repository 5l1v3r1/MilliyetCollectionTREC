<DOC>
<DOCNO> 51212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/siyaset/siy04.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın’a Ecevit sahip çıktı 
</HEADLINE>
<TEXT>

Koray Aydın’ın istifasının oylandığı oturumda Ecevit sonuna kadar kaldı. Bahçeli ise oylamaya katılmadı. Aydın’ın istifası kabul edilmedi 
     ANKARA Milliyet 

     Vurgun Operasyonu’ sırasında deprem bölgesinde de iş yapan inşaat firmalarına mal satan şirketin ortağı olduğu ortaya çıkan ve sanıkların ifadelerinde de ismi geçmesi üzerine üzerine Bayındırlık Bakanlığı’yla milletvekilliğinden istifa eden MHP’li Koray Aydın’ın istifa dilekçesi TBMM’de reddedildi. 
     Böylece Aydın’ın milletvekilliğiyle birlikte dokunulmazlık zırhı da devam etti. MHP Genel Başkanı Devlet Bahçeli ise oylamaya katılmadı. Oylama öncesinde "kamuoyunun vicdanı doğrultusunda hareket ederek istifayı kabul edecekleri"ni belirten DSP milletvekillerinin sayısı, Başbakan Bülent Ecevit’in oylamanın sonuna kadar Genel Kurul’dan ayrılmaması nedeniyle 10’da kaldı. 2 ANAP’lı milletvekili de istifa yönünde oy kullandı. DYP’lilerin alkışlı protestosuna sinirlenen bazı MHP’liler, Cavit Çağlar’ı unuttunuz mu ’ diye bağırdı. 
     



 SİYASET 














</TEXT>
</DOC>
