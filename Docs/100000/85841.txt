<DOC>
<DOCNO> 85841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/yazar/bila.html </URL>
<DATE> 2002/05/24/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
AB düğümü 
</HEADLINE>
<TEXT>

     Avrupa Birliği sürecinde atılması beklenen adımlar konusunda liderler zirvesinden kesin kararlar çıkmadı. 
     Başbakanlık, AB Genel Sekreterliği ve Dışişleri Bakanlığı’nın ortaklaşa hazırlayıp liderlere sundukları, "idam cezasının, OHAL uygulamasının kaldırılması ve Kürtçe televizyon yayını" önerileri yaşama geçebilecek mi 
     Bu soruya kolayca "evet" yanıtını vermek zor. Başkent Üniversitesi Hastanesi’nde yapılan son liderler zirvesinde Başbakan Ecevit’in yaklaşımı, bir an önce harekete geçmek yönünde oldu. Zirveden yansıyan bilgilere göre Başbakan Ecevit, ortaklarına 
     - AB terör örgütleriyle ilgili olumlu adımlar attı. İyi bir ortam var. Bizim de bu dönemde bazı adımlar atmamız yararlı olur. Koşullar uygun. Harekete geçmek gerekir. Bu adımları atamazsak fırsat kaçırmış oluruz, biçiminde özetlenebilecek bir mesaj verdi. 
     Zirveye katılanların yorumu Başbakan Ecevit’in bu sözlerle, Bahçeli ve Yılmaz’a "haydi başlayalım" önerisinde bulunduğu yönünde... 
     ANAP lideri Yılmaz’dan destek bulan bu yaklaşımın MHP lideri Bahçeli tarafından ise "soğuk" karşılandığı ve özellikle "idam cezasının kaldırılması" konusunda "acele" edilmemesi görüşünü yansıttığı bilgisi geliyor. 
     Bahçeli’nin hazırlanan öneri paketine genel olarak isteksiz yaklaştığı, idam cezasının Abdullah Öcalan’ın da yararlanacağı biçimde tümüyle kaldırılmasına karşı olduğuna vurgu yapılıyor. 
     Cumhurbaşkanı Sezer’in, AB konusunda liderlerle bir toplantı yapacağını açıklamasının zirveden çıkan bu havadan ve MHP kanadındaki isteksizlikten kaynaklanmış olması olasılığı büyük. Sezer, dün, Başbakan Ecevit’le yaptığı telefon görüşmesinden sonra bu görüşünü açıkladı. Bahçeli ve MHP kanadındaki isteksizliği gözleyen Başbakan Ecevit’in Cumhurbaşkanı Sezer’den devreye girmesini istemiş olması da olasılık dahilinde. 
     Sezer’in devreye girmesinin Bahçeli ve MHP’nin ikna edilmesi konusunda yararlı olacağı düşüncesi AB ile ilgili bürokratik çevrelerde hakim görünüyor. 
     30 Mayıs’ta yapılması planlanan Milli Güvenlik Kurulu’na Başbakan Ecevit’in katılıp katılmayacağı henüz kesinlik kazanmadı. MHP lideri Bahçeli de aynı tarihte Çin’de olacak. AB konusunda geliştirilen önerilerin, Ecevit ve Bahçeli’nin de hazır bulunacağı bir MGK’da ele alınmasının yararlı olacağı yine AB ile ilgili bürokratik çevrelerde dile getiriliyor. 
     
     







Çağdaşlaşma 


"Annene sor bakalım, ateşimi geçirecek bir ev ilacı biliyor mu " 


Çadır yaşamı... 


AB düğümü 


Manisa denenmemişi deneyecek mi 


Çankaya - AB hattı 


İnönü Üniversitesi kabuk değiştiriyor 


Japonlar bankacılıkta küme düştü 


Liderler arasında uyum yeter mi 


Cannes ellerinde sazım çalınır 


Komplo skandalında neler oluyor 


"Ararat" filmi ve şehit tıbbiyeliler 


Sezer’den AB zirvesi 


Bir koltukta 50 yıl 


Sizde "vatan haini" bir hal var 


İstikrarsızlık risk primi’ni yükseltir 


</TEXT>
</DOC>
