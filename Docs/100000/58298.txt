<DOC>
<DOCNO> 58298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/soneko10.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD "Dezenflasyon politikası daha anlamlı.." 
</HEADLINE>
<TEXT>

     Türkiye Sanayici ve İşadamları Derneği Başkanı Tuncay Özilhan, enflasyonu hızla düşürmeye çalışmanın yerine, inandırıcılığı olan ve orta vadeye yayılmış bir "dezenflasyon" Sert olmayan deflasyonist önlemlerle, enflasyonun sınırlandırılması politikasının daha anlamlı olacağını söyledi. 
     Özilhan, içinde bulunulan ortamı, "Kuşkusuz reform alanlarında, yürütmeyle ilgili önemli tıkanıklıklar bulunmaktadır. Başarılı olabilmek için ekonomi yönetiminin tüm kurumlarıyla tek elde toplanması tartışılmaz bir zorunluluk olarak, ortaya çıkmış bulunmaktadır" diyerek dile getirdi. 
     TUSİAD'ın YİK toplantısında yaptığı konuşmada, yatırıma ençok ihtiyaç duyulan bir dönemde, yabancı sermayenin önüne inanılmaz engeller konulmuş durumda olduğunu savunan Özilhan, bürokrasinin azatılması ve vergi sisteminin basitleştirilmesi ve yabancı sermaye izinleri için, İrlanda örneğindeki gibi, müstakil bir kurumun oluşturulmasının şart olduğunu vurguladı. 
     Türkiye'nin, AB'ye üyelik sürecinde yalnız kalmaması için, 2002 yılında müzakerelerin başlamasını AB'den talep edebilir noktaya gelmek zorunda olduğunu anlatan Özilhan, Kıbrıs konusunda da Türkiye'nin inisiyatifi eline alması ile 2002 yılı içinde bir çözüm perspekifine erişilmesinin, pekçok konuyu olumlu yönde etkileyeceğini ifade etti. 
     






</TEXT>
</DOC>
