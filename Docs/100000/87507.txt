<DOC>
<DOCNO> 87507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/yazar/sazak.html </URL>
<DATE> 2002/06/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Baykal’dan Ecevit’e saygı 
</HEADLINE>
<TEXT>

     CHP lideri Deniz Baykal, Ecevit’in çekilmesi yönündeki baskılarda öne çıkan İsmet İnönü’nün genel başkanlıktan ayrıldığı 1972 kurultayına ilişkin tarihi gerçeklere Kanal 7 televizyonunda açıklık getirdi. 
     Ahmet Hakan’ın sunduğu İskele Sancak’ programında bir grup gazeteci Baykal’la güncel siyasi gelişmeleri tartıştık. Seçim gecelerini çağrıştıran soru yağmuru’ cuma 23.15’te başladı, üç buçuk saat sürdü. Tufan Türenç Hürriyet , Yalçın Doğan Cumhuriyet , Fehmi Koru Yeni Şafak ve Rıza Zelyut’la birlikte Akşam CHP liderinin politikasını sorguladık. 
     Önce bir saptama... 
     Deniz Baykal, İsmet Paşa örneğinden hareketle Ecevit’e karşı sürdürülen Etme bulma dünyası... 1972’de İnönü’yü devirirken yaşlılığını gerekçe gösteriyordu aynı şey kendi başına geldi... İsmet Paşa gibi çekilmeli’ kampanyasını ağır ve haksız buluyor. 
     Kanal 7’te bu olaya açıklık getiren Baykal, o tarihte Parti Meclisi’nde olmamasına karşın, CHP’de Mülkiye Cuntası’ diye bilinen Ecevit’in danışmanları arasındaydı. Baykal, 1971’de 12 Mart muhtırası ve Erim hükümetine karşı alınan tavır nedeniyle Ecevit’in genel sekreterlikten istifa ettiğini, 1972 kurultayında ise İnönü’nün Parti Meclisi’nden rahatsızlık duyarak verdiği güvensizlik’ önergesi örgütçe reddedilince istifa zorunda kaldığını anlattı. Dolayısıyla Ecevit, İsmet Paşa ayrıldıktan sonra toplanan kurultayda genel başkan seçilmiş ve hiçbir zaman sağlık sorunlarını’ sömürerek, lidere saygısızlık yapmamıştı. 
     Baykal aynı özenin şimdi Ecevit’e gösterilmesini istiyor. 
     Kimi çevrelerin Kral öldü yaşanın kral’ tutumunu yakışıksız buluyor. 
     CHP lideri, partisinin yükselişine rağmen, erken seçim konusunda da sonbahara kadar olmazsa olmaz’ noktasında değil. 
     Önceliğin mutlaka AB stratejisine verilmesini ve Meclis tatile girmeden haziranda idam, anadilde öğretim ve yayın konularındaki yasal düzenlemelerin tamamlanmasını istiyor. Baykal, Cumhurbaşkanı Sezer’in ve MGK’nın asker kanadının inisiyatifiyle AB yönünde atılan adımları umut verici buluyor. Ecevit’in sağlığı nedeniyle hükümet sorunlarının öne çıkarılması halinde kaybedilecek zamanın Türkiye’nin üçüncü kez ayağına gelen fırsatın kaçırılması’na yol açabileceğinden kaygı duyuyor. O nedenle Başbakanlığın gerekirse birkaç ay vekaletle’ sürdürülebileceğini savunuyor. 
     Baykal’a göre AB’den müzakere takvimi alındıktan sonra seçime nasıl olsa gidilir 
     CHP lideri, DSP’deki olası gelişmeleri de gözeterek muhalefet dozunu hayli yumuşatmış. AKP ve Tayyip Erdoğan seçeneği karşısında CHP’nin tek başına iktidara geleceğine inandırmış kendisini 
     Deniz Bey’e, siyasetin yeni aktörlerinden, Cem - Derviş ittifakından söz ederek sosyal demokrat rakiplerle mücadele etmek yerine seçimde CHP - DSP birlikteliğinin yaşama geçirilme şansını sorduk. 
     Yanıtı, Demirelvari’ oldu 
     Doğmamış çocuğa don biçilmez.’ 
     
     







Davul tozu ve minare gölgesi... 


Kalkınız artık... 


MGK ve AB 


İki hafta 14 ilin sonucu 


Yalnız değil 


21. asrın bestek rı 


Üniversiteye gazete almak suç 


İçimizde hep aynı yaştayız... 


Baykal’dan Ecevit’e saygı 


Ar - Ge’de çalışan genç mühendis askerlik yapmasın 


"Kuşük bey Amarika’dan döndü " 


Gazeteci Olan Adamın Hik yesi 


Ekonomide Derviş’siz kalmanın riskleri 


Konya çağ atlıyor 


Barış Manço Lüfer’e karşı 


</TEXT>
</DOC>
