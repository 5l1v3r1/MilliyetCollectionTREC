<DOC>
<DOCNO> 92676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/sonspo07.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Chievo, Hakan'ı Parma'dan istedi... Okan ise Milan yolunda... 
</HEADLINE>
<TEXT>

     İtalya Birinci Futbol Ligi takımlarından Chievo, AC Parma'da oynayan Hakan Şükür'ü almak için girişimlerde bulunurken, AC Parmalı yöneticilerin bu transfere sıcak baktığı bildirildi. 
     Bernardo Corradi'yi FC Inter'e veren Chievo, bu futbolcunun yerini doldurmak için ilk isim olarak Hakan Şükür'ü düşünüyor. 
     İtalyan gazetelerinde bugün yer alan haberlerde, AC Parma Kulübü Genel Menajeri Arrigo Sacchi'nin, Hakan Şükür'ü Chievo'ya vermeye razı olduğu belirtildi. AC Parma ile 1 yıllık sözleşme yapan Hakan'ın ''evet'' demesi durumunda transferin gerçekleşebileceği söylenirken, Chievo'nun Türk futbolcuya AC Parma'da kazandığı gibi yılda net 1.5 milyon Euro vermeye hazır olduğu, ancak bonserviste 10 milyon Euro deniliyor indirim istediği ifade edildi. Chievo, forvet olarak ayrıca Beşiktaş'tan İlhan Mansız ve AC Parma'dan Piacenza'ya kiralık verilen Paolino Poggi ile de ilgileniyor. 
     Milano kentinin 2 kulübü AC Milan ve FC Inter arasında bazı oyuncuların takasının gündeme geldiği belirtiliyor. 
     AC Milan'dan Serginho, Chamot ve Contra'nın, FC Inter'den Okan Buruk, Simiç, Farinos ve Kallon ile takasının gündemde olduğu iddia ediliyor. Haberlerde ayrıca Fenerbahçe'nin önerisini reddeden Matias Almeyda'nın FC Inter'e gidebileceği de kaydediliyor. 
     





</TEXT>
</DOC>
