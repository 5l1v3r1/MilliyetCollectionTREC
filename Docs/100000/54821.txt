<DOC>
<DOCNO> 54821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/siyaset/asiy.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aklanma olanağı çıktı 
</HEADLINE>
<TEXT>
Koray Bey’in gözü aydın .. 
Vurgun Operasyonu’nda adı geçen, ancak iddianamede ismi gözükmeyen Bayındırlık eski Bakanı Koray Aydın için Soruşturma Komisyonu kurulacak 
     ANKARA Milliyet 

     Bayındırlık Bakanlığı sırasında ihalelerde yolsuzluk yapmakla suçlanan ancak Anayasa’nın 100. maddesi nedeniyle Vurgun Operasyonu’nda suçlanan 24’ü bakanlık görevlisi 361 sanığın dışında tutulan Koray Aydın hakkında Yüce Divan yolu açıldı. MHP lideri Devlet Bahçeli’nin "iade - i itibar" olarak ifade ettiği tercihle MHP Grup Başkanvekilliği’ne getirilen Aydın, yargılanmadığı için gölgesinde kaldığı suçlamalardan Meclis soruşturması sürecinde aklanabilme olanağına kavuşacak. 
     
     231 kabul oyu çıktı 
     Anayasa değişikliğinden sonra ilk kez uygulanan "gizli oy" yönteminin de katkısıyla, AKP’nin Aydın hakkında verdiği Soruşturma Komisyonu kurulması önergesi dün kabul edildi. 443 milletvekilinin katıldığı oylamanın sonucu Aydın’ın aleyhine çıkınca, MHP’lilerin talebi üzerine üç kez sayım yapıldı. 231 kabul, 196 ret oyu kullanılan oturumda 11 çekimser, 1 boş, 4 de geçersiz oy çıktı. 
     Sonuçta, koalisyon ortakları arasındaki taktik savaşı da etkili oldu. Toplam 336 oyu bulunan iktidar partilerinden Aydın lehinde 196 ret oyu çıktı. Çoğu ANAP’tan, bir kısmı DSP ve MHP’den bir grup milletvekili oylamaya katılmayarak Aydın’a tepki gösterirdi. Toplam 97 milletvekili oylamaya gelmedi. Ancak tutanaklara göre 58 isim oy vermedi. Bu çelişkinin, imza atarak pul alan 39 kişinin oylamadan kaçmasından kaynaklandığı kaydedildi. İktidardan en az 46 fire çıktı. Önce oy kullanmak istemeyen Aydın da, riski fark ederek sandığa gitti. 
     
     NOTLAR... 
Sen de şov yap Erdoğan’      Kulislerde, "MHP oylanıyor" yorumları yapılırken, Bahçeli’nin Aydın’a sahip çıkarak MHP’yi ortaya koymasının hata olduğu dile getirildi. 
     Aydın, savunmasında, "Olayı araştırsaydınız karşılaştığım haksızlıklar karşısında üzülürdünüz" dedi. Yolsuzlukların sistemden kaynaklandığını dile getiren Aydın, AKP’lilere, "İstanbul Belediyesi’ndeki olaylar için aynı şeyi söyleyebiliyor musunuz Tayyip Erdoğan istifa edebiliyor mu İstifa ettiğimde, şov yaptığımı söylemişti. Bir de sen şov yap da görelim Sayın Erdoğan" dedi. 
     Bahçeli, sonucu "Meclisimizin iradesidir. Saygılı olmak durumundayız" diye değerlendirirken, Ecevit "Hiçbir şey söylemeyeceğim" dedi. 
     AKP Grup Başkanı Bülent Arınç oylamadan önce yaptığı konuşmada, "Meclis soruşturması açın ki, Sayın Bakan’a aklanma fırsatı verilsin. Salkım Hanım’ın tanelerine gösterdiğiniz hassasiyeti, soruşturmada da gösterirseniz hükümet olarak en azından daha ahlaklı bir iş yapmış olursunuz" dedi. 
     



 SİYASET 














</TEXT>
</DOC>
