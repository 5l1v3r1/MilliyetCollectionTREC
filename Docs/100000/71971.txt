<DOC>
<DOCNO> 71971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/soneko09.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'in komşularından uluslararası destek çağrısı... 
</HEADLINE>
<TEXT>

     Latin Amerika ülkeleri maliye bakanları, uluslararası bankacılık camiasından Arjantin'in yeniden inşa ve canlanma mücadelesine yardım etmesi çağrısında bulundu. 
     Meksika, Şili, Peru maliye bakanlarının yeraldığı Inter-Amerikan Kalkınma Bankası'nın 43.yıllık toplantısında konuşan Arjantin Ekonomi Bakanı Jorge Remes Lenicov, ülkesinin zamana, ihtiyatlı bildirilere ve gerekli her türlü desteğe ihtiyacı olduğunu bildirdi. 
     Lenicov, hükümetinin sadece uluslararası yardımla ekonomiye güveni yeniden tesis edip, dört yılda yüzde 15'lik küçülmeye, sınai üretimde yüzde 20 düşüşe ve döviz rezervlerinin yarıya inmesine neden olan durgunluğu aşabileceğini belirtti. 
     Lenicov, bu krizden çıkmak için sadece sözlerle değil, krediler ve fonlarla uluslararası desteğe ihtiyaç duyduklarını anlattı. Lenicov, Iner-Amerikan Kalkınma Bankası IADB Başkanı Enrique Iglesias ile Arjantinli yoksul ailelerin işsiz reislerine yardıma ilişkin acil sosyal program için 694 milyon dolarlık kredi desteği anlaşması imzaladı. 
     Latin Amerika maliye bakanlarının ''Arjantin Latin Amerika için perspektifler ve dersler'' konulu seminerinde, bu ülkenin iki aylık çabalarıyla yardımı hak ettiği savunuldu ve ek dış desteğin zorunlu olduğu bildirildi. 
     Arjantin hükümetinin, dış yardım ve kamu bonoları, tahvilleriyle bankacılık kısıtlamalarını kaldırabileceği, kredibilite onayı olarak IMF ile müzakelerinin son derece önemli olduğu vurgulandı. 
     Seminerde, Arjantin'den korumacı politikalara meyletmemesi ve ekonominin dışa açık tutulması istendi. 
     






</TEXT>
</DOC>
