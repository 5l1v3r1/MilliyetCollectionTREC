<DOC>
<DOCNO> 69866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/son/sontur07.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş ODTÜ'de protesto edildi 
</HEADLINE>
<TEXT>

     ODTÜ'de düzenlenen "Kriz, Nereden Nereye" adlı sempozyuma katılan Kemal Derviş öğrenciler tarafından protesto edildi. 
     Ekonomik Araştırmalar Merkezi'nin davetlisi olarak ODTÜ'ye giden Kemal Derviş'in konuşacağı salonda geniş güvenlik önlemleri alında. Öğrenciler de yoğun önlemlemler altında salona alındı bu nedenle kapıda uzun kuyruklar oluştu. 
     Kemal Derviş'in konuşmasının sona ermesinden sonra öğrenciler protestoya başladı. 
     
     Derviş'e protesto 

     Derviş'in sözünü kesen öğrencilerden biri, "Bu krizden memleketi nasıl çıkaracaksınız Emekçi çocuklarını Afganistan'a yollayarak mı, çeteci müteahhitleri aklayarak mı, tarımı AB'ye peşkeş çekerek mi çıkaracaksınız Yağma yok, sosyalizm var. Mc Donalds'ı buradan kovmayı bilen Türkiye Komünist Partili öğrenciler, size bu okulu dar etmeyi bilecektir" diye bağırdı. 
     Öğrencilerin protestoları üzerine Bakan Derviş, her türlü tartışma ve fikrin hiçbir sınır tanımadan özgür olmasından yana olduğunu söyledi. Söz kesme, başkasını dinlememe gibi davranışların özgürlük kavramını zedeleyeceğini belirten Derviş, "Ben de herkesin görüşüne saygılım. Hayatım boyunca sosyal adelet konusunu önemsedim. 
     Deneyimleri ciddi biçimde inceleyin, son 30-40 yılda ne olduğunu inceleyin. Hangi ülkedeki işçinin, emekçinin daha müreffeh olduğunu inceleyin. Ekonomi hangi menakizmalarla büyüyor. Bunları gerçekten ciddi bir biçimde inceleyin" diye konuştu. 
     Salondan ayrılırken Derviş'in yanına gelen bir bayan öğrenci, "Bu halk devrim yapacak" dedi. Derviş ise "Çok tartışılacak şey var. Bunu düşünmekte özgürsünüz. Ben gençlere güveniyorum. Size de güveniyorum emin olun" yanıtını verdi. 
     






</TEXT>
</DOC>
