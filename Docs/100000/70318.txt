<DOC>
<DOCNO> 70318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/guncel/gun03.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan’dan Dilek itirafı 
</HEADLINE>
<TEXT>

Şike soruşturmasında tutuklanan hakem Sadık İlhan, Ali Fevzi Bir’i tanıdığını ve Dilek Uzun’la beraber olduğunu kabul etti 
     İSMAİL POLAT İstanbul 

     Futboldaki şike soruşturması çerçevesinde tutuklanan hakem Sadık İlhan, Ali Fevzi Bir tarafından hakemlerle birlikte olması için kullanılan Dilek Uzun’la beraber olduğunu kabul etti. 
     Kadıköy Cumhuriyet Savcısı Eren Gönen tarafından sorgulanan İlhan, şike çetesinin isteği üzerine hakemlerle birlikte olduğu belirtilen Dilek Uzun’u yıllardır tanıdığını belirterek, şunları söyledi 
     "Zaten birçok kimse bu kadını tanır. Zaman zaman İstanbul’a geldiğimde bu kadınla beraber oluyordum. Bahis ettiğiniz konuşmalarda ismi geçiyorsa da bu rutin olarak yaptığımız bir iştir." 
     İlhan, kadınların Bir tarafından gönderildiğinin hatırlatılması üzerine, "Bir benim arkadaşımdır. İstanbul’a geldiğimi öğrenince, bu kadınlara haber verip otelde oturup sohbet etmeyi düşünmesi, sadece bir arkadaşlık münasebetidir" dedi. 
     Bir ay öncesine kadar Hava Kuvvetleri’nde astsubay olarak görev yaptığını belirten İlhan, Bir’le tanışmasını şöyle anlattı "Bir’in kardeşi emekli albaydır. Bir gün kendisi ile otururken, yanına Bir geldi. Yüz yüze tanışmadan önce de Bir futbolun içinde olan bir kimse olduğundan kendisini ismen tanıyordum. Sonra da samimiyetimiz ilerledi." 
     İlhan, maçlar öncesinde Bir’le yaptığı konuşmalarla ilgili de şunları söyledi 
     "Bir, Erzurumspor ile Sakaryaspor arasında yapılacak maçtan bahsetti. Genellikle maçtan önce müsabaka yapacak ekiplerin yöneticileri maçların iyi yönetilmesi için çaba sarf ederler ve bu konuda zaman zaman arandığımız olur. Bu da maçın iyi yönetilmesi için yapılmış bir konuşmadır. Ayrıca Bir’in sözleri beni bağlamaz. O, o şekilde söylemiş olabilir. Hatta bir takımı himaye etmemi de söylemiş olsa, beni bağlamaz... Ben Diyarbakır’da 5 sene görev yaptım. Zannedersem Diyarbakır’daki bazı arkadaşlarım beni aradı. Ben de bunun üzerine Bir’e Diyarbakır’ı ezmemeleri, ortaya maç yönetilmesi için bu sözleri söyledim." 
     
     "Bir’den korktum" 
     Hakemlerden Süleyman Uysal ise ifadesinde şunları söyledi 
     "Karabük ile Ankara Demirspor arasında yapılan maçtan önceki konuşmayı yaparken, Bir Hasan Vezir’i kollayın’ dedi. Ben de daha evvel kendisiyle tanıştığımız için nezaket icabı aksine bir şey söylemedim. Tamam kollarım’ dedim. Maç 2 - 2 sonuçlandı. Ve sahadan biz polis eskortları ile çıkarıldık. Zaten benim bu maçta fazla etki etmem mümkün değildi. Çünkü yardımcı hakemdim. Ayrıca Bir, Futbol Federasyonu Genel Kurul delegesidir. Biz sivil hakemler kendisinden çekiniyoruz. Bu sebeple Hasan Vezir’i kollayın’ deyince korktum ve tamam demek zorunda kaldım." 
     İl Hakem Komitesi Üyesi Ramazan Usta da Bir’den korktuklarını belirterek, "Sorduğu sorulara cevap vermezsek argo konuşuyor ve hakaret ediyor. Bu sebeple istediği şeyleri yapamayacağımızı bile bile tamam demek zorunda kalıyoruz" dedi. 
     Hakem Harun Yiğit de Merkez Hakem Komitesi Başkanı Bülent Yavuz’un kendilerini, Antalya’daki seminerde kendisini uyardığını ifade ederek, "Ayrıca Telefonlarınız da dinleniyor, dikkatli olun’ dedi" şeklinde konuştu. 
     Yiğit, Yavuz’un aynı uyarıyı Ankara’da da yaptığını tekrarladı. 
     
Bülent Yavuz’un ifadesi alınmalı’      İSMAİL POLAT İstanbul 

     Şike çetesi soruşturması kapsamında tutuklanarak Üsküdar Paşakapısı Cezaevi’ne konulan hakem Sadık İlhan, Ümraniye Cezaevi’ne nakledildi. İlhan’ın sadece birtakım kadınlarla ilişki kurmakla suçlandığını, çete kurmak ve rüşvet alıp vermekle ilgisi olmadığını öne süren avukatları Celal Nuri Demirtürk ve Serhat Pekiner de dün Kadıköy 1. Ağır Ceza Mahkamesi’ne başvurarak, tutuklama kararına itiraz etti. İtirazın 4 Mart’ta inceleneceğini vurgulayan Demirtürk, olayın kilit ismi olan Ali Fevzi Bir’in yakında Türkiye’ye geleceğini, Bir’in gelmesiyle İlhan’ın masum olduğunun ortaya çıkacağını belirtti. 
     Merkez Hakem Kurulu Başkanı Bülent Yavuz’un da Bir’le telefon konuşmaları olduğunu belirten Demirtürk, "Yavuz da adliyede ifade vermelidir. Dosyada telefon konuşmaları var. Burada Yavuz, Bir’e Bir isteğin var mı ağabey’ diye hitap ediyor" iddiasında bulundu. Şike soruşturmasını yürüten Kadıköy Başsavcı Vekili Nihat Çakar ve Savcı Eren Gönen, Demirtürk’ün açıklamalarını doğrulamadı. 
     



 GÜNCEL 




















</TEXT>
</DOC>
