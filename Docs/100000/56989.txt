<DOC>
<DOCNO> 56989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sondun07.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Baklava, Amerikalıların Noel hediyesi oldu 
</HEADLINE>
<TEXT>

     Hıristiyan dünyasının en önemli bayramı olan Noel'de bu yıl Amerikalılar, baklavayı da bayram yiyecekleri arasına aldı. 
     Noel hediye paketlerini pazarlayan ''Harry and David'' adlı katalog firması, içinde 60 dilim baklava ile çeşitli meyve, çikolata, peynir ve çerez bulunan paketleri 49.95 dolardan pazarlıyor. 
     ABD'de Yunanlılar ve Arapların baklavayı sahiplenmelerine rağmen, Amerikalılar baklavayı geleneksel bir Türk tatlısı olarak biliyor. 
     Yıllardır başta New York olmak üzere, her yıl katıldıkları eyalet fuarları ile çeşitli festivallerde Türkler, başta baklava olmak üzere birçok Türk yiyeceğini Amerikalılara tanıtıyor. 
     
     Türk kahvesi de ünlü 
     ABD'de baklavanın yanı sıra Türk kahvesi de Amerikalılar tarafından biliniyor. 
     Marketlerde bulunan büyük kahve öğütücülerinin üzerindeki ayarlardan biri, Türk Kahvesi için ve üzerinde ''Türk kahvesi'' ibaresi ile cezve resmi bulunuyor. 
     Meraklılar, marketlerden aldıkları kahveyi bu makinalarda Türk kahvesi ayarında öğütebiliyor. 
     Amerikalılar, Türk Hamamını da Türklere özgü bir ''sağlık kulübü'' olarak bilirlerken, Osmanlı döneminde yaygın olarak kullanılan kenarsız koltuklar, ABD'deki mobilya mağazalarında ''Osmanlı koltuğu'' olarak pazarlanıyor. 
     Genellikle zenginler tarafından kullanılan bu koltuklar, pahalı malzemelerden yapılarak, döneminin havası veriliyor. 
     






</TEXT>
</DOC>
