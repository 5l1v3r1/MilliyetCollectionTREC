<DOC>
<DOCNO> 96250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/yazar/cemal.html </URL>
<DATE> 2002/07/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Üçlü’nün el ele halkın önüne çıkması... 
</HEADLINE>
<TEXT>

     Hayat tarzıdır siyaset. Tam gün çalışmayı gerektirir. Yarım gün mesai ile politika yapılmaz. Yani siyaset İngilizce deyişle part time job değildir. 
     Kemal Derviş bugün siyasete yarım gün bile vakit ayıramıyor. Neredeyse bütün zamanını ekonomiyle ilgili sorumlulukları yutuyor. 
     Oysa, öbür yanda tren yola çıkmış durumda. Yeni Oluşum için tüzük, program, örgütlenme çalışmaları gitgide hızlanıyor. Yeni partinin gelecek hafta kurulması bekleniyor. 
     Derviş gelişmelerden elbette haberdar. Gerek Cem gerek Özkan’la diyalog kanalları işliyor. 
     Ama bu yeterli mi 
     Sanmıyorum. 
     Derviş’in de bunu yeterli saymadığına ilişkin işaretler var. Fakat hükümetten ayrılamıyor. Çankaya’yla devletten kaynaklanan istekleri kıramadığı için koltuğunda oturmaya devam ediyor. 
     Kimi de diyor ki 
     "Böylesi, Derviş’in işine geliyor. Çünkü, Yeni Oluşum’daki gelişmelere göre kendi opsiyonlarını açık tutmuş oluyor. Evet, Cem’e söz verdi ama bu her şeye evet demek değildir ki. Canını sıkan gelişmeler olur, bunları önleyemezse, kendi başının çaresine de bakabilir." 
     Burada bir an duralım. 
     Derviş, Cem’e verdiği sözü tutacağını, Yeni Oluşum’la birlikte hareket edeceğini söylüyor. Bu noktaya gelinceye kadar birçok aşamalardan geçti. Örneğin Erdal İnönü’ye kadar "Baykal mı, Cem mi " diye sorup Cem yanıtını aldığı da biliniyor. 
     Ancak, Cem - Derviş blokundan memnun olmayanlar var. Kimileri, Derviş’i birinci adam görmek istiyor, kimi de Derviş’i kendi partisine çekmenin peşinde... 
     Olabilir. 
     Ama burada bir tehlike yatıyor. 
     Derviş’in bakanlık görevinin fazla uzaması, zamanla Yeni Oluşum’dan soğumasına neden olabilir. Çomak sokmak isteyenlerin gayretleri sonuç verebilir. 
     Ya da Derviş’in partileşme sürecinden kopukluğu, kadro ve program konusunda hoşlanmadığı bazı gelişmelere yol açabilir. 
     Ama unutmayın. 
     Bu durum eğer yeni partinin doğumunu olumsuz yönde etkilerse, bundan ekonomi de zarar görür. Çünkü bir yerde piyasaların frene basmasının temelinde Cem - Derviş birlikteliğinin yarattığı umut var. 
     Yeni Oluşum’un seçim sandığında bir umut ışığı yakabileceği bugün içte ve dıştaki ekonomik oyuncuları bekleyişe sevk ediyor. Borsa, kur ve faiz, bu umut ışığı nedeniyle bir yerde tutunabiliyor. 
     Seçimlerde bu ışığın yanmayacağı anlaşılırsa, ya da Derviş’in kolları sıvayıp yeni parti için tam gün mesai yapması gecikirse, ekonomik göstergeler baş aşağı gidebilir. 
     Tabii başta Derviş olmak üzere ilgili tarafların bu noktayı özenle düşünmelerinde yarar var. 
     Öte yandan, yeni partiyle ilgili olarak Derviş’in çevresinde dile getirilen bazı kaygılar dikkat çekiyor. Yeni parti bir yerde DSP’den ayrılan küskünler’le CHP artıkları’nın ağır bastığı bir parti olabilir mi Ya da yeni partinin vitrini bir anda soldaki o bildik siyasi haydutlar’la dolabilir mi 
     Derviş’in yakınındaki bir kaynak dün sabah bu tırnak içindeki kaygıları belirttikten sonra ekledi 
     "Program gibi vitrin, kadro da çok önemli. Eski politikacı esnafıyla yeni olunmaz ve kamuoyunda umut ışığı yakılmaz, sadece hayal kırıklığı yaratılır. İnşallah böyle bir şey yaşanmaz." 
     Bunların yaşanmaması için herhalde bir koşul da Derviş’in bir an önce kolları sıvayıp Yeni Oluşum’a tam gün katılması... 
     Evet, kaygılar ve tedirginlikler 
     Bunların artması eğer istenmiyorsa, Cem - Derviş - Özkan üçlüsünün daha fazla gecikmeden el ele sahneye çıkıp halkı birlikte selamlamasında yarar var. 
     
     







Seçim, 3 Kasım’da 


Türkiye asıl şimdi iyiye gidiyor 


Şair ölünce... 


Çiller’in girişimi 


Beklentiler gerçekleşiyor 


Üçlü’nün el ele halkın önüne çıkması... 


3 Kasım vitrini 


Amaç koltuk mu yoksa hizmet mi 


Yumoş’a bak, gel gel 


Siyasi sabıkalılar 


Dış politika değişmez, ama... 


Şeytan h l aramızda 


"Putunu kendi yapar kendi tapar " 


Ekonomi müdafaada 


İşadamları Ecevit’e dönüş yaptı 


</TEXT>
</DOC>
