<DOC>
<DOCNO> 76938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/yasam/yas01.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri para biri aşk kurbanı 
</HEADLINE>
<TEXT>
Baskı ve sevda iki can aldı 
Eskişehir’de bir genç kız, babası "Memlekete dön" deyince, diğeri de sevgilisi terk ettiği için birkaç saat arayla intihar etti 
     EYÜP KELEBEK - KEMAL ATLAN NİLGÜN ELMAS Eskişehir DHA 

     Anadolu Üniversitesi’nde okuyan iki genç kızın aynı gün canlarına kıyması, Eskişehir’de büyük üzüntü yarattı. 
     İlk intihar, önceki gün saat 17.00 sıralarında Büyükdere Mahallesi Halk Caddesi Özvatan Sitesi’nde meydana geldi. Anadolu Üniversitesi İktisadi ve İdari Bilimler Fakültesi Maliye Bölümü 2’nci Sınıf öğrencisi Burçin Beggi 21 , sekiz aydır birlikte olduğu söylenen Osmangazi Üniversitesi İktisadi ve İdari Bilimler Fakültesi’nde okuyan Haydar Bilen Güngör 20 ile tartıştı. Arkadaşlarının iddialarına göre Güngör ayrılmak istediğini söyleyince, Beggi sevgilisinin 4. kattaki evinin balkonundan kendini boşluğa bıraktı. 
     
     İlkinde Haydar kurtardı 
     Ağır yaralanan genç kız, kaldırıldığı Osmangazi Üniversitesi Hastanesi’nde kurtarılamadı. Aynı apartmanda oturan Zeynep Köse, Beggi’nin iki hafta önce de balkondan atlamak istediğini, ancak erkek arkadaşı Haydar Köse’nin genç kızı engellediğini ileri sürdü. 
     Eskişehir’i sarsan ikinci intihar ise yine önceki gün saat 23.00 sıralarında Alanönü Mahallesi Çifteler Caddesi’nde meydana geldi. 
     Anadolu Üniversitesi Hukuk Fakültesi 1’inci sınıfında okuyan Ayşe Gülsev Korkmaz 22 , birlikte kaldıkları evde arkadaşlarıyla içki içtikten sonra 6. kat balkonundan kendini boşluğa bıraktı. Asfalt zemine düşen üniversiteli kız, ambulansla kaldırıldığı Eskişehir Devlet Hastanesi Acil Servisi’nde can verdi. 
     
     Arkadaşları donakaldı 
     Olaydan sonra polis evde bulunan arkadaşları Nevroz Söğüç, Gökhan Kocabaş, Mustafa Tumaç Okkalı ile Sadettin Gürleyik’i gözaltına aldı. Genç kızın sınıf arkadaşı Söğüç, Malatyalı olduğunu ve aynı evde kaldıklarını belirttiği Ayşe’yi intihara götüren olayları şöyle anlattı 
     "Babası Hikmet Korkmaz, bir hafta önce Eskişehir’e gelerek Kardeşin de Bursa’da okuyor. İkinizi birden okutmaya maddi gücüm yetmiyor. Memlekete dön’ dedi. Ayşe, buna çok üzülmüştü. Bir yıl hazırlık okudu, bir yıl da sınıfta kaldı. Dersleri de kötüydü. Gece içki içtik. Bir ara odasına girdi. Sonra salona geçip balkon kapısını açtı ve kendini attı." 
     



 YAŞAM 














</TEXT>
</DOC>
