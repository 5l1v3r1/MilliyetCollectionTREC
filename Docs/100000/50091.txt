<DOC>
<DOCNO> 50091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/ekonomi/eko13.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmciye teşvik paketi 
</HEADLINE>
<TEXT>

     ANKARA Milliyet 

     Turizm sektörünün canlandırılması için yeni kararlar alındı. Turizmciler artık ihracatçı olarak sayılacakve ihracatçıların aldığı teşviklerden yararlanacaklar. Dün Bakanlar Kurulu sonrasında yapılan toplantıda alınan kararları Turizm Bakanı Mustafa Taşar açıkladı. Taşar’ın açıklamalarına göre, yabancıların gayrimenkul sahibi olmasındaki kısıtlamaların kaldırılması için çalışma yapılacak. Denizyolu ile günübirlik çıkışlardaki 50 dolar harç muafiyeti karayollarına da sağlanacak. Turizmciler ihracat teşviklerinden yararlanacak. Turistik yerlerdeki yolların tamamlanması öncelikli olacak. Yat limanlarındaki bürokratik işlemler azaltılacak. Turizm bölgelerindeki yatırım çalışmalarına ilişkin, üç bakandan oluşan komisyon toplanacak. Ulusal havayolu şirketlerine sağlanacak teşvikler önümüzdeki pazar günü netleşecek. Konuya ilişkin en son karar YPK toplantısında ele alınacak. 
     



 EKONOMİ 
























</TEXT>
</DOC>
