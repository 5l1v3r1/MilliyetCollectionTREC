<DOC>
<DOCNO> 85148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/ekonomi/eko06.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapasite kullanımı 74’e yükseldi 
</HEADLINE>
<TEXT>

Geçen yılın nisan ayında yüzde 68.5 olan üretim değeri’ ağırlıklı kapasite kullanım oranı, bu yılın aynı ayında yüzde 74.0’e yükseldi 
     EKONOMİ SERVİSİ 

     Nisanda kapasite kullanım oranı yüzde 74’e çıktı. DİE’nin 871 işyerinde yaptığı "Aylık İmalat Sanayi Eğilim Anketi’’ne göre, bu yılın nisan ayında, işletmelerin tam kapasite ile çalışamama nedenleri arasında yüzde 50’lik oran ile iç pazarda talep yetersizliği ilk sırada yer aldı. 
     Söz konusu dönemde, tam kapasite ile çalışamama nedenlerinden dış pazarda talep yetersizliği yüzde 12.7 ile ikinci, yerli mallarda hammadde yetersizliği yüzde 3.3 ile üçüncü olurken, bunu yüzde 3.1 ile mali imkansızlık, yüzde 2.1 ile işçilerle ilgili meseleler ve yüzde 1.7 ile de ithal mallarda hammadde yetersizliği izledi. 
     
     Mayıs beklentisi 
     Öte yandan DİE, işyerlerinin üretim, yurtiçi satış, satış fiyatları ve hammadde fiyatları konusunda mayıs ayı beklentileri ile ilgili bir değerlendirme de yaptı. Buna göre, mayıs ayı itibariyle üretimde, işyerlerinin yüzde 46.6’sı artış, yüzde 18.9’u ise azalış bekliyor. Söz konusu ay, yurt içi satışlarda ise aynı işyerlerinin yüzde 47.7’si artış, yüzde 14.7’si gerileme, satış fiyatlarında yüzde 46.3’ü artış, yüzde 2.4’ü ise azalış beklentisi içinde bulunuyor. Hammadde fiyatları konusunda da işyerlerinin yüzde 42.2’si artış, yüzde 2.8’i düşüş olacağı görüşünü kaydetti. 
     
Tam kapasite ile çalışamama nedenleri Nisan 2002 Nisan 2001 İç pazar talep yetersizliği 50.0 51.7 Dış pazar talep yetersizliği 12.7 8.7 Mali imkansızlık 3.1 3.3 Yerli mallarda hammadde yetersizliği 3.3 6.0 İşçilerle ilgili sorunlar 2.1 2.4 İthal mallarda hammadde yetersizliği 1.7 2.0      
     



 EKONOMİ 


















</TEXT>
</DOC>
