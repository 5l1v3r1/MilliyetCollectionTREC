<DOC>
<DOCNO> 97186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/astro/index.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölçülü olma zamanı 
</HEADLINE>
<TEXT>

Oğlak burcundaki Ay sorunlara ciddi biçimde yaklaşma fırsatı veriyor ama diğer yandan iyimserliği de engellemekte. Ülkemiz ise dış politikada uyanık olmak zorunda. Koç’lar haftaya yüklü bir gündemle başlıyor. İş hayatına ilişkin kritik kararlar söz konusu. Duygusal konularda ılımlı davranmak gerekebilir. Boğa bugün rahat hareket edebilir. Yabancılarla ilişki ya da yolculuklar gündeme gelebilir. İkizler tutarlı olmakta zorlanabilir. Duygusal konularda çekingenlik ya da isteklerini net olarak ifade edememek ilişkilere huzursuzluk getirebilir. Yengeç’ler şanslarını aşırı zorlamamalılar. Akılla duygu arasında dengesizlik var ve bu durum alınganlıklara yol açabilir. Aslan’lar kendilerini rahat hissedebilecekleri günlere ilerliyorlar ama gün içinde detaylara da önem vermeliler. Günlük işlerinde itinalı davranmalarında fayda var. Başak’lar rahat bir gündeler. İstediklerini elde etmeleri zor değil ama abartıya da kaçmamalılar. Duygusal alanda kendilerini ifade edebilecekleri fırsatlar söz konusu. Terazi’ler planlı davranarak istediklerine rahat kavuşabilirler. Önceliklerini iyi belirlemeliler. Eve ait konular da onları meşgul edebilir. Akrep’ler yeni haberler alarak harekete geçebilirler. Yakın çevrelerinde olup bitenler, ailevi konular da gündeme gelmekte. Kardeşlerle daha sık bir araya gelebilirler. Yay’lar harcamalarında gerçekçi olmalılar. Parasal konularda yeni önerilerle karşılaşabilirler ve bunda yabancıların da rolü olabilir. Yine de büyük risklere girişmemeliler. Oğlak’lar başkalarının dikkatini daha çok çekebilecekleri bir gündeler. Ciddi ve sorumlu tavırları ile ilgi uyandırabilirler. Kişisel konularda başlangıçlar söz konusu. Kova’lar hayale kapılmadan hareket etmek zorundalar. Olayları yeteri kadar gerçekçi kavrayamadıklarından dolayı hatalar yapabilirler. Biraz da sabırlı olmaları iyi olacak. Balık’lar yapıcı hareketleri ile ilgi toplayabilirler. Gün dostluklar, grup çalışmaları ve ortaklaşa işler için güzel fırsatlar sunuyor. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
