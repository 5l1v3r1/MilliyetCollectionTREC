<DOC>
<DOCNO> 53883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/yazar/tamer.html </URL>
<DATE> 2001/11/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Arseven'in boy hedefi medya 
</HEADLINE>
<TEXT>

     İstanbul Kültür ve Sanat Vakfı'nın desteğiyle düzenlenen "Kültürel açıdan Avrupa Birliği'ne yaklaşım" konulu 3 günlük uluslararası sempozyumun açılışında konuşan insan haklarından sorumlu Devlet Bakanı Nejat Arseven, salondakileri hayrete düşürmüş. 
     Hükümeti temsilen toplantının açılışını yapan bir bakandan -yurtdışından gelen yabancı konuşmacıların da önünde- sempozyumun konu başlığıyla örtüşen sözler beklenirken, Arseven her nedense medyaya yüklenmiş. Anayasa değişiklik paketinde insan hakları ihlalleriyle ilgili AB'ye uyum bağlamında çok önemli yasal düzenlemeler yapılmışken, medya günlerce milletvekillerinin özlük haklarıyla ilgili maddeye takılıp kaldığı için, asıl önemli noktaların kamuoyuna yansıtılamadığından yakınmış. 
     Arseven medyaya sitemde hızını alamamış olmalı ki, "Kamuoyunda, toplumumuzdaki her türlü kötülüğü milletvekillerinin yarattığına ilişkin bir imaj oluşturuluyor maalesef" demeyi de ihmal etmemiş. 
     Atalarımız ne demişler 
     Ateş olmayan yerden duman çıkmaz. 
     Ya da zeytinyağı gibi üste çıkmak diye bir deyim de vardır bilirsiniz. 
     Aslında hem suçlu, hem güçlü de durumu izah ediyor galiba... 
     
Köprün üstünde yaşayan Türkiye      Biz köprü altı çocuklarını bilirdik. Şimdi bir de karşımıza köprü üstü ülkeleri çıktı 
     Erdal İnönü, Kültür Sempozyumu'nda her zamanki ince espri gücüyle demiş ki 
     "Türkiye'nin Doğu ile Batı arasında köprü olduğu, çok yapılan bir benzetmedir. Bu doğrudur. Ama köprü üzerinde yaşamaya devam ederseniz, köprünün bir tarafından gelen sizi öbür tarafa, diğer taraftan gelen de bu tarafa itekleyip durur. Onun için köprünün hangi tarafında yer alınacağına bir an önce karar vermek lazım. 
     Ben kendi hesabıma, Türkiye'yi tartışılmaz biçimde Batı uygarlığı tarafında görüyorum. Kendimi 1. nesil olarak nitelersem, inşallah 3. nesil ben ölmeden AB'ye tam üyeliğimizi sonuçlandırır." 
     Sayın İnönü'ye uzun ömürler diyiloruz. Bu gidişle babasından da uzun yaşayacağı garanti 
     
Tenha yerlere orta boy yeni kentler      Bugünün köy - kentleri nasıl olmalı Bu konuya kafa yoranlardan biri de Posta gazetesi köşe yazarı Ömer Tarkan 
     " ... Kırsal kesim son yıllarda sarsıntı geçiriyor. Hiçbir parti, tarım kesimindeki nüfus fazlasının düzenli ve planlı biçimde üretim sürecine nasıl sokulacağına dair doğru - dürüst plan yapmıyor. Ya tarım kesimini oy deposu olarak görüp desteklemeye kalkıyorlar, ya da ne halleri varsa görsün yaklaşımına sahipler. 
     Başbakan'ın yıllardır savunduğu köy-kent projesi, tarım kesimindeki gizli işsizliği çözecek ölçekte değil. Köylere gerekli hizmetleri kolaylaştırabilir o kadar. Bize asıl gerekli olan, ülkenin tenha orta kısımlarında birkaç yeni kent. Oralarda tarımsal ürün sanayiine dayalı veya başka sanayi dallarını barındıran ekonomik çekim alanları yaratmak." 
     Köy-kentler yararsız değil, belki de birer ilk adım ama, yeterli değil. Asıl önemli olan kıyı bölgelerine ve büyük kentlere göçü önleyecek yeni kentler oluşturmak." 
     Tarkan, Finansal Forum'daki makalesinde ise Dünya Bankası Türkiye Direktörü Ajay Chibber'ın Başbakan Ecevit'e verdiği desteği, biraz da "Dünya Bankası ve IMF programları ile önemli darbeler alan tarım kesimine çiçek atmak" biçiminde anlamak gerektiğine işaret ediyor. 
     
     
     







Alfabe tartışması 


Nasıl adalet 


Asker işi Powell'ı bekliyor 


Hükümetin ömrü uzadı ama... 


Dansta ayağa basmak 


Sevgili öğretmenim 


Öğretmenlik neden gözden düştü 


Bir şeyler pişiyor ama ne 


Tutkular, acılar, gülümseyen deyişler 


Denizciler "demir attı" 


Öğretmenler Günü "o günler" kutlanırdı... 


Açık Radyo'da 11 Eylül 


Arseven'in boy hedefi medya 


Alın size yasa 


Denktaş ve Baykal ve Kıbrıs ve CHP 


IMF sayesinde herkes milyoner 


</TEXT>
</DOC>
