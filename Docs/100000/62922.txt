<DOC>
<DOCNO> 62922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yazar/temelkuran.html </URL>
<DATE> 2002/01/18/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
ENRON, UNOCAL ve Dünya işleri 
</HEADLINE>
<TEXT>

     "Bizimkiler onlara misafirliğe gitti, ayıp olmasın şimdi" diye herhalde, Bush hükümetinin büyük enerji firması ENRON ile yakın ilişkilerinden kaynaklanan skandal, Türkiye basınında, ekonomi sayfalarında minik ve tatlı su haberleri olarak veriliyor. Dünya basını bu meselenin siyasi yanıyla çalkalanıyor, o ayrı mesele. 
     Konunun Afganistan meselesiyle, küresel ısınmaya karşı yapılan KYOTO Anlaşması’nın ABD tarafından onaylanmamasıyla da ilişkisi var, o apayrı bir mesele 
     
     İlişkiler ve para 
     ENRON, Bush’un seçim kampanyasına 2 milyon dolar aktaran çok müstesna bir firma. ENRON Yönetim Kurulu Başkanı Kenneth Lay ise seçim kampanyası sırasında Bush’a özel jetini verecek kadar yakın bir "arkadaş". Takdir edersiniz ki, böyle "arkadaşlıkların" bir karşılığı oluyor. Mesela, Bush seçildikten sonra hükümetin enerji politikalarının belirlendiği toplantılara temsilcilerinin davet edildiği tek firma da ENRON. Ya da mesela, hükümetin ekonomi danışmanı Larry Lindsey ve ticari danışmanı Robert Zoellick ki Türk heyeti onunla da görüşme yaptı aynı zamanda ENRON’un da danışmanı. Şirketin ABD ordusundan da danışmanları var. İlişkiler o derece samimi yani. Firma bugünlerde batıyor. Dünya basınında en çok konuşulan mesele ise, ENRON’un muhasebe işlerini yapan Arthur Andersen AA adlı firmanın ENRON’la ilgili bütün belgeleri imha etmiş olması. Amerikan Kongresi’nin araştırma komisyonu üyeleri firmaya gelmeden imha işlemi tamamlanmış. Yani, muhtemelen hükümetle ENRON ilişkilerine de ışık tutacak dosyalar yok edilmiş. 
     Buradaki mühim ayrıntı ise şu Başkan Yardımcısı Dick Cheney’nin ENRON adlı firmayla bir takım ilişkileri olduğundan şüpheleniliyordu. Hatta Kongre, Cheney’e 11 Eylül öncesinden beri ENRON adlı firmayla ilişkilerini açıklaması için baskı yapıyordu. Derken küt 11 Eylül Vakası oldu ve Kongre’nin Araştırma Komisyonu Cheney ENRON ilişkilerinin araştırılmasının "önceliğini yitirdiğini" açıkladı. Sizce de ilginç değil mi 
     
     Parra Parra Parra 
     Afganistan üzerinden geçecek yeni bir İpek Yolu Projesi’ni 1998’de davet edildiği Kongre’de telaffuz eden, ABD hükümetinin bu ülkeye müdahale ederek bu "iş başarısını" desteklemesi gerektiğini söyleyen UNOCAL adlı enerji firmasının da benzeri bağlantıları var Cumhuriyetçilerle. UNOCAL da 1999’da Cumhuriyetçilerin kampanyasına, "şirket çıkarlarının hükümetçe temsili için" -Federal Seçim Komisyonu raporlarına göre- 1.4 milyon dolar aktarmış. Şu anda kabinede bulunan ve UNOCAL’la ilişkisi olmuş olan danışmanları çarşamba günü yazmıştık zaten. 
     Şimdi insanın sorası geliyor tabii. Mesela Clinton döneminde imzalanan ve ENRON’un da para kazandığı gazların kullanımını sınırlandıran KYOTO Anlaşması Bush döneminde neden onaylanmadı Neden 11 Eylül saldırısından sonra -UNOCAL danışmanı Kissinger’in önerdiği gibi-"kanıt beklemeden" Afganistan vuruldu Daha çok soru var, ama yine yer bitti. 
     
     







Asker ve sosyoloji 


Abdülaziz ve... 


Gezinin bilançosu 


Ecevit'in başarılı gezisi ve ABD ile yeni sayfa 


Tekere çomak 


Bush Ecevit'e öğrencileri sordu 


Washington haberleri olumlu 


ABD ile çok boyutlu ilişkiler 


Acılardan ders çıkarmayı başarmalıyız 


Yatırım fonları 


"Cüppeni yak, ama asla satma..." 


Bireysel silahsızlanma... 


Ecevit rahatlamış dönüyor 


Petrol geliri, Dubai için artık önemsiz 


ENRON, UNOCAL ve Dünya işleri 


Olmayan yasak kalktı 


</TEXT>
</DOC>
