<DOC>
<DOCNO> 65542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/yazar/pulur.html </URL>
<DATE> 2002/02/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kapitalizmin terbiye kotası... 
</HEADLINE>
<TEXT>

     SİYASET meydanındaki, politikacılardan bıkıp, usanan ve umutlarını kesenler, neredeyse Namık Kemal'in ünlü beytini imdada çağıracaklar 
     "Vatanın bağrına düşman dayadı hançerini 
     Yok mudur kurtaracak bahtı kara maderini " 
     "Bahtı kara mader"in "bahtı kara ana" demek olduğunu bilirseniz, şairin ne demek istediğini anlarsınız... 
     Elbette bu böyle gitmeyecektir, insanlar, bu çıkmazdan çıkış yolunu bulacaklardır. 
     Bugün kim bilir nerede, kimler, bunu düşünmektedir. 
     
     DÜŞÜNDÜKLERİNİ ortaya koyanlar da vardır. 
     İlhan Tekeli, Tarhan Erdem ve Yiğit Gülsüz "Dönüşen Dünyada Özlenen Türkiye İçin Yeni Bir Siyasal Oluşum" projesini hayata geçirmek için "program ve tüzük" hazırladılar. 
     77 sayfalık bu çalışmayı, bu köşenin hacmi içinde anlatmak elbette mümkün değil lakin altını çizdiğimiz bazı görüşleri belirtmekte yarar var. 
     
     "YENİ Oluşum" sosyal demokrat bir dünya görüşünü benimsiyor. 
     Bu yeterli bir açıklama olmayabilir, "Yeni Oluşum"un sosyal demokrasiyi nasıl yorumladığı önemli... 
     
     "YENİ Oluşum" sosyal demokrasiyi "kapitalizm karşısında hem onu kabul eden, hem de onun sürekli olarak eleştirilmesi gerektiğine sahip olan bir düşünce" olarak tanımlıyor. 
     
     BU ne demektir 
     "Yeni Oluşumcular"a göre, bu şu demek 
     "Böyle bir konum, kapitalizmin eleştirileri altında, kendisini yeniden biçimlendirerek, daha insancıl, hakça, ayrımcılığa yer vermeyen bir dünyanın oluşturulmasına katkıda bulunabileceğine olan bir anlayışa sahip olmak demektir." 
     
     PEK anlayamadıysanız, kabahat bizde değil, yazanlarda, aynen aktardık. 
     Bizim bundan anladığımız şu 
     "Sosyal demokrasi, kapitalizmin terbiye kotası gibi... Hani bir zamanlar yerli sanayiciler işin tadını kaçırınca, hükümet ithalat yapar, onları hizaya getirirdi ya, buna da terbiye kotası denirdi. Kapitalizmi, hem kabul eden, hem de sürekli eleştiren sosyal demokrasinin de böyle bir işlevi de olacak, kapitalizmi hizaya getirecek." 
     Acaba doğru anlayıp, doğru anlatabildik mi 
     
     "YENİ Oluşumcular" Türkiye Cumhuriyeti'nin laiklik ve üniterlik nitelikleri için ne diyorlar 
     Bu nitelikleri tartışma dışı tutuyorlar, son on yılda yaşanmış olan silahlı ayrılıkçı siyasi hareket ile rejimi zorlayan siyasi İslamın sonucunu örnek gösteriyorlar 
     "Türkiye Cumhuriyeti yaşadığı bu önemli bunalımlara karşın laik ve üniter devlet olma özelliklerini yeniden üretmeyi başarmıştır. Laiklik ve üniterlik konularından ödün verilmeyeceği, hiçbir kuşkuya yer bırakmayacak biçimde açıklık kazanmıştır." 
     
     YAZININ başında, Namık Kemal'in beytini yazmıştık... 
     "Vatanın bağrına düşman dayadı hançerini 
     Yok mudur kurtaracak bahtı kara maderini " 
     Kurtuluş savaşında, Birinci İnönü Zaferi'nden sonra Mustafa Kemal Paşa Meclis kürsüsünden bunu şöyle değiştirerek okur 
     "Vatanın bağrına düşman dayasın hançerini 
     Bulunur kurtaracak bahtı kara maderini." 
     Bu ülkenin, ceplerini değil, ülkelerini düşünen insanları, mutlaka kara bahtlı anayı oylarıyla kurtaracaklardır. 
     Umut tükenmez 
     
     







Din ve modernleşme 


Yeni dönem... 


Ecevit'ten Bahçeli ve Yılmaz'a çağrı 


Mutlu bir dünya için ekmek ve saygı 
kültürü 


Kırılmaz vazo 


Bir ihtimal daha var 


Lara'nın son gecesi 


Türkiye'nin işi zor... 


Tanrı Dağı kadar Türk, dolar kadar Amerikan 


Bahisçilere müjde Kur - toto’ 


Kapitalizmin terbiye kotası... 


Erdoğan İkiz Kuleler değişimi 


Batan şirketlerin nemaları hortumlanıyor mu 


Sofya'dan Haydarpaşa'ya 


Tütünde son perde’ 


</TEXT>
</DOC>
