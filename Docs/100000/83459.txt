<DOC>
<DOCNO> 83459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sonspo10.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Samet Aybaba resmen Trabzonspor'da 
</HEADLINE>
<TEXT>

     Trabzonspor, dün prensipte anlaştığı teknik direktör Samet Aybaba ile resmi sözleşme imzaladı. 
     Geçen sezon Gaziantepspor'u çalıştıran Samet Aybaba, Mehmet Ali Yılmaz Tesisleri'nde, bordo-mavili kulübün asbaşkanı Ömer Gürsoy, başkan yardımcısı Ahmet Ağaoğlu ile yönetim kurulu üyesi Süleyman Aydoğdu'nun hazır bulunduğu imza töreninde, kendisini 1 yıllık bordo-mavili renklere bağlayan sözleşmeye imza attı. 
     Aybaba, imza töreninde yaptığı açıklamada, Trabzonspor'da görev yapacak olmaktan dolayı mutluluk duyduğunu belirterek, ''Türk futbolunda öncü olan takımı tekrar yaratacağımı düşünerek imza atıyorum. Bundan sonra durmak yok'' dedi. 
     Bordo-mavili takımın başarısız bir dönemi geride bıraktığını da ifade eden Aybaba, şöyle konuştu 
     ''Yönetim ile Trabzonspor gibi güçlü bir takımın bu kadar başarılı olmasının altında yatan şeyleri görüştük. Daha nasıl başarılı olunabilir diye birşeyler çıkaracağız. Geçtiğimiz sezon sanki bu işten sıkıldık , bir an önce işimizi bitirip evimize gidelim 
     görünümü veren bir kadro sözkonusuydu. Bu kadro yerine bu sezon çok koşan ve eski görüntüsü kavuşan bir görüntü oluşturacağız. Geçen sezon Trabzonspor'un ligi 14. bitirmesi ağır kaza. Kimse Samet hoca rahat, nasıl olsa ligi 10. yapar diye düşünüyorsa yanılıyor.'' Aybaba, bir gazetecinin Gaziantepspor ile anlaşıp anlaşmadığı yönündeki bir sorusunu da, ''Orayla anlaşıp buraya gelmek gibi bir lüksüm yok. Birkaç prüzümüz vardı. OnlarI konuşmaya devam ediyorduk. Bu işi fazla abartmaya gerek yok. Benim hiçbir kulüple mukavelem yoktu'' diye konuştu. Trabzonspor Başkan Yardımcısı Ahmet Ağaoğlu ise, Samet Aybaba ile anlaşmaktan mutluluk duyduklarını belirterek, ''Aybaba, çok sağlam karakteri, prensipleri, ilkeleri olan iyi bir türk antrenörü. Başarı için mücadele veren bir insan. Zirvelerin zorluğunu bilen ve başarı arzusu olan bir hoca. Trabzonspor'da Samet Aybaba için bulabileceği iyi bir ortam'' Ağaoğlu, Samet Aybaba'nın adının şike dedikodularına karşıması konusunda sorulan bir soruya da, ''Kesinlikle böyle bir handikap sözkonusu değil. Zaten bu konuda kesinleşmiş birşey yok. Olayın boyutlarının nereye varacağı belli değil. Yargıya intikal etmiş bir olay. İnsanların bir telefon konuşmasında ismi geçmiş diye suçlamak veya diğer vasıflarını göz önünde bulundurmamak doğru bir davranış değil. Bu konuda herhangi bir sorun olacağını sanmıyorum'' diye konuştu. Trabzonspor'da Samet Aybaba'nın yardımcılığını Gaziantepspor'daki yardımcısı Ulvi ile ismi daha sonra belirlenecek 2 Trabzonlu antrenör yapacak. 
     





</TEXT>
</DOC>
