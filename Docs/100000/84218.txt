<DOC>
<DOCNO> 84218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/dunya/dun01.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat’tan seçim sözü 
</HEADLINE>
<TEXT>

Filistin lideri, Filistin Meclisi toplantısında, "Değişiklik ve reform zamanı... Tüm Filistin yönetimi gözden geçirilmeli" dedi... 
     DIŞ HABERLER SERVİSİ 

     İsrail operasyonu nedeniyle altı aydır mahsur kaldığı Ramallah’tan ilk kez geçen pazartesi çıkan Filistin lideri Yaser Arafat, dün de ilk kez Filistin’in yasama organı konumundaki Filistin Meclisi’nde konuştu. Arafat, Ramallah’taki konuşmasında, "En kısa sürede reform yapılıp seçimlere gidileceğini" açıkladı. 
     Arafat bu sözleriyle dünyada ve Filistin’de, yönetimi üzerinde giderek artan reform yapılması yönündeki baskılara da cevap vermiş oldu. 
     Arafat, "Ramallah’taki kararg hındaki ve Beytüllahim’deki Milat Kilisesi’ndeki İsrail kuşatmasının kalkmasını sağlayan anlaşmalarda da kendisinin hatalı olduğunu, bu konuda suçlanacak biri varsa onun da kendisi olduğunu" söyledi. Milat Kilisesi’nden 13 Filistinli militan Kıbrıs Rum Kesimi’ne sürgüne gönderilirken, İsrailli Turizm Bakanı Zeevi’nin katilleri olarak hüküm giyen 6 Filistinli de Ramallah’taki kararg htan İngiliz ve Amerikalı güvenlik görevlilerin teslim edilerek Eriha’daki bir cezaevine nakledilmişlerdi. 
     Arafat, İsrail operasyonunun ardından Filistin’deki durumu konu alan konuşmasında, "Hataları düzeltmeliyiz, reform yapmalıyız" dedi. 
     
     Seçim en geç sonbaharda 
     Arafat, Filistin Yönetimi ve güvenlik güçlerinin çalışmalarının yeniden gözden geçirilmesini ve seçimlere hazırlık yapılmasını istedi. Arafat, "Değişiklik ve reform zamanı... Tüm bakanlıkların, idari birimlerin ve güvenlik birimlerimizin yeniden gözden geçirilmesi çağrısında bulunuyorum" dedi. 
     Avrupa Birliği AB Dış Politika ve Güvenlikten Sorumlu Yüksek Temsilcisi Javier Solana’nın verdiği bilgiye göre, Arafat, bu yaz sonu veya sonbaharda genel ve yerel seçim yapacak. 
     



 DÜNYA 












</TEXT>
</DOC>
