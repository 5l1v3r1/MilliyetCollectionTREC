<DOC>
<DOCNO> 65925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/ekonomi/eko01.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol düştü, dolar düştü bu sefer de vergi vurdu... 
</HEADLINE>
<TEXT>

ATV’de enflasyon oranı kadar otomatik artış ve KDV’nin de ATV üzerinden hesaplanması yüzünden, hiçbir neden yokken benzine zam geliyor. Normalde fiyatın bugünkünden yüzde 10 ucuz olması lazım 
     EVRİM ERGİN 

     Dolarda ve dünya petrol fiyatlarındaki düşüşe karşın, akaryakıt ürünlerine uygulanan çifte vergilendirme ile enflasyon oranında ATV Akaryakıt Tüketim Vergisi artışı benzin fiyatının yükselmesine neden oluyor. Dün kurşunsuz benzine yüzde 1.90, süper benzine yüzde 1.97, normal benzine yüzde 1.99, gazyağına binde 43, motorine yüzde 1.29, kalorifer yakıtına binde 94 zam geldi. 
     
     Zamlı fiyatlar 
     Kurşunsuz benzinin litre satış fiyatı İstanbul Avrupa yakasında 1 milyon 286 bin, süper benzinin 1 milyon 291 bin, normal benzinin 1 milyon 233 bin, motorinin 939 bin lira oldu. İstanbul Anadolu yakasında kurşunsuz benzin fiyatı 1 milyon 283 bin, süper benzin 1 milyon 288 bin, normal benzin 1 milyon 230 bin, motorin 924 bin liraya çıktı. Ankara’da kurşunsuz benzin 1 milyon 283 bin, süper benzin 1 milyon 288 bin, normal benzin 1 milyon 230 bin, motorin 935 bin lira oldu. 
     Zamlar, IMF’ye verilen taahhüt çerçevesinde ATV’nin önceki gün aylık enflasyon oranı TEFE yüzde 4.2 kadar artırılmasından kaynaklandı. Türkiye Akaryakıt Bayileri Petrol ve Gaz Şirketleri İşverenleri Sendikası Başkanvekili Rasih Arbay, benzindeki Katma Değer Vergisi’nin KDV ATV’li fiyat üzerinden hesaplanmasının, yani vergiden vergi alınmasının benzin fiyatlarının olması gerekenden yüzde 10.8 daha yüksek çıkmasına neden olduğunu söyledi. 
     
     Vergiden vergi alınıyor 
     İki zam dönemi arası 17 Ocak - 4 Şubat doların yüzde 2.84, petrolün yüzde 1, rafineri giriş fiyatının yüzde 3.9, dağıtım payının yüzde 2.84 indiğine dikkat çeken Arbay, buna karşın süper benzin fiyatının yüzde 1.9 arttığını vurguladı. Arbay, benzinin, KDV’nin ATV’li fiyattan hesaplanmaması ve petrol, dolar, diğer masraflardaki düşüş dikkate alınırsa yüzde 20 daha ucuz olması gerektiğini belirtti. Akaryakıt tüketiminin yüzde 25 azalmasına karşın devletin akaryakıttan topladığı verginin arttığına dikkat çeken Arbay, gelirleri düşen akaryakıt bayilerinin kredi kartlı satışlardaki komisyonların kaldırılmasıyla zor duruma düştüğünü söyledi. Arbay, "Bayiler şu anda yüzde 3 zararına satış yapıyor" dedi. 
     TÜRMOB Başkanı Mustafa Özyürek de ATV’nin üzerine bir de yüzde 18’lik KDV bindirilmesinin haksız bir uygulama olduğunu belirtti. 
     
     
Vergi uzmanımız Mustafa Özyürek 10 ucuzluğun formülünü yazdı      ATV üzerinden KDV tahsilinden vazgeçilirse akaryakıt fiyatları yüzde 10 daha ucuz olur. ATV vasıtalı bir tüketim vergisi. Akaryakıt fiyatları içinde yer alan yüksek miktardaki ATV'nin KDV matrahının bir unsuru olarak dikkate alınması haksız bir uygulama. Bu durum bir maddelik kanun değişikliğiyle düzeltilebilir. 
     
 Vergiden vergi alınınca Olması gereken Rafineri çıkışı 193.932 193.932 ATV 772.722 - Dağıtım payı 114.028 114.028 Nakliye 9.164 9.164 KDV matrahı 1.089.846 317.124 18 KDV 196.172 57.082 ATV  772.722 Azami satış fiyatı 1.286.000 1.146.928      
     
Benzin yüzde 2 zamlandı Değerler 17 Ocak 4 Şubat Değişim - Dolar kuru 1.380.730 1.341.503 - 2.84 - Petrol 183.10 dolar ton 181.10 dolar ton - 1.09 - Rafineri çıkışı 201.807 TL lt. 193.932 TL lt. - 3.90 ATV 740.865 TL lt. 772.722 TL lt. 4.29 - Dağıtım payı 117.362 Tl lt. 144.028 TL lt. - 2.84 değişmedi Nakliye 9.164 TL lt. 9.164 TL lt. - KDV 192.436 TL lt. 196.172 TL lt. 1.93 Fiyat 1.262.000 TL lt. 1.286.000 TL lt. 1.90      
     17 Ocak, dün yapılan zamdan önceki son zammın tarihidir. Dolar kuru, otomatik fiyatlandırma mekanizması çerçevesinde son beş günlük dolar kuru ortalamasıdır. Tabloda hesaplanan fiyat İstanbul Avrupa yakasındaki süper benzindir. 
     
     



 EKONOMİ 















</TEXT>
</DOC>
