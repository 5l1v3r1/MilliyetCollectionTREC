<DOC>
<DOCNO> 55856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/son/soneko15.html </URL>
<DATE> 2001/12/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, 9 gün aradan sonra yeniden 12 bin puanı aştı. 
     Ulusal 100 Endeksi, dünkü kapanışa göre 329.33 puan artışla, 1. 
     seansı 12,259.97 puandan tamamladı. 
     Hisse senetleri 1. seansta ortalama yüzde 2.76 oranında değer kazandı. 
     İMKB günün ilk seansına 12,009.94 puan seviyesinde ve 79.30 puan artışla başladı. Seansın ilk yarısını da 296.80 puan artarak 12,227.44 puandan geçen endeks, daha sonra gelen satışlarla 12,100 puan seviyelerine kadar geriledi. 
     Seans sonlarına doğru gelen alımlarla toparlanan endeks 12,259.97 puandan kapandı. Endeks, seans içinde en yüksek de 12,343.65 puanı gördü. 
     1. seans kapanışında mali endeks 501.69 puanlık artışla 16,046.50 
     puana, sanayi endeksi 171.50 puan artışla 10,440.06 puana, hizmetler endeksi de 264.43 puan artışla 8,199.54 puana yükseldi. Böylece mali grup hisseler önceki kapanışa göre ortalama yüzde 3.23, sanayi grubu hisseler yüzde 1.67 ve hizmet grubu hisseler de yüzde 3.33 değer kazandı. 1. seansta işlem gören toplam 276 hisse senedinden 196'sı değer kazandı. 25 hisse senedi değer yitirirken, 55 hissenin fiyatında ise bir değişiklik olmadı. Seansta, 477 trilyon 549 milyar 737 milyon liralık işlem hacmi oluştu. 1. seansta, Garanti Bankası, Yapı ve Kredi Bankası, Akbank, Turkcell ve Türkiye İş Bankası C en yoğun işlem gören hisseler oldular. Uzmanlar, Kıbrıs ve dış politika cephesindeki gelişmelerin piyasada olumlu algılandığını ve beklentiler doğrultusunda seyir gözlendiğini vurgulayarak, endeksin 12,200 direncinin üstünde tutunmasını piyasa açısından ümit verici olarak yorumladılar. 
     






</TEXT>
</DOC>
