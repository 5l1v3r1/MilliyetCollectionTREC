<DOC>
<DOCNO> 67857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/sonspo14.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Antrenörler Derneği ''Şike suçu ispatlananları ihraç ederiz..'' 
</HEADLINE>
<TEXT>

     Türkiye Futbol Antrenörleri Derneği, ''Şike çetesi'' iddiasıyla ilgili olarak yazılı bir açıklama yaptı. Türkiye Futbol Antrenörleri Derneği'nden yapılan açıklamada, şu görüşlere yer verildi 
     ''Son günlerde basında yer alan, televizyon ekranlarına da yansıyan antrenörlerimizi hedef alan şike olayları, camiamız tarafından üzüntüyle izlenmektedir. Türk futboluna bugüne kadar cansiperane hizmet veren dürüst ve haysiyetli antrenör meslektaşlarımızın lekelenmesine ve zan altında bırakılmalarına asla müsaade edilmeyecektir. Ancak, tahkikat sonucu ortaya çıkabilecek kişisel suçlular olduğu takdirde, dernek olarak gereken işlem yapılarak bu kişiler çatımız altında barındırılmayacak ve derhal ihraç edilecektir. Derneğimizin kuruluş yılı olan 1965'den bu yana antrenörlerimizin her türlü etik, soyal ve eğitim sorunlarıyla ilgili faaliyette bulunan derneğimiz, her zaman olduğu gibi bu konu üzerinde hassasiyetle durmakta, araştırmasını devam ettirmektedir. Konunun en kısa zamanda sonuçlanarak zan altında kalan meslektaşlarımızın aklanacağına olan inancımızı Türk spor kamuoyunun bilgilerine sunarız.'' 
     






</TEXT>
</DOC>
