<DOC>
<DOCNO> 66693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/ekonomi/eko09.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktaş’ın temettüsü yılan hik yesine döndü 
</HEADLINE>
<TEXT>

     TARIK YILMAZ 

     Başbakanlık Teftiş Kurulu, Aktaş’ın TEAŞ’a mahsuplaşma nedeniyle yaptığı 14.6 trilyon liralık ödemenin 43.5 trilyon eksik olduğunu rapor edince 10.9 trilyonluk k r payının bir yıldır ödenemediği ortaya çıktı. Şirketin önceki gün yayımlanan 2001 bağımsız denetim raporunda, Aktaş’ın bu düzeltmeyi yapması durumunda iflas hükmünün işlendiği TTK’nın 324’üncü maddesi kapsamına gireceği gerekçesiyle bir düzeltme yapmadığı kaydedildi. 
     Denetim şirketi, ilk olarak Aktaş ile TEAŞ arasında 1990 - 1999 yıllarını kapsayan 14.6 trilyonluk mahsuplaşma kararının alındığını belirtti. Aktaş’ın bu parayı TEAŞ’a ödemesinden sonra SPK, 16 Nisan 2001’de Aktaş’a bir yazı yazarak Başbakanlık Teftiş Kurulu’nun yaptığı incelemede 43.5 trilyon daha ödemesi gerektiğini içeren bir rapor yazdığını öğrendiğini bildirdi. 
     
     K r payına izin yok 
     Raporda, Aktaş’ın Başbakanlık Teftiş Kurulu’na itirazı üzerine Enerji Bakanlığı’nın teftiş kurulunu harekete geçirdiği belirtildi. Bu arada, Aktaş’ın 14 Mart 2001’de yapılan genel kurulunda ödenmesi kabul edilen 10.9 trilyon k r payı ile yönetim kuruluna 300 milyar prim ödemesi kararı da SPK tarafından durduruldu. 
     43.5 trilyonluk mahsup farkına SPK’nın karşılık ayırmasını istemesine itiraz eden Aktaş, böyle bir karşılık ayırmanın şirketi Türk Ticaret Kanunu’nda iflas maddesinin işlendiği 324. maddesi kapsamına sokacağını belirtti. 
     



 EKONOMİ 


















</TEXT>
</DOC>
