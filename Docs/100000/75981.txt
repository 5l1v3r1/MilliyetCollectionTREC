<DOC>
<DOCNO> 75981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sondun37.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma'daki Yahudiler komünist Liberazione gazetesini kuşattı 
</HEADLINE>
<TEXT>

     İtalya'nın başkenti Roma'da bulunan Yahudi cemaatinden bir grup, komünist eğilimli Liberazione gazetesini kuşattı. 
     Filistin yanlısı bir politika izleyen ''Liberazione'' bugün birinci sayfasında, sayfanın tümünü kaplayan bir tank fotoğrafının altına ''İsrail'i durduralım'' diye yazdı. 
     Yahudi cemaatine mensup yaklaşık 100 kadar kişi, Roma sokaklarında yaptıkları yürüyüş sonrasında gazeteninin binasını önüne gelerek burada gösterilerini sürdürdü. 
     Oldukça kızgın olduğu gözlenen Yahudiler ile polis arasında gergin anlar yaşanırken, grubun ''Liberazione'' gazetesi önünde trafiği tıkadığı ve ''İsrail'e karşı olanlar teröristlerin yanındadır'' sloganı attığı belirtildi. 
     Bu arada, Roma'daki sinagog önünde polis güvenlik önlemlerini artırırken, kentin farklı yerlerinde Filistin yanlısı gösteriler de devam ediyor. 
     






</TEXT>
</DOC>
