<DOC>
<DOCNO> 94562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/siyaset/siy03.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Ecevit çekilirse görev MHP’ye verilmeli 
</HEADLINE>
<TEXT>

Başbakan hükümete devam ederse destekleriz’ diyen MHP lideri, Ancak Sayın Ecevit çekilirse, hükümet kurma görevi bizde olmalı’ görüşünü dile getirdi 
     ANKARA Milliyet 

     MHP lideri Devlet Bahçeli, DSP’deki istifaların 40’ı bulabileceğini dile getirirken, "Sayın Ecevit çekilirse, anayasal prosedür başlar. O da Meclis’te en fazla sandalyeye sahip partiye hükümeti kurma görevini vermektir" dedi. 
     Bahçeli, dün gece partisinde bakan ve milletvekillerinden oluşan kurmaylarıyla yaptığı değerlendirmede, DSP’deki istifaların nerede duracağını kestirmenin zor olacağını belirterek şöyle konuştu 
     
     3 Kasım’dan vazgeçmeyiz’ 
     "40 civarında olabilir. Sayın Başbakan hükümete devam derse destekleriz, ama 3 Kasım’da seçim tarihinden vazgeçmeyiz. Buna Sayın Ecevit karar verecektir. Başbakanlık’tan çekilirse Anayasal prosedür gereği, Meclis’te sandalyesi en fazla olan parti görevi alır. Sayın Sezer’in bu kuralı uygulayacağını umuyorum." 
     
MHP liderinden bile bile lades      ÖNDER YILMAZ Ankara 

     MHP lideri Devlet Bahçeli, "3 Kasım’da erken seçim" kararını açıklamasıyla MHP’siz hükümet kurmayı amaçlayanların oyununu bozduğunu söyledi. 
     Bahçeli dün, bakan ve milletvekilleri ile durum değerlendirmesi yaptı. Bahçeli, görüşmelerde "MHP’ye karşı oynanan oyunları boşa çıkardık" görüşünü seslendirdi. ANAP lideri Mesut Yılmaz’ı hedef alan Bahçeli, MHP’yi safdışı bırakmak amacıyla Frankfurt’ta başta Çiller olmak üzere siyaset ve ekonomi çevreleriyle görüşmeler yapıldığını dile getirdi. Derviş’i de eleştiren Bahçeli, "Seçimlerin ekonomiyi etkilemeyeceğini dile getirdiler. Hodri meydan, seçim kararını değil, tarihini bile verdik. Hani piyasalar etkilenmeyecekti Göstergeler ortada. Demek ki, seçim tartışması piyasaları olumsuz etkiliyormuş" diye konuştu. 
     



 SİYASET 




















</TEXT>
</DOC>
