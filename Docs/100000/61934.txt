<DOC>
<DOCNO> 61934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/12/son/sondun05.html </URL>
<DATE> 2002/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Times "İran, teröristlere Stinger füzesi temin etti.." 
</HEADLINE>
<TEXT>

     New York Times gazetesi, İranlı ajanların merkezi Lübnan'da bulunan bir terörist örgüte Amerikan Stinger füzeleri temin ettiğini yazdı. 
     New York Times'ta istihbarat birimlerine yakın kaynaklara dayanarak verilen haberde, İran'ın Amerikan Stinger füzeleri satın aldığı ve bunları Lübnan'daki bir terörist örgüte verdiği, ancak füzelerin kusurlu çıktığı belirtildi. 
     Haberde, füzelerin kusurlu çıkması üzerine Afganistan'daki İranlı ajanların aynı tipte füze bulmak için harekete geçtiği belirtilirken, İran'ın ilk kez bu füzeleri temin ettiği ya da bunları Amerikan uçaklarına karşı kullanmayı düşünen teröristlere verdiğinin anlaşıldığını kaydedildi. 
     Amerikalı uzmanlar, 80'li yıllarda Amerikan Merkezi Haberalma Teşkilatı CIA'nın Afganistan'daki Sovyet karşıtı militanlara dağıttığı Stinger füzelerinin teröristlerce kullanılabileceği uyarısında bulunmuşlardı. 
     






</TEXT>
</DOC>
