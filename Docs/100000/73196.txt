<DOC>
<DOCNO> 73196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/18/yasam/ayas.html </URL>
<DATE> 2002/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dilipak ile Sağlar’ı buluşturan film 
</HEADLINE>
<TEXT>

Öyle bir film düşünün ki, oyuncuları aydınlar olsun, imece usulü çekilsin, birçok ilki ve öyküyü bir araya getirsin... İşte Umur Hozatlı’nın Perperik’i 
     BULUŞMALAR AHMET TULGAR 

     mur Hozatlı önce kendisini bir proje olarak yeniden üretmiş, şimdi ise bir başka projenin peşinde koşuyor. İlkokul mezunu bir köylüyken önce gazeteci sonra da sinemacı olan Hozatlı Kürtçe’de kelebek anlamına gelen "Perperik" adındaki filmi için internette bir kampanya başlattı. Birbirinden farklı eğilimlerde birçok aydından destek gördü. 
     Profesyonel oyuncular yerine gönüllülerin oynayacağı filmde Vakit gazetesi yazarı Abdurrahman Dilipak bir Ermeni kitapçıyı canlandıracak. Bir başka oyuncu ise eski Kültür Bakanı Fikri Sağlar... 
     
"Perperik"in konusu nedir 
     90’lı yıllarda Tunceli ve İstanbul’da geçen üç öykünün içiçe geçmesinden oluşuyor. 70 yaşında bir köylü erkeği. Hayatı boyunca en çok bir kırmızı takım elbisesi olsun istemiş. Eş, dost yardımıyla bir kırmızı elbise alıyor. Ancak yeni bir şey giymekten utandığı için bir türlü giyemediği elbise köyleri yakıldığında yanıp gidiyor. 1995 yılında, biz bu olayı haber yapmıştık. İkinci öykü oğullarının peşinde, Tunceli’den İstanbul’a göç eden bir ailenin öyküsü. Ancak onlar da İstanbul’a geldiklerinde oğullarının intihar ettiğini ve kimsesizler mezarlığına gömüldüğünü öğreniyorlar. Bu öyküde gazeteciler, sokak çocukları ve Kürt köylüler buluşuyorlar. Üçüncüsü ise İstanbul’da bu olayları izleyen bir gazeteci kadının değişimi ve yakılan köyleri görmek için Güneydoğu’ya gidişi. 
     
Yıllarca gazetelerde yazı yazmışsınız. Niye bu öyküleri bir roman olarak tasarlamadınız da, illa filmini çekmek istiyorsunuz 
     Kendimi anlatmak için iki yol buldum. Biri gazetecilikti. Yıllarca gazetecilik yaptım. Ama günümüzde yazının anlatım gücünün görsel anlatımın gücünün gerisinde kaldığını düşündüğüm için film yapmaya başladım. 
     
Sadece anlamak için soruyorum Kürtler’de yazılı kültürün gelişmemiş olması nedeniyle mi, yani sözlü kültürden doğrudan görsel kültüre geçmek için mi Kürt erkekleri, Kürtler biraz para kazanıp ünlenince tutku halinde film yapmaya yöneliyorlar Yılmaz Güney, Yılmaz Erdoğan, Gani Rüzgar Şavata, İbrahim Tatlıses mesela. Neden Kürt erkekleri sinemayı bu kadar seviyorlar 
     Bence de temel neden sosyolojik. Kürtler h l yazılı bir süreç geçirebilmiş değil. Bu yüzden Kürt erkekleri kendilerini ifade etmek için sinemaya yöneliyorlar. 
     
Peki, tam da "Kürtçe dil midir, lehçe midir " tartışmalarının yapıldığı şu dönemde sinemadan çok edebiyata yönelmeniz gerekmez mi sizlerin 
     Evet, doğru ama yine de Güneydoğu’nun acılarını en iyi sinemanın anlatacağına inanıyorum. Çünkü bir kitabı okumak insanlara zahmetli gelebilir ama bir saatte bir filmle insanlara bu acılar anlatılabilir. Belki de bu aceleciliğimizden ötürü sinemaya yöneliyoruz. 
     
Siz acılardan bahsediyorsunuz. Ama Yılmaz Erdoğan, "Vizontele"de Güneydoğu’daki mutlu hayatı da gösteren bir film yaptı. Siz Güneydoğu’ya baktığınızda sadece acı mı görüyorsunuz, sadece acıyı mı göstereceksiniz 
     Keşke İstanbul’da bu projeyle uğraşmak yerine 21 yıl önceki köyümde olsaydım. O zamanlar köyümüzde biriyle kavga etsek de, aynı günün akşamı onunla sofraya otururduk. Ama sonraki yılların şiddeti bu mutluluğu bozdu. Orada mutluluk pek kalmadı. 
     
Daha önce film çektiniz mi 
     Ruhi Karadağ ile bir dramatik belgesel çektik. Ben senaryoyu yazdım ve yardımcı yönetmenlik yaptım. 1996’daki ölüm oruçlarından sağ çıkan, ama hem bedensel hem de zihinsel olarak sakat kalan altı kişiyi oynattık bu filmde. Fakat bu kişiler filmde kendileri olarak yer almadılar. Oyunculuk yaptılar. 1996’nın ölüm oruççuları bugünün ölüm oruççularını oynadılar filmimizde. 
     
     Parası oyunculardan’ 
Projenize destek verenler kim 
     Abdurrahman Dilipak, Fikri Sağlar, Ercan Karakaş, Yavuz Bingöl, Tuğrul Eryılmaz ve daha birçok isim. Artık uzun listeler yapabiliyoruz. 
     
Bu isimler filmde rol alacak mı 
     Abdurrahman Dilipak, Ermeni bir kitapçıyı oynayacak. Fikri Sağlar da oynayacak. Gazeteciler oynayacak. 
     
Film imece usulü mü çekilecek 
     Evet, oyuncu sorununu böyle çözüyoruz. Filme destek verenler ekonomik katkıda da bulunacaklar. Avrupa’daki bazı kültür sanat fonlarından yararlanacağız. 
     
Kürt komprador burjuvaları destek vermiyor mu 
     Ben Türk, Kürt diye bir ayrım yapmıyorum. İlke olarak bu zenginlerden para istemiyoruz, çünkü birisi bir işe toplu para yatırırsa elbette senaryoya da müdahale eder. İşte bu yüzden biz de imeceye yöneldik. Bu şekilde özgürlüğümüzü koruyabileceğiz. 
     



 YAŞAM 




















</TEXT>
</DOC>
