<DOC>
<DOCNO> 70519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/yasam/yas04.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıkesir’den kalktı Aborijinler’e kaçtı 
</HEADLINE>
<TEXT>

Liseli Umut, yanına 40 milyon lira ve bir de pusula alıp Avustralya yerlileriyle birlikte yaşamak için evden kaçtı 
     Yaşar ANTER BALIKESİR DHA 

     Gönen Anadolu Lisesi 9 - A sınıfı öğrencisi Umut Semerci’nin 16 hayatı, Amerikalı yazar Marlo Morgan’ın Avustralya’da h l ilkel kabileler halinde, geleneklerini bozmadan yaşayan Aborijinler’i anlatan Bir Çift Yürek’ adlı kitabı okumasıyla baştan sona değişti. 
     Avustralya yerlilerinin hayatından çok etkilenen genç Umut, binlerce kilometre uzaklıktaki bu kıtaya giderek Aborijinler’e katılmaya karar verdi. Yanına 40 milyon lira, sırt çantası, pasaport, harita, pusula, matara, yiyecek ve birkaç parça giyecek ile Aborijinlerle ilgili çok sayıda kitap ve doküman alan Umut, Kurban Bayramı’nın üçüncü günü ikinci kattaki evlerinin balkonundan çarşafla aşağı inerek arkadaşı Deniz Dağıtsan’la buluştu. İki kafadar daha sonra otobüsle İzmir’e hareket etti. 
     
Babası buldu, o yine kaçtı      Bu sırada, Gönen Mehmet Akif Ersoy İlköğretim Okulu Türkçe Öğretmeni Hüseyin Semerci 43 de, oğlu ve arkadaşının İzmir’e gittiğini öğrendi. Otomobiliyle yola çıkan baba Semerci, gençleri İzmir Şehirlerarası Otobüs Terminali’nde bularak eve dönmeye ikna etti. 
     Ancak dönüş yolunda yemek molası veren babası tuvalete gittiğinde, Umut Semerci yeniden kaçtı. Dağıstan ise mecareperest arkadaşına bu kez katılmadı. Polis ve jandarmanın aramalarına rağmen Semerci’den halen haber alınamadı. 
     
Tam 50 bin yıldır ABORİJİNLER      Elli bin yıllık bir kültüre sahip olan Aborijinler, Avustralya kıtasının en iç noktalarında, anakaranın en çorak topraklarında yaşayan, ırkçılık kavramından haberi olmayan çok özel bir kabile. Her türlü teknoloji ve modern ortamdan uzak duran Aborijinler, sadece öteki insanlar ve doğayla ilgileniyor. Yazar Marlo Morgan, Bir Çift Yürek’ adlı kitabında Amerikalı bir kadının Aborijinler eşliğinde, dört ay süren ve çölü boydan boya kat ettikleri uzun yürüyüşte bitkilerle ve hayvanlarla uyum içinde yaşamayı öğrendiği macerayı anlatıyor. 
     



 YAŞAM 




















</TEXT>
</DOC>
