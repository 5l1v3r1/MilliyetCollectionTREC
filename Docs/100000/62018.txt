<DOC>
<DOCNO> 62018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/spor/spo02.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl iş 
</HEADLINE>
<TEXT>

Gençlik ve Spor Genel Müdürlüğü’nün olumsuz raporuna rağmen federasyon Samsunspor - Fenerbahçe maçının yerini değiştirmedi 
     BEŞİKTAŞ maçı ile kapanan ve bakıma alınan Samsun 19 Mayıs Stadı’nın Gençlik ve Spor Genel Müdürlüğü mühendislerinin olumsuz raporuna rağmen Samsunspor - Fenerbahçe karşılaşmasında açılacağı belirtildi. Hafta içi genel müdürlük tarafından görevlendirilen mühendisler Erol Yenidemirci ve Fehmi Akgül 19 Mayıs Stadı’na giderek incelemede bulundu. İki mühendis 15 - 20 günlük bir sürenin müsabaka yapılmadan dinlendirilmesi gerektiğini bildirdi. 
     RAPOR üzerine futbol federasyonu bu durumdan bilgilendirdi. Zemin şartlarının uygun olmadığı ve karşılaşmanın ertelenme ihtimalinin doğduğu belirtildi. Ancak federasyon "Bu maçtan sonra 27 Ocak’a kadar maç yok" gibi garip bir gerekçeyle karşılaşmanın yerini değiştirmedi. Federasyonun bu tavrı hem maçı oynayacak futbolcular, hem de hakemler için zor anlar yaşayacağı bir ortam oluşturdu. 
     
Yıldırım iddialı      TÜRKİYE Fenerbahçe Dernekleri toplantısı için Çorlu’ya giden Başkan Aziz Yıldırım, "İlk kez iddialı konuşuyorum. Bu yıl da şampiyonluk sevincini biz yaşayacağız" dedi. Yıldırım, önümüzdeki yıl tüm branşlarda Avrupa şampiyonluklarının geleceğini de sözlerine ekledi. 
     MART ayında yapılacak kongrede başkanlığa yeniden adaylığını koyacağını tekrarlayan Aziz Yıldırım sözlerini şöyle sürdürdü "Genel Kurul’a 925 yeni üye alacağız. Fenerbahçe’den çıkar bekleyen, Fenerbahçe’nin kendisine kalacağını düşünen kişiler kulüpten arındırılacak." 
     
Oktay sürprizi      KASIĞINDAN ameliyat olduğu için takımdan ayrı çalışan Oktay, dün sabah ormanda yapılan kros çalışmasına katılarak büyük bir sürpriz yaptı. Golcü futbolcu öğleden sonra da kramponlarını giyerek saha çalışmasına çıktı. Oktay, "İstanbulspor maçında oynarım" mesajını gönderdi. 
     
Doktorlara sorgulama      TEKNİK Direktör Lorant, 3. kez aynı tarz sakatlık geçiren Mustafa Doğan için doktorlardan rapor istedi. Alman hoca, bu oyuncunun neden böyle sorun yaşadığını merak ederken, gerekli araştırmaların yapılması için talimat verdi. Bu arada Ali Akdeniz ile Mustafa’nın dün MR’ları çekildi. 
     
Final gecesi      EFES Pilsen Cup’ta oynadığı iki karşılaşmayı da kazanan Fenerbahçe bu akşam final maçına çıkacak. Sarı - Lacivertliler, finalde dün Werder Bremen’i 2-1yenen Spartak Moskova ile karşılaşacak. Saat 20.30’da başlayacak maçı TRT 1 naklen verecek. Teknik Direktör Lorant’ın bu sınava, Samsunspor maçında görev vermeyi düşündüğü ilk onbirle çıkması bekleniyor. 
     



 SPOR 





















</TEXT>
</DOC>
