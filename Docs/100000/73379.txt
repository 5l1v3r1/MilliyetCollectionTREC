<DOC>
<DOCNO> 73379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/yasam/yas05.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra’nın göbeğinde kapkaç dehşeti .. 
</HEADLINE>
<TEXT>

Kentin en lüks semtlerinden birinde yaşayan bir Türk kadını, evini basan gaspçıyı hastanelik olma pahasına polise yakalattı 
     NEVSAL ELEVLİ Londra 

     İngiltere’nin başkenti Londra’da yaşayan Şükran Miles adlı Türk kadını, kentin en seçkin semtlerinden Oxford’daki evinde güpegündüz gaspçıların saldırısına uğradı. 
     Miles’ın ifadesine göre olay şöyle gelişti Geçen hafta Şükran Miles, evinde oturduğu bir gün kapı zili çalındı. Kimliğini sorduğu kişi Elektrikçiyim’ yanıtını verince bir şeyden kuşkulanmayan Miles, kapıyı açtı. Kapı açıldıktan sonra bir süre çevreye bakınan gaspçı Şükran Miles’ın evde yalnız olduğuna emin olunca, ani bir hareketle masanın üzerinde duran çantaya saldırdı. Çantayı kapıp kaçmaya çalışan gaspçı, kendisini engellemek için üzerine saldıran Miles’ı tekme ve yumruk darbeleriyle yere yıktı. 
     
     Arkadan ayaklarına yapıştı 
     Kanlar içinde kalan talihsiz kadın bağırarak yardım isteyince onu susturmak için boğazını sıkmaya başlayan gaspçı, çantada bulunan 450 sterlin yaklaşık 900 milyon lira para ve iki cep telefonunu alarak kaçmaya başladı. 
     Ancak Şükran Miles kararlıydı. Yüzü gözü kan içindeydi ama gaspçının peşinden koşmaya başladı ve kısa sürede yetişerek bacaklarına yapıştı. Bir yandan da bağırarak yardım istiyordu. Bu arada çevreden yetişenlerin de yardımıyla hırsızı etkisiz hale getirip polis çağırmayı başardı. Gaspçı kıskıvrak yakalanırken, para ve telefonlarını inatla kurtarmayı başaran 35 yaşındaki halkla ilişkiler uzmanı Şükran Miles da hastaneye kaldırıldı. 
     



 YAŞAM 
























</TEXT>
</DOC>
