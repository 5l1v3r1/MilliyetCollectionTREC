<DOC>
<DOCNO> 94216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/spor/bbas.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada büyük moral 
</HEADLINE>
<TEXT>

NBA’in Asbaşkanı Andrew Messick, Türk basketbolunun çıkışını yakından izlediğini, Amerika’daki Dünya Şampiyonası’nda 12 Dev Adam’dan yarı final beklediğini söyledi 
     GÖKHAN TÜRE 

     "Türkiye elit ülke" 
     NBA’İN Başkanı David Stern’den sonra gelen en önemli isim olan Asbaşkan Andrew Messick, Türkiye’nin Indianapolis’te yapılacak 2002 Dünya Şampiyonası’nda yarı final oynayacağını iddia etti. Sınır Tanımayan Basketbol organizasyonu nedeniyle İstanbul’da bulunan Messick, Türk basketbolunun çıkışını yakından takip ettiğini belirterek, "Türkiye şu anda Dünya’nın elit basketbol ülkeleri arasında. Dünya Şampiyonası’nda da bunu kanıtlayacaksınız" dedi. 
     
     "Potansiyel var" 
     MESSİCK, 2001 Avrupa Şampiyonası’nı baştan sona izlediğini ve Türkiye’nin çok kaliteli oyunculara sahip olduğunu ifade etti. ABD’li yönetici "Türk basketbolunun, futbolda Dünya Kupası üçüncülüğünün gölgesinde kalacağını sanmıyorum. Çünkü insanların kalbinde her ikisinin de yeri var. Basketbol, 2001’de gördüğü ilgiyi 2002 Indianapolis’te de görecektir. Türkler endişe etmesin. Çünkü Türkiye’de bu potansiyel var" diye konuştu. 
     
     "Hido standartı" 
     ABD’Lİ basketbol adamı, başta Hidayet Türkoğlu olmak üzere NBA’de yer alabilecek birçok Türk oyuncusu olduğuna da değinerek şunları söyledi "Artık NBA için Türk standardı Hidayet’in performansı olacak. Yani bir NBA coachu, önüne Türk oyuncu alternatifi çıktığında onun kumaşı ile ilgili bir endişesi olmayacak. İbrahim Kutluay, Mehmet Okur, Kerem Tunçeri, Mirsad Türkcan ve Hüseyin Beşok NBA kalitesinde oyuncular". 
     
Basketbolda mesai startı      ABD’NİN Indianapolis kentinde 29 Ağustos-8 Eylül tarihleri arasında gerçekleştirilecek 14. Dünya Erkekler Basketbol Şampiyonası’nda mücadele edecek A Milli Takım aday kadrosu, yarın İstanbul’da toplanacak. Crown Plaza Otel’de bir araya gelecek milliler, şampiyona hazırlıklarına başlayacak. Ay - Yıldızlı ekibin toplandığı gün bir de basın toplantısı düzenlenecek. 
     
Yaprak dökümü      2002 Dünya Basketbol Şampiyonası’na hazırlanan A Milli Basketbol Takımı’nın iki antrenörü ve Milli Takımlar Sorumlusu görevlerinden ayrıldılar. Yardımcı antrenör Tolga Öngören ve Murat Özyer Ülker’e gittikleri, Milli Takımlar Sorumlusu Kemal Dinçer ise Fenerbahçe’de işbaşı yaptığı için görevi bıraktıklarını açıkladılar. 
     
İlginç maç      GARANTİ Bankası’nın kredi kartı Bonus MasterCard talihlileri, "12 Dev Adamödan İbrahim Kutluay, Kerem Tunçeri ve Kaya Peker ile gösteri maçı yaptılar. Üç dev adam, rakiplerin attıkları sayılar bir fazla sayılmasına rağmen, iki kadroyu da 15 - 10 yendi. 
     



 SPOR 


























</TEXT>
</DOC>
