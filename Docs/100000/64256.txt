<DOC>
<DOCNO> 64256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/yasam/ayas.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet yapamadı Greenpeace yaptı 
</HEADLINE>
<TEXT>

Yıllarca Sinop’ta bekleyen İtalya’ya ait zehirli varillerden ikisi Greenpeace örgütü tarafından alınıp Roma’ya götürüldü 
     ASLI ÖKTENER İstanbul 

     ZEHİRLİ variller bundan 15 yıl önce bir İtalyan gemisi tarafından Karadeniz’e boşaltılmış daha sonra Sinop’ta karaya vurmuştu. Uluslararası yasalara göre İtalya varilleri geri almak zorunda ancak yıllardır bu işe yanaşmadı. Bunun üzerine çevreci örgüt Greenpeace devreye girdi. 
     
Numuneler gizli alındı...      ÖRGÜTÜN Türk üyelerinden Tolga Temuge, gemi çalışanları Serkan Dadak ve Şirin Bayram’ın da bulunduğu eylemciler, 367 varilin saklandığı Sinop ve Samsun’un köylerindeki depolardan gizlice iki numune aldı. Toksik atık varillerini Rainbow Warrior’a yükleyen eylemciler, bir hafta önce İzmir’den yola çıktı. 
     
Yetkililere ilettiler      EYLEMCİLER dün uzun bir yolculuktan sonra dün sabah Roma’daki Çevre Bakanlığı binası önüne ulaştı. Eylemciler, bu konuda hazırladıkları "15 yıllık zehir skandalı" başlıklı raporu yetkililere ileterek, varilleri geri götüremeyeceklerini, bu işi İtalya’nın yapması gerektiğini söyledi. 
     



 YAŞAM 





















</TEXT>
</DOC>
