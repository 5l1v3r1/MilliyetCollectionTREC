<DOC>
<DOCNO> 82103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/son/sonspo17.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor UEFA'yı farklı galibiyet ile yakaladı 
</HEADLINE>
<TEXT>

     Stat Atatürk. 
     Hakemler İsmet Arzuman xxx, Şahan Yılmaz xxx, Murat Dağlı xxx. 
     Denizlispor Abdullaye xx, Marek xx, Hakan Çimen xxx, Bülent xxx, Ali Tandoğan xxx, İlyas xx, Levent xx, Petri xx, Timuçin xx, Veysel xx, Coşkun xxx. 
     Kocaelispor Ahmet Şahin xx, Ahmet Aslaner xx, Nuri xx, Faruk xx, Hasan x, Engin xx, Cihan Haspolatlı x, Cem x, Ömer xx, Ayman xx, Serdar xx. 
     Birinci Süper Ligi'nde Denizlispor, Kocaelispor'u 4-0 yendi. 
     
     İlk yarı 
     UEFA kupasına katılmayı daha önce garantileyen Kocaelispor karşısında aynı kupaya gitmek için vize arayan Denizlispor, maçın ilk 45 dakikalık bölümünde, rakibine göre daha organizeydi. 
     Ancak, kanat bindirmeleri daha önceki maçlara göre az olunca, Denizlispor, pozisyon bulmakta zorlandı. 
     Kocaelispor ise, sadece, Serdar'ı ileride bırakarak, oyun planını beraberlik üzerine kurdu. Ancak bu plan maçın ilk 45 dakikalık bölümünde tutmadı. 
     Karşılaşmanın ilk tehlikeli atağı Denizlispor'dan geldi. 
     11. dakikada Veysel ceza sahasına girerek, çok ters vurdu. Ancak 
     iyi yer tutan Ahmet Şahin, gole izin vermedi. 
     17. dakikada kaleci Ahmet Şahin'in degajında Bülent, topu 
     ıskalayınca Serdar, kaleci ile karşı karşıya kaldı. Vuruşunda, meşin yuvarlak üstten auta çıktı. 
     24. dakikada Denizlispor'un ilk golü geldi. Ayman, ceza sahası 
     içinde Timuçin'i düşürünce hakem penaltı noktasını gösterdi. Atışı kullanan Coşkun, topla kaleciyi ayrı ayrı köşelere yolladı 1-0 43. dakikada Denizlispor farkı ikiye çıkardı. Bu dakikada Veysel, Nuri'den kaptığı topu, Coşkun'a aktardı. Bu futbolcu da, meşin yuvarlağı kendisinin ve takımının ikinci golü olarak, Kocaelispor filelerine gönderdi 2-0 Karşılaşmanın ilk yarısı da bu 2-0 ev sahibi takımın üstünlüğüyle tamamlandı. 
     
     İkinci yarı 
     Tarihinde ilk kez UEFA Kupası'na katılma şansını yakalayan Denizlispor hırslı futbolunu ikinci yarıda da sürdü. 
     Kocaelispor ikinci yarıya Serdar'ın yerine Cenker x Ayman'ın yerine de Cihan Erdil'i x oyuna alarak başladı. 61. dakikada Denizlispor farkı 3'e çıkardı. Ali Tandoğan'ın pasında Timuçin kaleci ile karşı karşıya kaldı ve topu kaleci Ahmet Şahin'in üzerinden aşırtarak meşin yuvarlağı Denizlispor'un üçüncü golü olarak Kocaelispor ağlarına bıraktı 3-0 72. dakikada Kocaelispor'da Hasan yerini Selçuk'a x bıraktı. 
     76. dakikada Denizlispor'dan Marek, Kocaelispor'dan Cihan 
     Haspolatlı sarıkart gördü. 
     81. dakikada İlyas Denizlispor'da yerini Hiatemen'e x bıraktı. 
     84. dakikada Kocaelispor atağında Cihan Haspolatlı 6 pas 
     köşesinden vuruşunu yaptı ancak top Bülent'e çarparak kornere gitti. 
     85. dakikada Denizlispor'da Ali Tandoğan'ın yerine Serdal 
     oyuna girdi. 
     88. dakikada Levent yerini Muzaffer'e bıraktı , 
     90. dakikada Denizlispor'un 4. golü geldi. Bu dakikada hızlı 
     gelişen Denizlispor kontratağında Veysel, kaleci ile karşı karşıya kaldı ve düzgün bir vuruşla fileleri havalandırdı 4-0 Bu dakikada Kocaelispor'dan Nuri sarı kart gördü. Maçta 4-0 sona erdi, bu sonuçla Denizlispor UEFA kupasına katılmaya hak kazanan üçüncü takım oldu.. 
     





</TEXT>
</DOC>
