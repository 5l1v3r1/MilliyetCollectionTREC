<DOC>
<DOCNO> 75234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yasam/yas03.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlı müşteriye yıldızlı ağırlama 
</HEADLINE>
<TEXT>

Çok yıldızlı otelde kalanlara hizmet de çok yıldızlı oluyor. Otele limuzinle gidiyor, oda sevdiği renge boyanıyor. İşte bazı otellerin özel uygulamaları 
     ÜMRAN AVCI 

     Odanız ne renk olsun 
     RİTZ Carlton Otel’de, görevli rezervasyonu yaptıran VIP konuğun sekreterinden en sevdiği renkten, alerjisi olduğu baharatlara kadar her şeyi öğreniyor. Hatta ücret karşılığı oda müşterinin sevdiği renge boyanıyor. Hastaysa, klima ayarlanıyor, ıhlamur ve nane şekeri geliyor. 
     
     Helikopter servisi 
     ÇIRAĞAN Kempinski’de 500 dolar verirseniz helikopter, 350 dolar verirseniz botla otele transfer ediliyorsunuz. Hele hele otelin saray kısmında kalıyorsanız padişahlar gibi bir konaklama. Çikolotaya batırılmış çilek, şampanya ve havyar size otelin ikramı. Üstelik 24 saat çamaşır hizmeti. 
     
     Çocuklara hediye 
     CONRAD Otel’in Executive katında kalıyorsanız ofisinizde ihtiyacınız olan her detay elinizin altında. Kitaplık bile mevcut. Tabii lokumunuz da unutulmuyor. Swiss Otel’de müşterilerin özellikleri not ediliyor. İşadamlarına ücretsiz sekreterlik hizmeti var. Çocuklar için özel hediyeler var. 
     
     Şemsiye bile var 
     HYATT Regency’nin 8 ve 9’uncu katlarında ağırlanan müşterilerine birer uşak veriliyor. Çay, kahve ve havyar ücretsiz. Divan Otel’de yağmurlu günlerde müşterinin şemsiye ihtiyacı bile karşılanıyor. Özel müşterilerine şifreli televizyon kanallarını izleme olanağı sunuyor. 
     



 YAŞAM 
























</TEXT>
</DOC>
