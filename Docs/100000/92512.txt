<DOC>
<DOCNO> 92512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sontur29.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini sokan yılanı vurmak isterken eşini vurdu 
</HEADLINE>
<TEXT>

     Şanlıurfa'nın Hilvan İlçesi'nde, bir kişi, eşini sokmak üzere olan yılanı av tüfeği ile öldürmek isterken eşini vurdu. 
     Hilvan'a bağlı Üçüzler Köyü'nde meydana gelen olayda, Süleyman Tekyamaç, mutfakta otururken, pencereden, bahçedeki ağacın altında oturan eşi Fehime Tekyamaç'ı bir yılanın sokmak üzere olduğunu gördü. 
     Bunun üzerine Süleyman Tekyamaç, duvarda asılı bulunan ruhsatsız av tüfeğini alarak, bahçeye koştu. Tekyamaç, yılana ateş etmek isterken, eşi Fehime Tekyamaç'ı vurdu. 
     Süleyman Tekyamaç, ağır yaralanan eşi Fehime Tekyamaç'ı Hilvan Devlet Hastanesi'ndeki ilk müdahalenin ardından Şanlıurfa Devlet Hastanesi'ne götürdü. 
     Yetkililer, Fehime Tekyamaç'ın durumunun ağır olduğunu, Süleyman Tekyamaç'ın gözaltına alındığını, soruşturmanın sürdürüldüğünü bildirdiler. 
     





</TEXT>
</DOC>
