<DOC>
<DOCNO> 59321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sonspo08.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin en hırçını Mirkoviç... 
</HEADLINE>
<TEXT>

     Fenerbahçe'nin 2001-2002 sezonun ilk yarısı sonunda en hırçın futbolcusu Zoran Mirkoviç oldu. 
     Sarı-lacivertli takımın Yugoslav futbolcusu, sezonun ilk yarısında oynadığı 12 maçta, 3 sarı ve 1 de kırmızı kart gördü. 
     Zoran Mirkoviç, Kocaelispor, Bursaspor ve Diyarbakırspor maçlarında sarı kart görürken, ilk yarının 14. haftasında yapılan Beşiktaş derbisinin 38. dakikasında, kırmızı kartla oyun dışında kaldı. 
     
     En centilmenler... 
     Hakan Bayraktar, Mert Meriç ve Deniz Uygar, Fenerbahçe'de sezonun ilk yarısını hiç kart görmeden tamamlayan futbolcular oldular. 
     Hakan Bayraktar, ligin ilk yarısında forma giydiği 12 maçta hiç kart görmeyerek sarı-lacivertli takımın en centilmen futbolcusu olurken, Mert Meriç 9 ve Deniz Uygar 4 maçta forma giydi. 
     






</TEXT>
</DOC>
