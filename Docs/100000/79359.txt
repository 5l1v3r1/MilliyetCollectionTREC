<DOC>
<DOCNO> 79359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/ekonomi/eko06.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaray’ın temeli 2003 yılında atılacak 
</HEADLINE>
<TEXT>

     ANKARA Milliyet 

     Ulaştırma Bakanı Oktay Vural, 2003 yılı Mayıs ayında Boğaz Tüp Geçişi ve Gebze - Halkalı Yüzeysel Metro Marmaray Projesi’nin temelini atmayı planladıklarını bildirdi. 
     Vural, dün düzenlediği basın toplantısında, 2007 yılında işletmeye açılacak şekilde planlanan projenin mühendislik - müşavirlik işleri için 12 milyar Japon Yeni temin edildiğini söyledi. 
     
     Sismik sondaj yapılacak 
     Vural, tüp geçit için nisan ayından itibaren eylül ayının 10’una kadar İstanbul Boğazı’nda yeni sismik sondajlar yapılacağını belirtti. Deprem bölgesi olması nedeniyle ihaleye ilişkin daha önce yapılmış araştırmalara ek olarak sondaj yapılacağını ifade eden Vural, "Marmara depremi sonucunda oluşan ortam dikkate alınarak, yeniden sismik çalışmalar yapılacak. Bu çalışmalar ihale şartnamesi hazırlıklarına dahil edilecek" dedi. İlk aşamada tüp geçiş kısmının finansmanını önemsediklerini kaydeden Vural, "Ancak projenin tümünün finanse edilmesi gerekir" dedi. 
     



 EKONOMİ 















</TEXT>
</DOC>
