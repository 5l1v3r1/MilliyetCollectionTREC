<DOC>
<DOCNO> 90453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/spor/spo04.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami veda etti 
</HEADLINE>
<TEXT>

     TRABZONSPOR’DA Hami ile ipler dün resmen koptu. Teknik Direktör Samet Aybaba’nın isteğiyle gönderilmesi kararlaştırılan yıldız futbolcu dün kulüp binasında Başkan Özkan Sümer ile ilk kez bir araya geldi. Sümer, yeni sezonda Hami’ye kendisini kadroda düşünmediklerini resmen bildirdi. Yıldız futbolcu toplantı sonrasında, "Ayrılıyorum. Değişen bir şey yok" diye konuştu. 
     HAMİ, Trabzonspor’dan koptuğu için üzgün olduğunu dile getirdi. Yıldız futbolcu sözlerini şöyle tamamladı "Bonservisim konusunda bir kolaylık sağlanmasını istedim. Bu konuda olumlu bir görüşme gerçekleşti. Futbol oynamaya devam etmek istiyorum. Gönlüm Trabzonspor’da futbolu bırakmak isterdi, ama olmadı. Beni üzen kararın bana resmi olarak geç aktarılmış olması." 
     
     Oliç el yaktı 
     TRABZONSPOR, Hırvat futbolcu Oliç’in transferinden bonservis ücretinin pahalı olması nedeniyle vazgeçti. Roma’nın da renklerine katmak istediği Oliç için kulübü Zabreb 5 milyon euro bonservis ücreti talep etti. Bordo - Mavili kulübün ise tavan fiyat olarak 2.5 milyon euro teklif ettiği öğrenildi. 
     



 SPOR 


































</TEXT>
</DOC>
