<DOC>
<DOCNO> 79726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/yasam/yas05.html </URL>
<DATE> 2002/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırladı ama kurtulamadı 
</HEADLINE>
<TEXT>

Gösteri uçuşundaki bir F-4 savaş uçağı hızla yere çakıldı... Faciadan hemen önce pilotun ateşlediği fırlatma koltuğu da yetersiz kaldı 
     DIŞ HABERLER SERVİSİ 

     ABD’nin California eyaletinde, Los Angeles’ın 100 kilometre kuzeydoğusundaki Point Mugu Deniz Hava Silah İstasyonu’nda savaş uçaklarının düzenlediği önceki günkü gösteri, faciayla sonuçlandı. 
     Üç savaş uçağıyla birlikte alçaktan uçuş gösterisi gerçekleştiren bir F-4 Phantom savaş uçağı, motorlarından birinin alev almasının ardından yere çakıldı. Kazada uçağın iki pilotu da öldü. Yetkililer, F-4’ün gösterideki rolünü başarıyla tamamla-masının ardından, alana dönüş manevrası yaparken düştüğünü söyledi. Cuma günü başlayan ve üç gün sürmesi planlanan gösteri, kaza üzerine iptal edildi. Görgü tanıkları, uçak düşmeden önce pilotlardan birinin kendisini uçaktan fırlatmayı başardığını söyledi. Ancak Michael Norman ve Andrew Muhs isimli pilotlardan ikisinin de ölmüş olması, fırlatma girişiminin de başarısız olduğunu gösterdi. 
     



 YAŞAM 

















</TEXT>
</DOC>
