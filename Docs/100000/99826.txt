<DOC>
<DOCNO> 99826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/son/soneko03.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan TOBB'a ziyaret... 
</HEADLINE>
<TEXT>

     Dünya Bankası heyeti, Türkiye Odalar ve Borsalar Birliği'ni TOBB ziyaret edecek. 
     TOBB'dan yapılan açıklamaya göre, Dünya Bankası Sektör Direktörü Ira Liebermann'ın da aralarında bulunacağı Dünya Bankası heyeti, 5 Ağustos Pazartesi günü TOBB'a bir ziyarette bulunacak. 
     Açıklamaya göre, Ira Liebermann ve beraberindeki Dünya Bankası heyetini, TOBB Yönetim Kurulu Başkanı Rifat Hisarcıklıoğlu ve Yönetim Kurulu üyeleriyle görüşecek. 
     Yapılacak görüşmede, reel sektörün ve özellikle KOBİ'lerin uzun dönemli finansman kaynaklarına erişmesi için yapılacak projeler ele alınacak. Öte yandan TOBB, aynı tarihte, hayvancılık sektörünün karşı karşıya bulunduğu acil ve güncel sorunlara çözüm aramak amacıyla, Tarım ve Köyişleri Bakanı Hüsnü Yusuf Gökalp'in de katılacağı TOBB Hayvancılık Sektör Kurulu'nun ilk toplantısını gerçekleştirecek. 
     





</TEXT>
</DOC>
