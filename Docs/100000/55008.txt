<DOC>
<DOCNO> 55008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/spor/spo10.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

     Ligde bugün 
     Yozgat Şehir Stadı 
     13.30 Y.Yozgat - Ankaragücü Kuddusi Müftüoğlu 
     
     Rize Atatürk Stadı 
     13.30 Ç.Rize - Diyarbakır Muhittin Boşat 
     
     Denizli Atatürk Stadı 
     13.30 Denizli - Samsun Cüneyt Çakır 
     
     İzmit İsmetpaşa Stadı 
     19.00 Kocaeli - Gaziantep Metin Tokat 
     
     Gençler’de üç imza 
     GENÇLERBİRLİĞİ El Saka, Ahmet Hassan ve Cafer ile sözleşme imzaladı. Üç futbolcunun lisans işlemlerinin tamamlandığı ve Göztepe maçında oynayacakları bildirildi. Ahmet Hassan ve El Saka için Denizli’ye 550 milyar lira ve İsmail Doğan’ı veren Gençlerbirliği, Cafer için de Ankaragücü’ne 350 milyar lira ödeyecek. 
     
     Manchester ilk sırada 
     İNGİLTERE’NİN dev kulübü Manchester United, Dünya’nın en zengini unvanını üst üste dördüncü yılda da kimseye kaptırmadı. İngiliz şirketi Deloitte and Touche’un her yıl yaptığı araştırmada Manchester, 117 milyon sterlinlik yaklaşık 246 trilyon lira ciroyla yine zirvede yer aldı. İkinciliği 103.7 milyon sterlin ile Real Madrid elde ederken, Bayern Münih 91.6 milyon sterlin ile üçüncülüğe indi. 
     
     Hakan’a kanca 
     PORTEKİZ’İN ünlü kulübü Benfica da, Hakan Şükür’e talip oldu. Inter’de teknik direktör Hector Cuper ile yıldızı bir türlü barışmayan Hakan ile ilgilenen Benfica, İngiliz ekiplerinin de istediği golcü futbolcuyu, en azından sezon sonuna kadar kiralamak için harekete geçti. A Bola gazetesinde yer alan haberde, gol yollarında sıkıntı çeken Benfica’nın, Hakan Şükür için harekete geçtiği ifade edildi. 
     
     Palermo’nun kötü kaderi 
     ARJANTİNLİ yıldız Martin Palermo, eşine ender rastlanacak bir şekilde sakatlandı. Villareal’in Levante’yi yendiği İspanya Kupası 3. tur maçının uzatma dakikalarında altın golü atan Palermo’nun, sevinç gösterisi sırasında tribünün koruyucu duvarı çökünce ayağı kırıldı. Arjantinli golcünün sezonu kapattığı açıklandı. 
     



 SPOR 

























</TEXT>
</DOC>
