<DOC>
<DOCNO> 90466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/spor/spo25.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası Notları 
</HEADLINE>
<TEXT>

Fritz Walter öldü      ALMAN futbolunun efsanevi isimlerinden, 1954 Dünya Kupası’nı kazanan Alman Milli Takımı’nın kaptanı Fritz Walter, 81 yaşında hayata gözlerini yumdu. Alman futbolunda gelmiş gelmiş en önemli isimlerin başında yer alan ve önceki gün evindeki yatağında ölü olarak bulunan Walter’in, uykusunda hayata veda ettiği açıklandı. 
     
Beckham’dan mesaj      İNGİLTERE Milli Takımı kaptanı David Beckham, kariyerine Japonya’da futbol oynayarak nokta koyabileceğini söyledi. Manchester United ile beş yıllık yeni bir sözleşme imzalayan 27 yaşındaki ünlü yıldız, Japonya’da gösterilen yoğun ilgiden çok memnun olduğunu belirtip, "Burada bir futbol okulu açabilirim. Belki de futbola Japonya’da veda edebilirim" diye konuştu. 
     
1 milyar "tık"      DÜNYA Kupası, sanal alemde de rekor kırmaya devam ediyor. Kupanın resmi web sitesinin ilk iki hafta sonunda bir milyarın üzerinde ziyaret edildiği açıklandı. Bu rakam, dünya spor tarihine geçerken, bugüne kadar en fazla ziyaretçi sayısı, 350 milyonla Sydney Olimpiyatları’nda gerçekleşmişti. FIFA yetkilileri, turnuva sonuna kadar rakamın 1.5 milyara yaklaşmasını bekliyor. 
     
Deschamps’a çağrı      DÜNYA Kupası’na acı bir sürprizle veda eden Fransa’da, milli takıma yeni bir teknik direktör getirilmesi konusundaki tartışmalar sürüyor. Fransa halkı, Roger Lemerre’nin gönderilmesini konusunda büyük bir baskı yaparken, bu görev için Fransız RMCInfo Radyosu’nun ankettinde Monaco’yu çalıştıran Didier Deschamps’a yüzde 47 oranında oy çıktı. Tigana yüzde 31’le ikinci sırada yer aldı. 
     
İrlanda’da iki veda      İSPANYA’YA penaltılarla yenilerek, kupadan elenen Serbest İrlanda’da, Steve Staunton ve Naill Quinn milli takımı bıraktıklarını açıkladılar. İrlanda formasını 102 kez giyerek rekor kıran defans oyuncusu Staunton, "Bu kadar yeter. Artık dizlerimde birkaç yılı daha kaldıracak güç kalmadı" dedi. Quinn ise görevini tamamladığına inandığını ifade etti. 
     



 SPOR 


































</TEXT>
</DOC>
