<DOC>
<DOCNO> 52631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/soneko16.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin ABD'ye desteği IMF'yi etkiledi 
</HEADLINE>
<TEXT>

     Türkiye'nin ABD'nin Afganistan politikasına verdiği güçlü desteğin IMF nezdindeki konumunu güçlendirdiği öne sürüldü. 
     Financial Times Gazetesi, IMF Başkanı Hörst Köhler'nin Türkiye konusunda yaptığı olumlu açıklamalarını değerlendirirken Türk hükümetinin, 11 Eylül'den sonra turizmde ve sermaye piyasalarındaki olumsuz gelişmeler nedeniyle gelecek yılın finansman açığını kapatmak için 12 milyar dolara ihtiyaç duyduğuna dikkat çekildi. 
     IMF'ye ortak bazı ülkelerinin, Türkiye'nin sürdürülebilir yüksek büyüme ve gerileyen kamu borç ortamına dönüş yapabilmesine yönelik kuşkularını gayrı resmi bir biçimde dile getirerek IMF'nin ek kaynak sağlamasını sorguladığını ifade eden Financial Times, Türkiye'nin Afganistan konusunda takındığı tutumun IMF nezdindeki etkisine değinirken şu değerlendirmeleri yaptı 
     "Birçok gözlemci, İslam ülkeleri arasında ABD'nin öncülüğündeki siyasi ve askeri ittifakın en güçlü destekçilerinden biri olan Türkiye'nin siyasi statüsü, konumunu güçlendirdiğine dikkat çekti. Ancak Sayın Köhler, Arjantin'e göre Türkiye ve diğer kilit ABD destekçisi olan Pakistan'a kaynak sağlanmasından daha çok taraftar gözükmesine karşın siyasi tercih yapıldığı iddiaalarını reddetti." Financial Times, IMF'nin 11 Eylül'den bu yana ekonomik daralmayı daha yoğunlaştıran terörist saldırıların etkilerine hızlı bir biçimde karşılık verme politikası izlediğine dikkat çekerken bu çerçevede Pakistan için öngörülen borç paketinin Paris Klübünün yakın tarihin en çömert borç erteleme operasyonuna zemin hazırlayacağına işaret etti. 
     






</TEXT>
</DOC>
