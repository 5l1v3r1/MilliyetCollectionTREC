<DOC>
<DOCNO> 67243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sondun13.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da eşcinseller için özel sigorta şirketi 
</HEADLINE>
<TEXT>

     Fransa'da eşcinsel müşterilerin ihtiyaçlarını da karşılamak amacıyla bir sigorta şirketi kuruldu. 
     ''Citegay Assurances'' isimli şirket, kısa sürede yaklaşık 100 cinseli sigorta etti. Şirket yöneticileri, sigorta ettikleri müşterilerin sayısını yılda 3 bine çıkarmayı hedefliyor. 
     Eşcinsel müşterilerinden sigorta yapmadan önce hiçbir sağlık belgesi istemeyen şirket, eşcinsellerin sağlık sorunları dışında, iş ve özel hayatlarında karşılaştığı ayırımcı muameleyle ilgili açtıkları davalarda mahkeme masraflarını da karşılıyor. 
     Sigorta şirketi, AIDS hastası eşcinsellere hastanelerde daha konforlu şartlarda bakılması için çeşitli imkanlar da sağlıyor. 
     Şirket yöneticileri, şu ana kadar reklam kampanyası yapmadıklarını, ancak Mart ayından sonra yoğun bir tanıtım çalışmasına gireceklerini bildirdiler. 
     Eşcinsel müşteriler, sigorta şirketine, seçtikleri poliçeye göre aylık 28 ile 58 euro arasında değişen prim ödüyorlar. 
     






</TEXT>
</DOC>
