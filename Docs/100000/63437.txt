<DOC>
<DOCNO> 63437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/21/son/sonspo11.html </URL>
<DATE> 2002/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da gergin idman.. 
</HEADLINE>
<TEXT>

     Trabzonspor'da, Birinci Süper Futbol Ligi'nde Beşiktaş ile yapılan karşılaşmada 5-0 yenik duruma düşmenin ardından çıkan olaylar nedeniyle tatil edilen maçın ardından, Gaziantepspor ile yapılacak maçın hazırlıkları bugün moralsiz ve gergin başladı. 
     Teknik direktör Hans Peter Briegel yönetiminde, Mehmet Ali Yılmaz Tesisleri'nde yapılan çalışmada, futbolcuların oldukça gergin oldukları gözlendi. Özellikle Metin ve Macit, bazı basın mensupları karşısında sinirli davranışlar gösterdiler. Takım kaptanı Hami ve yardımcı antrenör İhsan Derelioğlu'nun uyarılarıyla, gerginlikler büyük boyuta ulaşmadı. 
     Trabzonspor'da moralsiz geçen çalışmaya Gökdeniz, Zafer ve Augustine katılmadı. Zafer ve Augustine'nin kondisyon salonunda çalıştıkları bildirildi. 
     






</TEXT>
</DOC>
