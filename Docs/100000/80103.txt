<DOC>
<DOCNO> 80103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/yazar/pulur.html </URL>
<DATE> 2002/04/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sokak çocukları çöp toplayıcılar .. 
</HEADLINE>
<TEXT>

          KİM sokak çocuklarının haline üzülmez, kim minicik çocuğun dilenmesine, elindeki kağıt mendilleri satmak için yalvarmasına, karda yağmurda, elinde kirli bir paçavra, otomobillerin camlarını silmek için koşturmasına yüreği paralanmaz 
     
     DİKKAT ederseniz, son yıllarda büyük şehirlerde yeni bir meslek türedi, çöp karıştırmak... 
     Ellerinde, sırtlarında, el arabalarında koca koca çuvallar, apartmanların çöplerini karıştırıyorlar, işlerine yarayan kağıt, karton, plastik, tencere, cam şişeleri alıyorlar. 
     
     SİZİN, attıktan sonra, bir daha bakmayacağınız çöpleri karıştırmak ve ekmek parasını çıkarmak. 
     Üzülmemek mümkün mü 
     Lakin geçen gün bir kapıcıyla, bir çöp toplayıcısını dinleyince düşüncemiz değişti... 
     Kapıcı adama kızıyordu 
     "Çöpleri karıştırıyorsun, çevreyi kirletiyorsun " 
     O da karşılık veriyordu 
     "Karıştırmayayım da ne yapayım Hırsızlık mı, çalayım mı 
     
     BU halimizin nedenini, niçinini, çözümünü soracak olsak hemen ekonomi, sosyal adalet, vergi ve gelir dağılımındaki adaletsizlik gündeme gelir değil mi 
     
     OYSA, bu halimize başka çözümler de var 
     Mesela Karabük Valiliği'nin aldığı karar gibi... 
     Valilik aldığı kararı Resmi Gazete'de de yayımlatmış, özeti şu 
     "Sokakta Yaşayan veya Sokakta Çalıştırılan Çocukların Korunması ile Çöpleri Karıştırmayı Alışkanlık Haline Getirenlerin İnsan ve Çevre Sağlığı Açısından Engellenmesine Dair Karar." 
     Peki, bu kararın kapsamına kimler giriyor 
     "Madde 1- Sokak, cadde, meydan, otogar, tarihi ve kültürel mekanlar, ibadethaneler, müştemilatı terk edilmiş yapılar, bankaların ATM'leri gibi yerler barınmak amacı ile kullanılmayacak, ilgili ve yetkililer bu hususun engellenmesi için gerekli önlemleri alacaklardır. 
     Madde 2- 18 yaşın altında reşit olmayan çocuklar, otobüs gibi toplu taşıma araçlarında, nikah salonlarında, bar, diskotek gibi eğlence merkezlerinde ve umuma açık vb. yerlerde çalıştırılmayacak, cadde ve sokak kaldırımlarında veya trafik içinde araçların camlarını silmek isteyenlere izin ve fırsat verilmeyecektir. 
     İlköğretim çağındaki çocuklar, bulunması gereken yerlerde olacak, yani ilköğretim okullarına yönlendirilerek her türlü imkan ve destek sağlanarak eğitime ve öğretime devamları temin edilecektir." 
     Kararın gereğini kim yerine getirecek ve uygulayacak 
     Kaymakamlar, milli eğitim müdürlükleri, okul yönetimleri ve öğretenler. 
     
     HEP şikayet eder, yakınır dururuz, "Ankara'da oturuyorlar, memleket gerçeklerini bilmeden masa başında karar alıyorlar" diye... 
     Buyrun işte, bu da Ankara dışında alınan bir karar... 
     Hani Resmi Gazete'de yayımlanma tarihine bakarak insanın "1 Nisan şakası" diyeceği geliyor. 
     
     AH, ah, bu işler emirle, kararla, yasakla, yasayla düzeltilebilseydi... 
     Adam aç, siz çöp karıştırmak yasak, diyorsunuz. 
     Dinler mi 
     
     







Fransa dersleri... 


Mesleksiz yığınlara "çalışın, çalışın" demenin anlamı ne 


Ata’nın çavuşu 


Kömür karası ve yüzkarası 


Fransa’dan siyaset dersleri 


Le Pen hayaleti ve solun kimlik krizi... 


Ata Polonya'da 


Türkiye 12 yılı başarabilir mi 


Hastane özel olursa daha iyi hizmet alınır mı 


Jospin ve "eskimiş yüzler"imiz 


Aşırı sağ böyle giderse... 


İki turlu seçimde Erbakan, başbakan olamazdı 


Bir halk düşmanı’ndan mektup var 


Sokak çocukları çöp toplayıcılar .. 


Yeni ilaç yok, ama sektör h l çok k rlı 


Konuşacak o kadar çok şey...’ 


Aslolan rekabet 


BDDK saygın, otoriter, şeffaf olmalı 


</TEXT>
</DOC>
