<DOC>
<DOCNO> 86707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/yazar/okur.html </URL>
<DATE> 2002/05/29/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Büyük yarış 
</HEADLINE>
<TEXT>

     Bankacılık sistemi çehre değiştiriyor İstanbul Yaklaşımı’nda "çerçeve anlaşmanın" imzalanması, bankalara sermaye şırıngası, reel sektörün bu işte nasıl sınav vereceği artık gündemimizin en önemli konusu olarak karşımıza çıkıyor. Haziranın ilk haftasında kamuoyunun banka bilançolarıyla ilgili olarak bilgileneceğini biliyoruz. Ancak adresimiz "Bankalar Birliği". Çünkü 31 Mayıs yani cuma günü Bankalar Birliği "başkanını seçecek". Hem kamu, hem özel bankaların üye olduğu Bankalar Birliği, böylesine zorlu ve sancılı süreçte çok önemli konularda önemli bir sınav verdi. Üstelik başkanı olmadan, başkanlığa vekalet eden bir başkan yardımcısıyla işleri yürüttü. 
     Yaşanan krizle birlikte özkaynaklar gitti, bankaların aktif pasif yapısı iyice bozuldu. Yığınla bankacı işsiz kaldı. Böyle bir noktada rakam vererek bankacılık sektörünü anlatmanın pek de doğru olmadığının farkındayız. Sadece bankalar için "milat" olarak kabul edilebilecek bir dönemin başladığını biliyoruz. O yüzden derdimiz, Bankalar Birliği’nin genel kurulu... Çünkü hem kamu hem de özel bankalar açısından farklı bir tablo var karşımızda. 
     Ve bu birliğe üye olan kamu bankaları, Ziraat, Halkbank, Vakıfbank, özel bankalar, yabancı bankalar, yatırım ve kalkınma bankaları başkan seçiminde oy kullanacak. Ancak daha önceki dönemlerde 4 üye ile yönetimde temsil edilen kamu bankaları artık 3 üye ile birlikte yönetimde yerini alacak. Büyük bankalar sıralamasında 10 büyük banka, 4 temsilciyle ipi göğüsleyecek. Orta ölçekli bankalar sıralamasından 3 temsilci, yabancı bankalar ile yatırım ve kalkınma bankalarından da 1 temsilci bu işte yerini alacak. 10 büyük banka yönetim kurulu başkanını seçecek. Ziraat Bankası Genel Müdürü Osman Tunaboylu bundan önceki dönemde başkan seçilmişti. Bankadan ayrılınca da makam koltuğu boş bırakıldı. Şimdi dengeler değişti, 10 büyük banka başkanlıkta şanslı görünüyor. 
     
Özince aday      İşte bankacılar bugünlerde bir ölçüde iğneli fıçıya benzeyen Bankalar Birliği Başkanlığı için bir isim üzerinde yoğunlaşmış bekliyor İş Bankası Genel Müdürü Ersin Özince... Ve Ersin Özince’nin isminin telaffuz edildiği başkanlık yarışında bu kez ibreyi İş Bankası’ndaki yeni yapılanmaya çeviriyoruz. 
     İş Bankası’nın yüzde 26 hissesi CHP’ye ait. Yönetimde 4 temsilcisi var. Yüzde 46’sı İş Bankası çalışanlarının kurduğu Emekli Sandığı’na ait. Geri kalan yüzde 28 hisse ise halka açık. Dolayısıyla 84 iştiraki olan İş Bankası cephesinden yansıyan her haber hem piyasalar için hem de bankacılık sektörü için ayrı bir önem taşıyor. 
     
     







Üçlü koalisyon 


Pembeyle erguvan karışımı bodur zakkumlar ve Yuvarlakçay'daki çınar 


Kısa bilanço... 


Ecevit’in formülü 


Siyasi öfke değil, siyasi duyarlılık 


Önümüz kesilirse Tayyip öne çıkar 


TSK ve sağduyu 


Burs ve yurt sorunu neden çözülmüyor 


Avrupalı patronların İstanbul seferi 


Kitapların zaman tüneli 


Yeni bir dünya kurulurken Türkiye... 


Hangisi daha milliyetçi hareket 


Büyük yarış 


Yeni bir başbakan 


Türk seçmeni üzerine çeşitlemeler 


Gidelim buralardan 


Herkesin malı kendine 


Tarım şehri Konya sanayi şehri oluyor ...hatta oldu bile 


</TEXT>
</DOC>
