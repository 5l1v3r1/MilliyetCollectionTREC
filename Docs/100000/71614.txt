<DOC>
<DOCNO> 71614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/yasam/yas04.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasta yakıcı’ 
</HEADLINE>
<TEXT>

Otomobiliyle çarptığı adamı hastaneye götürmek yerine, tam 2 gün, ön camına sıkışmış halde saklayan hastabakıcı, kurbanının can çekişerek ölümünü izledi 
     SEMA EMİROĞLU New York 

     ABD’de hastabakıcılık yapan bir kadın, karşısına çıktığı yargıca bile "Böyle gaddar davranış görmedim" dedirten bir cinayet işledi. Akıllara durgunluk veren olay, Teksas eyaletinin Forth Worth kentinde meydana geldi. 25 yaşındaki Chante Mallard, gece yarısı içkili ve extasy hapı içmiş halde otomobil kullanırken, önüne çıkan Gregory Biggs’e 37 çarptı. Çarpmanın hızıyla Biggs otomobilin kaputunun üstüne fırladı, başı da otomobilin ön camından içeri girdi. 
     
     Darbeden değil, şoktan öldü 
     Kadın, yardım istemek yerine, kurbanının başı camdan içeri girmiş, kolları ve bacakları kaputtan sarkmış halde yoluna devam etti. Evine gidip otomobili garaja bırakan Mallard, yaralının feryadını da duymazlıktan geldi. Evine çıkarak erkek arkadaşıyla seks yapan hemşire, yeniden garaja inerek, yaralının ölüp ölmediğini kontrol etti. 
     Bir komşunun ihbarı üzerine kadının evini arayan polis, ön camı kırık ve kanlı arabayı buldu. Mallard’ın suç kanıtlarını yok etmek için aracın koltuklarını evinin arka bahçesinde yakmaya çalıştığı da ortaya çıktı. Otopside de, Biggs’in iç kanamadan değil, kan kaybı ve şoktan öldüğü saptandı. Mallard, iki gün can çekişen Biggs öldükten sonra, cesedi arkadaşlarının yardımıyla parka attığını itiraf etti. Mallard, mahkemede suçlu bulunursa 5 yıl hapis ve 10 bin dolar para cezası alacak. 
     



 YAŞAM 
















</TEXT>
</DOC>
