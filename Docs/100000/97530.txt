<DOC>
<DOCNO> 97530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/son/soneko38.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası, Beklenti Anketi Sonuçları'nı açıkladı... 
</HEADLINE>
<TEXT>

     Merkez Bankası Beklenti Anketi'ne göre, yılsonu uygun ortalama enflasyon beklentisi, Tüketici Fiyat Endeksi TÜFE bazında 0.1 puan azalarak yüzde 35.6'ya indi. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçları açıklandı. 
     Buna göre, Temmuz ayının ilk yarısında yapılan ankette yüzde 27-55 aralığında seyreden yılsonu TÜFE öngörüsü, Temmuz ayının ikinci yarısındaki ankette yüzde 24.5- 50 aralığına geriledi. 
     Daha önce yüzde 35.7 olan yılsonu uygun ortalama enflasyon beklentisi ise yüzde 35.6'ya geriledi. 
     Temmuz ayı ikinci anketinde cari ayın TÜFE'ye göre enflasyon beklentisi yüzde 0.5-3.1 aralığında seyrederken, uygun ortalama yüzde 1.5 oldu. 
     Temmuz ayının ilk anket sonuçlarına göre, enflasyon beklentisi yüzde 0.1-3.1 aralığında seyredeceği, uygun ortalamanın ise yüzde 1.4 olacağı öngörülmüştü. 
     
     TÜFE BEKLENTİSİ 
     Temmuz ayının ikinci anket sonuçlarına göre, 2 ay sonrası için öngörülen TÜFE beklenti aralığında artış yaşanmazken uygun ortalamada artış görüldü. 
     Buna göre, Temmuz ayının ilk anket sonuçlarında, yüzde 0.5-6.0 aralığında seyreden iki ay sonrasının TÜFE beklentisi, Temmuz ayının ikinci anketinde de değişmedi. Uygun ortalamada yüzde 3.0'dan yüzde 3.1'e yükseldi. 
     Gelecek 12 aylık dönemin TÜFE beklentisi aralığı Temmuz ayının ikinci anketinde Temmuz ayının ilk anketine göre düşüş yaşanırken uygun ortalamada ise artış yaşandı. 
     Buna göre, Temmuz ayının ilk anketinde yüzde 20- 48 aralığında seyreden gelecek 12 aylık dönemin TÜFE beklentisi yüzde 18.9-45'e inerken, uygun ortalama yüzde 32'den yüzde 32.3'e çıktı. 
     
     HAZİNE İHALESİ 
     Anket sonuçlarına göre, Temmuz ayının ikinci anketinde Temmuz ayının ilkine oranla, cari ayın bileşik faiz oranı beklentisinde düşüş yaşandı. 
     Buna göre Temmuz ayının ilk anket sonuçlarına göre, yüzde -85 aralığında seyretmesi öngörülen cari ayın bileşik faiz beklentisi ikinci ankette yüzde 60-78'e aralığında gerçekleşirken, uygun ortalamada yüzde 69.0'dan yüzde 68.1'e indi. 
     Yıl sonu bileşik faiz beklentisi, Temmuz ayı ikinci anket sonuçlarına göre yüzde 29-78 aralığında, uygun ortalamada yüzde 54.7 aralığında gerçekleşti. 
     Bileşik faiz beklentisi, Temmuz ayının ilk anket sonuçlarında, yüzde 29-70 aralığında ve uygun ortalamanın da yüzde 54.5 olması öngörülmüştü. 
     Yılsonu basit faiz orantısı beklentisi, Temmuz ayının ikinci anketinde birinci anketine göre aralık ile uygun ortalamada değişiklik yaşanmadı. 
     Buna göre Temmuz ayının ikinci anketine yıl sonu basit faiz oranı yüzde 27-55 aralığında, uygun ortalamanın ise yüzde 43.6 oldu. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde, cari ay sonu dolar kuru beklenti aralığında Temmuz ayının ikinci yarısında ilk anket sonuçlarına göre artış yaşandı. 
     Buna göre Temmuz ayının ilk anket sonuçlarında 1,450.000- 1,800.000 aralığında seyreden bankalararası döviz kuru beklentisinin 1,500.000-1,800.000 aralığında gerçekleşeceği öngörüldü. Aynı dönemde 1,650.000 lira olan uygun ortalama ise değişmedi. 
     Ankete katılanlar, yıl sonu dolar kurunun 1,600.000-2,400.000 aralığında seyredeceği ve uygun ortalamanın da 1,850.9 lira olacağı beklentisini dile getirdiler. 
     Temmuz ayının ilk anket sonuçlarına göre, yıl sonu dolar kuru beklentisi 1,550.000-2,300.00 lira aralığında, uygun ortalamanın da 1 milyon 850 bin lira olacağı tahmin edilmişti. 
     
     BÜYÜME BEKLENTİSİ 
     Ankete katılanlar ayrıca, Temmuz ayının ilk yarısında olduğu üzere, yılsonu GSMH'sinin yüzde 1 ile yüzde 5 aralığında, uygun ortalamanın da yüzde 2.5 olacağını öngördüler. 
     Katılımcılar, Temmuz ayının ikinci anketinde, yılsonu cari işlemler dengesinin eksi 3 milyar ile 2 milyar dolar arasında seyredeceğini öngörürken, verilerin dağılımının çok düzensiz olması nedeniyle uygun ortalama hesaplanamadı. 
     Temmuz ayının ilk anketinde yıl sonu cari işlemler dengesi - 3 milyar ile 7 milyar dolar arasında seyredeceğini öngörülmüştü. 
     Beklenti anketi, tüketici enflasyonu, faiz oranları, döviz kuru, cari işlemler dengesi ve GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     





</TEXT>
</DOC>
