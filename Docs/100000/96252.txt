<DOC>
<DOCNO> 96252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/yazar/guclu.html </URL>
<DATE> 2002/07/17/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Amaç koltuk mu yoksa hizmet mi 
</HEADLINE>
<TEXT>

     Milletvekilleri oradan oraya geçip duruyorlar. Düne kadar adını bilmediğimiz, yüzünü görmediğimiz, hiçbir icraatını duymadığımız milletvekilleri bir bir çıkıp Türkiye’nin geleceği için partilerinden istifa ettiklerini açıklıyorlar. İyi de peki bugüne kadar nerelerdeydiniz Ülkenin bu noktaya gelmesinde sizlerin hiç mi payı yok Dahası Türkiye’nin geleceği için elinizde istifa dilekçesinin ötesinde hangi programınız, hangi projeniz var Bir an önce açıklayın da öğrenelim .. 
     Daha önce de yazdım, istifacıların amacı eğer gerçekten Türkiye’nin geleceği olsaydı bugüne kadar çoktan bir şeyler yapmış olurlardı. Anlaşılan o ki gerçek amaç olası bir erken seçimde liste başını kapıp yeniden milletvekili seçilmek. Geçen gün istifa edenler içerisinde 30 yıla yakındır parlamentoda olan birisine gözüm takıldı. Bugüne kadarki en büyük icraatı sürekli olarak o partiden, bu partiye geçmesi oldu. Onun ötesinde bir gün olsun yaptığı bir iş nedeniyle ismini duymadık. O mu ülkeyi kurtaracak O mu memleketin geleceğini düşünüyor Güldürmeyin Allah aşkına .. 
     İstifacıların, evet evet istifacıların çünkü yeni oluşum ismi onlara hiç uymuyor. Çünkü yeni bir taraflarını hala görebilmiş değiliz. Parti programını Milli Eğitim eski Bakanı Metin Bostancıoğlu hazırlıyormuş. Artık gerisini siz düşünün. Eğitimin sorunlarını çözdü, şimdi sıra ülkeyi kurtarmaya geldi. Helal olsun kendisine. Değerini anlayamamışız... 
     İstifacılara karşı elbette önyargılı değiliz. Ama ayinesi iştir kişinin derler. Şu andaki değerlendirmelerimiz bugüne kadar sergiledikleri performanslarına yönelik. Koysunlar ortaya inandırıcı projeler, kendi adıma alkışlamaya hazırım .. İstifacılar, liderleri ve liderlerin lideri bugüne kadar hangi konuda ne yaptı, gelecek için ne düşünüyorlar anlatsınlar öğrenelim... 
     
ÖSS yarın açıklanıyor      Milyonlarca öğrenci ve yakınının dört gözle beklediği üniversite seçme sınavı sonuçları nihayet açıklanıyor. Tahminen bir milyon civarındaki aday ÖSS barajını aşarken yarım milyondan fazlasının üniversite hayalleri bir başka bahara kalacak. 
     İşte tam bu aşamada başta istifacılar olmak üzere tüm siyasi partilerin milyonlarca genci ilgilendiren bu konuda neler düşündüklerini özellikle merak ediyoruz... 
     Kazanamayanların hali ne olacak Parası olan dershaneye gidip şansını bir kez daha deneyebilir Peki ya ekonomik koşulları yetersiz olanlar ne yapacak Yüz binlerce üniversite mezunu işsiz varken onlar lise mezunu olarak nasıl iş bulabilecekler En önemlisi de içerisine düştükleri moral bozukluğundan nasıl kurtulacaklar .. 
     
Dünyanın sonu değil      ÖSS sonuçları açıklandığında hangi uzmana sorsak, sınavı kazanamamanın, üniversiteye girememenin dünyanın sonu olmadığını söylerler. Her ne kadar böylesi bir ortamda gençlere söylenecek en son söz bu olsa da biz de aynı görüşteyiz. 
     Sınava girenlerden sadece yüzde 5’inin istediği bir fakültede öğrenim görebildiği bir sistemde, istemediği bir mesleğe yönelip, mutsuz bir gelecek oluşturmaktansa lise mezunu olarak kalıp doğru bir yaşam kurmak daha iyi bir çözüm olabilir. Önemli olan her koşul için planlarınızın bulunması. Birisi olmazsa diğeri sizi mutlaka başarı ve mutluluğa götürecektir. 
     
     







Seçim, 3 Kasım’da 


Türkiye asıl şimdi iyiye gidiyor 


Şair ölünce... 


Çiller’in girişimi 


Beklentiler gerçekleşiyor 


Üçlü’nün el ele halkın önüne çıkması... 


3 Kasım vitrini 


Amaç koltuk mu yoksa hizmet mi 


Yumoş’a bak, gel gel 


Siyasi sabıkalılar 


Dış politika değişmez, ama... 


Şeytan h l aramızda 


"Putunu kendi yapar kendi tapar " 


Ekonomi müdafaada 


İşadamları Ecevit’e dönüş yaptı 


</TEXT>
</DOC>
