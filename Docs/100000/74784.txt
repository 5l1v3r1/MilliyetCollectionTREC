<DOC>
<DOCNO> 74784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/guncel/gun04.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Kongresi’ne aday Türk işadamı 
</HEADLINE>
<TEXT>

ABD’nin Maryland Eyaleti’nden adaylığını koyan Osman R. Bengür seçilirse Amerikan tarihinin ilk kongre üyesi olacak 
     Can KAMİLOĞLU New York 

     ABD’de 5 Kasım’da yapılacak kongre seçimleri için Osman R. Bengür adlı Türk iş adamı, Demokrat Parti’den adaylığını koydu. Maryland Eyaleti 2. Bölge’den aday olan Bengür, seçilirse Amerikan tarihinin ilk Türk kongre üyesi olacak. Geçen hafta New York’un Manhattan’daki The Marmara Oteli’nde yapılan toplantıda Bengür’e maddi destek sağlayacak Türk ve Amerikalı işadamları bir araya geldi. Bu toplantıyla Bengür’ün seçim kampanyası New York’tan start almış oldu. İlk kampanya gecesini organize eden Orhan Taner, şöyle konuştu "Bir Türkün Kongre üyesi olduğunu görmek için 25 yıl bekledim. Her şey çok yeni. Seçim stratejilerini saptıyoruz." 
     Baltimor’da yatırım bankacılığı yapan Bengür "Bengurbryan Co’nun sahibi. Bengür, San Fransisco Crocker National Bank’ta başladığı yatırım bankacılığı kariyerine yaklaşık 70 firmaya finansman sağlayıp 1 milyar dolarlık bir yatırım sirkülasyonu elde ettiği "Alex Brown Sons" şirketinde devam ediyor. 
     
     Restoran zinciri de var 
     Bengür özellikle enerji, telekominakasyon ve sağlık hizmetlerinde uzmanlaştı ve eyalet enerji direktörlüğünü yaptı. Kendi kurduğu şirketinde 300 müşterisi ile 10 milyar dolarlık yatırım sağladı. Bengür’ün şirketine ait 19 restoran ve bir pizza zinciri var. 
     
Sanata düşkün      Osman Bengür, Maryland Eyaleti’nin Baltimor kentinde yaşıyor. Evli olan Bengür, ABD’deki Princeton Üniversitesi’nden mezun oldu. Cambridge Üniversitesi’ni de bitiren Bengür ABD’de çalışma hayatına atıldı. Sanat ve spora düşkün olan Bengür sosyal yaşamda da oldukça faal. 
     



 GÜNCEL 



























</TEXT>
</DOC>
