<DOC>
<DOCNO> 55214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sonspo09.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 0 - Göztepe 1 maç bitti 
</HEADLINE>
<TEXT>

     Birinci Süper Ligi'nde yapılan maçta Göztepe deplasmanda Gençlerbirliği'ni 1-0 yendi. 
     Birinci Süper Futbol Ligi'nde Gençlerbirliği ile Göztepe arasındaki mücadelenin ilk yarısı 0-0 sona erdi. 
     Karşılaşmaya Gençlerbirliği, hafta içinde Denizlispor'dan transfer ettiği El Saka ve Ahmet Hassan ile Ankaragücü'nden aldığı Cafer'e ilk onbirde yer vererek başladı. Maçın ilk 45 dakikalık bölümü karşılıklı ataklarla geçerken, her iki takım da yakaladığı net gol pozisyonlarından yararlanamadı. 
     10. dakikada, Serkan'ın soldan ceza alanına ortaladığı topa M'Bayo 
     kafayı vurdu. Meşin yuvarlak kaleci Majdan'da kaldı. 
     12. dakikada, Cafer'in ceza alanının dışından attığı sert şutu 
     Majdan son anda kornere gönderdi. 
     30. dakikada, Miroslav'ın sağdan kale alanına ortaladığı topa 
     Mustafa uygun durumda kafayı iyi vuramadı ve takımını bir golden etti. 
     32. dakikada, sol taraftan hızla ceza alanına sokulan Korhan, 
     penaltı noktası üzerindeki Mustafa'ya topu aktardı. Mustafa'nın yakın mesafeden vurduşunda top yan direkten döndü. Mustafa, ikinci vuruşunda topu üstten auta gönderdi. 37. dakikada, Göztepe ceza alanındaki karambolde son olarak topu önünde bulan Ömer, vuruşunu iyi yapamayınca savunma topu uzaklaştırdı. 40. dakikada, Youla'nın sağ taraftan kale alanına gönderdiği topa M'Bayo vurdu. Kaleci Majdan'ın mükemmel bir refleksle çıkardığı topa bu sefer Cafer müdahale etmek istedi. Ancak, Göztepe savunması son anda topu gol çizgisi üzerinden uzaklaştırdı. İlk yarı 0-0 sona erdi. Karşılaşmanın ikinci yarısında, topla daha çok oynayan ve rakip yarı alanda daha fazla görünen takım Gençlerbirliği oldu. Ancak, konuk Göztepe'nin gollük pozisyon sayısı daha fazlaydı. İzmir ekibi, bu fırsatlardan birini Mustafa ile gole çevirdi ve haftayı üç puanla kapatmayı başardı. 52. dakikada, soldan hızla ceza alanına sokulan Göksel'in şutunda, top yandan auta gitti. 55. dakikada, Tayfun'un sol taraftan ceza alanına ortaladığı topu bomboş pozisyonda önünde bulan Servet, çok kötü bir vuruşla meşin yuvarlağı üstten auta gönderdi. 59. dakikada, Gençlerbirliği'nde Serkan'ın yerine Mehmet Ali x oyuna girdi. 63. dakikada, Göztepe'den Emre sarı kart gördü. 69. dakikada, Gençlerbirliği Youla'nın yerine İdris'i xx oyuna alırken, 70. dakikada da, Göztepe'de Korhan'ın yerine Ersen Martin xx oyuna dahil oldu. 74. dakikada İsmail Güldüren'in kornerden ceza alanına gönderdiği topu, İdris kafa ile filelelere gönderdi. Ancak, hakem Mutlu Çelik, İdris'in faul yaptığı gerekçesiyle pozisyonu gol olarak değerlendirmedi. 77. dakikada, Göksel'in sağdan ceza alanına ortaladığı topu Mustafa kafa ile filelere göndererek takımını 1-0 öne geçirdi. Aynı dakika içinde Gençlerbirliği, Ferdi'nin yerine Nihat'ı xx oyuna aldı. 79. dakikada, Göztepe'den Mkhalele sarı kart gördü. 83. dakikada, Göztepe'de Miroslav'ın yerine Cem oyuna dahil oldu. 90. dakikada, Nihat'ın yaklaşık 30 metreden sert şutunda top az farkla üstten auta gitti. Karşılaşmanın uzatma dakikalarında Göztepe ceza alanındaki karambolde yakın mesafeden İdris topa sert vurdu. Ancak, kaleci Majdan gole izin vermedi. Karşılaşma Göztepe'nin 1-0'lık üstünlüğü ile sona erdi. 
     






</TEXT>
</DOC>
