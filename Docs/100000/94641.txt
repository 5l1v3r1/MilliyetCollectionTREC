<DOC>
<DOCNO> 94641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sondun25.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Yönetimi "Türkiye'deki erken seçim çözümü zorlaştırabilir" 
</HEADLINE>
<TEXT>

     Kıbrıs Rum Yönetimi Dışişleri Bakanı Yannakis Kasulides, Türkiye'de kış aylarında erken seçime gidilmesinin, Kıbrıs sorununun çözüm çabalarını zorlaştıracağını öne sürdü. 
     Kasulides, Rum gazetecilerin, ''Türkiye'de kış aylarında erken seçime gidilmesinin Kıbrıs sorunundaki çözüm çabalarını ne oranda etkileyeceği '' sorusuna karşılık, ''Mutlaka bu çabaları zorlaştıracaktır'' dedi. 
     Yannakis Kasulides, BM'nin Ekim ayına kadar Kıbrıs sorunu için bütünlüklü çözüm planı ortaya koymasını olasılık dışı tutmadığını belirtti. 
     Avrupa Komisyonu Başkanı Romano Prodi ile Genişlemeden Sorumlu Komisyon Üyesi Günter Verheugen'in Ankara'ya yapacakları ziyaretle ilgili sorular üzerine de Kasulides, ''iki Avrupalı yetkilinin, Kıbrıs sorununun Aralık'a kadar çözülememesi ve bunun, bugünkü Türk tutumunun sürmesinden dolayı olması halinde, Kıbrıs sorunu çözülmeden Kıbrıs 
     üye olacak diye şikayetleri olmaması gerektiği mesajını götürecekleri inancında olduğunu'' söyledi. 
     





</TEXT>
</DOC>
