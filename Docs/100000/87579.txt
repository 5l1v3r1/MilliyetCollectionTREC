<DOC>
<DOCNO> 87579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/ekonomi/aeko.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, 2.1 katrilyon liranın peşine düştü 
</HEADLINE>
<TEXT>

Hazine, çeşitli parasal işlemlerde devletin 2.1 katrilyon lira zarara uğratıldığını, 221 milyon dolarlık karapara aklandığını saptadı. Konuyla ilgili çok sayıda dava açıldı 
     HARUN GÜREK Ankara 

     Hazine Müsteşarlığı Kontrolörler Kurulu, 2001’de 14.4 katrilyon liralık inceleme gerçekleştirdi. Devletin 2.1 katrilyon liralık zarara uğratıldığı, ayrıca 221 milyon dolarlık da karapara aklandığı saptandı. Bu işlemlerle ilgili çok sayıda dava açıldı. 
     Hazine Kontrolörler Kurulu, 2001 yılı faaliyet raporunu açıkladı. Açıklamaya göre geçen yıl 296 rapor tutuldu. Ödünç para verme mevzuatı kapsamındaki soruşturmalarda, 243 trilyon 975 milyar liralık büyüklük incelendi. Zararını fazla gösteren KİT’ler mahkemeye verildi. 
     Kambiyo mevzuatı kapsamında 100 milyon 974 milyon dolar, 12 milyon 696 bin mark ve 988 milyar liralık dava açıldı. Karapara mevzuatında ise 330 milyon 620 bin dolarlık inceleme sonunda 221 milyon dolarlık aklama yapıldığı belirlenerek suç duyurusunda bulunuldu. Memur soruşturmaları kapsamında yapılan inceleme sonucunda 24 milyon dolar ve 195 trilyon 31 milyar lira için dava açıldı. 
     
     En büyük rakam garantilerde 
     Hazine garantili krediler ile Hazine payları konusunda yapılan incelemelerinde 623 milyon 729 bin dolar, 10 milyon 780 bin mark ve 515 trilyon 413 milyar liralık dava başvurusunda bulunuldu. Bütün incelemelerin parasal toplamı 8 katrilyon 505 trilyon lira, 3 milyar 595 milyon dolar ve 240 milyon mark olmak üzere 14.5 katrilyon liraya yaklaşıyor. Davaların toplamı da 2.1 katrilyon lirayı aştı. 
     
     KİT’ler zararlarını fazla göstermiş 

</TEXT>
</DOC>
