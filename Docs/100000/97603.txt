<DOC>
<DOCNO> 97603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/guncel/gun03.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
17 Kasım’ın Türk’ü h l sır 
</HEADLINE>
<TEXT>

Örgütün banka soygununda yer alan Apostolis’ kod adlı Türk’ün Yavuz Öztürk olduğu Ksiros’un ifadesiyle kesinleşti 
     YORGO KIRBAKİ Atina 

     17 Kasım terör örgütünün üyesi "Apostolis" kod adlı Türk’ün adı Yavuz Öztürk olarak belirlendi. 
     17 Kasım’ın baş tetikçilerinden Hristodulos Ksiros’a göre, 24 Aralık 1984’te bir banka soygununda yer alan Öztürk, daha sonraki yıllarda enfarktüs geçirip öldü. Ksiros, Öztürk hakkında polise verdiği ve bir bölümü basına sızan ifadesinde, bir polisin öldüğü bu soygunda mesleğinin tornacı olduğunu belirttiği Öztürk hakkında, "Bankanın önünde motosiklette bekliyordu" dedi. 
     Ksiros, soygunu şöyle anlattı "Hatırladığım kadarıyla, soygunda benden başka, Alekos kimliği meçhul , Lukas aranmakta olan Dimitrios Kufodinas , Nikitas kimliği meçhul , Apostolis Yavuz Öztürk ve Kont kimliği meçhul yer aldı. Apostolis, Türk vatandaşı idi ve ekonomik mülteciydi. Kimliğinde de Yavuz Öztürk diye yazıyordu. Tornacıydı. Yıllar önce enfarktüs geçirip öldü. Polis kılığında Lukas, bankanın koruması olan polise yaklaştı, benle Alekos vezneye doğru ilerledik. Nikitas ile Kont bankanın müşterilerine doğru yöneldiler. Apostolis ise bankanın dışında motosikletteydi ve sürekli gaz veriyordu. Lukas, polise ateş etti, parayı alıp bankadan uzaklaştık." 
     Gerçek kimliği belli olmayan Yavuz Öztürk, Yunanistan’da mülteciydi. Bu arada 17 Kasım’ın "sözlüğü" de belirlendi. Örgüt üyeleri arasında kullanılan "terminoloji" şöyle 
     Para Marul. Tabanca Kalem. Bomba Sepet. Roket Boru. Motosiklet ve otomobil Kamyon. Soygun İstimlak. Cinayet Onun için bir şeyler yapacağız. Teröristlerin ifadelerinden, örgütün başka üyeleri bulunduğu da anlaşıldı. Bunlardan "Kont" kod adlı teröristin trafik kazasında ölen Yiannis Skandalis olduğu sanılıyor. 
     
     Teslim oldu 
     Bu arada örgüt üyeleri artık kendileri teslim oluyor. Yunanistan’daki özel televizyonlardan MEGA’nın haberine göre, Kod adı "Markos" olan 27 yaşındaki Konstantinos Telyos, dün önce bir gazeteye gitti, ardından gazetecilerle birlikte polise teslim oldu. Telyos’un hangi eylemlerde yer aldığı bugün açıklanacak. Telyos ile birlikte 17 Kasım’ın yakalanan üye sayısı 11’e çıktı. 
     
İŞTE BAĞLANTIYunan terör örgütü 17 Kasım’ın, Türkiye’den örgütlerle bağlantısı ortaya çıktı 
     TOLGA ŞARDAN Ankara 

     Yunan polisinin yasadışı 17 Kasım Örgütü’ne yönelik başlattığı operasyonla gündeme gelen terör örgütleri arasındaki bağlantılarda yeni bilgiler gün ışığına çıkıyor. DHKP-C’nin 17 Kasım’la bağlantıları araştırılırken, Yunan terör örgütünün Türk örgütleriyle işbirliğine girdiği ortaya çıktı. 
     Edirne’nin Enez ilçesinde 1989’da MİT ve polisin ortak operasyonunda Yunanistan’dan Midilli’ye gelen ve botla Türkiye’ye girmek isterken yakalanan MLSPB’nin Marksist Leninist Silahlı Propaganda Birliği önemli isimlerinden Ali Salim Bayar, ilginç bilgiler vermişti. 
     Her şey Yunanistan’da 17 Kasım’a ait hücre evinde yapılan aramada MLSPB’ye ait dokümanların ele geçirilmesiyle başladı. Bunun üzerine MİT, "Enez" operasyonuyla Bayar’ı yakaladı. Yasadışı örgütün önemli ismi olan Bayar, MLSPB’nin eylemlerde kullandığı 2 tane 14’lü olarak bilinen Browning marka silahı 17 Kasım örgütüne verdiğini, bu örgütün Yunan ordusuna ait depolardan çalınan 7 tane 9 mm.lik Browning tabanca, bir fotokopi makinesi ve 2 otomatik av tüfeğini MLSPB’ye vermek için Türkiye’ye gönderdiğini açıkladı. 
     Ardından İstanbul Emniyet Müdürlüğü, MLSPB’ye yönelik bu dönemde yaptığı operasyonlarda Enez’in Sultaniçi bölgesinde Yunanca yazılar bulunan iki poşet içinde MLSPB’ye ait dokümanları buldu. 
     
     FBI, Karataş’ı arıyor 
     Bu arada, Türk güvenlik birimlerinin yanı sıra FBI ve CIA’in da DHKP-C lideri Dursun Karataş’ın peşinde olduğu ortaya çıktı. Söz konusu iki birimin 1999’un eylül-kasım ayları arasında Türk Emniyeti ile doğrudan görüşmeler yaptığı ve bu süreçte Yunanistan’a iki ayrı nota verildiği öğrenildi. 
     



 GÜNCEL 





















</TEXT>
</DOC>
