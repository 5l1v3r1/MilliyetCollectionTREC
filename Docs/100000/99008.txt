<DOC>
<DOCNO> 99008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/guncel/gunz1.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

Can kaybı yok      Denizli’de deprem 4.5 
     DHA 

     Denizli’de dün saat 15.20’de 4.5 büyüklüğünde orta şiddette bir deprem oldu. Yerin 8.5 kilometre derinliğinde meydana gelen deprem korku ve paniğe yol açtı. Panik nedeniyle telefon santrallarının kilitlendiği sarsıntıda can ve may kaybı olmadı. BÜ Kandilli Rasathanesi Müdürü Ahmet Mete Işıkara, çevre ilçelerde de hissedilen depremin artçı sarsıntılarının olacağını belirtti. Bitlis Hizan’da da dün saat 14.31’de 3.3 büyük-lüğünde bir deprem oldu. 
     
YÖK uyardı      Okulların cazip ilanına kanmayın 
     Yüksek Öğretim Kurulu YÖK , yurtdışındaki bazı üniversiteler ile aracı kuruluşların verdikleri cazip ilanlarla, yurtdışında okumak isteyen adayları etkilemeye çalıştıklarını açıkladı. YÖK, üniversitenin YÖK’ten onaylı olduğunu belirten bu ilanlara Denklik Bürosu’ndan doğrulatıl-madan inanılmamasını istedi. Yurt dışındaki üniversitelerden alınan diplomaların Türkiye’de geçerli olabilmesi için YÖK’ün onaylaması gerektiği de belirtildi. 
     
ÖSYM’ye itiraz      Öğrencileri üzen hata 
     Alaşehir Lisesi’nden okul ikincisi Selda Karazeybek, üçüncüsü Özge Gökdağ, dördüncüsü Elifgül Başoğlu’nun ortaöğretim başarı puanının okul yönetimince ÖSYM’ye düşük bildirildiği ortaya çıktı. ÖSS puanlarının 15 puan düşük gelmesi sonucu üniversite şansları zora giren öğrenciler, ÖSYM’ye başvurarak itiraz etti. Alaşehir Lisesi Müdür Yardımcısı Seyfettin Köse, yanlışlığı düzeltip ÖSYM’ye bildirdiklerini belirtti. 
     
Operasyona devam      Captagonun Prof’u araştırılıyor 
     ERDAL KILINÇ İstanbul 

     Gebze’de bir fabrikaya yaptıkları operasyonda piyasa değeri 240 trilyon lira olan 15 milyon captagon hap ele geçiren İstanbul Narkotik Şube Müdürlüğü ekipleri, soruşturmayı genişleterek sürdürüyor. Operasyonda gözaltına alınan 15 zanlının sorgusuna devam eden polis, şimdi de firmanın sahibi "prof" lakaplı 30 yıllık kimyager Mehmet Cunday’ın uluslararası bağlantılarını araştırıyor. 
     



 GÜNCEL 














</TEXT>
</DOC>
