<DOC>
<DOCNO> 53082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/sonspo13.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma'yı konuk eden Galatasaray'da tek düşünce 3 puan 
</HEADLINE>
<TEXT>

     Avrupa Şampiyonlar Ligi İkinci Tur B Grubu ilk maçında yarın İtalya'nın AS Roma takımını konuk edecek olan Galatasaray, 3 puana kilitlendi. 
     Kendi seyircisi önünde yapacağı mücadeleden galibiyetle ayrılmak ve Avrupa Şampiyonlar Ligi'ne iyi bir başlangıç yapmak isteyen sarı-kırmızılılarda, durumu maç saatinde belli olacak olan Ergün'ün dışında eksik futbolcu bulunmuyor. 
     Ali Sami Yen Stadı'nda saat 21.45'te başlayacak maça Galatasaray'ın, Mondragon, Capone, Emre, Bülent Korkmaz, Hakan, Perez, Bülent Akın Ayhan , Sergen, Hasan, Arif ve Ümit Karan ilk 11'i ile çıkması bekleniyor. 
     
     Hakemler Fransız... 
     Galatasaray'ın AS Roma takımıyla yarın akşam yapacağı mücadeleyi Fransız Claude Colombo yönetecek. 
     Futbol Federasyonu'ndan yapılan açıklamada, Colombo'nun yardımcılıklarını Fransa Futbol Federasyonu'ndan Vincent Texier ve Philippe Larose'nin yapacağı, dördüncü hakemin ise Damien Ledentu olacağı kaydedildi. 
     






</TEXT>
</DOC>
