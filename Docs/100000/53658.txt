<DOC>
<DOCNO> 53658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/23/guncel/gun07.html </URL>
<DATE> 2001/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan şirketinin kusursuz Türk'ü 
</HEADLINE>
<TEXT>

     ELİF KORAP İstanbul 

     Bükreş'te Yunanlılara ait olan, Romanya'nın en büyük kapasiteye sahip süt ve süt ürünleri firması Perametri S.R.L.'nin genel müdürlüğüne getirilen Tufan Karaca, Romanya basınına konu oldu. Ülkenin en büyük gazetelerinden "Ramania Liberia"nın başyazarı Eliade Balan, Türk yöneticiden övgüyle söz eden bir yazı yazdı. Başyazar, daha önce de Romanya'da işler yapan, ancak Türkiye'ye dönen Karaca'nın yeniden Romanya'ya geldiğini duyurdu. 
     
     Sıradışı bir yönetici... 
     Eliade Balan yazısında, Karaca için "Sıradışı bir profesyonel olduğu kadar, uluslararası sosyal ve ekonomik fenomenleri çok iyi yorumlayıp izleyen biri" ifadelerini kullandı. Balan, Perametri S.R.L. şirketinde genel müdür olarak göreve başlayan Karaca'ya ilişkin yazısını şöyle bitirdi "Şirket, üstün yöneticilik vasıfları olan bu değerli kişiyi genel müdürlüğe ikna etti." 
     



 GÜNCEL 























</TEXT>
</DOC>
