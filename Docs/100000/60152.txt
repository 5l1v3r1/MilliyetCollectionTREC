<DOC>
<DOCNO> 60152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/yazar/pulur.html </URL>
<DATE> 2002/01/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Çirkin politikacı ve yandaşları... 
</HEADLINE>
<TEXT>

     SİYASETİ ve siyasetçileri yerin dibine sokan TÜSİAD araştırması "Canım bunlar da kim Babalarının parasını yiyen yeni yetmeler " diye değerlendirilmemeli, dikkate alınmalıdır. 
     Araştırmaya göre, seçime güvenilmiyor, siyasetçiye güvenilmiyor, partiler kötüleniyor, koalisyonlardan umut yok, genel başkan sultası var, milletvekilleri halkın temsilcisi olacaklarına iş takibi yapıyorlar... 
     Araştırmanın sonucuna bakıp, siyaset ve siyasetçiler için "Bunlar ölmüş ağlayanları yok" diyebilirsiniz. 
     Lakin unutmayın, demokrasinin olduğu her memlekette siyasetçi olacaktır, partiler olacaktır... 
     Ve seçim günü gelip çattığında halk, yine de birilerine oy verecektir, bunun başka çaresi yoktur. 
     Politikacıyı kötüleyerek, siyaset denilen kavramı çürüterek "demokrasicilik" oynanmaz... 
     
     DİYECEKSİNİZ ki "Demokrasi, çirkin politikacılarla yürümek zorunda mıdır " 
     İşte şimdi oldu, elbette değildir. 
     "Çirkin" denilen politikacı en gelişmiş demokrasilerde de vardır, olmaması, insanın tabiatına aykırıdır. 
     Önemli olan "çirkin politikacı"nın siyasette katılım payını düşürmektir. 
     
     HEM adam durup dururken "çirkin politikacı" olmuyor, destek görüyor, teşvik görüyor, sırtı sıvazlanıyor. 
     O da böyle bir ortam bulunca boy atıp gelişiyor. 
     Bu ortamı yaratanların başında, şimdiki moda deyimiyle, medya, yani biz yok muyuz 
     Hiç kaçmaya kalkışmayalım, varız. 
     Politikacıların soytarılıklarını sululuklarını marifetmiş gibi yazanlar, gösterenler, çıkarlarına ortak olanlar, "yağdanlıklar", kalaycı esnafı mıdır, yoksa leblebiciler mi 
     
     EMEKLİ vali Adil Aktan'ın anlattığı bir olay bize çok şey düşündürdü. 
     Bir vali, gece evinde çalışmaktadır, geç saatlere kadar dosya inceler, yatak odasına girince yatağın altında biri olduğunu anlar, hırsız, tek katlı evin penceresinden kaçmak isteyince vali gömleğinden yakalar, hırsız bıçağını çeker, valiyi elinden yaralar. 
     Hırsız ertesi sabah yakalanır, oraya yeni gelmiştir, girdiği evin vali konağı olduğunu bilmemektedir, suçunu itiraf eder, tutuklanır. 
     
     AMA davanın ortalarında, hırsız ifadesini değiştirir, eve sapık bir ilişki için girmiştir. 
     Niçin böyle der 
     Dürüst, namuslu valiye söz geçiremeyen "çirkin politikacı", hırsıza akıl vermiş, böyle söylerse cezasının düşeceğini fısıldamıştır. Hırsızın söyledikleri, gazetelere duyurulur, lakin mızrak çuvala sığmaz, suçlu hırsızlıktan mahkum olur, cezası onaylanır. 
     Çirkin politikacıya alet olan gazeteler, adamın hırsızlıktan mahkum olduğunu halka duyurmazlar bile... 
     Zavallı vali, bu iftiradan sonra kalp hastası olur ve genç yaşta ölür. 
     O tarihte kaymakam olan Adil Aktan şöyle der 
     "Valiye bu iftirayı yakıştıran çirkin politikacıları yakından izledim, onlar da politika yüzünden birbirlerinin kuyularını kazarak hem politik hayattan, hem de gerçek hayattan, iğrenç izler bırakarak çekip gittiler." 
     
     YA kalanlar 
     Onlar da iğrenç izleriyle çekip gidecekler ama, olanlar siyasete, siyasetçiye oluyor. 
     
     







'Görünen' Alevilik 


Bize kalırsa... 


Derviş açıklamalı 


Arçelik'ten Orhan Pamuk'a Türkiye yazısı 


Eğitimde 2002'de ne olur 


Yanlış varsayım Banka soyanlara sermaye desteği 


Belediye var mı, yok mu 


Yılın ilk savaşı mı 


Çocuk istismarına karşı ne yapıyorsunuz 


Çirkin politikacı ve yandaşları... 


Yeni yılda ilk söz okurlarımın 


Kadınlar dansözleri nasıl izler 


Mac’ın derdi dünyada ideoloji’ bizde ekonomi’ 


</TEXT>
</DOC>
