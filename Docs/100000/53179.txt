<DOC>
<DOCNO> 53179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/yazar/cemal.html </URL>
<DATE> 2001/11/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Erkan Mumcu'lar, sıkıntılı partiler... 
</HEADLINE>
<TEXT>

     Seçim ateşi, seçim korkusu... Bunlara daha çok politikacılar, özellikle milletvekilleri tutulur. Bir dahaki sefere gelebilir miyim 
     Seçilebilir miyim 
     Bu soruda düğümlenir seçim ateşi de, korkusu da. Ve seçim yaklaştıkça her ikisi de yükselir. 
     Şimdi de öyle. 
     Çok mu yakın seçim 
     Değil ama koalisyon ortakları ve partileri DSP, MHP, ANAP daha şimdiden seçim ateşine tutulmuş durumdalar. 
     Neden öyle 
     Çünkü gelecekleri parlak değil. Seçim araştırmalarında, bugün seçim olsa yüzde 10'u geçemiyorlar. 
     Yani barajın altındalar. 
     Böyle giderse, bir dahaki seçime sandıktan çıkamayacak, parlamentoya giremeyecekler. 
     Bu da siyaseten ölüm demek. 
     Seçim ateşiyle birlikte bu yüzden seçim korkusu da dal budak sarıyor iç dünyalarında. 
     Gelecek kaygısı herkesin kafasını burgaç gibi oyuyor. İstikbalin nerede yattığı konusunda sürekli bir arayış var milletvekillerinde... 
     O yüzden partiler sıkıntılı. 
     Özellikle koalisyonu oluşturan iktidar partilerinde öyle. DSP ile MHP'deki sıkıntılar ya da kaynaşma pek o kadar suyun yüzüne vurmuyor. 
     Fakat ANAP'ta öyle değil. 
     Herşey ortada sayılır. 
     Erkan Mumcu olayı mı 
     Evet. ANAP'ın Genel Başkanvekili olan eski Turizm Bakanı Erkan Mumcu'nun çıkışları bir süredir ilgi topluyor. 
     Üslubu bazen yakışıksız da kaçsa, konuşmalarında bazı doğru noktalara işaret ediyor. Konuşmalarının içeriği de gündemine hakim ya da dersine çalışan bir siyaset adamı izlenimini yaratıyor. 
     Ayrıca sözünü sakınmayan bir yanı var. 
     Biraz patavatsız mı .. 
     Bizim millet böylesini sever diyorlar. 
     Ya dengeleri açısından .. 
     Yani, nerede nasıl çıkacağı, ne yapacağı konusunda önceden kestirilmesi kolay olmayan bir yapıya mı sahip Erkan Mumcu .. 
     Ağzı laf yapıyor. 
     Noktası, virgülü yerinde konuşuyor. 
     Genç, daha 38 yaşında. 
     Havalı 
     Biraz kendisiyle dolu galiba. 
     Yeni bir yüz mü .. 
     İstikbal vaad ediyor mu 
     Kimine göre öyle. 
     Şu günlerde ilgi uyandırdığı söylenebilir. Hem parti tabanında hem kamuoyunda... 
     Mesut Yılmaz'dan icazetli mi 
     Bir başka deyişle 
     İyi polis - kötü polis oyunu mu 
     Kimine göre öyle. 
     Belki de ANAP, inandırıcılığı bir yana, ben koalisyona mahkum değilim havasını basmak istiyor. 
     Ve Erkan Mumcu bu amaca hizmet için son günlerdeki çıkışlarını yaparken kantarın topuzunu kaçırmış olabilir. 
     Bu ihtimal de var. 
     Fakat Erkan Mumcu'nun aynı zamanda kendi geleceğine, yani Mesut Yılmaz sonrasına da yatırım yapmadığı söylenebilir mi 
     Hayır. 
     Mumcu şimdiden Yılmaz'ın bir dahaki seçimde ayağı kayması ihtimalini göz önünde tutarak belki de form tutmaya çalışıyor. 
     Bu işler kolay değil. 
     Fakat en başta liderler için öyle. Özellikle koalisyon liderlerinin bastıkları zemin son derece kaygan. Bıçak sırtındaki dengelere dayanarak ayakta durmaya gayret ediyorlar. 
     Ve tabii kamuoyunda saygınlık ve güvenilirlikleri inişte. 
     Onun için Erkan Mumcu olayları çoğalabilir önümüzdeki dönemde. 
     Bu aynı zamanda siyasal tıkanıklıktan çıkış yollarıyla ilgili arayışların yoğunlaşmasıdır. 
     
     







Kıbrıs kimliği 


Kime şikayet .. 


'Söylediğim sözler bana hiç yakışmadı' 


Erkan Mumcu'lar, sıkıntılı partiler... 


Yılmaz "Özür dile" 


Türkler kilidi çevirdi 


Gençlerin heba olan yılları 


Türk modeli 


Cep-kumar’dan çocuklarımızı koruyalım 


Mumcu’nun oda turları 


Bülent Ersoy'un fetvası kabul olur mu 


Mumcu nereye koşuyor 


Mumcu’nun hedefi Yılmaz, ilhamı veren Tayyip 


IMF ile 3 yıl daha 


Dinçkök'ün bağları koparan işareti 


</TEXT>
</DOC>
