<DOC>
<DOCNO> 54473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/spor/spo03.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
BEN SÖYLEMİŞTİM 
</HEADLINE>
<TEXT>

Lucescu, maçın zor geçeceğini oyuncularına söylediğini, ama inandıramadığını belirtti. Rumen hoca, "Şans verdiğimiz futbolcular, kafa olarak hazır değildi" dedi 
     "Yazık oldu" 
     GALATASARAY Teknik Direktörü Mircea Lucescu, maçın zor geçeceğini tahmin ettiğini söyledi. Rumen hoca, "Yazık oldu" diye başladığı sözü "Bu karşılaşmanın güçlük derecesi konusunda oyuncularımı inandıramadım. Onlardan maça hızlı başlamalarını ve rakibin cesaretini kırmalarını istedim. Ancak şans verdiğim bazı oyuncularımın kafa ve düşünce olarak henüz hazır olmadıklarını gördüm" ifadesiyle sürdürdü. 
     
     "Geride kaldı" 
     LUCESCU, bazı sakat oyuncuları, Barcelona maçını da düşünerek İstanbul’da bıraktığını hatırlattı. Rumen hoca, "Sonuçta bu bir kupa maçı. Her türlü sonuç olabilirdi. Şimdi Barcelona ve İstanbulspor maçlarını düşünüyoruz" yorumunu yaptı. Futbol Şubesi sorumlularından Özer Saraçoğlu, "Kar, soğuk, yorgunluk bizi etkiledi. Ama bunların hiçbiri bahane olamaz. Kazanmamız gerekiyordu ancak olmadı" dedi. 
     
     Erzurum’a tebrik 
     ABDÜRRAHİM Albayrak da karşılaşmadan sonra soyunma odalarına giderek Erzurumsporlu futbolcuları ve Başkan Cemal Polat’ı kutladı. Albayrak, "Yenildiğimiz için üzgünüz, ama Erzurumspor’u tebrik ediyoruz. Böyle oynarlarsa gidebildikleri yere kadar giderler" dedi. Cemal Polat da, gerçek hedeflerinin lig olduğunu belirtti, "Kupa’da da elimizden geleni yapacağız" diye konuştu. 
     
     Cim-Bom’un 3. faciası 
     GALATASARAY, Türkiye Kupası’ndaki ilk şokunu Erzurumspor ile yaşamadı. Sarı - Kırmızılı ekip 1977 78 sezonunda çeyrek finalde Kayserispor’a elenirken, 78 79 sezonunda da daha ilk turda Kırıkkale’ye teslim olmuştu. 96 97’de ilk turda Gençlerbirliği’ne penaltı atışları sonucu 17-16’lık bir skorla elenen Galatasaray dört yıl aradan sonra Türkiye Kupası’na yine baştan veda etti. 
     
Türkiye Kupası’nda büyük takımların yaşadığı sürprizler GALATASARAY 1977 1978 Kayseri Çeyrek Final  1978 1979 Kırıkkale 1.tur FENERBAHÇE 1979 1980 Lüleburgaz Çeyrek Final  1999 2000 Pendikspor 1.tur BEŞİKTAŞ 1964 1965 Trabzon İd.Ocağı 1.tur  1979 1980 Lüleburgaz 1.tur  1999 2000 Ç.Dardanel 1.tur      
     



 SPOR 

























</TEXT>
</DOC>
