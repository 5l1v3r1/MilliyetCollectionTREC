<DOC>
<DOCNO> 87048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sontur16.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor kulübü başkanına saldırı olayında eski başkan gözaltında 
</HEADLINE>
<TEXT>

     Bursa Büyükşehir Belediye Başkanı ve Bursaspor Kulübü Başkanı Erdoğan Bilenser'e önceki gece yapılan silahlı saldırıyla ilgili soruşturma çerçevesinde, Bursaspor Kulübü eski Başkanı Recep Günay gözaltına alındı. 
     Bilenser'e yapılan saldırının ardından gözaltına alınan Fevzi Çakmak Caddesi'ndeki Bursaspor Katlı Otoparkı'nın işletmecisi Mahmut Bulut'un sorgulaması devam ediyor. 
     Bursa İl Jandarma Komutanlığı yetkilileri, soruşturmayı genişletirken, otoparkı ''usulsüz ve ucuza kiraladığı'' öne sürülen Bursaspor Kulübü eski Başkanı Recep Günay da bu sabah gözaltına alındı. 
     Yetkililer, Günay'ın ifadesine başvurulmak üzere gözaltına alındığını, Mahmut Bulut'un da bugün adliyeye sevk edileceğini bildirdiler. 
     





</TEXT>
</DOC>
