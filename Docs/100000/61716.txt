<DOC>
<DOCNO> 61716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/yasam/yas03.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev aletleri, düşük riskini üçe katlıyor 
</HEADLINE>
<TEXT>

Elektrik süpürgesi ve mikser gibi elektrikli ev aletlerinin yarattığı yüksek manyetik alan, düşüğe yol açan radyasyon seviyesini de iki katına çıkarıyor 
     DIŞ HABERLER SERVİSİ 

     Radyasyon seviyesi 2 katı 
     ABD’DE, California’daki Kaiser Foundation Research Institute’ün bilim adamları, 1063 hamile kadın üzerinde bir araştırma yaptı. Bu kadınlar, hamileliklerinin ilk 10 haftasında özel bir cihaz taşıyarak çevrelerindeki manyetik alanın ölçülmesine yardımcı oldular. Sonuçta, bazı anne adaylarının, düşüğe yol açan radyasyon seviyesinin iki katına kadar radyasyon aldığı ve ve bu kişilerde düşük ihtimalinin de normalin üç katına kadar çıktığı anlaşıldı. 
     
     Yeni önlemler gerekebilir 
     İNGİLİZ Radyoloji Korunma Birliği, Amerikalı meslektaşlarının yaptığı araştırmaların sonuçları doğrultusunda anne adaylarını uyararak, trenlerde oluşan yüksek manyetik alanın, elektrik süpürgesi ve mikser gibi elektrikli ev aletleri tarafından da yaratıldığını bildirdi. Birlik, araştırmanın doğrulanması halinde hamile kadınların bu konularda daha iyi korunabilmelerini sağlamak adına yeni önlemler gerekeceğini vurguladı. 
     



 YAŞAM 



















</TEXT>
</DOC>
