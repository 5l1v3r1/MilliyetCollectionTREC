<DOC>
<DOCNO> 64673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/ekonomi/eko08.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılık düzenlemesi aynen Köşk’e iade edilecek 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer’in, mali sektörle ilgili düzenlemede veto ettiği üç madde bugün TBMM Plan ve Bütçe Komisyonu’nda görüşülecek. Maddeler üzerinde "yeniden vetoya" olanak tanımamak için değişiklik yapmayı düşünmeyen hükümet, Meclis sürecini de olabildiğince hızlandıracak. 
     
     Liderler toplandı 
     Dün toplanan koalisyon partilerinin liderleri de Sezer’in veto kararının ardından izlenecek yolu görüştü. 
     Yılmaz, zirveden çıkarken yaptığı açıklamada, üç maddenin bugün komisyonda görüşüleceğini hatırlatarak, "Vetolu maddelerin aynen iade edilip edilmeyeceği" yönündeki bir soruya "Meclis’te kabul ederse eğilimimiz o yönde" yanıtını verdi. Yılmaz, "Çarşamba günü de Danışma Kurulu toplanacak. Eğer Danışma Kurulu karar alırsa genel kurul gündemine alır. Çarşamba günü yasayı tamamlayıp sonuçlandırma kararı aldık" dedi. 
     
     İkinci veto yetkisi yok 
     4 Şubat’taki IMF toplantısı öncesinde yasalaşması büyük önem taşıyan düzenlemenin aynen iadesi halinde Anayasa gereği Sezer’in ikinci bir veto yetkisi bulunmuyor. 
     Yasayı onaylamak zorunda olan Sezer’in 15 günlük inceleme süresi bulunuyor. Cumhurbaşkanı’nın bu seçeneği kullanmayacağı kaydediliyor. 
     



 EKONOMİ 




















</TEXT>
</DOC>
