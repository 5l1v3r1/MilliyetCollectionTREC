<DOC>
<DOCNO> 90489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/yazar/guclu.html </URL>
<DATE> 2002/06/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sınıfta kalma hepten kalksın mı 
</HEADLINE>
<TEXT>

     İlköğretimde, yani eski haliyle ilk ve ortaokullarda sınıfta kalma neredeyse imk nsız hale geldi. Liselerdeyse biraz gayret, sınıf geçmek için yetiyor da artıyor. Not ortalamasını tutturan 3, 4 zayıfı da olsa bir üst sınıfa geçebiliyor... 
     Üniversitelere bakıldığında da sınıfta kalmanın pek o kadar kolay olmadığı hemen görülebiliyor. Elbette öğrenciliğin çok ağır olduğu üniversiteler ve fakülteler var. Ama birkaç günlük ders çalışmayla sınavdan sınava okula gidip üniversite bitirenlerin sayısı o kadar çok ki .. 
     Aslında bu konunun günümüzde yeniden tartışmaya açılması gerekir. Sınıf geçmenin kolaylaştırılması eğitime vurulmuş bir darbe mi, yoksa eğitim kalitesini yükselten bir unsur mu Bu konuda her iki tarafın da ciddi söylemleri var. Ayrı ayrı dinlenildiğinde her iki tarafa da hak veriyorsunuz. Ama Türkiye koşullarında doğru olan ne, işte o tam bir muamma... 
     İlköğretimde öğrencinin bir üst sınıfa geçip geçmemesi tamamen velinin inisiyatifine bırakıldı. Veli geçsin diyorsa akan sular duruyor. İşte bu noktada tartışmalar başlıyor. İşte sınıf geçmek kolaylaşsın diyenlerle buna karşı çıkanların görüşleri 
     
     Sınıf geçmeyi zorlaştırmak öğrenciyi bilgi hamalı haline getirmekten başka bir şey değil. Oysa artık bilgi hamalı öğrenciler değil, aradığı bilgiyi nerede bulacağını ve onu nasıl kullanacağını bilen öğrenciler yetiştirilmesi gerekiyor. 
     - Hiçbir öğretmen öğrencisini keyfi yere sınıfta bırakmaz. Zayıf öğrencilerin sınıfı geçmesi, çalışanların moralini ve başarısını düşürüyor. 
     
     Batılı eğitim sistemleri öğrencilerin bildiklerini dikkate alırken, Türk eğitim sistemi öğrencinin bilmediklerini sorguluyor. 40, 50 dersi başaran öğrencileri bazen tek ders yüzünden okuldan atıyoruz... 
     - Eğitim bir bütündür. Mevcut sistem başarısızlığın asgariye indirilmesini öngörmektedir. Bu yüzden başarılı olanla derslerini ciddiye almayanı aynı kefeye koymamak gerekir... 
     
     Öğrencilerin ilgi ve yetenekleri hiç dikkate alınmadan yapılan tek tip eğitim öğrencileri okuldan ve öğretmenden soğutmaktadır. 
     - Öğrencinin sadece bir yönde kendini geliştirmesi elbette önemli ama genel kültür ve genel bilgi altyapısı olmadan uzmanlık olmaz. 
     
     Özetin özeti Şu günlerde bu konu çok, hem de çok tartışılacak. Kimi haksız yere kaldığını, kimi de suçun kendinde değil öğretmenlerde olduğunu savunacak. Ama kimse kabahati kendinde aramayacak. Bana öyle geliyor ki bu konuda hepimizin hataları var. En çok da anne babaların. İyilik olsun diye çoğu zaman öylesine önemli hatalar yapıyorlar ki Sistem ve öğretmenden kaynaklanan hatalar da yok mu Elbette var hem de fazlasıyla... 
     
     







Hoşgörü... 


Fogg’un vedası 


Ecevit’ten ekonomi uyarısı 


Türkiye’yi hızla içine kapatan kısırlık 


Kıllarınız sizi ele veriyor 


Sınıfta kalma hepten kalksın mı 


AB bir de yaşam şeklidir... 


Dünya dönüyor sen ne dersen de... 


Piyasaların nabzı 


Boğaz ve Boğaziçililer 


DSP’de muhalif 10’lar 


Gönüllü kuruluşun gönülsüz üyesi 


Batan da yaşayan banka da krediyi kesti 


</TEXT>
</DOC>
