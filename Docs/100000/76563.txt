<DOC>
<DOCNO> 76563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/yazar/akyol.html </URL>
<DATE> 2002/04/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkiye, İran ve PKK 
</HEADLINE>
<TEXT>

     PKK silahlı mücadelede ağır bir mağlubiyete uğradı. Ama içeride de dışarıda da altyapısı olduğu gibi duruyor ve bu altyapıyı siyasileştiriyor. 
     Sadece Türkiye'de ve Avrupa'da değil, komşularımızda da... 
     İşte Kuzey Irak'ta bir parti kurdurdu Hem Türkiye'ye karşı siyasi faaliyetleri organize etmek için, hem ileride seçimlere katılıp Irak parlamentosuna girmek için 
     İran'da da PKK üs ve kuruluşlarının olduğu biliniyor. Terör şeflerinden Cemil Bayık, yanında 1.5 milyon dolarla, İran'ın Urumiye şehrinde tedavi görüyor. Avrupa'ya geçmek istiyormuş. 
     CNN Türk'ün iyi haber alan muhabiri Kemal Yurteri'nin haberine göre, İran hükümeti Bayık ve Ataç'ı Türkiye'ye iade etmek istiyor. Ama İran istihbaratı ile Devrim Muhafızları buna karşı çıkıyor. 
     
     TİPİK bir İran tablosu Halkın oylarıyla seçilmiş, halka karşı sorumlu olan meşru Hatemi hükümeti bu teröristleri Türkiye'ye iade etmek istiyor. Çünkü Türkiye ile iyi geçinmek, doğalgaz ticaretini geliştirerek ekonomik açılım yapmak İran'ın da lehine... Teröristleri iade etmek İran'ın dış imajını da olumlu etkiler... 
     Ama "İran derin devleti" teröristleri koruyor çünkü onları kirli işlerde kullanıyor. 
     Her ülkede devletlerin görünen ve görünmeyen yüzleri vardır. İran'daki durumun özelliği ise, iki ayrı meşruiyetin bulunmasıdır Biri, halk ayaklanmasıyla, halk iradesiyle, halkın katıldığı seçimlerle oluşmuş parlamento, hükümet ve Cumhurbaşkanlığı, yani İran'ın demokratik kurumları... Bunlar reformist, çünkü halkın refah ve serbesti özgürlük taleplerini karşılamak için reformlar lazım... 
     İran rejiminin ikinci ayağı ise, totaliter teokratik resmi ideolojiyi temsil eden kuruluşlardır Dini liderlik, Velayet - i Fakih, Devrim Muhafızları, Devrim'in kendine göre oluşturduğu istihbarat ve 'özel' ordu... Terörle, PKK ile sarmaş dolaş olanlar da bu kurumlardaki unsurlardır. 
     
     İRAN'IN iki PKK'lı teröristi Türkiye'ye iade edip etmemesi adeta bir dönüm noktası olacaktır. 
     Evvela bütün dünya, İran'da son sözü hangi devletin söylediğini görecektir Meşru seçilmiş devlet mi, 'derin devlet' mi 
     Bu, İran'ın bütün dış ilişkilerini etkileyecektir. Çünkü her devlet resmen muhatap aldığı sorumlu yöneticilerin tam söz sahibi olmasını ister bilmedikleri güçlerin sürprizleriyle karşılaşmak istemez. 
     Konu Türkiye bakımından da önemlidir. Çünkü PKK'nın mevcut kadroları fevkalade fanatiktir, kinle doludur. Dün izlediğim Med TV'de bu korkunç kini gördüm. 
     Apo'nun mahkemedeki ılımlı konuşmasından da, HADEP'in yumuşak açıklamalarından da farklı, şoven, saldırgan bir dil... Belli ki kime sesleniyorlarsa ona göre konuşuyorlar 
     PKK silahı bıraksa da, eli kana bulaşmış, kin dolu kadrolarla siyasileşirse, varacağı yer yine terör olur. 
     Onun için Türkiye'nin PKK şeflerini ve örgüt yapısını titizlikle takip etmesi ve etkisizleştirmesi şarttır. 
     Ülke birliğine ve üniter devlete saygılı liberal bir Kürt hareketi ancak kana ve kine bulaşmamış elemanlarla oluşabilir. 
     
     







Türkiye, İran ve PKK 


Enseyi karartmayın... 


Nisan şakası mı 


Çakmakoğlu İsrail acımasız 


Afganistan makus talihini yenemezse, Bin Ladinizm kazanır 


Filistin'e "trol " 


Sokak çocukları ne oldu 


Sıkı kurallar mı, bağımsız kuruluşlar mı 


Esas tehlike 


İktidarsız Avrupa Birliği 


Tüpraş’ta neler oluyor ’ 


Yaşa Cumhurbaşkanım yaşa 


1974’ün İsrail subayı, 2002’nin İsrail başbakanı... 


Ters tepen işgal 


Koç da, Sabancı da ciroyu şişirip ikiye katlıyorlar 


Pardon, bir sorum olacaktı 


Yağmıyor ama damlamaya başladı 


</TEXT>
</DOC>
