<DOC>
<DOCNO> 99170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sonspo14.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'dan, Fenerbahçe'ye karşılama yok... 
</HEADLINE>
<TEXT>

     Birinci Süper Futbol Ligi'nin ilk haftasında Fenerbahçe ile Hüseyin Avni Aker Stadı'nda karşılaşacak olan Trabzonspor'da, yönetim kurulunun Sarı-Lacivertli kafileye bir karşılama yapmayacağı açıklandı. 
     Bordo-mavili kulübün yönetim kurulunun, görevde bulunduğu 2 yıl süresince İstanbul'da yapılan Fenerbahçe maçları öncesi karşılanmadığı gerekçesiyle sarı-lacivertli kafileyi karşılamayacağı öğrenildi. 
     
     DA SİLVA BEKLENİYOR 

     Öte yandan, Trabzonspor'un, Brezilyalı oyuncusu Da Silva'yı Elazığspor'a vermeyeceği öğrenildi. Kulüp Basın Sözcüsü Mehmet Ongan, Elazığspor'la dün yaptıkları görüşmede de fiyat konusunda anlaşmaya varamadıklarını ve bu futbolcunun yeni sezonda Elazığspor forması giyemeyeceğini belirtti. 
     Ongan, Da Silva'nın Trabzon'a dönmek zorunda olduğunu da kaydederek, ''Da Silva Trabzon'a gelecek. Eğer gelmezse, FİFA'ya göre bu futbolcunun bizimle sözleşmesi 1 yıl daha uzayacak'' diye konuştu. 
     





</TEXT>
</DOC>
