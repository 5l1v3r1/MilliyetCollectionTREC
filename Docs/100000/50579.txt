<DOC>
<DOCNO> 50579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/04/son/soneko13.html </URL>
<DATE> 2001/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı ''Ekonomi yönetimi hızlı hareket etmeli'' 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, ''Ekonomi yönetiminin bizim taleplerimiz noktasında hızlı hareket etmesini bekliyoruz'' dedi. 
     Hisarcıklıoğlu, Kastamonu Ticaret ve Sanayi Odası'nda KATSO 
     yaptığı konuşmada, 15 Kasım'a kadar Hükümete sundukları öneriler paketinin sonuçlandırılacağını tahmin ettiklerini söyledi. Taleplerinin reel sektörün canlandırılması yönünde olduğunu belirten Hisarcıklıoğlu, bunların popülist yaklaşımlar olmadığını, yere basan Türkiye'nin gerçeklerini ihtiva eden, yük getirmeyen ve yükü hafifleten, üretimin önünü açan talepler olduğunu anlattı. Hisarcıklıoğlu, 15 Kasım'a kadar sonuç alamazlarsa yönetim kurulu ve başkanlarla biraraya gelerek bundan sonraki tavırlarının ne olacağı konusunda karar vereceklerini belirterek, ''Ama bizim niyetimiz Türk ekonomisinin tekrar işler hale gelmesi, çarkın dönmesi... Talebimiz bu...15 Kasım da bizim için son gündür'' dedi. Gezilerinde tavanla taban arasındaki mesafeyi yok etme çabasında olduklarını belirten Hisarcıklıoğlu, ''Odaların Ankara'da sesi olursak Türk ekonomisine de katkı sağlamış oluruz'' diye konuştu. TOBB Başkanı Hisarcıklıoğlu'na konuşmasının ardından KATSO Başkanı Sedat İşeri tarafından bir plaket verildi. Hisarcıklıoğlu başkanlığındaki TOBB Heyeti, Vali Enis Yeter ve Belediye Başkanı Turhan Topçuoğlunu da ziyaret ederek günün anısına Vali ve Belediye Başkanı'na plaket verdi. 
     






</TEXT>
</DOC>
