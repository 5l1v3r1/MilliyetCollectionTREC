<DOC>
<DOCNO> 83778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sontur07.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel bayisi, klakson çalıp bira isteyenlere kurşun yağdırdı 
</HEADLINE>
<TEXT>

     Kayseri'de tekel bayisi işleten bir kişi, işyerine otomobiliyle gelip klakson çalarak kendisinden bira istedikleri gerekçesiyle silahla ateş ettiği iki kişiden birinin ölümüne, diğerinin de yaralanmasına neden oldu. 
     Atalay Demir 32 , arkadaşı Ebubekir Kurudirek 35 ile birlikte otomobille, bira almak için Küçükmustafa Mahallesi'nde İrfan Ç'nin işlettiği Tekel bayisine gittiler. 
     İrfan Ç, işyerinin önünde durarak kendisini klakson çalıp yanlarına çağıran Demir ve Kurudirek ile tartıştı. Tartışmanın kavgaya dönüşmesi sonucu İrfan Ç, tabancasıyla ateş ederek Demir ve Kurudirek'i yaraladı. Atalay Demir, olay yerine gelen ambulansla hastaneye kaldırılırken yolda hayatını kaybetti. Olayda yaralanan Ebubekir Kurudirek, Erciyes Üniversitesi Tıp Fakültesi Hastanesi'nde tedavi altına alındı. 
     Yetkililer, olaydan sonra kaçan İrfan Ç. ile kavgada kendisine yardım ettiği belirlenen Ahmet S'nin yakalanmasına çalışıldığını kaydettiler. 
     





</TEXT>
</DOC>
