<DOC>
<DOCNO> 95057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/yazar/akyol.html </URL>
<DATE> 2002/07/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kritik dönem 
</HEADLINE>
<TEXT>

     CLINTON’I dinlemek için Çırağan’dayız. ANAP Genel Başkan Yardımcısı Cengiz Altınkaya ile karşılaşıyoruz. 
     Çok açık konuşuyor 
     - Eylülde Meclis toplanınca Avrupa Birliği için gereken yasaları gündeme getireceğiz. Hükümetten geçiremezsek, Meclis’ten geçiririz ve ona göre de yeni bir hükümet oluşur. AB’yi engelleyen bir hükümette olamayız. 
     Tekrar soruyorum, sözlerini aynı anlamdaki başka cümlelerle tekrarlıyor. 
     Konunun Yılmaz çevresinde de konuşulduğunu biliyorum. ANAP ya seçimin daha erken yapılıp sandıktan çıkacak hükümetin AB sürecini yürütmesini istiyor... Veya bu işi yapacak bir seçim hükümetinin kurulmasını... 
     DYP, AK Parti, SP ve Hüsamettin Özkan ekibi böyle bir girişime destek verebilir. Bu yönde açıklamalar var zaten. 
     Bir tarafta DSP ve MHP, öbür tarafta diğer partiler Böyle bir tablo hükümetin sonu olur. Altınkaya bu yorumuma "Evet, AB sürecini destekleyecek bir seçim hükümeti gerekir" diye cevap verdi. 
     
     AB süreci DSP’deki çözülmeye yeni boyutlar katabilir. Çünkü DSP, Başbakan Yardımcılığı’na AB ve Kıbrıs konularında şahin’ bilinen Şükrü Sina Gürel’i getirmekle, başta İsmail Cem olmak üzere, partide AB politikalarına öncelik verenleri itmiş’ oldu. 
     Bu atamayı TV’lerden öğrendiğinde Cem, "Nasıl olur bu, inanılır gibi değil" diye tepki göstermişti. 
     Cem başlangıçta tereddütlüydü. Seçim sathı mailine girmiş bir ülkede "yeni oluşum"un zorluğunu görüyordu. Umuyordu ki, Ecevitler DSP’deki erimeyi görerek partiyi toparlaması için kendisini bir türlü göreve çağırırlar. 
     Tam aksi oldu... 
     Bu durumda, İsmail Cem’le Kemal Derviş’in birlikte hareket edip yeni oluşum’da yer alması, bu harekete çok ciddi bir ivme kazandırır. 
     Cem artık DSP’de değil, yeni oluşum’da, hatta lider... 
     Cem’le birlikte 20 kadar milletvekilinin yeni harekete katılacağı söyleniyor. 
     Hükümetin devamı daha da zorlaşıyor. 
     
     KEMAL Derviş, ekonominin küresel dinamiklerini fark edenler için çok önemli bir isim... 
     "Sosyal liberal" terimi gibi yeni sentez arayışları yanında, "sol" diye dar ve Türkiye’de karışık bir kavramı ara sıra kullansa da, piyasa ekonomisi için gerçekten önemli bir isim. 
     YENİ oluşum’a resmen katılmada acelesi yok olmamalı da... Sonuna kadar teknisyen’ olarak hükümetteki görevini yürütmeli, siyasi tercihini ancak seçimlere doğru yapmalıdır. 
     Türkiye için her bakımdan kritik bir döneme giriyoruz özellikle sonbahar kritik... Hem yelpaze, hem hükümet, seçim ve AB süreci sonbaharda netleşecek... 
     Dün Clinton’ı dinlerken, "ABD bugün tek dominant güç ama sonsuza kadar böyle gidemez, başka dost güçler de gelişmeli" sözleri dikkatimi çekti. Bunun için Türkiye AB’ye girmeliydi, AB de politik bir güç olabilmek için Türkiye’ye muhtaçtı... 
     Böyle bir dünyada, kendi iç krizlerine boğulan milletlere onurlu ve refahlı bir yer yok 
     "Yöneten demokrasi" sistemine, liberal ekonomiye ve dünya kalitesinde devlet adamlarına sahip milletler ise 21. yüzyılın gerçek aktörleri olacak. 
     Sonbaharda, yüzyılımız için karar vereceğiz 
     
     







Kritik dönem 


Clinton, Türkiye ve Dünya... 


Üstün hizmet 


Ecevit Şimdilik 3 Kasım 


Üçlü, yola çıkıyor, lider Cem 


Ecevit 88 yaşındaki lideri İnönü’yü nasıl devirdi 


Cem, açık tavrını artık koymalı 


İhanet 


Neye ihtiyacımız var 


Clinton ve ABD neden AB’ye girmemizi istiyor 


Seçim siyasi kilitlenmeyi çözebilir mi 


Bekle-gör’ 


İsmet Paşa 20 yıl önce söylemişti... 


Cem-Derviş beklentisi 


Clinton da o eski Clinton değil 


Yatırım ve üretim için kredi azaldı faiz arttı 


Finliler güneşe biz yarına hasret 


</TEXT>
</DOC>
