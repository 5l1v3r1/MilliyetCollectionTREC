<DOC>
<DOCNO> 87068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/ekonomi/eko05.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserili işini bilir 
</HEADLINE>
<TEXT>

Krizi önceden tahmin ettiler, grup şirketlerini birleştirip yeniden yapılandırdılar. İhracata odaklanıp yüzde 39.5 gibi rekor artış sağladılar. Şimdi en büyük sorun, 10 bin kişilik kriz işsizleri. Ticaret Odası Başkanı Kilci, Kayseri için büyük bir rakam. Bunun için müdacedele var’ diyor 
     Anadolu'nun dönüşü 
Ayfer Yıldız 

     Anadolu’nun en atak illerinden Kayseri’de şirketler birleşerek, grup yapılarını yeniden organize ederek, ürün çeşitliliğine giderek krize karşı koydu. Şu sıralar işadamları yeni hedefler belirliyorlar. Belirlenen hedefler büyümeyi, güçlenmeyi yansıtıyor. Kriz döneminde ihracatını yüzde 39.5 gibi rekor düzeyde artıran Kayseri’de Ticaret Odası Başkanı Ali Kilci, enflasyonun düşmesi ve ihracattaki artışın umutlarını artırdığını söyledi. 
     Kilci, "İyileşme görülüyor. Ama ticarette bunun daha belirgin hale geldiğini söylemek zor. Sıfır noktasına giden durağanlık hafif hafif kıpırdama içinde. Güven ve istikrar ortamının oluşması durumunda, Kayseri’de sermaye birikimi olanlar yatırıma geçecektir" dedi. 
     Kayseri’deki girişimcinin kendi özsermayesi ile yatırım yaptığını ifade eden Kilci, şöyle devam etti "Yatırımcılar krizi önceden hissetti. Bütün işletmeler tedbirli olmaya gayret etti. Kayseri bir tek istihdamda sıkıntı çekti, hala da çekiyor. Şu anda 10 bin işsiz bulunuyor. Bu Kayseri için çok büyük bir rakam. Bunları kapatmak için mücadele var." 
     
     10 yıl heba oldu’ 
     Kayseri Sanayi Odası Başkanı Mustafa Çapar ise sanayi verilerinde görülen hareketin, enflasyondaki düşüşün, piyasalar açıldı, kriz bitti’ olarak değerlendirilmemesi gerektiğini belirterek, "Bunu pik dönem olarak değerlendiriyoruz. Ekonomideki belirsizliklerin üstüne, bir de siyasi belirsizlik sözkonusu. Seçim tartışmaları gündeme girdi. Yeni bir seçim istikrar getirmeyecek" dedi. 
     Kayseri’de firmaların birleşerek ve yeniden yapılanarak ayakta kalmaya çalıştıklarını belirten Çapar, "Türkiye’nin 10 yılı heba oldu" diye konuştu. 
     
     Mantının sanayisini kurdular 
     Kayseri'de 2001 yılının ilk çeyreğinde 78 milyon dolarlık ihracat yapılmıştı. 2002 yılının ilk çeyreğinde ise 91 milyon dolarlık ihracat yapıldı. İhracatta yüzde 16.6 artış sağlandı. 
     Perakende ticarette de canlanma gözleniyor. Yetkililer, "Henüz çok berlirgin değil ancak sıfır noktasına giden durağanlık hafif hafif kıpırdıyor" diyorlar. İstikbal yetkilileri satışlarda yüzde 10 artış olduğunu belirtiyor. 
     Krizde orta ve büyük ölçekli 210, küçük ölçekli 400 işyeri kapandı. Orta ve büyük ölçekli 170, küçük ölçekli 350 yeni işletme açıldı. Bu rakamlara göre şirketlerde çok olağanüstü bir yaprak dökümü olmadı. 
     İki ay öncesine kadar yüzde 30 civarında olan kapasite kullanım oranı mart ve nisan ayları ile birlikte yükselişe geçerek yüzde 50'ye yükseldi. 
     Krizde 10 bin kişi işsiz kaldı. Şirketler çalışanlarını ücretsiz izine çıkardılar. Ancak şu sıralarda ücretsiz izinler kalktı. 
     El halıcıları, Uzakdoğu'dan gelen kaçak halılar nedeniyle zor bir dönem geçiriyor. 100 bin halı tezgahından sadece 5 bini ayakta. 
     Kayseride mantı işi sanayileşti. Geçen yıl 2 bin ton mantı, yufka, sigara böreği ihracatı yapan Kayseri bu yıl 5 bin ton ihracat hedefleniyor. 
     Bazı şirketler atakta. Üretiminin yüzde 80'ini ihraç eden Soley Havlu ve Birlik Mensucat, Kolombiya'ya Türkiye'den ilk ihracatı yaptı. 150 yeni işçi alan şirket, bu yıl 10 milyon dolarlık ihracat hedefliyor. 
     
Konya enerji ve eleman istiyorKonya’da sanayinin elektrik tüketimi hızla artıyor. Sanayiciler kalifiye eleman arıyor. Bu yılki İhracat hedefi ise 1 milyar dolar 
     Konya’da çarklar yeniden dönmeye başladı. Bu yılın ocak - mart dönemi ile geçen yılın aynı dönemi karşılaştırıldığında sanayide elektrik kullanımının yüzde 72 dolayında arttığı görülüyor. Konya Sanayi Odası Başkanı Ahmet Şerkeroğlu, iyileşmenin kendi çabaları olduğunu, Ankara gerekli önlemleri almaması halinde sürekliliğin sağlanamayacağını söyledi. 
     Bu yıl 1 milyar dolarlık ihracat beklediklerini ifade eden Şekeroğlu, "Geçen yıl 600 milyon dolarlık ihracat yapıldı. İhracatın yüzde 40’ı Avrupa’ya, yüzde 5’i ise Amerika’ya. İthalat ise bu yılın ilk üç ayında ihracatın 5’te birine düştü" dedi. 
     
     Sorunlu firmalar’ elendi 
     Kriz yılında 200 kadar firmanın kapandığına değinen Şekeroğlu, kapananların kriz öncesinde de sorunlu’ firmalar olduğuna dikkat çekti. "Konya’da kalifiye eleman sıkıntısı devam ediyor" diyen Şekeroğlu, Konya’da sanayicilerin yüzde 35’inin her fırsatta kalifiye eleman sıkıntısını’ dile getirdiğini söyledi. 
     Şekeroğlu, daha sonra şöyle devam etti 
     "Konya’da otomotiv yan sanayi ağırlıkta, daha sonra makine imalat, tarım makineleri, ambalaj, döküm ve hidrolik geliyor. Konyalı devletten kredi alarak yatırım yapmıyor. Eline çantayı alan yurtdışına gidiyor. Yüzde 30 - 40’ı Avrupa ülkelerine, yüzde 5’i Amerika’ya" dedi. 
     
     Kriz bitmedi’ 
     Krizin henüz bitmediğini dile getiren Konya Ticaret Odası Başkanı Hüseyin Üzülmez ise "Yüzde 40 kapasiteyle çalışan işletmeler ürettiğini satamıyor. İki yıl öncesine kadar her yıl bin firma kayıt sildirirken, bin 500’ü kayıt yaptırırdı. Şu anda 3 bin 256 firma kayıt sildirirken, bin 200’ü kayıt yaptırdı" dedi. 
     
     Kriz işsizlerinin yarısı yeniden iş buldu 
     Sanayi Odası'na kayıtlı bin 162 firmanın 60'ı krizde üretimine ara verdi. Ancak şimdi toparlanma gözleniyor. 
     Sanayide elektrik kullanımı geçen yılın ilk dört ayına göre yüzde 72 arttı. Geçen yıl yüzde 10 - 15'lere kadar düşen kapasite kullanım oranı bu yıl yüzde 55- 60'a yükseldi. 
     Krizde 23 bin kişi işini kaybetti. Ancak geçen yıl işsiz kalanların yarıya yakının tekrar iş bulabildiği belirtiliyor. 
     İhracat hedefi rekora koşuyor. Geçen yılı 600 milyon dolar ihracat ile kapatan Konya'da bu yıl yalnızca 150 firmanın hedeflediği ihracat rakamı 788 milyon dolar. 
     Perakende ticarette canlanma var. Şubatta KDV tahsilat oranı yüzde 41 arttı. Ocak ayından bu yana alınan 22 yatırım teşvik belgesi, sanayide de canlanma işareti olarak değerlendiriliyor. 
     Türkiye'nin tahıl ambarı Konya'da, geçen yıl kuraklıktan olumsuz etkilendi. Ancak bu yıl düzenli ve artan yağışlar nedeniyle tahıl rekoltesinin daha yüksek olması bekleniyor. 
     
Çorumlu Bil’s, seyahatten korkan Amerikalı için ABD’ye gidiyor      11 Eylül’ün korkuttuğu Amerikalılar gelmeyince, Bilsar Amerika’ya gitmeye karar verdi. Çorum’daki en büyük firmalardan gömlek üreticisi Bilsar’ın Yönetim Kurulu Başkanı Selman Bilal, "11 Eylül’den sonra alıcılar seyahat etmekten kaçınmaya başladı. Bu durum satışları düşürdü. Biz de özellikle Amerikalı alıcıları düşünerek, ABD’de organizasyon kuruyoruz" dedi. 
     İnternetten siparişle özel gömlek dikimi de yapan firma, ihracatını geçen yıla göre yüzde 30 artırmayı hedefliyor. ABD’de organizasyon kurmak da bu planın bir parçası. İnternetten sipariş uygulamasını da geliştireceklerini belirten Bilal, "İç piyasada sadece mağazaların internetten sipariş vereceği bir sipariş ağı kuruyoruz" dedi. 
     Geçen yıl 1 milyon 200 adet üretim yapan şirket, bu yıl 1 milyon 500 bin adet sipariş aldı. Şirketin 2002 yılı siparişleri tamamlanmış durumda. 
     
Uğur Grubu, çuval işini Mısır’a taşıyor      Çorum’un ilk dört aylık ihracatında yüzde 55.81 gerileme oldu. 4 bin işsizin bulunduğu ilde odaya kayıtlı 300 şirketten 40’ı kapandı. Tuğla fabrikalarının çoğu, 150 çiftlikten 50’si faaliyetlerini durdurdu. Organize Sanayi’deki 40 işletmenin sadece 10’u aktif. 28 un fabrikasının 10’u tam kapasite çalışıyor. İkinci OSB projesi ise rafa kaldırıldı. Leblebiciler Avrupalı’nın damak zevkini’ tutturamadığı için ihracat yapamıyor. Kriz nedeniyle Çuval fabrikasını kapatan Uğur Grubu da çuval işini Mısır’a taşıyor. 
     Ancak yatırım yapan şirketlere de rastlanıyor. Hayat Grubu, oluklu mukavva fabrikasından sonra şimdi de kağıt üretimi yapacak. 10 milyon dolarlık yatırım yapan grup, bir de alçı fabrikası kuracak. Ticaret ve Sanayi Odası Başkanı Kenan Mayatyalı, "Krizden çıkış sinyallerini almış değiliz" derken, ÇORUMSİAD Başkanı Eftal Zihar, "Bu yapıyla geleceğin sanayisini kuramayız" diyor. 
     
İstikbal, Almanya’da lojistik merkezi kurdu      İtalyanlar’la ortak yatırıma giden İstikbal Mobilya, şimdi de Avrupa’da ihracat atağına başlıyor. Yönetim Kurulu Üyesi Mustafa Boydak, "Avrupa’da aktivitemizi artırmak için Almanya’da lojistik merkezi kurduk. Avrupa’da bin 500 noktaya hizmet veriyoruz. İhracatı geçen yıla göre yüzde 20 artıracağız" dedi. 
     
     Büyükmıhçı da yatırıma gidiyor 
     Kayseri’de gıda, beyaz eşya, detarjan ve deri sektörlernide faaliyet gösteren Büyükmıhçı Topluluğu her yıl 10 milyon dolarlık kapasite ve modernizasyon yatırımı yapıyor. Vakko, Beymen, Mavi Jeans, Marks Spencer’a ayakkabı, kemer, deri mont üreten grup, şimdi de Dars’ markasıyla 5 -6 mağaza açacak. Yönetim Kurulu Başkanı İhsan Büyükmıhçı, Romanya ve Bulgaristan’a detarjan ihracatı yapacaklarını, ayrıca soba üretimine gireceklerini söyledi. 
     
İtalyan Unitarım, Niğde’de arazi aldı      NİĞDE’de tekstil alanında önemli yatırımlar yapılıyor. Barmek Holding, 700 kişiye istihdam sağlayacak olan büyük bir iplik tesisi yapıyor. Kotsan, 250 kişiyi istihdam edeceği bir tesis, Antakyalı işadamlarının kurduğu Aska Bilici de bir başka tesis kuruyor. Ticaret ve Sanayi Odası Yönetim Kurulu Başkanı Özcan Altuncu, "2001’de 30 milyon dolarlık ihracat yaptık. Tekstil ve iplikte bir numara olacağız. Şimdiki hedefimiz turizm" diyor. 
     Tarım sektöründe de ciddi yatırımlar dikkat çekiyor. İtalyan Türk ortaklı firma Unitarım, ilde 5 bin dönüm arazi satın aldı. Burada kiraz ve elma yetiştirecek. Elması ile ünlü Niğde’de Ersu meyve suyu fabrikası kapasitesini artıracak. 
     
     Patates ve pomza 
     NEVŞEHİR Ticaret ve Sanayi Odası Meclis Başkanı Cengiz Yıldız’ın verdiği bilgilere göre ilde durum iyi değil. Ancak iki sevindirici gelişme var Tarımda patatesin, madende de pomzanın değer kazanması. Yıldız, ildeki durumu şöyle özetliyor 
     "Bu yıl ocak - nisan döneminde 194 bin turist geldi. Geçen yıl 314 bin kişi gelmişti. Un fabrikalarımız yüzde 20 kapasite ile çalışıyor. Nakliyecilik ve ikinci el oto ticareti kötü günler yaşıyor. Asmalı Konak dizisi de tanınmamıza yardım etti. Hafta sonu tatili için gelenler oluyor." 
     
     Siyaset 
     Kayserili seçim istemiyor, Konyalı iyi olur’ diyor... 
     Kayserili işadamları özellikle ekonomik ve siyasi istikrar üzerinde duruyorlar. Erken seçimin istikrar getirmeyeceğini düşünen Kayserili işadamları, önlerini görebilme ihtiyacını dile getiriyorlar. Kayserililer erken seçim’ ile birlikte başlayabilecek bir seçim ekonomisi uygulamasının istikrarı daha da bozucu bir gelişme olarak değerlendirirken, Konya’da erken seçim iyi olur’ görüşleri dile getiriliyor. 
     Konya Sanayi Odası Başkanı Ahmet Şekeroğlu, "Bugün seçim kararı alınsın ekonomi düzelir. Belki, on gün bir karmaşa yaşanır ama daha sonra düzelir. Şu an bir belirsizlik var. Seçim kararı alındığında, insanlar seçim tarihini bilir ona göre hareket eder. Yeni hükümet koalisyon olsa da farketmez" diyor. 
     
Yarın Karadeniz şoku atlatamadı      
     



 EKONOMİ 















</TEXT>
</DOC>
