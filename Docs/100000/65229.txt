<DOC>
<DOCNO> 65229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sonspo13.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Rizesporlu Kürşat'la kiralık olarak anlaştı 
</HEADLINE>
<TEXT>

     Trabzonspor, Çaykur Rizespor'un savunma oyuncusu Kürşat ile sezon sonuna dek kiralık olarak anlaştı. 
     Mehmet Ali Yılmaz Tesisleri'nde kulüp genel sekreteri Mahmut Ören, dış ilişkiler sorumlusu Kerim Kalafatoğlu ve yönetim kurulu üyesi Coşkun Kahraman'ın hazır bulunduğu imza töreninde Kürşat, kenisini sezon sonuna dek bordo-mavili renklere bağlayan sözleşmeye imza attı. 
     Kürşat, imza töreninde yaptığı açıklamada, Trabzonspor gibi büyük kulübe geldiğinden dolayı mutlu olduğunu belirterek, ''Elbirliğiyle Trabzonspror'u layık olduğu yere taşıyacağız. Bunda emeğim olursa çok mutlu olurum'' dedi. 
     Bordo-mavili kulüple kiralık olarak sözleşme imzaladığını hatırlatan Kürşat, ''Gelecek yıl da her iki taraf anlaşırsa, Trabzonspor'da kalmak isterim. Ayrıca Trabzonspor'un savunmasında çektiği sıkıntıda da şansızlığın büyük rolü var'' diye konuştu. 
     Kulüp genel sekreteri Mahmut Ören ise Çaykur Rizespor Kulübü'ne bu transferden dolayı teşekkür ederek, bu futbolcunun Trabzonspor'da başarılı olacığına inandığını söyledi. 
     Öte yandan Kürşat'ın, bugün bordo-mavili takımla idmana çıkacağı bildirildi. 
     






</TEXT>
</DOC>
