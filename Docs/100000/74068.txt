<DOC>
<DOCNO> 74068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/son/sontur08.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da PKK'lı oldukları öne sürülen 45 kişi gözaltında 
</HEADLINE>
<TEXT>

     İstanbul'daki üniversitelerde terör örgütü PKK'nın gençlik yapılanmasını oluşturmaya çalıştıkları belirlenen 45 kişi yakalandı. 
     İstanbul Terörle Mücadele Şube Müdürlüğü'nden yapılan açıklamaya göre, aldıkları istihbaratı değerlendiren güvenlik güçleri, Nevruz etkinlikleri adı altında ve bölücü örgütün belirlediği yeni stratejiler doğrultusunda hazırlık yapan, ayrıca üniversitelerde örgütün gençlik yapılanmasını oluşturmaya çalıştıkları belirlenen 45 kişiyi gözlem altına aldı. 
     Bu kişilerin yapılan sorgusu sonucu, üniversitelerde Kürtçe eğitim konusunda dilekçe verme kampanyası başlattıklarının da belirlendiği kaydedildi. 
     Gözlem altına alınan 45 kişiyle birlikte pankart, pankart yapımında kullanılan boya ve kalemler, video kasetler, 1 adet bilgisayar ile Kürtçe eğitim istemiyle İstanbul Üniversitesi Rektörlüğü'ne gönderilecek dilekçeler ele geçirildiği belirtildi. 
     Bu kişiler, sorgularının ardından İstanbul DGM'ye sevk edildi. 
     






</TEXT>
</DOC>
