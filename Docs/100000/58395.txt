<DOC>
<DOCNO> 58395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/guncel/gun07.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak, 24 Aralık’ta yürürlükte 
</HEADLINE>
<TEXT>
Taksim ve Şişli’de minibüslere veda 
     İSTANBUL Milliyet 

     Ulaşım Koordinasyon Merkezi UKOME ve İl Trafik Komisyonu’nun aldığı karar gereği, minibüslerin, 24 Aralık Pazartesi gününden itibaren Taksim ve Şişli’ye giremeyeceği açıklandı. 
     İstanbul Büyükşehir Belediyesi’nden yapılan açıklamada metro güzerg hında çalışan İETT ve özel halk otobüsleriyle minibüslerin aynı güzerg hta paralel çalışmalarını engellemek ve trafik yoğunluğunu önlemek için düzenlemeye gidildiği kaydedildi. 
     
     Sadece Beşiktaş’a sınırlı izin 
     UKOME ve İl Trafik Komisyonu’nun aldığı karar gereği, Sarıyer-Beşiktaş arasındaki 82 araçlık B 30, Sarıyer-Taksim arasındaki 109 araçlık B 31, Sarıyer-Şişli arasındaki 51 araçlık B 32 ve Gültepe- Levent arasındaki 40 araçlık B 33 numaralı hatlarda çalışan minibüslerin Taksim ve Şişli girişlerinin, 23 Aralık pazar günü saat 24.00’te durdurulacağı ifade edildi. 
     Yine açıklamada, B 30, B 31 ve B 32 numaralı hatların tek bir hat adı altında toplandığı, minibüsçülerin kendilerine verilen 6 güzerg hta dönüşümlü olarak çalışacağı belirtildi. Toplam 242 araçlık bu hattın sadece 90 aracının Beşiktaş’a girmesine izin verilirken, diğerleri 4. Levent Aktarma Merkezi’nde duracak. 
     



 GÜNCEL 




















</TEXT>
</DOC>
