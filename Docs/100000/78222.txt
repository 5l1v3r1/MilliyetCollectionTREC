<DOC>
<DOCNO> 78222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sontur13.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
DHKP C İstanbul Anadolu yakası sorumlusu yakalandı... 
</HEADLINE>
<TEXT>

     İstanbul'da düzenlenen operasyonda, yasadışı DHKP C örgütünün sözde Anadolu yakası sorumlusunun da aralarında bulunduğu 9 örgüt üyesi yakalandı. 
     İstanbul Terörle Mücadele Şube Müdürlüğü'nden yapılan açıklamaya göre, İstihbarat Şube Müdürlüğü ile ortaklaşa olarak DHKP C terör örgütünün İstanbul Anadolu yakası yapılanmasına yönelik operasyon gerçekleştirildi. 
     Operasyonda, aralarında örgütün Anadolu yakası sorumlusunun da bulunduğu 9 üyesi yakalandı. 
     Bu kişilerin kaldıkları yerlerde yapılan aramalarda, bol miktarda örgütsel yayın ele geçirildi. 
     Yakalanan kişilerin sorguları sonucu, Kartal'da çeşitli tarihlerde korsan gösteriler düzenlenmesi ile bir kamu kurumuna molotofkokteyli atılması eylemlerini gerçekleştirdikleri belirlendi. 
     9 kişinin, Terörle Mücadele Şube Müdürlüğü'ndeki sorgusunun 
     sürdüğü kaydedildi. 
     





</TEXT>
</DOC>
