<DOC>
<DOCNO> 83960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/son/sonspo12.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Şen "Fenerbahçe, Şampiyonlar Ligi Şampiyonu olacak" 
</HEADLINE>
<TEXT>

     Fenerbahçe Kulübü'nün eski başkanlarından Ali Şen, Galatasaray'ın UEFA Kupası ve Avrupa Süper Kupası'nı kazanarak büyük başarı elde ettiğini belirterek, ''Ancak Avrupa Şampiyonlar Ligi şampiyonluğunu Fenerbahçe kazanacak'' dedi. 
     Ali Şen, Muğla Üniversitesi'nin 10. kuruluş yıldönümü etkinlikleri kapsamında Mavi Çatı öğrenci kafeteryasında futbol konulu konferans verdi. 
     Türk futbolunun son yıllarda büyük aşama kaydettiğini ve Türk futbolcularının Avrupa'nın büyük kulüplerinde oynamaya başladığını anlatan Ali Şen, Galatasaray'ın Avrupa'da 2 kupa kazanmasını büyük başarı olarak nitelendirdi. Şen, ''Ancak Avrupa Şampiyonlar Ligi şampiyonluğunu Fenerbahçe kazanacak'' dedi. 
     Futbol Federasyonu Haluk Ulusoy'un çalışmalarını başarılı bulduğunu belirten Şen, Fenerbahçe Kulübü Başkanı Aziz Yıldırım'ı eleştirerek, ''Aziz Yıldırım, Haluk Ulusoy'u görevden aldıracağını söyledi, aldıramadı. Fenerbahçe Kulübü Başkanı birşey söylüyorsa yapmalıdır'' dedi. 
     





</TEXT>
</DOC>
