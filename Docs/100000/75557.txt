<DOC>
<DOCNO> 75557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/ekonomi/eko02.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
900’lü hatlara 6 ayda 60 trilyon 
</HEADLINE>
<TEXT>

Defterdarlığın vergi incelemesinde, peş peşe faaliyete geçen altı şirketin, altı ayda 60 trilyon hasılat yaptıkları ortaya çıktı 
     EKONOMİ SERVİSİ 

     İstanbul Defterdarlığı, son zamanlarda sayıları hızla artan 900’lü hatlara yönelik geniş bir vergi incelemesi başlattı. Defterdarlığın kayıtdışı ekonomiyle mücadele’ kapsamında incelemeye aldığı 900’lü hatlardan, altı şirketin, altı ayda 60 trilyon lira hasılat yaptığı belirlendi. 
     1992 yılında Alo Bilgi’ ile başlayan ve daha sonra gözden düşen 900’lü hatlar, Ulaştırma Bakanlığı’nın 2001 yılında yaptığı yeni düzenleme sonucu chatline’ ve telekonferans’ gibi uygulamaların başlamasıyla, yeniden canlanmaya, bu alanda faaliyet gösteren şirketler de çoğalmaya başladı. 
     Defterdarlığın, 900’lü hat işleten ve hepsi de yeni kurulmuş olan Global Telekomünikasyon Turizm, Telemesaj İletişim Hizmetleri, Alo Show İletişim, Alo Tele Dünya, Ortadoğu İletişim Hizmetleri ve Tabu İnternet İletişim Teknikleri adlı şirketlerin hesapları üzerinde yaptığı inceleme şaşırtıcı sonuçlar ortaya çıkardı. Telefonun ucundaki kişiyle 24 saat konuşma imk nı sağlayan 900’lü hatların altı ayda 60 trilyon gibi önemli büyüklükte hasılat sağladığı ortaya çıktı. 
     
     Yüzde 70’i şirkete 
     900’lü hatların gelirini Telekom ile şirketler bölüşüyor. Hasılatın yüzde 30’u Türk Telekom’a giderken, yüzde 70’i de şirkete kalıyor. Hat işleten şirketler, kendilerine kalan paranın büyük kısmını ücret olarak’ ödediklerini belirtiyorlar. Bu bölüşüme göre Telekom payı hariç şirketlerin ortalama aylık 1.5 trilyona yakın ciro yaptıkları hesaplanıyor. Bu da 900’lü hatların birçok büyük’ sayılan şirketlerden daha büyük bir hasılat gerçekleştirdiklerini gösteriyor. 
     
     En çok doğu arıyor 
     Defterdarlık Denetim elemanları, kısa süre öncesi başlayan inceleme sonucunda, 60 trilyon liralık kazanç beyan eden şirketlerin giderlerini inceliyor. Yetkililer, denetmenlere, özellikle telefonda konuşan kişilere, ücretli ve sözleşmeli olarak yüksek ücret ödediklerini’ belirtiyorlar. Denetimde ücret ve diğer giderler saptandıktan sonra bu şirketlerin gelirleri ve vergi durumları da ortaya çıkacak. Yapılan denetimlerde, 900’lü hatların en çok doğu illerinden arandığı da ortaya çıktı. 
     
Sanal alemde vergi avı      İstanbul’da bütün ekonomik alanlarda vergi incelemesi yapan Defterdarlık, şimdi de sanal alemde vergi avına çıktı. Sex.com gibi internet sitelerinin son zamanlarda bilgisayar kullanıcılarını istismar ederek büyük paralar’ kazandıklarını belirleyen Defterdarlık, bu sitelerin Türkiye’deki uzantılarını arıyor. 
     İnceleme sonucunda, e - Posta olarak gelen tuzak mesajlar’ açılır açılmaz birçoğunun merkezi Hollanda da bulunan sex sitelerine bağlanan internet abonelerinin, ücretsiz sandıkları bu bağlantılar yüzünden yüksek telefon faturaları ile karşılaştıkları saptandı. Defterdarlık şimdi bu sitelerin Türkiye’deki uzantılarını saptayarak, kandırmacayla sağlanan büyük kazançları vergilendirmeye çalışıyor. Bu amaçla Türk Telekom ile altı aydır yazışan ancak bir sonuç alamayan Defterdarlık, şimdi polis ile işbirliği yaparak iz sürüyor. 
     



 EKONOMİ 
















</TEXT>
</DOC>
