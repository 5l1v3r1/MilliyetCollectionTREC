<DOC>
<DOCNO> 87907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/son/sonspo14.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını'ndan Rüştü'ye övgü, hakeme eleştiri... 
</HEADLINE>
<TEXT>

     Fransa'da yayınlanan gazetelerin spor yorumcuları, Dünya Kupası'nda Brezilya'nın Türkiye'yi güçlükle yenebildiğini belirtirken, maç içinde verilen penaltı kararının da haksız olduğu görüşünde birleştiler. 
     Le Figaro Gazetesi, penaltı için ''Ağır bir karar'' ifadesini kullanırken, Brezilya'nın galip gelebilmek için oldukça zorlandığını yazdı. 
     Liberation Gazetesi de, penaltı için ''Cömert bir karar'' derken, maç içinde gösterdiği performanstan dolayı kaleci Rüştü'yü övdü. 
     L'Equipe Gazetesi ise Brezilya'nın galip gelebilmek için oldukça sıkıntı çektiğini belirtirken, penaltının çok açık bir biçimde ceza alanı dışında gerçekleştiğine dikkati çekti. 
     L'Equipe, maç içinde en fazla puanı 10 üzerinden 7.5 ile Rüştü'ye verdi. Fransız gazetesi, Yıldıray ve Hasan Şaş'a da 7 puan geldi. 
     Fransız gazeteleri, Hasan Şaş'ın golünde yaşanan pozisyon hatasına dikkati çekerek, daha sonraki maçlarda Brezilya'nın savunmada oldukça zorlanacağını belirtirken, Türk takımının savunmasının ilk yarıda oldukça organize olduğunu vurguladılar. 
     Gazetelerin tamamı, kaleci Rüştü'nün mükemmel bir performans gösterdiği konusunda birleştiler. 
     





</TEXT>
</DOC>
