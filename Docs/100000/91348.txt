<DOC>
<DOCNO> 91348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/spor/spo10.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenes Erzik kıskaca girdi 
</HEADLINE>
<TEXT>

     DÜNYA Kupası’nda İtalya’nın ev sahiplerinden G.Kore’ye ikinci turda elenmesi sonrası Çizme basınındaki hakem eleştirilerine, FIFA Başkanı Sepp Blatter’in de arka çıkması, FIFA Hakem Komitesi ve Başkanı Şenes Erzik’i zor durumda bıraktı. İtalyan gazetelerine kupada özellikle yan hakemlerin "berbat" olduğunu ve hakemlik standardının düşük kaldığını söyleyen Blatter, dün de sistemin değişmesi gerektiğini açıkladı, eski futbolcuları göreve çağırdı. 
     BLATTER, "Dünya Kupası tecrübe platformu değildir. Dünya’nın en iyi futbolcularının yer aldığı yerde, tabii ki en iyi hakemlere ihtiyacımız var. Ünlü futbolcuları da aktif kariyerleri bittikten sonra hakemlik yapmaya çağırıyorum" dedi. Erzik başkanlığında atamaları yapan ve Blatter’in eleştirileriyle köşeye sıkışan komite üyeleri ise "Hakemler de insandır ve hata yapar. Ancak kupada hata sayısı beş altıyı geçmez" savunmasında bulundu. 
     



 SPOR 


































</TEXT>
</DOC>
