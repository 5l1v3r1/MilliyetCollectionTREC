<DOC>
<DOCNO> 79406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/yasam/ayas.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Servis cinayeti 
</HEADLINE>
<TEXT>

İlkokul öğrencisi Zeynep, kendisini eve getiren servis minibüsünün altında kaldı. Talihsiz yavruyu ezen sürücü ise serbest bırakıldı... 
     SABRİ SEVER İstanbul 

     Her eğitim döneminde eleştirilere neden olan okul servislerinin yol açtığı dramatik ölümlere bir yenisi daha eklendi. İlköğretim okulu 1. sınıf öğrencisi Zeynep Yeğenoğlu 7 , aynı araçta bulunan ağabeyinin gözleri önünde, okul servisinin altında kalarak can verdi. 
     
Okul çıkışı dehşet      Fatih Koleji öğrencisi Zeynep, ağabeyi Şahin Yeğenoğlu’yla 13 birlikte, önceki gün, okul çıkışı, evlerine dönmek üzere 34 J 1270 plakalı servis minibüsüne bindi. Araç Bakırköy İncirli Caddesi Zümrütevler Sokak’taki evin önüne geldi, şoför Ali Sarılı 44 kapıyı açtı. Zeynep ve kardeşinin inmesinin ardından araç hareket etti. Bu sırada yere düşen Zeynep, minibüs ön sağ tekerinin altında kaldı. Başından ve omzundan ağır yaralanan Zeynep, Özel Çamlık Hastanesi’ne kaldırıldı. Zeynep doktorların müdahalesine rağmen kurtarılamadı. Kardeşi gözleri önünde ölüme giden Şahin, sinir krizi geçirdi. 
     Küçük kızın cenazesi dün morgdan alınarak Merter Veysel Karani Camii’ne getirildi. Büyük acı yaşayan anne Sariye Yeğenoğlu, törene katılamadı. 
     Mısır Çarşısı’nda kuyumculuk yapan Sinan Yeğenoğlu ile oğlu Şahin, cenaze namazını ön safta kılarken, gözyaşlarına h kim olamadı. Zeynep, Topkapı Çamlık Mezarlığı’nda toprağa verildi. 
     Bakırköy Adliyesi’ne sevk edilen Sarılı, serbest bırakıldı. 
     
Okulunda yas      Başarılı bir öğrenci olarak tanınan 
     7 yaşındaki Zeynep’in ölüm haberi, Bakırköy Osmaniye’deki okulundaki arkadaşlarını ve öğretmenlerini yasa boğdu. Arkadaşları sırasına çiçek koydukları Zeynep için anı defteri açtı, sürekli gözyaşı döktü. Bu arada kazaya neden olan serviste rehber olmadığı öne sürüldü. 
     



 YAŞAM 














</TEXT>
</DOC>
