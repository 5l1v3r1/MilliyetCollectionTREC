<DOC>
<DOCNO> 81341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/ekonomi/eko02.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Genel Kurul yapıldı 
</HEADLINE>
<TEXT>
Doğan Yayın Holding 2001’i hasarsız atlattı 
Ekonomik krizin etkisi altında geçirilen dönem boyunca aldığı tasarruf tedbirleriyle k rlı bir yıl geçiren Doğan Yayın Holding, ortaklara bedelsiz hisse dağıtacak 
     EKONOMİ SERVİSİ 

     Doğan Yayın Holding, 2001 dönemi hesap ve faaliyetlerini incelemek üzere Genel Kurul toplantısını dün yaptı. Toplantıda ekonomik krizin etkisi altında geçirilen dönem boyunca alınan önlemlerle, giderlerde önemli ölçüde tasarruf sağlandığı ve bu sayede dönemin k rlı olarak kapatıldığı saptandı. 
     Zor koşullara rağmen bu başarılı sonuca ulaşan Yönetim Kurulu’na teşekkürlerini ileten Genel Kurul, bilanço ve gelir tablosunu onaylayıp yönetimin ibrasına ve dönem k rının ortaklara bedelsiz hisse olarak dağıtılmasına oybirliği ile karar verdi. 
     2002 döneminde kurumsal yapılanma konusunda ileri adımların atılıp bünyenin daha da güç kazanmasına yönelik çalışmalara ağırlık verileceğinin belirlendiği toplantıda, Aydın Doğan’ın başkanlığında, geçen dönem üyelik yapmış bulunan Mehmet Ali Yalçındağ, İmre Barmanbek, Ertuğrul Özkök ve Soner Gedik’in göreve devam etmelerine ve Yönetim Kurulu üye sayısının artırılarak yeni üye olarak Barbaros Çağa’nın seçilmesine karar verildi. 
     
     Aydın Doğan’dan mesaj 
     Doğan Medya Grubu’na öteden beri hukuksal alanında danışmanlık hizmetleri vermekte olan Çağa Avukatlık Bürosu’nun üçüncü kuşak yönetmeni olan Barbaros Çağa’nın Yönetim Kurulu’na atanmasıyla kurumsallaşma çalışmaları çerçevesinde önemli bir adım atıldı. Öğrenimini Münih Ludwig Maximilian ve İstanbul Üniversitesi Hukuk Fakültesi’nde gören Barbaros Çağa’nın şirketlerin kurumsal yönetime geçişi alanlarında büyük deneyim ve birikimi olması nedeniyle kendisinden hukuki konular başta olmak üzere kurumsal yönetime yönelik yeniden yapılanma çalışmalarında ve ayrıca yıllardır faaliyet gösterdiği yabancı ortaklı "joint venture" konularında önemli katkılar beklendiği bildirildi. 
     Yönetim Kurulu Başkanı Aydın Doğan, Genel Kurula gönderdiği mesajda, Türkiye’nin içinden geçmekte olduğu büyük ekonomik krize rağmen başarılı etkinlik göstermiş bulunan grup yönetimine teşekkür ettiği ve aynı şekilde gelecek dönemlerde de başarılı olunmasını beklediğini bildirdi. 
     



 EKONOMİ 
















</TEXT>
</DOC>
