<DOC>
<DOCNO> 83858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/yasam/yas04.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba uzmanı bal arıları 
</HEADLINE>
<TEXT>

Pentagon için çalışan’ bal arıları, şekerli su karşılığında her tür patlayıcıyı buldu. Hem de yüzde 99 başarıyla... 
     SEMA EMİROĞLU New York 

     ABD Savunma Bakanlığı Pentagon , bomba bulma’ çalışmalarında kullanılan köpeklere müthiş bir alternatif geliştirdi. 
     Pentagon adına Teksas’daki Amerikan Hava Kuvvetleri laboratuvarında çalışan bilim adamları, arıların yüzde 99’dan daha fazla bir başarı oranıyla kimyasal patlayıcıları bulduğunu ve köpeklerden daha fazla koku alma duyuları bulunduğunu ortaya çıkardı. Üç yıldır süren araştırma başlangıçta arıların mayın tarlalarının temizlenmesine yardımcı olmaları üzerinde yoğunlaşmıştı. Ancak daha sonra araştırma genişletildi ve geçen yaz, eğitilmiş arıların patlayıcı dolu bir kamyonu anında bulmaları sağlandı. Araştırma ekibindeki bilim adamları, şekerli suyu ödül olarak kullanarak, arıları değişik kokuları tercih etmeleri konusunda eğitti. 
     
     Sırada uyuşturucu var 
     Böylece yeni dersini öğrenen bir arı, bu bilgiyi bir şekilde diğer arılara aktardı. Bir saat içinde tüm kovan, zaman zaman diğer kovanlardaki arılarla birlikte yeni kokuyu aramaya yöneldi. Ve bir kovan bal arısının çiçekler yerine çok küçük miktarda dinamit ve diğer patlayıcı izlerini aramalarını sağlamak için, sadece iki saatten az bir süre şekerli su ödülünü kullanmaları yetti. Arılar, havaya daha belirgin kimyasal maddeler yayan uyuşturucu maddelerin koklanmasında’ da kullanılabilecek. 
     



 YAŞAM 





















</TEXT>
</DOC>
