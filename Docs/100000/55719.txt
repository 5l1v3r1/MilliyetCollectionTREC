<DOC>
<DOCNO> 55719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur14.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis katili Hizbullah militanlarına olay yerinde tatbikat 
</HEADLINE>
<TEXT>

     Hizbullah terör örgütüne yönelik operasyonlarda yakalanan ve tetikçi olduğu bildirilen Rıfat Demir'e, Esenler'de, itirafçı baba ile oğlunun öldürüldüğü yerde de tatbikat yaptırıldı. 
     Küçükçekmece'de 3 polis memurunun şehit edilmesi olayına ilişkin yapılan tatbikatın ardından, Rıfat Demir, ''Akrep'' olarak adlandırılan zırhlı polis aracıyla Esenler'e getirildi. 
     ''Nezir Dana'' sahte kimlikli Demir ile olayda gözcülük yaptığı belirlenen Mehmet Tahir Ak adlı örgüt üyesi, Ayvalıdere köprü altındaki ışıklı kavşakta, Şaban Elaltunteri 42 ile oğlu Mehmet Elaltunteri'nin 22 öldürülmesi olayını anlattılar. 
     Tatbikat sırasında Demir, olay yerine getirilip kırmızı ışıkta durdurulan polis aracına sol ön camından yaklaşarak, eline verilen bir tabancayla nasıl ateş ettiğini gösterdi. 
     Rıfat Demir daha sonra otomobilin sağ arka kapısının yanına giderek, buradan da baba ile oğlunun bulunduğu araca 2 el ateş ettiğini anlattı. Bu sırada Mehmet Tahir Ak ise Demir'e gözcülük yaptığı yer olan yolun karşı tarafında bekletildi. 
     İstanbul Emniyet Müdürü Hasan Özdemir'in de katıldığı tatbikatta, Rıfat Demir'in anlattıkları polis kamerasına kaydedildi. 
     Rıfat Demir, gazetecilerin ''Dışarıdaki Hizbullahçılara bir diyeceğin var mı '' şeklindeki sorusunu, ''Çatışmaya girmeden teslim olsunlar'' diye yanıtladı. Demir, ''pişman olduğunu'' da söyledi. 
     Polis yetkilileri, Esenler'deki saldırıyı, gözlem altına alan diğer 8 kişinin arasında bulunan Ahmet Durmaz'ın planladığının, Beşir Acar'ın da istihbarat topladığının belirlendiğini ifade ettiler. 
     






</TEXT>
</DOC>
