<DOC>
<DOCNO> 67696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sontur24.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Perinçek Fogg'un e-maillerini yayınlamak suç değil" 
</HEADLINE>
<TEXT>

     İşçi Partisi İP Genel Başkanı Doğu Perinçek, AB Türkiye Temsilcisi Büyükelçi Karen Fogg'un e-mail mesajlarının açıklanmasının, ''haberleşme özgürlüğü ile bağdaşmayacak hiçbir şeyinin'' olmadığını savundu. 
     Perinçek, İP Genel Merkezi'nde düzenlediği basın toplantısında, Fogg tarafından gönderilen e-maillerin açıklanmasının ardından, hem Ankara hem de Brüksel makamlarının, Fogg'un Brüksel'e çekildiğini bildirdiklerini savundu. Perinçek, ancak bunun, ''istenmeyen adam'' yoluyla gerçekleşmesi gerektiğini söyledi. 
     Perinçek, ''Ankara Cumhuriyet Başsavcılığı'nın açtığı soruşturma size dönerse '' şeklindeki bir soru üzerine, ''Bize dönemez, bizim suçumuz, veremeyeceğimiz hesap yok'' dedi. 
     Bunun haberleşme özgürlüğü ile bağdaşıp bağdaşmayacağına ilişkin bir soru üzerine Perinçek, haberleşme özgürlüğü ile bağdaşmayacak hiçbir şeyin olmadığını söyledi. 
     Perinçek, kendisinin de hukukçu olduğunu ve haberleşme özgürlüğü okuttuğunu ifade ederek, özel hayatın mahremiyetinin ihlali ve haksız rekabete yol açacak haberlerin yayınlanmasının suç olduğunu belirtti. 
     






</TEXT>
</DOC>
