<DOC>
<DOCNO> 92063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sontur17.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da travestilerden gazetecilere çirkin saldırı.. 
</HEADLINE>
<TEXT>

     Bursa'da, hırsızlık suçundan gözaltına alınan iki travesti, kendilerini görüntülemek isteyen Bursa Hakimiyet Gazetesi Muhabiri Enhar Güneş'e saldırdı. 
     Para karşılığı ilişki kurdukları kişilerin cep telefonlarını çaldıkları iddiasıyla gözaltına alınan Murat A. ve Mehmet C, sorgulamalarının tamamlanmasının ardından adliyeye sevk edildiler. 
     Ellerine kelepçe takılmayan iki travesti, Bursa Emniyet Müdürlüğü çıkışında kendilerini görüntülemek isteyen muhabirlere, önce sözlü saldırıda bulundular. 
     Polis memurlarının müdahalelerine rağmen davranışlarını sürdüren travestiler, daha sonra Bursa Hakimiyet Gazetesi Muhabiri Enhar Güneş'i darp ederek, fotoğraf makinesini kırdılar. 
     Travestiler, saldırıda vücudunun çeşitli yerlerinden yaralanan Enhar Güneş'in şikayetçi olması üzerine, ifadeleri alınmak üzere yeniden Emniyet Müdürlüğü'ne götürüldüler. 
     





</TEXT>
</DOC>
