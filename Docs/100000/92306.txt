<DOC>
<DOCNO> 92306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/guncel/gun01.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tribünlerdeki maç berabere bitti 
</HEADLINE>
<TEXT>

Futbolcularımız dünyanın en iyi takımıyla, taraftarımız da dünyanın en coşkulu seyircisiyle dişe diş mücadele etti... 
     Japonya’nın Saitama Stadı’ndaki Brezilya - Türkiye yarı final karşılaşması başlamadan saatler önce tribünlerde hareketlilik yaşanıyordu... Brezilya’nın çılgın taraftarları ilginç maskeleri ve peruklarıyla yerlerini almaya başlarken binlerce kilometre öteden gelen her yaştan Türk taraftar da ellerinde bayraklar, üzerlerinde formalarla stada girdi. 
     
     Japon Prensi de izledi 
     Daha önceki maçtan aşina olduğumuz seksi Brezilyalı taraftarlar bu maçta da kendilerini gösterdi. Cüretk r giysilerle stada gelen güzeller, ülkelerine has samba dansının en güzel örneklerini sergilerken, tribünleri coşturdular... Daha önceki maçlarda olduğu gibi bu maça da Japonlar büyük ilgi gösterdi. Japon Prensi ve eşi de karşılaşmayı izleyen taraftarlar arasındaydı. 
     
     Gurur duyuyoruz’ 
     Türk taraftarların bulunduğu tribünde de maçın başında büyük bir coşku h kimdi... Ancak ikinci yarıda gelen golle sinirler gerildi... Son dakikaya kadar var güçleriyle milli takıma destek vermeye çalışan Türk taraftarlar, ne yazık ki stattan mağlup çıktı.. Ancak hepsi Türkiye’deki milyonlarla hemfikirdi "Buraya kadar gelebildiğimiz için takımımızla gurur duyuyoruz..." 
     
Coşkulu başladı hüzünlü bitti...      Milli Takım’daki futbolcuların aileleri ve yakınları da dün tribünlerde ön sıralarda yerlerini aldı. Eşlerine destek olmak için Japonya’ya gelen futbolcu eşleri, dün kırmızı beyaz formaları ve şapkalarıyla 90 dakika boyunca tezahürat yaptı... Emre Aşık’la birlikte olan manken Aysun Kayacı da sevgilisi sahada olmasa da tribünde hop oturup hop kalktı... AP ve REUTERS haber ajansları da Kayacı’nın tribünde çekilen fotoğraflarını dünyaya geçti. 
     



 GÜNCEL 



















</TEXT>
</DOC>
