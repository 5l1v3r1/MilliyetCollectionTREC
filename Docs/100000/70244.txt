<DOC>
<DOCNO> 70244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/soneko39.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında günün özeti 
</HEADLINE>
<TEXT>

     İstanbul Menkul Kıymetler Borsası İMKB Ulusal 100 Endeksi günü yüzde 3,76 yükselişle tamamladı. 
     İMKB Ulusal 100 Endeksi, günlük bazda 415,19 puan artarak, 11.470,86 puana çıktı. 
     İlk seansta 256,10 puan artışla 11.311,77 puandan kapanan Endeks, ikinci seansta da 159,09 puan yükseldi. Hisse senetlerinin 2. seanstaki değer artışı yüzde 1,41 oldu. 
     Borsa'da günlük işlem hacmi ise 319 trilyon 396 milyar 265 milyon lira olarak gerçekleşti. 
     
     Dolar düştü 
     Merkez Bankası doların bugünkü efektif kurunu alışta 1 milyon 382 bin 2 lira satışta ise 1 milyon 391 bin 724 lira olarak açıkladı. 
     Böylece Merkez Bankası'nın dün açıkladığı kurlara göre, dolar alışta 3 bin 79 lira, satışta ise 3 bin 101 lira düştü. 
     Kapalıçarşı'da dün 1 milyon 394 bin liradan kapanan dolar, güne 1 milyon 395 bin liradan, 1 milyon 206 bin liradan kapanan Euro da 1 milyon 210 bin liradan başladı. 
     Piyasa kapanışında dolar satış fiyatı düne göre değişmeyerek 1 milyon 394 bin lirada kaldı. Euro'nun satış fiyatı ise 5 bin lira artarak 1 milyon 211 bin lira oldu. 
     
     Bono ve repo faizleri 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda 3 günlük faiz ortalama 57,06'dan kapandı. 
     İMKB Tahvil ve Bono Piyasası verilerine göre, 3 günlük faizde en düşük oran yüzde 56,00, en yüksek oran ise yüzde 57,20 olarak belirlendi. 
     Bankalararası TL interbankında da gecelik faiz oranı yüzde 57,00'den gerçekleşti. 
     İstanbul Menkul Kıymetler Borsası İMKB tahvil ve bono piyasasında 8 Mayıs 2002 vadeli, bugün valörlü bononun basit getirisi yüzde 51,00, bileşik getirisi yüzde 62,78 olarak belirlendi. 
     Bu bononun düne göre kaybı yüzde 1,01 olarak gerçekleşti. 
     






</TEXT>
</DOC>
