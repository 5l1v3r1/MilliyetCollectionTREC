<DOC>
<DOCNO> 61159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/yazar/cemal.html </URL>
<DATE> 2002/01/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ecevit tarihe nasıl geçebilir 
</HEADLINE>
<TEXT>

     Ecevit'in adı tarih sayfalarına nasıl geçecek Ya da Ecevit tarihe nasıl geçmeyi düşünüyor Bu dönemde Ecevit artık tarihe mi oynuyor diye de sorulabilir. 
     Güncel sorular bir bakıma. 
     Çünkü Ecevit bugünlerde politika kulisinde yine sık konuşuluyor, tartışılıyor. 
     Belki televizyon ekranlarında eskiye oranla yeniden daha enerjik ve sağlıklı bir görüntü verdiği için üstünde duruluyor. 
     Belki de güler yüzlü ve olumlu bir üslupla Türkiye'nin yakın geleceğine dönük iyimser bir tablo çizdiği için sahnede bilge devlet adamı rolüyle ön plana çıktı. 
     Ve inandırıcılığı arttı. 
     Ya da 2002'de Türkiye artık umudu yakalamak istiyor. Bunun için morali düzelmeye başladı. Yeniden çıkışa geçti. 
     Belki de Ecevit deneyimli bir siyaset adamı olarak ülkede kabaran bu dalganın üstünde kendine bir yer açtı. Bu çıkışı siyaseten değerlendirmenin peşinde... 
     Olabilir. 
     Onun için şimdi soruluyor, Ecevit artık tarihe mi oynuyor diye... 
     Tarihe geçmek ne demek 
     Örneğin Yunanistan'da Karamanlis ülkesini Avrupa Birliği'ne sokarak tarihe büyük bir devlet adamı olarak geçti. 
     Almanya'da Helmut Kohl ülkesini korkunç bir savaşı izleyen yarım yüzyıllık bir aradan sonra birleştirerek adını Alman tarihinin sayfalarına altın harflerle yazdırdı. 
     Çekoslovakya'da Vaclav Havel, filozof - devlet adamı olarak ülkesini totaliter bir rejimden demokrasiye geçirerek tarihte çok anlamlı bir yere sahip oldu. 
     Ecevit ne yapabilir 
     Düşünüyor mu, uzun siyasal kariyerinin son döneminde tarihe nasıl oynayabileceğini .. 
     2001'de tarihinin en berbat krizini yaşamış olan Türkiye yeniden umudu yakalamak istiyor. Tarihin trenini kaçırmanın pahalıya mal olacağını tarihsel deneyimlerinden biliyor. Yeni bir dönüm noktasında olduğunu hissediyor bu ülke... 
     Ecevit de bunu, yani tarihin treninin bizi peronda hala beklediğini, özellikle 11 Eylül'le birlikte Türkiye'nin yine dört ayak üstüne düştüğünü görmüş olabilir. Belki de bunun için çok iyi bir çalışma temposu içinde. 
     TBMM de çok çalışkan. 
     Küçümsenmeyecek işler yapıyor. 
     Bir yandan ekonomide yapısal değişimi, öte yandan demokratikleşme alanını ilgilendiren çok önemli yasal düzenlemeleri gece gündüz demeden çıkarıyor. Hükümetin gündeminde sürekli yeni bir şeyler var parlamentoyu çalıştırmak için... 
     Bütün bunlar Türkiye'nin Avrupa Birliği yolunu açan olumlu gelişmeler... 
     Öte yandan Kıbrıs var, son dönemde olumlu bir raya oturan... 
     Baştaki soruya dönersek 
     Ecevit tarihe nasıl geçebilir 
     Şunlar akla geliyor 
     Ekonomide yapısal değişimi gerçekleştirmek ve ülkeyi yeniden istikrarlı bir büyüme rayına oturtmak... 
     Demokratikleşme adımlarını sürdürmek... 
     Kıbrıs'ta çözüm... 
     Üyelik müzakereleri konusunda Avrupa Birliği'nden kesin bir tarih alarak, Türkiye'nin Avrupa yolunu sağlam kazığa bağlamak... 
     Hayal mi 
     Sanmıyorum. 
     DSP, ANAP ve MHP'den oluşan bu koalisyon hükümeti, Türkiye'yi böyle bir programın rayına zaten oturtmuş durumda. 
     Başarılı olabilir. 
     Böylece Başbakan Ecevit de ekonomik yapısal değişimi gerçekleştiren, Kıbrıs'ı çözen ve Avrupa yolunu kesin olarak açan bir büyük devlet adamı olarak Türk tarihine çok önemli bir sayfa eklemiş olur. 
     Evet, Türkiye 2002'de umudu yakalamak istiyor. 
     
     Not Yeni Şafak gazetesine yapılan polis baskınını, basın özgürlüğü adına kınıyorum. 
     
     







'Bedevi'nin kültür düşmanlığı 


Çocuk ve bilim 


Ödeme gücü... 


Ecevit tarihe nasıl geçebilir 


Köprüde hüzün 


Solda yüzük kardeşliği 


Üniversitenin huzurunu kaçıranlar 


Irak seçenekleri 


Gökçek’lere layık olan toplum 


Poyraz sert esti 


Çankaya’nın ilk yolsuzluk operasyonu 


Sağlar’dan son çağrı 


27 bankadan 9 bankaya inen denetçi 


Kılıç bazı kafaları kesebilir 


Amerika’ya gitmeden mönü belirdi Kılıç Balığı’ 


</TEXT>
</DOC>
