<DOC>
<DOCNO> 58457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/son/sondun08.html </URL>
<DATE> 2001/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İslami Cihad "İntihar saldırısını durdurmayı düşünmüyoruz" 
</HEADLINE>
<TEXT>

     Aşırı dinci İslami Cihad örgütünün Lübnan temsilcisi Ebu İmad El Rifai, örgütün İsrail'e karşı intihar saldırılarını durdurmayı düşünmediğini söyledi. 
     Rifai, Beyrut'ta yaptığı açıklamada, Hamas'ın intihar saldırılarını durdurduğunu açıklamasının ardından İslami Cihad'ın da aynı yönde karar alacağına yönelik bir diğer örgüt temsilcisinin açıklamasını yalanladı. 
     Rifai, ''Tutumumuzda değişiklik yok. Dünkü tutumumuzu sürdürüyoruz'' dedi. Rifai, dünkü açıklamasında da İslami Cihad'ın saldırıları sürdüreceğini söylemişti. 
     Örgütün Gazze'deki üst düzey yetkilisi Nafız Azzam ise bugün yaptığı açıklamada, intihar saldırılarını durdurmayı düşündüklerini, konuyla ilgili nihai kararın yurt dışındaki liderler tarafından verileceğini söylemişti. 
     






</TEXT>
</DOC>
