<DOC>
<DOCNO> 69248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/yasam/ayas.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
O değilse kim kurtaracaktı 
</HEADLINE>
<TEXT>

Polis otosuna aldıkları Rus uyruklu kadına arkadaşı tecavüz ederken diğer polis sadece uyarmakla yetindi. Tecavüzcü tutuklandı ama o serbest bırakıldı 
     ŞÜKRAN ÖZÇAKMAK İstanbul 

     Beşiktaş’ta polis memuru Nihat Yıldız’ın tecavüzüne uğrayan Rus uyruklu Natalia Öztürk’ün, fahişe olmadığını göstermek için cep telefonuyla Türk eşini aradığı, ancak polisin telefonu kapatarak camdan dışarı attığı ortaya çıktı. 
     Yıldız’ın Öztürk’e tecavüz ettiği, ilişki sırasında kullanıp attığı prezervatifteki sperme yapılan testle kanıtlandı. Arkadaşının bir kadına tecavüzüne seyirci kalarak gerekli müdahaleyi yapmayan polis memuru da büyük tepki çekti. 
     "Polise güvenemeyeceksek kime güveneceğiz" diyen vatandaşları isyan ettiren olay şöyle gelişti 
     
     Gel biz götürelim 
     İki yıl önce Rusya’dan Trabzon’a gelen Natalia Öztürk, burada tanıştığı bir Türk’le evlendi. Bir iş için İstanbul’a gelen Öztürk, aradığı adresi bulamayınca park halindeki polis otosuna yaklaştı ve bozuk aksanıyla polislere adres sordu. "O sokak karışık. Taksici seni dolandırır Gel, seni biz götürelim. Zaten yolumuzun üzeri" diyen polisler Öztürk’ü Beşiktaş sınırları dışına çıkardı. 
     
     Otoda tecavüz 
     Polis Nihat Yıldız, otomobilde Öztürk’e elle sarkıntılık yapmaya başladı. Öztürk, evli olduğunu söylediyse de dinletemedi. Yıldız, "Paramız yok diye mi istemiyorsun" diye ısrar ederken, diğer polis memuru da görev alanlarının dışına çıkmalarını istiyordu. Yıldız, tenha bir yere geldiklerinde otomobilden inmesi için arkadaşıyla tartıştı. Adı açıklanmayan polis, otomobilden inerken Natalia Öztürk başına gelecekleri anlayıp cep telefonundan Trabzon’daki eşini arayarak kurtulmanın çaresini aradı. Öztürk, "Ben evliyim inanmazsan kocamla konuş" diye telefonu uzattı ama Yıldız telefonu kapatarak camdan attı. Üstünde resmi üniforması olan Yıldız, otomobilde Öztürk’e tecavüz etti. İddiaya göre, polisin tecavüz sırasında kullandığı prezervatifi de Öztürk’ün çantasından aldı. 
     
     Prezervatif yakalattı 
     Olaydan sonra İstanbul Savcılığı’na giden Öztürk’ün şik yeti üzerine savcıdan durumu öğrenen Beşiktaş İlçe Emniyet Müdürü, olayı soruşturdu. Olay yerinde yapılan incelemede prezervatif bulundu. Yapılan sperm testi sonunda Yıldız’ın kimliği tespit edildi. Savcılığa çıkarılan Yıldız tutuklanırken, arkadaşını engellemek için uyarıdan başka bir şey yapmayan diğer polis ise serbest bırakıldı, ancak açığa alındı. 
     
Hukuk diyor ki O da suçlu      Hukukçulara göre, tecavüz suçu işlendiği sırada, meslektaşını uyaran ancak müdahele etmeyen polis memuru hakkında "görevi ihmal" suçlamasıyla soruşturma başlatılması gerekiyor. Olay anında, diğer polis memurunun, tecavüze katılmadığının anlaşıldığını, ancak sözlü uyarıda bulunmasının yeterli olmadığını belirten hukukçulara göre, meslektaşına müdahele etmeyen polis için, görevi ihmal suçunu düzenleyen Türk Ceza Kanunu’nun 230. maddesi uygulanır. TCK’nın 230. maddesi şu hükmü içeriyor "Hangi nedenle olursa olsun, memuriyet görevini yapmakta savsama ve gecikme gösteren veya üstünün yasaya göre verdiği buyrukları geçerli bir neden olmadan yapmayan memur üç aydan bir yıla kadar hapis ve ağır para cezası ile cezalandırılır." 
     
Vatandaş nüfus memuruna mı gitsin      Beşiktaş İlçe Emniyet Müdürü Behzat Cambazoğlu, olayın sonuna kadar takipçisi olacağını söyledi. Sorumluların teşkilattan atılmasını sağlayacağını belirten Cambazoğlu şöyle konuştu "Teşkilattaki bu çürük yumurta hepimizi derinden yaraladı. Vatandaş şik yet etmekten çekinmesin. Polisin görevi vatandaşın mal ve can güvenliğini korumaktır. Vatandaş polisine güvenemezse kime güvenecek, nüfus memuruna mı gidicek Kimse bu üniformayı kullanarak böyle bir davranışta bulunamaz. Teşkilattan diye birini korumam mümkün değil. Aksine, 24 saat uykusuz bir şekilde canını ortaya koyarak bu mesleği icra eden insanların oluşturduğu bir teşkilatı lekelediği için verilebilecek en ağır ceza ile cezalandırılmaları taraftarıyım." 
     



 YAŞAM 


















</TEXT>
</DOC>
