<DOC>
<DOCNO> 96518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yazar/yilmaz.html </URL>
<DATE> 2002/07/18/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Yeni Oluşum’a sosyal politikayı bırak, üretime bak’ mesajı 
</HEADLINE>
<TEXT>

Erken seçimin kaosu engeleyeceğini belirten TOBB Başkanı, parti programlarında da önceliğin sosyal politikalar değil, üretim olması gerektiğini belirtti 
     Türkiye Odalar ve Borsalar Birliği TOBB Başkanı Rifat Hisarcıklıoğlu, Madrid’de düzenlediği basın toplantısında 3 Kasım’da yapılacak erken seçimin kaosu önleyeceğine dikkat çekti. 
     Yeni Meclis’in en erken 16 Aralık’ta iş başı yapabileceğini vurgulayan Hisarcıklıoğlu, mevcut Meclis’in bir an önce toplanarak seçimlerden önce, "Nereden buldun" ve enflasyon muhasebesinin de bulunduğu vergi reformunu, Meclis İçtüzüğü ile Siyasi Partiler ve Seçim Yasaları’nı değiştirmesini istedi. Mevcut Meclis’in yasa çıkartma açısından çok başarılı bir dönem geçirdiğini söyleyen Hisarcıklıoğlu, "Bu değişiklikleri yapmakta, bu Meclis’e layıktır" dedi. 
     
     Siyasete girmeyeceğim’ 
     Basın toplantısında yöneltilen "Siyasete girecek misiniz " sorusuna ise Hisarcıklıoğlu "Kesinlikle siyaseti düşünmüyorum. Ancak 1 milyon 200 bin üyemiz içinde siyaset yapmak isteyenleri de destekleriz. Ülkede refah artacak, kişi başına gelir 10 bin dolara gelecekse bunun yolu üyelerimizin üretimlerini arttırmasından geçecek. Meclis’e üretimin sorunlarını taşımalarını isteriz" yanıtını verdi. 
     
     Meclis’in halkla bağı koptu’ 
     Hisarcıklıoğlu, Siyasi Partiler ve Seçim Yasaları’nın mutlaka seçimden önce değiştirilmesi ve partilerin lider sultasından kurtarılması gerektiğini vurguladı ve şunları söyledi "Milletvekilinin seçilme biçimi yanlış. Halkla Meclis arasında bağ kopmuş. Gezdiğim yörelerin yüzde 90’nında belediye başkanları partisinden daha fazla oy alarak seçilmiş. Milletvekilliğinde de aynı noktadan hareket etmek lazım. Halkına hizmet etmede sınıfta kalmışsa, seçilememeli." 
     Seçim barajının yüzde 10’da kalması gerektiğini belirten Hisarcıklıoğlu, TOBB’un hiçbir siyasi partinin destekçisi olmayacağını da vurguladı. Hisarcıklıoğlu, "Hepimizin partilerin ekonomi programlarını iyi tahlil etmemiz lazım. Birinci öncelik sosyal politik öncelik değildir, üretim bacağı yok. Üretim bacağının oluşması ana hedef olmalıdır" diyerek İsmail Cem’in önderliğindeki Yeni Oluşum’a da mesaj gönderdi. 
     
     En önemlisi Kıbrıs’ 
     Hisarcıklıoğlu, AB’ye tam üyelik sürecinde Kopenhag Kriterleri konusundaki uzlaşmadan daha önemli olanın "Kıbrıs sorunu" olduğunu da vurguladı. AB treninin kaçmayacağını savunan Hisarcıklıoğlu, "Ancak Kıbrıs sorununun çözülmesi lazım. AB’ye girişimiz bize olduğu kadar, AB’nin de yararına olacak" dedi. 
     
     Irak’ta huzursuzluk istemiyoruz 
     Hisarcıklıoğlu, ABD’nin Irak operasyonu konusunda ise komşularla huzursuzluk olmasını istemediklerini ifade etti. Körfez krizinde Türkiye’nin ağır bedel ödediğini ve karşılığını alamadığını anımsatan Hisarcıklıoğlu, "Irak’a bir operasyon olacağı yönünde duyumlarımız var. Ancak, bu operasyonun Türkiye’de seçimler, yapıldıktan sonra olacağı düşüncesindeyiz" dedi. 
     
Arjantin IMF’nin programını aynen uyguladı duvara tosladı’      Hisarcıklıoğlu, seçim sürecinde siyasetçilere mesaj verirken şöyle dedi "Türkiye’nin en önemli meselesi ekonomik programın devamlılığı. IMF politikaları ile milli menfaatlerin uyumu gerekir. Üretim bacağı olmayan bir modelin borç ödeme yeteneği de olmaz. Arjantin, IMF programını aynen uyguladı duvara tosladı." 
     
     Büyüme yüzde 3’ü bulmayabilir 
     Kaosun önünü kesmenin yolunun erken seçim olduğunu belirten Hisarcıklıoğlu, "Haziranda krizin maliyeti 2 katrilyon oldu, seçim maliyeti bu kadar olmaz. Yüksek faiz ve büyüme bacağının olmamış olması bizi rahatsız ediyor. Yüzde 3’lük büyüme gerçekleşmeyebilir" dedi. 
     
     







Acele bir seçim... 


Sıcak... Sıcak... Sıcak... 


Çağdaş siyaset..’ 


Baykal’dan Derviş’e "Hükümette kal" 


Baykal’la Derviş görüşmesi neydi .. 


Troyka, demokratlarınbeyaz ihtilali gibi mi 


Besa mı 


Derviş’in çilesi dolmadı 


Sol yenileniyor mu, parçalanıyor mu 


Türkiye ABD’den farklı düşünüyor 


Ekonomik suça, ekonomik ceza mı dediniz 


Bağımsızlık masalı ve uykusu kaçanlar... 


Derviş’in CHP ziyareti 


İhracatçıya euro piyangosu 


Irak’ta ABD tetikçisi olmak’ bizi batırır 


Yeni Oluşum’a sosyal politikayı bırak, üretime bak’ mesajı 


</TEXT>
</DOC>
