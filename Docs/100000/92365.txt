<DOC>
<DOCNO> 92365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/yasam/yas07.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kör kadın, bıçakla iğnecisini öldürdü 
</HEADLINE>
<TEXT>

     İSMAİL ERBEN İstanbul 

     Ümraniye’de iki gözü görmeyen İpek Öge, kendisine iğne yapmaya gelen ebe Aysel Köse’yi bıçaklayarak öldürdü. Kocasıyla birlikte karakola giderek teslim olan Öge, Köse’yi ilk çağırdığında iğne yapmaya gelmediği için öldürdüğünü söyledi. 
     Çakmak Mahallesi’nde oturan Öge 45 , komşusu Köse’yi, kendisine iğne yapması için çağırdı. Saatler geçmesine rağmen iğne yapmaya gelmeyen Köse, akşam üzeri tekrar çağrıldığında Öge’nin evine geldi. Öge ile Köse arasında başlayan tartışma sonucu kavga çıktı. Şizofren olup ve tedavi gördüğü öne sürülen Öge, mutfaktan aldığı ekmek bıçağını 21 kez saplayarak Köse’yi öldürdü. 
     Çığlıkları duyarak eve gelen ve Köse’nin cesediyle karşılaşan Fethi Öge, daha sonra eşini Merkez Karakolu’na götürerek polise teslim etti. 
     



 YAŞAM 















</TEXT>
</DOC>
