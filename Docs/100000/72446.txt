<DOC>
<DOCNO> 72446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/guncel/gun01.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizle darboğaza giren doktorlar, Tıp Bayramı’nı buruk kutlayacak 
</HEADLINE>
<TEXT>
Doktorun hali fena 
İstanbul Tabip Odası’nın anketine göre doktorların yüzde 65’i borç batağına saplanmış durumda. Yemeğe gitmek, tatile çıkmak, giysi almak onlar için hayal 
     AYŞEGÜL AYDOĞAN İstanbul 

     İstanbul Tabip Odası’nın 507 doktor üzerinde yaptığı anket, bugün 14 Mart Tıp Bayramı’nı kutlayacak olan doktorların da ekonomik krizden en çok etkilinen kesimler arasında olduğunu ortaya koydu. Ankete göre, bir yandan 27 Mart’ta yeniden yürürlüğe girecek mecburi hizmete karşı çıkan, diğer yandan geçim sıkıntısıyla boğuşan doktorların yaklaşık yüzde 65’i borç içinde yaşıyor. Kredi kartı borcu batağına saplanan doktorların yüzde 85’i tasarruf yapamıyor. 
     
     En az kısıntı çocuklara 
     Yüzde 8.7’si son bir yıldır ailesinden destek alan hekimlerin yüzde 85.2’si gelir ve geçinme düzeyi konusunda geleceğinden kaygılı. Doktorların yüzde 29’u otomobil sahibi bile değil, yüzde 66.7’si krizden bu yana tatil harcamalarını kıstı. Yüzde 63.9’u dışarıda yemek yemekten vazgeçerken, yüzde 56.4’ü giyim harcamalarında tasarrufa gitti. En az kısıntı ise yüzde 2.2 oranla çocukların eğitim giderlerinde yapıldı. Doktorların yüzde 37’si krizin daha da derinleşeceğini düşünüyor. 
     
     Her 100 doktordan 30’u kaçmak istiyor 
     İzmir Tabip Odası’nın 1270 hekim üzerinde yaptığı "Ekonomik krizin kamuda çalışan hekimler üzerine etkileri" konulu ankette de doktorlarla ilgili benzer sonuçlar ortaya çıktı. Anket sonuçları şöyle 

</TEXT>
</DOC>
