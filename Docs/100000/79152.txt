<DOC>
<DOCNO> 79152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/son/sontur22.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlar pazar gününe dek sürecek... 
</HEADLINE>
<TEXT>

     Orta Akdeniz üzerinden gelen yağışlı hava, yurdun güney ve doğu kesimlerinde yarın ve 20 Nisan Cumartesi günü etkili olacak. 
     Devlet Meteoroloji İşleri Genel Müdürlüğü'nden alınan bilgiye göre, Orta Akdeniz üzerinden gelen yağışlı hava, yarın, Trakya ve Marmara'nın batısı dışında tüm yurtta görülecek. Cumartesi günü ise Marmara'nın batısı ve Kıyı Ege dışında tüm yurt yağışlı geçecek. 
     Yarın ve Cumartesi günü beklenen yağışlar, yurdun güney ve doğu kesimlerinde etkili olmak üzere sağanak ve gökgürültülü sağanak şeklinde olacak. 
     Yağışlı hava, 21 Nisan Pazar günü yurdun doğusuna doğru hareket ederek, Karadeniz, Doğu ve Güneydoğu Anadolu, İç Anadolu'nun kuzeydoğusu ile Doğu Akdeniz'de genellikle yağmur şeklinde olacak. 
     Hava sıcaklığı ise mevsim normallerinde seyretmeye devam edecek. 
     Meteoroloji uzmanları, yağışlı havanın gelecek hafta sonuna kadar etkili olmasının beklediğini bildirdiler. 
     Uzmanlar, önümüzdeki iki gün içinde beklenen etkili yağışlar nedeniyle vatandaşların ve ilgililerin dikkatli olmalarını da istediler. 
     Başkent'e Nisan ayının 18 günlük bölümünde metrekarede 93 kilogram yağış düştüğüne dikkat çekilerek, Ankara için Nisan ayı ortalama yağış değerinin metrekarede 48 kilogram olduğu belirtildi. 
     Uzmanlar, son 24 saat içerisinde metrekarede Denizli'de 44, Hakkari'de 36, Alanya'da 32, Aksaray'da 29, Isparta'da 16 ve Yozgat'ta 15 kilogram yağış kaydedildiğini de bildirdiler. 
     





</TEXT>
</DOC>
