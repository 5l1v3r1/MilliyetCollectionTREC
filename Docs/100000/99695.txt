<DOC>
<DOCNO> 99695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/02/son/sontur22.html </URL>
<DATE> 2002/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanlığı, seçim kurulunda görevli hakimler geri çağırılıyor 
</HEADLINE>
<TEXT>

     Adalet Bakanlığı, erken seçim nedeniyle il ve ilçe seçim kurulu başkanı olan hakimlerin adli tatil ve izinlerini iptal etti. 
     Adalet Bakanı Hikmet Sami Türk imzasıyla cumhuriyet başsavcılıklarına gönderilen genelgede, TBMM'nin genel seçimlerin yenilenmesine ilişkin kararının Resmi Gazete'nin bugünkü sayısında yayımlanarak, yürürlüğe girdiği anımsatıldı. 
     Genelgede, adli tatilden yararlandırılan, izin verilen ve izinli bulunan hakimlerden, 24 Ocak 2002 tarihi ve sonrasında kanunen il ve ilçe seçim kurulu başkanı olanların, adli tatil ve izinlerinin iptal edildiği belirtildi. 
     Bu hakimlerin, en geç 7 Ağustos 2002 tarihinde görevlerinin başında olmaları gerektiği ifade edilen genelgede, cumhuriyet başsavcılıklarından, konunun bu hakimlere derhal tebliğ edilmesi ve görevlerine başladıkları tarihlerin bildirilmesi istendi. 
     





</TEXT>
</DOC>
