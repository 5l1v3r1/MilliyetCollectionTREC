<DOC>
<DOCNO> 74629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/yasam/yas07.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Chat, seks ve cinayet 
</HEADLINE>
<TEXT>

Salihli’de, chat yaparken bulduğu çiftleri evine çağırıp karısıyla grup seks yapan Hüseyin Yıldız, eşinin internette tanıştığı sevgilisi tarafından öldürüldü Ulviye Yıldız "Sapıklığından bıkmıştım" dedi 
     EKREM ÇAĞLAR Salihli DHA 

     İnternette sohbet, sürpriz chat arkadaşlarıyla yapılan grup seks partileri, bir evlilik ve pek çok sevgili, sonunda cinayet... Bunların hepsi Manisa’nın Salihli ilçesinde yaşandı. 
     Her şey TEDAŞ işçisi, evli ve iki çocuk babası Hüseyin Yıldız’ın 40 cuma gecesi evinde, bilgisayarı başında odasında öldürülmesiyle başladı. Eşi Ulviye Yıldız 37 polisi arayarak "Ben yatak odasında uyuyordum, gürültüyle uyandığımda eşimin cesedini buldum" dedi. Dedektifler, şüphelenerek gözaltına aldıkları Ulviye Yıldız’ın verdiği ifadeyle cinayeti kısa sürede aydınlattı. Yıldız, 17 yıllık eşini, chat’te tanıştığı İzmir’in Menderes ilçesinden Mustafa Eviş’in öldürdüğünü itiraf etti. Evli ve iki çocuk babası Eviş de tutuklandı. 
     
     Sapıklığından bıkmıştım’ 
     Tutuklanarak cezaevine gönderilen Ulviye Yıldız’ın dudak uçuklatacak anlatımlarla dolu ifadesi şöyleydi 
     "Eşimin kazancı iyiydi, evimiz, arabamız, bilgisayarımız vardı. Kocam internette chat yapıyordu. Bir takım sapıklıkları vardı, internette daha da ilerletti. İnternette tanıştığı kişileri, özellikle çiftleri evimize çağırıyordu. Toplu seks yapıyorduk. İstemeden, mecburen kocama uyuyordum. Bıktım. Sonra ben de internette sohbet aracılığıyla Mustafa Eviş ile tanıştım. 9-10 kez evimde buluştuk, birlikte olduk. Ona yakınlık duydum. Kocamın sapıklıklarına dayanamıyordum artık. Ondan kurtulmak istiyordum." 
     
     Bizi chat mahvetti’ 
     Ulviye Hanım cinayet gününü de şöyle anlattı "Mustafa ile eve geldik. Kocam alkollüydü. Mustafa başına teflon tavayla vurdu. Sonra da üç yerinden bıçaklayıp kaçtı. Ben de bir şey olmamış gibi üst kattaki kayınvalideme haber verdim, sonra da polisi aradık. Hayatımızı bilgisayardaki chat mahvetti." 
     



 YAŞAM 





















</TEXT>
</DOC>
