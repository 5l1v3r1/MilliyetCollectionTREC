<DOC>
<DOCNO> 93440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/03/yazar/uras.html </URL>
<DATE> 2002/07/03/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Toplam borç 204.4 milyar dolar oldu 
</HEADLINE>
<TEXT>

     Sayın okuyucularım, sayın halkım... Devletin borcu bizim borcumuz. Devlet borçlu ama ödeyecek olan biziz. Onun için borcumuz ne kadar Kime borçluyuz bilelim. 
     Yayımlanan rakamlara göre, devletin toplam borcu milyar dolar olarak şöyle 
     
İç borç 86.9 Dış borç 117.5 Toplam borç 204.4      
     
     İç borç toplamı 86.9 milyar dolar ya... Bakınız kimler devlete ne kadar borç vermiş ve toplam borç içinde payları ne kadar 
     
 Milyar Yüzde pay Piyasa 37.0 42.5 Kamu kesimi 49.9 57.5 - Merkez Bankası 14.8 21.2 - Kamu bankaları 16.9 19.5 - TMSF Fon 5.9 6.8 - Diğer kamu 8.6 9.9 Toplam iç borç 86.9 100.0      
     
     İç borç eskiden sadece TL borç idi ve faizi sabit idi. Şimdi döviz cinsi, dövize endeksli ve değişken faizli iç borç da var. İç borcun para ve faiz yapısı ise şöyle 
     
 Milyar Yüzde pay Sabit faizli TL 17.8 20.5 Değişken faizli TL 44.5 51.2 Döviz 13.6 15.0 Dövize endeksli 11.6 13.3 Toplam iç borç 86.9 100.0      
     
     Sayın okuyucularım, iç borcun büyüklüğü ötesinde para, vade ve faiz yapısı bozuk. İç borcun yüzde 28.3'ü döviz veya dövize endeksli olduğundan döviz fiyatı arttıkça borç durduğu yerde artıyor. İç borcun yüzde 51.2'si değişken faizli olduğu için reel faiz enflasyondan arındırılmış faiz net yüzde 30'lara tırmanınca, iç borcun anaparası büyüyor. Vade üç ay, altı ay, bir yıl olunca, Hazine haftada üç defa borç ödeyip, tekrar ihale ile borçlanmak zorunda kalıyor. İşte "iç borcun çevrilememe tehlikesi" denilen şey bu. 
     Gelelim devletin dış borcuna... Devletin dış borcu 117.5 milyar dolar. Ama bu borcun içinde özel sektörün bir yılı aşan firma borçları ile bankaların borçları da var. Toplam dış borcun 55.5 milyar doları devletin, 18.0 milyar doları Merkez Bankası'nın, kalanı özel sektörün borcu. Bakınız toplam dış borçta borçlular milyar dolar olarak nasıl dağılıyor 
     
Kamu kesimi 55.5 Merkez Bankası 18.0 Özel sektör 44.0 - Kısa vadeli 14.4 - Orta - uzun vadeli 29.6 Toplam dış borç 117.5      
     
     "Dış borç olarak kimlere ne kadar borçluyuz " diye sual edecek olursanız, alacaklıların dağılımı ve bizden alacakları milyar dolar olarak şöyle 
     
Uluslararası kuruluşlar 24.9 Hükümetler 7.5 Ticaret bankaları 33.5 Tahvil satın alanlar 22.0 Dresdner Bank 10.4 Satıcı kredisi verenler 8.1 Diğer alacaklılar 11.1 Toplam dış borç 117.5      
     
     Sayın okuyucularım, toplam dış borçta kısa vadeli krediler genelde özel sektörün ve bankaların borcundan oluşuyor. Devletin dış borç yapısı "çevrilemeyecek ağırlıkta ve yapıda" değil. Hele dış borcu ayıklar, kamunun dış borç yükünün 55.5 milyar dolar olduğunu görür isek daha da rahat düşünme imkanına sahip oluruz. 
     Bizim devletimizin borç sorununun ciddiyeti dış borçtan değil, iç borçtan kaynaklanıyor. Milli gelirin yüzde 15'leri dolayındaki iç borç yükü milli gelirin yüzde 57'sine tırmandı. Bu olumsuz gelişme ile iç ve dış borç yükü milli gelirin yüzde 135'ine yaklaştı. Milli gelir içinde iç borcun nasıl tırmanışa geçtiğini bu yazının altındaki tablodan izleyiniz. 
     Bu rakamları "felaket işareti" olarak değil, sayın okuyucularımın neyin ne olduğunu bilmeleri için veriyorum. Biz akılcı politikalarla birilerini acıtma pahasına bu sorunu çözeriz. Zaten çözümden başka yol yok. Ya "çökerek" çözeceğiz, ya da "çözerek" çözeceğiz Ama çözeceğiz. 
     
İç borç ve dış borç nasıl büyüdü Dolar değeri ile borçlar toplamları ve milli gelire oranları       Milli gelire göre büyüklük  Milli gelir İç borç Dış borç Toplam borç İç borç Dış borç Toplam borç 1996 183.9 29.2 79.2 108.4 16.8 43.1 58.9 1997 196.9 30.6 84.2 114.8 16.6 42.7 58.3 1998 212.0 37.1 56.3 133.4 17.5 45.4 62.9 1999 190.8 42.4 102.9 145.3 22.2 53.9 76.1 2000 200.1 54.2 119.6 173.8 27.1 59.7 86.8 2001 148.1 84.8 115.0 199.8 57.3 77.6 134.9 2002  86.9 117.5 204.4      
     Milyar dolar ve yüzde olarak 
     
     







"Türk şütüyle yıkıldı dünyanın kaleleri"... 


Barış’ın anısı... 


Özel çorap giyiyorum ama düştüğü yalan .. 


Değişim misyonuna ne oldu 


Türkiye artık Ecevit’le gidemez ama... 


Ata’nın gözüyle 


1 8 mi yoksa 8 1 4 mü 


Pamukbank, WorldCom ve Xerox 


Batman’da yeni hayat. Ya sonrası 


Kıbrıs Türk’ünün seçim mesajı 


Hükümet sorunu, rejim sorunu olabilir 


Borçlanma piyasası 


Bir hakem ve bizimkiler... 


Şahenk Tüccarlığımız işe yaradı’ 


Benim de canım var 


Toplam borç 204.4 milyar dolar oldu 


</TEXT>
</DOC>
