<DOC>
<DOCNO> 51557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/spor/spo15.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Maradona’dan jübile      FUTBOLUN yaşayan efsanesi Arjantinli Diego Maradona, bugün Buenos Aires’te yapılacak jübilesinde son kez yeşil sahalarda boy gösterecek. Uyuşturucu bağımlılığı yüzünden Küba’da uzun süre tedavi gören Maradona’nın, Arjantin Milli Takımı’nda giydiği 10 numaralı forma da bugünden sonra bir daha giyilmemek üzere müzeye kaldırılacak. 
     
Federasyon’da kaçak var      MALİYE Bakanlığı’na bağlı Gelirler ve Kontrolörlerince yapılan inceleme sonunda Futbol Federasyonu’nun 1996 - 1999 yıllarında toplam 103 trilyon liralık matrahı beyan etmediği ortaya çıktı. Gelirler kontrolörleri, üç sezonda 7 ayrı inceleme raporu düzenlerken, federasyonun hasılat, isim hakkı, naklen yayın ve sponsorluk gelirlerinin bir kısmı için fatura düzenlemediği belirlendi. 
     
Pecze yolcu gibi      ÇAYKUR Rizespor Teknik Direktörü Karol Pecze’ye, Slovakya Milli Takımı için teklif geldiği bildirildi. Slovakya Futbol Federasyonu Başkanı Frantisek Laurinec’le görüşen ve 4 yıl için göreve gelmesi istenen Pecze’nin de teklife olumlu baktığı ifade edildi. Tecrübeli hoca, "Trabzon maçı sonrası her şey belli olur" ifadesini kullandı. 
     
İngiltere greve gidiyor      İNGİLTERE lig tarihindeki ilk grev için geri sayım başladı. Televizyon haklarının paylaşımı konusunda lig yöneticileriyle anlaşmazlığa düşen Profesyonel Futbolcular Birliği PFA , üyelerinin yüzde 99’unun muhtemel bir grevi destekleyeceğini duyurdu. PFA’nın durum değişmezse, bir ay içinde greve gitmesi bekleniyor. 
     
Arıca imzaladı      GENÇLERBİRLİĞİ, daha önce prensipte anlaştığı Erdoğan Arıca’ya resmi sözleşmeyi de imzalattı. Yönetimin Walter Meeuvs ile yolunu ayırmasının ardından göreve getirilen Erdoğan Arıca ve yardımcısı Metin Tekin dün işbaşı yaptı. Arıca, "Gençlerbirliği’nin daha yukarılara taşımak amacındayız" dedi. 
     
ASKİ - Doukas      HENTBOLDA, EHF Kupası’nda mücadele veren ASKİ, dördüncü turun kapısını aralamaya çalışacak. Şampiyonlar Ligi’ne veda eden ASKİ, EHF Kupası üçüncü tur ilk maçında ASKİ Spor Salonu’nda saat 18.30’da Yunanistan’ın Doukas takımını konuk edecek. 
     
2.Lig’de bugün      13.30 İzmirspor - Siirt Jetpa 
     
3.Lig’de bugün      13.30 Osmaniye - Batman B. 
     13.30 Esk.Şeker - ASAŞ 
     13.30 Kayseri Elektr. - Eski 
     13.30 Seyhan B. - Aksaray 
     



 SPOR 























</TEXT>
</DOC>
