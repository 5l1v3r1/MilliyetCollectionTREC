<DOC>
<DOCNO> 69110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/yasam/yas04a.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak aşka kan bulaştı 
</HEADLINE>
<TEXT>

İkisi de evli olan teyze oğulları, aynı kız için birbirine girdi. Sonunda bıçak konuştu ve kuzenlerden biri canından oldu 
     ELVAN EZBER İstanbul 

     Mehmet Kurt, evli olmasına rağmen Özlem Demir adlı genç kızla birlikte oluyordu. İddiaya göre teyzesinin oğlu Cesim Doğan da, Özlem Demir’den hoşlanıyordu. Öyle ki zaman zaman Doğan ve Demir birlikte görülüyorlardı. 
     Teyzeoğulları, eşlerini bayram öncesi memleketlerine gönderdikten sonra aşk üçgenini çözmek için bir hafta önce Kurt’un Göztepe’deki evinde biraraya geldi. Kurt, bir süre sonra tartıştığı Doğan’ı bıçaklayarak öldürdü. Olayın ardından harekete geçen polis, Mehmet Kurt’u sevgilisi Özlem Demir ilye birlikte yakalayarak gözaltına aldı. Suçunu itiraf eden Kurt’un ifadesinde şunları söyledi "Kendisi de evli olduğu halde sürekli benim evli olduğumu hatırlatıp ayrılmamı istiyordu. Ben de Sevgilimle aramıza girme’ dedim. Cesim üzerime yürüyünce ben de bıçakla kendimi savundum." 
     Mahkemece tutuklanan Mehmet Kurt Paşakapısı Cezaevi’ne, sevgilisi Özlem Demir de Bakırköy Kadın ve Çocuk Tutukevi’ne gönderildi. 
     



 YAŞAM 




















</TEXT>
</DOC>
