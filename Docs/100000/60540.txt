<DOC>
<DOCNO> 60540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yazar/tamer.html </URL>
<DATE> 2002/01/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bağımsız denetçilerle başım dertte 
</HEADLINE>
<TEXT>

     Yazının başlığını görüp de uluslararası dev bağımsız denetçilerin, - hatta son günlerde öğrendiğim tabiriyle - "5 büyüklerden birinin," beni denetlemeye kalktığını falan sanmayın. 
     Şimdi siz bu 5 büyükler de kimler diye sorarsınız muhakkak. Hemen cevaplayayım Price Waterhouse, Deloitte Touche, KPMG, Arthur Andersen ve Ernst Young. 
     Benim derdim, Banka Sermaye Yeterlilik Yasa Tasarısı'nın ekonomi gündemimizin tam göbeğine oturduğu şu günlerde, uluslararası ünlü bağımsız denetçilerin hiç değilse bundan böyle Türkiye'de sahiden bağımsız denetleme yapabilecekleri ortamın yaratılabilmesine katkıda bulunmak. 
     Dünyanın en ünlü, dev bağımsız denetçileri Türkiye'ye geldiklerinde banka patronunun arzusuna, Hazine ya da SPK'nın o günkü başkanının keyfine, BDDK Başkanı'nın ilişkilerine göre meslek etiğine aykırı raporlar yazmak ya da yazmamakta direniyorsa da pazar payını kaybetmek seçenekleriyle karşı karşıya kalmamalılar. Çünkü bunun faturası da maalesef sonuçta size, bana, vergisini veren Türk vatandaşlarına çıkıyor. 
     Bağımsız denetçi konusuna girdiğimden bu yana arayan arayana... Meğer ne çok dertli varmış. Meğer bu dertliler ne kadar geniş bir yelpazedenmişler... Güvenilirliğine inandığım kişilerin bana aktardıklarını, yerim elverdiğince bugün ve yarın sizlerle paylaşmaya çalışacağım. 
     
Esbankzede, bağımsız denetçiye dava açtı      Telefondaki ses, yıllardan beri tanıdığım cin gibi, parlak bir eski profesyonele ait. Şimdi kendi işlerini yönetiyor. Esbank'ı denetleyen Grant Thornton'un Türkiye şubesi Ergin Danışmanlık'a dava açmış. Duruşma bu ayın sonlarına doğru. Kazanacağından emin 
     "Zararda olan bankayı karlı göstererek beni yanılttılar. Avukatım yürürlükteki yasaları taradı. Bağımsız denetçiler, bizim yasalarımızda da 3. şahısları yanlış yönlendirme maddesinden cezalandırılıyorlarmış" diyor. 
     Marmara Üniversitesi'nden yardımcı Doç. Dr.Türkan Önder'in bu yazılar üzerine bana yolladığı "Batan Bankalar, Bağımsız Denetim ve Meslek Ahlakı" başlıklı kitabının sayfalarını karıştırırken hatırladım Yaşarbankzedeler de benzeri nedenlerle Grant Thornton'a dava açmışlardı. Ama onlar ayrıca Hazine Müsteşarlığı'nı, SPK'yı, TMSF'yi ve Yaşarbank Yönetim Kurulu'nu da mahkemeye vermişlerdi Önümüzdeki günlerde kitaptan ilginç tablolar aktaracağım . 
     Esbankzedeye sordum. "Ben sizi kül yutmaz bilirdim. Esbank'ın durumunun kötü olduğu, batmadan önce uzunca bir süre kulislerde konuşulmuştu. Nasıl faka bastınız Yoksa burası Türkiye, bir şey olmaz mı dediniz " 
     Cevabı ilginç "Bu kadar aptalca denetim raporları yazılabileceğini hayal edememişim demek ki 100 milyonlarca dolardan söz ediyorum. Bağımsız denetçilerin 3. kişileri bu ölçüde yanıltabileceklerini düşünememişim..." 
     Burada yine Önder'in kitabına dönüyorum Esbank'ın el konulmadan önce Grant Thornton tarafından son denetlenen bilançosunda 2.3 trilyon lira kar gözükürken, TMSF'ye geçtikten sonraki ilk denetçi raporunda 537 trilyonluk zarar var. 
     
Hazine ve SPK ne derse o      Daha BDDK henüz kurulmamışken, bankaların tek patronu Hazine iken, batacağı her halinden belli bankalarımızdan birinde, dünyaca ünlü bağımsız denetçi, durumun hiç de parlak olmadığını gösteren bir rapor yazar. Ancak bankanın sahibi raporu beğenmez ve denetçiden rötuşlamasını ister. Olumlu cevap alamayınca da, elinde bankasının hiç de iç açıcı olmayan denetçi raporuyla Hazine'nin yolunu tutar. 
     Ancak IMF reçetesinin başarıyla uygulanır göründüğü o günlerde Hazine'nin en tepesindekiler, gül bahçesinde diken istememekte, herhangi bir bankaya el konmasını konjonktüre uygun bulmamaktadır. Bağımsız denetçi aranır. "Sen bu raporu değiştirmezsen, biz bu bankaya el koymak zorunda kalırız" denir. Ve rivayet o ki rapor, Ankara'nın baskısıyla değiştirilir. 
     Gökten 3 elma daha düştü... 
     Biri banka patronunun, diğeri denetçinin, üçüncüsü de Hazine yöneticisinin başına... 
     
     







En büyük değişim 


Trabzon’dan 


Bülent çok sağlıklı çünkü iyi bakıyorum 


Derviş'in kafasında siyaset hala var 


Öğretmen hasta kuyruğunda öldü 


Yumoş'a ilişkin tahminler 


Statüko o kadar iyi değil 


Kazlar için uyanma vakti 


Mucize beklemeyin 


Bankalar Kanunu'nda ne yapılmak isteniyor 


Yılbaşında don, vergi görüntüleri... 


Temiz topluma fren 


Bağımsız denetçilerle başım dertte 


Yeryüzü Halleri Ah Hallerim... 


Cebi yakan doğalgaz değil dolar fiyatı 


</TEXT>
</DOC>
