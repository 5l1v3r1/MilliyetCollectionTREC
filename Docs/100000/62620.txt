<DOC>
<DOCNO> 62620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sontur04.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da tam 350 kiloluk kadın itfaiyeyi nasıl uğraştırdı 
</HEADLINE>
<TEXT>

     Bahçelievler'de düşerek ayağını kıran ve 350 kilogram ağırlığında olduğu belirtilen bir kadın, itfaiye ekiplerinin saatler süren çalışmaları sonucu evinden çıkarılarak hastaneye götürüldü. 
     Şirinevler Karaoğlanoğlu Caddesi Zümrüt Sokak üzerinde bir binanın 3'üncü katında yaşamını sürdüren 350 kilo ağırlığındaki Şenis Pak 50 evde düşerek ayağını kırdı. 
     Pak'ı hastaneye götürmek isteyen yakınları itfaiye ekiplerinden yardım istedi. Bunun üzerine eve gelen ekipler, sakatlanan kadını çıkarmak için önce daire kapısını kırdı. Ardından alanı genişletmek için merdiven demirlerini kıran ekipler, Şenis Pak'ı demir bir sedyeye alarak evden çıkardı. 
     Şenis Pak, itfaiye ekiplerinin yaklaşık 3 saat süren çalışması sonucu ambulansla Sultançiftliği Özel Sultan Hastanesi'ne kaldırıldı. 
     






</TEXT>
</DOC>
