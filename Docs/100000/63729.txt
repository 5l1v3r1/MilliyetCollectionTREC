<DOC>
<DOCNO> 63729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/yasam/yas06.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu araba benzincinin pabucunu dama atar 
</HEADLINE>
<TEXT>

Büyüklere oyuncak yapmak için yola çıkan Japonlar, sonunda saatte 80 kilometre hızla giden elektrikli otomobil üretti 
     DIŞ HABERLER SERVİSİ 

     Japonya’nın en büyük üçüncü oyuncak üreticisi olan Takara Co. Ltd. isimli şirket, elektrikli araba üreterek otomotiv sektörüne adım attı. Tanıtımı dün Tokyo’da yapılan 2010’ isimli elektrikli arabanın satışına eylülden itibaren başlanacak. İki kişilik olan 2010’ sekiz saatlik bir şarjla 80 kilometre yol alabilecek. Saatte en fazla 60 kilometre hız yapabilecek olan arabayı kullanacakların ehliyeti olması da zorunlu. 
     2010’un diğer otomobillerin yerini alması için tasarlanmadığını söyleyen Takara Başkanı Keita Sato, asıl hedeflerinin elektrikli otomobillerin alışveriş merkezlerinde, gezi turlarında kullanılması olduğunu söyledi. 2010’ aslında Takara Co’nun büyükler için oyuncaklar stratejisinin önemli ayaklarından birini oluşturuyor. Şirket daha önce de evler için karaoke sistemleri, bira kutusu açan robotlar ve büyükler için geliştirilmiş uzaktan kumandalı oyuncak arabalar üretmişti. Bir milyon yene Yaklaşık 10 milyar Türk Lirası satışa sunulması planlanan otomobilden ilk etapta 1000 adet üretilmesi hedefleniyor. 
     



 YAŞAM 




















</TEXT>
</DOC>
