<DOC>
<DOCNO> 68752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/guncel/gun03.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İki dana alana cep’ bedava 
</HEADLINE>
<TEXT>

Bu yıl müşteri bulmakta zorlanan kurban satıcıları, son çare olarak müşterilerine cep telefonu veriyor 
     SERHAT OĞUZ İstanbul 

     Kurban satış alanlarında bu yıl ölüme yaklaşan kurbanlık hayvanlarla, kazandıkları paraları sayan mutlu satıcılar rol değiştirdi. Kriz nedeniyle satılamayan kurbanlıklara, bayramı canlı geçirme şansı doğarken, nakliye ve konaklama harcamaları nedeniyle zarar eden satıcılar, alışveriş yapmadan dönen müşterileri mahzun gözlerle izliyorlar. Satışlarını artırmak için tek umutları ise yaptıkları promosyonlar. 
     
     Yüzde 75 düşüş var 
     İstanbul’un geniş alanlarını bayram öncesi yine Anadolu’dan gelen kurban satıcıları doldurdu. 
     Ancak, satıcılara göre, bu yıl gelen hayvan sayısı, geçen yıla göre yüzde 75 oranında düştü. Çünkü, çiftçi, bankalara olan borcu, yem fiyatlarındaki aşırı artış nedeniyle iflas etti ve hayvan yetiştiremedi. Krize çare arayan satıcılar, promosyonla müşteri çekmeye çalışıyorlar. Kimisi, iki dana alana bir cep telefonu hediye ediyor, kimisi iki koyun alana bir koyunu ücretsiz veriyor. 
     
     Fotoğraf çektiriyorlar 
     Ordu’dan gelen Karadenizli satıcılar, ise memleketlerine özgü ürünlerle promosyona katılıyor. Koyun alana beş kilo fındık veriyorlar. Gümüşhaneli satıcı Halit Dilek, iki milyar liraya iki dana alana, Nokia 6110 model cep telefonu vaat ediyor. 
     
Sokakta kesene 714 milyon lira ceza      ŞENOL DEMİRCİ İstanbul 

     Bayramda sokakta kurban kesenler, 714 milyon lira para cezasına çarptırılacak. İl Çevre Müdürü Yavuz Çengel’in açıklamasına göre sokakta kurban kesme uygulamasının önüne geçmek için yapılan kanun değişikliğini, illerde valilik, ilçelerde kaymakamlıklara bağlı birimler denetleyecek. 
     



 GÜNCEL 




















</TEXT>
</DOC>
