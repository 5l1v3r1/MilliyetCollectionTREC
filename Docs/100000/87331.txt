<DOC>
<DOCNO> 87331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/01/spor/spo20.html </URL>
<DATE> 2002/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Hewitt tam yol      FRANSA Açık Tenis Turnuvası’nda erkeklerin bir numaralı favorisi Avustralyalı Lleyton Hewit, Hollandalı Schalken’i 6 - 1, 7 - 5, 6 - 7 ve 6 - 1’le 3 - 1 yenerek dördüncü tura çıktı. Bayanlarda iki numaralı seri başı Venus Williams, İtalyan Rita Grande’yi 6 - 1, 6 - 4’le elerken zorlanmadı. Erkeklerde Tommy Haas, Alex Corretja, Guillermo Canas, Gustavo Kuerten, Andrei Pavel, bayanlarda ise Daniela Hantuchova, Monica Seles, Amelie Mauresmo ve Elena Dementieva gibi seri başı isimler tur atlarken, Kim Clijters havlu attı. 
     
Federasyon zorlu sınavda      FUTBOL Federasyonu’nun Olağan Mali Genel Kurulu bugün yapılacak. Ankara Sheraton Oteli’nde saat 10.00’da başlayacak genel kurula Fenerbahçe Başkanı Aziz Yıldırım, Galatasaray Başkanı Özhan Canaydın, Samsunspor Başkanı Yuzuf Ziya Yılmaz ve Çaykur Rizespor Başkanı Mehmet Cengiz’in katılmayacağı belirtildi. 
     
Malatya atağa kalktı      MALATYASPOR, Kocaelisporlu Ayman ve Göztepeli Mehmet ile iki yıllık sözleşme imzaladı. Sarı - Kırmızılı kulüp iç transferde de kaleci Milosevski’nin anlaşmasını yeniledi. Futbol Şube Sorumlusu Süleyman Karaman, Çaykur Rizesporlu Tetteh ile ön anlaşma yaptıklarını, ancak bonservisi konusunda küçük pürüzler bulunduğunu kaydetti. 
     
Bursaspor Zafer’i aldı      YENİ sezona güçlü bir kadroyla girmek isteyen Bursaspor, Göztepe’den Zafer ve Altay’dan Yakup ile sözleşme imzaladı. İki oyuncuyla da üçer yıllık anlaşma yapılırken, Bosna’da transfer arayışlarını sürdüren Teknik Direktör Biyediç’in hafta başında Türkiye’ye dönerek yönetime rapor vereceği belirtildi. 
     
Cemal Aydın patladı      ANKARAGÜCÜ Başkanı Cemal Aydın, Gençlerbirliği’ne giden Ersun Yanal’a ağır suçlamalarda bulundu. Aydın, Yanal için hukuksal işlemleri başlattığını söyledi, "Kimseyle görüşmeden Rize maçından sonra yedi dakikada toplanıp üstelik bütün bilgisayarları boşaltarak gidilir mi Bunun adı hırsızlık. Gençlerbirliği ile önceden anlaşmış. Parasını da almış. Attığı imzalar, uçak biletleri burada. Bunlar delikanlılık mı " diye konuştu. 
     



 SPOR 




























</TEXT>
</DOC>
