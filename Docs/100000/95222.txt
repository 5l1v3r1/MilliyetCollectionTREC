<DOC>
<DOCNO> 95222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/siyaset/siy10.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim Yorgo bir dostunu kaybetti... 
</HEADLINE>
<TEXT>

Elefterotipia’nın yönetmeni Serafim Fidanidis, "Bizim Yorgo’nun bir dostu vardı Onu kaybetti"dedi 
     YORGO KIRBAKİ Atina 

     Bizim Yorgo’nun bir dostu vardı oralarda. Onu kaybetti" diye yorumluyor Yunanistan’ın saygın gazetelerinden Elefterotipia’nın genel yayın yönetmeni Serafim Fidanidis. Ama hemen üzerinden ekliyor "İsmail Cem’in geleceği parlak". 
     Atina’ya bomba gibi düşen Cem’in istifasını konuşuyoruz Anadolu kökenli Fidanidis ile. "Cem, istifasıyla Türkiye’de siyaset tablosunun değişmesi için yolu açtı. Bu istifanın arkasında Türkiye’de Avrupa yanlısı güçlerin rolü var. Keşke üstün çıksalar. Bu hepimiz için iyi olur" diyor. 
     Türkiye’nin seçimlere kadar bir ara döneme girdiği, dolayısıyla önümüzdeki kısa dönemde Türk - Yunan yakınlaşmasında bir değişiklik olmasını beklemediğini belirten Fidanidis, "Ama Türkiye’nin ne yapacağı belli olmayan bir ülke olduğunu da unutmamak gerek" diye ekliyor. "Cem nasıl bir Dışişleri bakanıydı " diye soruyoruz. Cem’i beğendiği belli ama cevabı temkinli. "Bizde genelde kabul gördü. Bazen olumlu şeyler söyledi bazen düşündürdü" diyor. 
     



 SİYASET 























</TEXT>
</DOC>
