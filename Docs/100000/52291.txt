<DOC>
<DOCNO> 52291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sonspo09.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Eksik Trabzonspor, Rize maçı hazırlıklarını sürdürdü 
</HEADLINE>
<TEXT>

     Trabzonspor, Çaykur Rizespor ile yapacağı lig maçının hazırlıklarını sürdüürüyor. 
     Teknik direktör Hans Peter Briegel yönetiminde Mehmet Ali Yılmaz Tesisleri'nde yapılan çalışmaya, sakatlıkları bulunan Augustine, Hami ve Osman ile milli oyuncular Salazar, Metin ve Gökdeniz katılmazken, kasığında ağrı hisseden Şenol çalışmayı yarıda bıraktı. 
     Teknik direktör Briegel, futbolculara ısınma hareketlerinin ardından idman bitimine dek kanatlardan yapılan ortalara gol vuruşu yaptırdı. 
     Öte yandan Trabzonspor'da, kulüp başkanı Özkan Sümer, teknik direktör Briegel ve yardımcı antrenör Ahmet Akçan, bordo-mavili kulübün eski başkanlarından Faruk Özak'ın mağazasının açılışına katıldı. 
     






</TEXT>
</DOC>
