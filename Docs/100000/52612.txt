<DOC>
<DOCNO> 52612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/son/sondun16.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Chriac, Sabancı'ya Legion d'Honneur nişanı taktı 
</HEADLINE>
<TEXT>

     Fransa Cumhurbaşkanı Jacques Chirac, bugün Elysee Sarayı'nda düzenlenen törenle işadamı Sakıp Sabancı'ya ''Legion d'Honneur'' şeref nişanı taktı. 
     Chirac, törende yaptığı konuşmada, Sabancı'nın başarılı çalışmalarından övgüyle bahsetti ve ünlü işadamının Türkiye ve Fransa arasındaki ekonomik ve kültürel ilişkilerin gelişmesine büyük katkıları olduğunu söyledi. 
     Fransa Cumhurbaşkanı Chirac, Sabancı'nın, aday ülke Türkiye'nin, AB'ye yakınlaşması konusunda atılan adımlarda da önemli çabalar sarfettiğini ifade etti. 
     Törende, Türkiye'nin Paris Büyükelçisi Sönmez Köksal ile Sabancı'nın ailesi ve işadamı arkadaşları da hazır bulundu. 
     Chirac, Elysee Sarayı'nda düzenlene törende, Sabancı ile birlikte aralarında ünlü müzisyen Michel Sardou olmak üzere Fransa'da çeşitli alanlarda ün sahibi 10 kişiye daha şeref nişanı taktı. 
     Fransa hükümetinin, işadamı Sabancı'ya, çok değerli hat eserleri ve tabloları içeren ''Altın Harfler Kolleksiyonu'nu'' Louvre Müzesi'nde sergilemesi ve Fransa'nın önde gelen şirketlerinden Danone, Carrefour ve BNP ile sürdürdüğü başarılı ortaklıklardan dolayı, ''Legion d'Honneur'' ödülünün verilmesini kararlaştırdığı bildirildi. 
     






</TEXT>
</DOC>
