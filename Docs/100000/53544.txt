<DOC>
<DOCNO> 53544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yazar/cemal.html </URL>
<DATE> 2001/11/22/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İstikrar yakalamak için yenilenmek 
</HEADLINE>
<TEXT>

     Siyaset sahnesindeki aşırı bölünmüşlük... Zayıf hükümetler... Bunlardan kaynaklanan ve her türlü kötülüğün temelinde yatan siyasal istikrarsızlık... 
     Malum kısır döngü 
     Yıllardır yakınıyoruz. 
     Ama bir türlü kırılmıyor. 
     Askeri yönetimler de çare olmadı. Hatta çıkmazı daha beter derinleştirdiler. Siyasi kan davalarının tohumları atıldı onar yıl arayla. Son olarak 12 Eylül'ün siyaset yasakları ve parti kapatma cezaları da istikrara değil, istikrarsızlığa yatırım yaptı. 
     Bugün hala sıkıntıları çekiliyor. 
     Onun için de soru yine yaşamsal 
     İstikrar nasıl yakalanacak 
     Bu konuda seçim sistemi değişikliğinden medet umanlar var. Arada bir kulağa hoş gelen o anayasal slogan da duyuluyor 
     Yönetimde istikrar, temsilde adalet 
     Böyle bir sistem ne kadar mümkün 
     Bugün yüzde 10 barajı geçerli. CHP, HADEP ve BBP 1999 genel seçimlerinde bu barajın altında kalarak parlamentoya giremediler. Oyların yüzde 30'u böylece boşa gitmiş oldu. 
     Evet, adaletsiz bir durum 
     Ama istikrar da gelmedi. 
     Eğer bundan sonraki genel seçimlerde yüzde 10 barajı kaldırılmazsa ne olur 
     İki olasılık var 
     1 Seçim araştırmalarındaki mevcut eğilimler sandıktan çıkarsa, Tarhan Erdem'in hesaplarına göre, bu kez oyların yüzde 40'ı boşa gitmiş, milletin bu kadarı temsil edilmemiş olacak. 
     2 İki parti, diğer bütün partilerin yüzde 10 barajına takılması koşuluyla, yüzde 25 - 30 toplam oyla 550 milletvekilinin tamamına sahip olabilir. Hatta bir parti, oyların yüzde 25 - 30 ile 550 milletvekilinin tamamını kazanarak TBMM'de tek başına da kalabilir. 
     Bugünkü seçim sistemiyle bu ihtimaller kağıt üstünde yok değil. 
     İyi güzel ama baraj kalksa istikrar gelir mi Tabii bu soruyu da soruyla yanıtlamak mümkün Baraj var ama istikrar sağladı mı şimdiye kadar Ancak, barajsızlık ille de istikrarsızlık getirir demek ne kadar doğru 
     Sözü uzatmak yersiz. 
     Seçim sistemi elbette önem taşıyor. Yönetimde istikrar, temsilde adalet ilkesini mümkün olabildiğince hayata geçirmek için seçim sisteminde yasal düzenlemeler yapılabilir. 
     Ancak siyaset kurumunun, iktidar ve muhalefet partilerinin bu konuda köklü bir reform için uzlaşabilmeleri uzak ihtimal. 
     Ne olacak o zaman 
     İstikrar nasıl yakalanacak 
     Sandıkta, halkın oyuyla. 
     Olabilecek mi Tek çare bu. 
     Eğer mevcut partilerden biri kendini yenileyebilirse... Yalnız anlayışını değil, liderliğini de yenileyerek halkın karşısına çıkarsa... Ya da yeni bir parti, yeni bir liderlikle siyaset sahnesinde merhaba derse... 
     O zaman iş değişebilir. Millet tercihini bu yenilenmiş bir ya da iki partide toplayarak seçim sandığından istikrarı çıkarabilir. 
     Yenilenme olamıyorsa... Her yeniyim diyen yeni olamıyorsa Tayyip Erdoğan'ın AK Partisi gibi ... Her yeniyim diye ortaya çıkan güven telkin edemiyorsa... 
     O zaman da, Türkiye yine mevcut parti ve liderlerle bugünkü gibi kör topal, ağır aksak yol almaya devam eder. Yani istikrar biraz daha bekler, bir seçim sonraya sarkar. 
     Dünyanın sonu mu, hayır. 
     Ama yazık olur. Çünkü biraz daha kan ve zaman kaybeder ülkemiz. Gelişmiş ülkelerle arası açılır Türkiye'nin. Çocuklarımız geleceğinden de yemiş oluruz. 
     
     







'Millet' olmak 


Bomba fosladı... 


Köy - kent ile tatil köyü 


İstikrar yakalamak için yenilenmek 


Bakanlık skoru 


Cimbom'un otobüsünü kim çaldı 


Döviz kuru ne olacak 


Terörle savaşın bedeli 


Ben değilsem kim, şimdi değilse ne zaman 


Uyuşturucu Türkiye'nin en büyük sorunu 


Demokrasinin ilk yılları "ŞELLALE " 


Afgan hattı 2015'e 


Bakanların tane ile azaltılması 


Piyasa için bayram ve yılbaşı fırsatı 


Türkiye’ye rağmen Mersin kalkınır mı 


</TEXT>
</DOC>
