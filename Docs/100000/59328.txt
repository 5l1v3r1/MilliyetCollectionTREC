<DOC>
<DOCNO> 59328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/son/sonspo15.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 3 Brezilyalı deneyecek 
</HEADLINE>
<TEXT>

     Transfer çalışmalarını sürdüren Trabzonspor'un, devre arasında denenmek üzere 3 Brezilyalı oyuncuyu kampa getireceği bildirildi. 
     Kulüp Başkan Yardımcısı Mehmet Öksüzoğlu, Brezilyalı oyuncuların 11 günlük Antalya kampı boyunca performanslarını görme fırsatı elde edeceklerini belirterek, ''Bu oyuncular iyi bir performans gösterirlerse, hepsiyle de sözleşme imzalayabiliriz'' dedi. 
     Avusturya'nın AK Grazer takımında forma giyen Nijeryalı oyuncu Benedict Akwuegbu ile büyük ölçüde anlaştıklarını da belirten Öksüzoğlu, bu futbolcuya şu ana dek imza attırmadıklarını söyledi. 
     Öksüzoğlu, yerli bir futbolcuyla da transfer görüşmelerini sürdürdüğünü bildirerek, ''Bu oyuncunun ismini gizli tutuyoruz. Ancak bu akşam veya yarın bu transferi bitirebiliriz'' diye konuştu. 
     






</TEXT>
</DOC>
