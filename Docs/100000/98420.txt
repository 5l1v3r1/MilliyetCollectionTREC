<DOC>
<DOCNO> 98420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/ekonomi/eko09.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacim artışıyla dirençler zorlanabilir 
</HEADLINE>
<TEXT>

Ortalamalar seviyesinde güç bulmaya çalışan piyasada bu hafta 10,500 direnci etkili olacaktır 
     Zeynep Candan AKTAŞ 

     10,800’lerden geçen alçalan kanal direncinden başlayan satışlar, endeksin hafta boyunca geri çekilme ve destek arayışı görünümleri sergilemesine neden oldu. Çarşamba günü 9,634 puanı test eden endeks bu seviyeden gelen alımlarla güçlenmeye çalışıyor. 10,800’e yapılan atakla aşırı alım bölgelerine ulaşan Stochastic tekrar aşırı satımlarda ve alıma dönüş çabasında. Ultimate satış sinyallerini sürdürüyor. CCI, Momentum ve MACD ise kararsız bölgelerden tekrar alıma dönüyor. 
     İşlem hacminde de yaşanan artışlar endeksin güçlenme çabasını destekliyor. Bu nedenle önümüzdeki hafta güçlenme çabalarının etkisiyle dirençleri zorlayan yukarı eğimli görünümler izlenebilir. İşlem hacmindeki olası artışlar dirençlerin kırılmasında önemli rol oynayacaktır. Çok aksine ve beklenmeyen bir gelişme olmazsa endeksin 9,500’ün altına kayma olasılığı oldukça zayıf gibi. 
     Son olarak endeksin bulunduğu bölgeyi şöyle tanımlayabiliriz. Kısa vadeli alçalan kanalın direnç bölgesi bu hafta 10,500’lerde etkili olacaktır. Alçalan kanal direnci yukarı doğru kırılmadıkça düşüş eğiliminin devam ettiği varsayılabilir. Olası şekilde 10,500’ün yukarı kırılması ise yeni bir çıkışın eğiliminin de ilk ve en önemli noktası olacaktır. 
     Önümüzdeki hafta endeksin destekleri 9,700 ve 9,500’de iken dirençler 10,200 ve 10,500 seviyesinde bulunuyor. 
     Herkese bol kazançlı haftalar dileğiyle. 
     



 EKONOMİ 















</TEXT>
</DOC>
