<DOC>
<DOCNO> 52241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sondun13.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika'da, 17 yaşındaki genç sınıfta intihar etti 
</HEADLINE>
<TEXT>

     ABD'nin Michigan eyaletinde 17 yaşındaki bir genç, okula getirdiği iki silahla öğretmenini ve sınıf arkadaşını kısa süre rehin aldıktan sonra intihar etti. 
     Tuscola şerif yardımcısı Jim Jashinske, Caro Öğrenim Merkezi'nde eğitim gören Chris Buschbacher adlı gencin, evinden getirdiği silahlarla, öğretmenini ve sınıfından bir kız arkadaşını rehin aldığını söyledi. 
     Şerif yardımcısı, gencin, bir paket sigara ve çakmak karşılığında sınıf arkadaşını, daha sonra da öğretmenini serbest bıraktığını belirtti. 
     Silahla sınıfta rastgele ateş açan gencin, annesinin okula gelmesine rağmen intihar ettiği kaydedildi. 
     Gencin, birkaç gün önce aynı sınıfta okuduğu kız arkadaşından ayrıldığı belirtildi. 
     






</TEXT>
</DOC>
