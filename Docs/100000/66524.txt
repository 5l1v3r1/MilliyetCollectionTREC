<DOC>
<DOCNO> 66524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/siyaset/siy03.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP de ANAP’a uydu’ 
</HEADLINE>
<TEXT>
Bahçeli sitemi Değer miydi 
     ÖNDER YILMAZ Ankara 

     MHP’nin karşı çıkmasına karşın ANAP ve DSP’nin muhalefetle birlikte hareket ederek Türk Ceza Kanunu’nun 312 ve 159. maddelerinin içinde yer aldığı uyum paketini yasalaştırmaları hükümet ortakları arasında güven sıkıntısı yarattı. 
     Başbakan Yardımcısı ve MHP Genel Başkanı Devlet Bahçeli, ortaklarının birkaç kelimelik değişiklik için hükümetteki uyum ve centilmenliği bozduğunu belirterek "Buna değer miydi" diye sitem etti. 
     Bahçeli, MHP’nin liderlerler zirvesinde varılan mutabakata sadık kaldığını vurgulayarak şunları söyledi "AB’ye üyelik şartı diyerek demokrasi havarisi kesilenlerin Genel Kurul salonundaki varlıkları ne kadar samimi olduklarının göstergesidir. Demokrasi diye konuşanlarla oylar arasında çelişki var. 15 kişiyle oylamaya katıldılar. Ya oylar yanlış, söylenenler doğru. Ya da söylediklerinin önemi yok, riya, oylar doğru. ANAP bir bardak suda fırtına kopardı, ama oylamada neredeydi." 
     



 SİYASET 












</TEXT>
</DOC>
