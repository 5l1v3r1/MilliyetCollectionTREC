<DOC>
<DOCNO> 98785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/siyaset/siy05b.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem vekillere hedef gösterdi 
</HEADLINE>
<TEXT>
Varoşlara gidilecek 
Yeni Türkiye Partisi’nin ilk resmi grup toplantısını yaptı. Cem, seçim kararıyla birlikte Anadolu’ya çıkacak milletvekillerine taktikler verdi 
     ANKARA Milliyet 

     YTP Genel Başkanı İsmail Cem, seçim kararıyla birlikte Anadolu’ya çıkacak milletvekillerine, "Varoşlara gidin" mesajı verdi. 
     Cem, partisinin TBMM’deki ilk resmi grup toplantısında yaptığı konuşmada, Türkiye’nin 3 büyük belası olarak tanımladığı, "üretimsizlik, işsizlik ve eşitsizliköle mücadele edeceklerini belirterek, "Halka gidip bunu anlatın" dedi. Ekonomiyi rakamlardan ibaret görmediklerini, ekonominin insan için varolduğunu yatırımcıyı, işçi haklarını gözeterek destekleyeceklerini anlatan Cem, "Dişiyle tırnağıyla yaşama tutunan bu insanları oy olarak görmediklerini" savundu. Cem şöyle konuştu 
     "Halkı dinleyin. Okuma yazma bilmeyen, topraktan öğrenip, kitapsız bilen insanı dinleyin, onlardan birşey öğrenin. Büyük kentlere gittiğinizde, dar gelirli insanların yoğun yaşadığı mahallelere öncelikle gidin. Bizim söylemimizde varoşlar, gecekondular, mutsuz yığınlar olmayacak. O dar gelirli insanlarımız, eşitsizliği en acımasız en ağır yaşayan insanlarımızdır. Elbette öncelikli hassasiyetimizdir, siyasi menfaat için istismar edeceğimiz tepki oyları, öfke birikimi değildir." 
     



 SİYASET 



















</TEXT>
</DOC>
