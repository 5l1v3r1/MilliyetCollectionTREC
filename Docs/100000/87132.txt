<DOC>
<DOCNO> 87132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/yazar/akyol.html </URL>
<DATE> 2002/05/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kritik sonbahar 
</HEADLINE>
<TEXT>

     BAŞBAKAN Ecevit’in sağlığı için "kritik sonbahar" terimini işittim. Bunu söyleyen bir tıp profesörü... 
     Tıp profesörü, Ecevit’in doktorlarının "mucize yarattığını" söyledi. Başbakan’ın basın toplantısını yapacak bir performansa kavuşturulması böyle bir mucize imiş. 
     - Ama birkaç ay daha mucizeler yaratsalar bile, ondan sonrası zor en geç sonbahar kritik bir dönem gibi gözüküyor. 
     Ne demek bu Ecevit’in, artık bugünkü kadar da başbakanlık yapmakta çok zorlanması, görevi bırakmasının tıbbi bir zorunluluk haline gelmesi 
     - Sayın Başbakan’ın sağlık durumunun seyrine bakın. Pakistan’a gidecekti, Çankaya’da MGK toplantısına katılamadı. Önümüzdeki hafta bir toplantıya başkanlık edebilir ama ondan sonraki hafta, daha sonrası .. 
     Tıbbi terim olarak "senilite" deniliyor. Yani yaşlanmanın meydana getirdiği fonksiyon kayıpları Bir araz için mucizevi çözüm getirseniz, ardından başka bir araz çıkarmış... Bir noktada, artık görev yapamayacak derecede bir fonksiyon kaybı olabilirmiş. 
     
     TÜRKİYE fena yakalandı Kıbrıs, idam, Kürt, AB ve ekonomi konularında en yoğun, en zorlu bir dönemdeyiz. Böyle bir dönemde, üçlü koalisyonu bir arada tutan Başbakan, görevini yürütmekte gittikçe daha zorlanıyor. 
     Yılları, ayları, günleri geriye almak mümkün olmadığından, "senilite"nin bir tedavisi de yok. 
     "Ecevit artık bıraksın" görüşüne katılmıyorum. 
     Bu "yeni hükümet" demektir 
     Kimin başbakanlığında ve kimlerle yeni hükümet 
     Bu kadar parçalanmış siyasi yelpazeler ani durumlarda süratli çözümler üretemez. 
     Acele bir seçimden de kargaşa çıkar. 
     Dünyanın dönüşü bizi beklemeyeceği için, belli bir takvime göre alınması gereken kritik kararları kaçırmış oluruz. 
     En iyisi Ecevit’in başbakanlıktan ayrılmaması ama "geçiş süreci"ni kolaylaştırıcı bir düzenlemeyi başlatmasıdır. 
     
     DSP’DE bakanlar, milletvekilleri, il başkanları açıkça konuşamıyorlar insan sağlığı üzerinde siyasi konuşma yapmanın ahlaken zorluğu yüzünden ve Ecevit’e saygılarından... 
     Ama kaygılılar... 
     Türkiye’de hiçbir parti liderlik krizlerini sarsıntısız atlatacak kadar kurumlaşmamıştır. 
     DYP - SHP koalisyonu sırasında SHP’deki liderlik problemlerinin hükümeti nasıl olumsuz etkilediğini hatırlamalıyız. 
     Belirsizlik sadece DSP için değil, hükümet kurumu, Meclis ve bütün Türkiye siyaseti için geçerli. 
     Kıbrıs, idam, Kürt, AB gibi konularda en kritik kararları almak, ekonomide güven unsurunu acilen güçlendirmek zorunda olan Türkiye, uzun süre bu belirsizliği taşıyamaz. 
     Ecevit’in sağlık durumunun seyrini sokaktaki vatandaştan bütün önemli karar mekanizmalarına kadar herkes merakla izliyor. 
     Ecevit, ekonomik reformlarla Türkiye’nin AB üyeliği konusunda tarihi bir misyon ve aynı zamanda bir sorumluluk yüklenmiştir. Bunlara büyük zarar verebilecek bir "belirsizliği" önlemek için gereken "geçiş dönemi" düzenlemelerini gecikmeden başlatmalıdır. 
     
     







Kritik sonbahar 


Enseyi karartmayın, çünkü... 


Yasak ilaçlar... 


AB nasıl bakıyor 


Mesud’un kalesini Tayyip düşürecek mi ’ 


30 Mayıs... Milat 


20 milyara kolej 


Serçe, Şahin, Kartal ve Doğan’ın sahipleri zorda 


Yabancılar "bekle - gör" pozisyonunda 


Recep Tayyip Erdoğan değişmiş olabilir mi 


Piyasa psikolojisi 


İnsan kaçakçılığı ve Türkiye 


Ecevit’siz MGK 


Entelektüel faaliyetlere kriz dopingi 


Firuze 


Derviş Tamam mı, devam mı 


Yapay gündem Politika Real gündem Üretim 


</TEXT>
</DOC>
