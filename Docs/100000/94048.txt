<DOC>
<DOCNO> 94048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/spor/spo06a.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar unutamıyor 
</HEADLINE>
<TEXT>

     13 sayfa ayrıldı 
     JAPONYA’NIN önde gelen futbol dergisi Soccer Magazin, Türk Milli Takımı’na geniş yer verirken, takımın yıldızları Yıldıray Baştürk ve İlhan Mansız’a övgüler yağdırdı. 430 bin tirajlı haftalık dergi, Ay-Yıldızlı ekibe 13 sayfa ayırdı. Yıldıray Baştürk’e iki sayfa yer verilirken, "1.68’lik boyuyla küçük dev adam, yolunu kapayan dev adamları aşarak geçiyor. Hızlı ve dur durak bilmiyor. Yıldıray’ın futbolu, Türk İmparatorluğu’nun tekrar dünyaya yayılma ihtimalini çağrıştırmakta" ifadeleri kullanıldı. 
     
     Türkiye’nin Beckham’ı 
     SOCCER Magazin, İlhan Mansız’ı da "Türkiye’nin Beckham’ı" diye tanıttı. Dergide İlhan için "Senegal maçında gol atmadan önce sarı kart aldı. Fakat forvetler ne kadar hata yaparsa yapsınlar, bir tek şansı kullandıklarında takdir görürler" denildi. Ayrıca, İlhan adının Korece’de, Japonya ve Güney Kore İl Japonya, Han Güney Kore anlamına geldiği belirtilerek, "Biraz daha önceden dikkatleri çekseydi, Japon ve Güney Kore kızlarını da peşinden koşturabilirdi" vurgulaması yapıldı. 
     



 SPOR 



























</TEXT>
</DOC>
