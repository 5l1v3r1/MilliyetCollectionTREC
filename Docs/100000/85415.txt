<DOC>
<DOCNO> 85415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/22/yazar/okur.html </URL>
<DATE> 2002/05/22/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Küçük hesaplarla büyük oyun 
</HEADLINE>
<TEXT>

     Herkes oyuncu... Herkes kısa günü kurtarma derdinde.... Hal böyle olunca gelen bilgilerin doğruluğu ve yanlışlığına bakılmadan karar veriliyor. Borsa, döviz ve faiz spekülasyon denizinde dalgalanıp duruyor. "İstikrar" kelimesi anlamını yitiriyor. Toplumun her kesiminden yükselen sesler koroya dönüşüyor, "siyasi risk" gündemin ana maddesi olarak baş sıraya oturuyor. 
     Oysa siyaset, "incelik" sanatı... 
     Biz de ise siyaset küçük hesaplarla günü kurtarma savaşı... 
     Siyasetçi tıkanıyor, siyaset kurumu yalpalıyor, değişimden söz ediliyor. 
     Değişim dalgasında yeni yeni kurulan partilerle, velayeti alan yeni başkanlar umut tacirliğine soyunurken, ısınma turları yapıyor. 
     Halbuki bizim derdimiz vizyon. Farklılığı ortaya koyacak bir anlayış. 
     Olmuyor, eskileri kırpıp biçenler usta terzilere taş çıkartacak bir anlayışla gözümüzü boyuyor. Ankara’da soluğu alanlar, el altından İstanbul sermayesinin desteğini almak için hesap üzerine hesap yapıyor. 
     Türk Sanayici ve İşadamları’nın kapısını açanlar, siyasette bu yapının nice başarısızlığa uğradığını galiba görmek istemiyor. 
     Hesaplar kıvrak ve zekice değil. Yakında Demokrat Türkiye Partisi’nin vitrinini süsleyecek olanlar da yabancı değil, bildik tanıdık. Özellikle 13 kadınla "kadın kontenjanında" değişimi başlattığını söyleyecek olan DTP, merkez sağın umudu olarak cankurtaran simidi gibi dilden dile dolaşıyor. 
     Yaprak kıpırdamıyor 
     Cümle alem biliyor ki sorun belli. Türkiye, derin bir kriz sürecinden geçiyor. Toparlanmak uzun ve sancılı. Nitelikli işgücü işsiz. Bekliyor. O halde "siyaset riski" diye beklemek doğru mu 
     İşte örnekler. Başbakan Bülent Ecevit hastalandı, yavaş yavaş kıpırdanma sinyalleri veren dayanıklı tüketim malları sektöründe işler bıcak gibi kesildi. İkinci el otomobil piyasası bekleyişe geçti. Mali piyasalardaki güvensizlik havası yavaş yavaş zaten sırat köprüsünden geçen üretim sektörüne yansıdı. 
     250 bayii ile her hafta düzenli istatistik yapan Koç Holding Dayanıklı Tüketim Grubu Başkan Yardımcısı Aka Gündüz Özdemir’in verileri ilginç. 1994 krizi sonrası sektör, tam üç yılda kendine gelebildi. 2001 krizinde ise ancak 5 yılda kendine gelebilecek. Beyaz eşyada yenileme talebi en önemli gösterge. Güven, talebi etkiliyor. Güveni de siyasetçinin tavrı belirliyor. 
     O halde sorumluluk kimde 
     Piyasalar, liderler zirvesine odaklandı. Spekülasyon ruhlara işledi. Kapalı kapılar ardında hesap yapanlar, 1980 öncesi döneminde fiyat kontrolleriyle iş yapılmadığını bir türlü öğrenemedi. Sorarız size değişim nerede 
     
     







Türkiye nereye 


"Görüntü" Türkiye'sinden, "gerçek" Türkiye'ye geçilirken enseyi karartmayın 


Vazgeçilmezler 


Ecevit çıkabilir 


Tüm hayatımız magazin oldu 


Trakya kararsız 


Dönme dolap 


Okurlarımızdan çarpıcı tespitler 


Neden kur takıntısı 


Tunceli’ye bakış ve Tunceli’den bakış 


Diğer adaylar ne yapar 


Ecevit için küçük, Türkiye için büyük bir adım 


Küçük hesaplarla büyük oyun 


Türkiye’nin bir cumhuriyet başsavcısına ihtiyacı var 


EMLAK VERGİSİ’NDE SON 10 GÜN 


Aşık Mahsuni "Ben gittikten sonra ararlar beni" 


Fazla kitapları topluma geri döndürmek 


Esrarengiz havalar 


Kira yılını karıştırmayın 


Ankara’ sahnesi Halk’ sahnesi farklı sahneler 


</TEXT>
</DOC>
