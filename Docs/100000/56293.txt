<DOC>
<DOCNO> 56293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/yazar/tamer.html </URL>
<DATE> 2001/12/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
1 Trilyon dolarlık özelleştirme 
</HEADLINE>
<TEXT>

     Biz neredeyse daha başlayamazken millet bitirdi bile özelleştirmesini. Artık özelleştirecek tesisi kalmadı. 
     OECD'nin birilerine göre dünyada 90'lı yılların başlarında esmeye başlayan özelleştirme rüzgarı, 1997'de 153.3 milyar dolarla doruk noktasına ulaştıktan sonra sürekli gerilemiş bakınız yandaki grafik . 
     Bugüne kadar dünyada yapılan özelleştirmelerin toplamı 1 trilyon dolara yaklaşmış. Özelleştirmeye konu olan gözde sektörler ise telekominikasyon, ulaşım, enerji, bankacılık. Bu arada küçük bir not GSM lisans ihaleleri özelleştirme sayılmıyor, çünkü devlet bir tesisini satmış olmuyor. Eğer GSM lisansları da özelleştirme sayılsaydı, Avrupada geçen yılki çılgınlıkta yapılan 90 milyar dolarlık 3. kuşak cep telefonu lisansı devri yeni bir rekor getirecekti. 
     Alttaki tabloda da görebileceğiniz gibi geçen yılın özelleştirme şampiyonu 17 milyar dolarla Fransa, önceki yılın ise 25 milyar dolarla İtalya. Listede İngiltere'nin adı bile yok. Zira eski başbakan Margaret Thatcher döneminde başlayan hızlı özelleştirme çoktan bitmiş, şimdi neredeyse sıra özelleştirildikten sonra randımanlı çalışmayan eski kamu kuruluşlarının yeniden devletleştirilmesine geliyor gibi. 
     Örnek mi istersiniz Demiryolları. Hani kamu kurumlarının daha hantal ve verimsiz çalıştığından hep yakınılır ya... İngiliz Demiryolları'nın özelleştirilmesi, tüketiciye daha kaliteli hizmeti daha ucuza almak gibi bir yarar sağlamadı dahası demiryollarında güvenlik azaldı, ölümlü kazalarda gözle görülür artış istatistiklere bile yansıdı. İngiliz resmi otoriteleri, şimdi demiryollarına çözüm arıyor. Kamunun yeniden devreye girmesi söz konusu. 
     Fatih Altaylı Hürriyet'teki köşesinde önceki gün Türkiye'de "Akılsız siyasetçi, ahlaksız bürokrat ve torpilli işçinin kurmuş oldukları güçlü sac ayağı, özelleştirmenin önündeki en büyük engeldir. Hedeflenen özelleştirme yapılsın, ben de bu köşede 'Aii, aii' diye yazayım. Yani anırayım" diyor. 
     İşadamlarımızın değil özelleştirmeden şirket almak, kendi şirketini ayakta tutmakta zorlandığı, bankacılık sektörümüzün özelleştirme şöyle dursun tam tersine hızla devletleştiği bu ortamda Altaylı herhalde şaka yapıyor. 
     
     
Amca'nın 35 yıllık karnesi      Bazı yazılar vardır. Kamuoyunun büyük bir bölümünün hislerine tercüman olduğunuzu yazarken pek fark etmezsiniz. Yazı yayınlanınca bir bakarsınız ki kıyamet kopuyor 
     17 Ağustos depreminin ertesi günü yazdığım Demirel'li yazı aynen böyle olmuştu. Okurların yoğun ilgisi karşısında şaşkına dönmüş, ne yapacağımı bilemez olmuştum. Tabii bazen de tam tersi olur. Siz özene bezene yazdığınız bir yazının okurun çok ilgisini çekeceğini sanırsınız, ama kimseden tık çıkmaz 
     Halis Toprak'ın bankasına el konulması üzerine 2 gün art arda yazdığım, "Sabancı'ya bir çift sözüm var" ve "George'ların koşa koşa gittiği ülke" başlıklı yazılar Demirel'inkilerin rekorunu kıramasa da, okurlardan ve kamuoyundan büyük destek gördü. 
     Tüm okurlarıma ve tanıdıklarıma yoğun ilgilerinden dolayı bu vesileyle teşekkür ederken, Şikago'dan yazan Mehmet Yanılmaz'ın kısacık e-postasının altına iliştirdiği basit, ama çok çarpıcı şu grafiği sizlerle paylaşmak istiyorum. Mehmet Bey e-posta mesajında diyor ki "Sabancı'nın George'uyla ilgili yazılarınızda Türkiye'yi devamlı tökezleten çarpıklıkları bir çırpıda özetleyivermişsiniz. İzninizle size, baktıkça kahrolduğum bir grafiği yolluyorum. Veriler IMF'den The Economist dergisinin 10 Haziran 2000 sayısında yayınlandı. Grafik tabii ki Amca'nın önderliğinin bir karnesi aynı zamanda." 
     Okurlarımızın bizleri nasıl motive ettiklerini görüyorsunuz değil mi 
     
     
     
     
     







Kadın argosu... 


Başka kimler var 


Hayatı sevebilmek, tabii bütün renkleri ile 


Benim spor sayfalarım 


İnsan Hakları günü - 2010 


Özel okullar da fedakarlık yapsın 


Tavır neden değişti 


Yanılmışım, sebepsiz sevgi’ yokmuş 


Mavi Akım’dan korkmuş, ANAP’a sığınmış .. 


"Gidemediğin yer senin değildir" 


Havadan sudan bir yazı 


1 Trilyon dolarlık özelleştirme 


Hayal müptelası diyorlar sana, doğru mu 


"Kapalı Kapılar"ın erdemi 


Sürpriz sonuç Türkiye 3, Arjantin 0 


Şakir Eczacıbaşı Oscar Wilde’ı yazdı 


</TEXT>
</DOC>
