<DOC>
<DOCNO> 81898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/soneko21.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisan ayı enflasyon oranları açıklandı 
</HEADLINE>
<TEXT>

     Devlet İstatistik Enstitüsü DİE , bu yılın Nisan ayında, bir önceki aya göre toptan eşya fiyatlarının TEFE yüzde 1.8, tüketici fiyatlarının TÜFE yüzde 2.1 oranında arttığını açıkladı. 
     DİE'den yapılan açıklamaya göre, Nisan ayında yıllık enflasyon ise toptan eşyada yüzde 58, tüketici fiyatlarında yüzde 52.7 olarak belirlendi. 
     2002 yılının ilk çeyreğinde, enflasyon oranları toptan eşyada yüzde 10.8, tüketici fiyatlarında ise yüzde 10.7 oldu. 
     Bu arada Nisan ayı itibarıyla 12 aylık ortalamalara göre yıllık enflasyon ise toptan eşyada yüzde 75.3, tüketici fiyatlarında yüzde 62.8 olarak hesaplandı. 
     Devlet İstatistik Enstitüsü'nün DİE 
     açıkladığı rakamlara göre, yıllık enflasyon, toptan eşya fiyatlarında TEFE yüzde 58, tüketici fiyatlarında TÜFE ise yüzde 52.7 oldu. 
     Buna göre yıllık enflasyon, geçen yılın aynı dönemine göre, toptan eşya fiyatının 7.1 puan, tüketici fiyatında ise 4.4 puan üstünde gerçekleşti. 
     Bir önceki yıl enflasyon, toptan eşyada yüzde 50.9, tüketici fiyatlarında yüzde 48.3 olmuştu. 
     
     AYLIK ENFLASYON 

     DİE'den yapılan açıklamaya göre, Nisan ayında, bir önceki aya göre, toptan eşya fiyatları yüzde 1.8, tüketici fiyatları ise yüzde 2.1 oranında arttı. 
     Bir önceki yıl Nisan ayında, toptan eşya fiyatlarındaki artış yine yüzde 14.4 tüketici fiyatlarındaki artış ise yüzde 10.3 olmuştu. 
     Buna göre, aylık bazda enflasyon oranları, 2001 yılı Nisan ayına göre toptan eşyada 12.6 puan, tüketici fiyatlarında ise 8.2 puan aşağıda gerçekleşti. 
     Bu yıl Ocak-Nisan döneminde enflasyon oranları toptan eşyada yüzde 10.8, tüketici fiyatlarında ise yüzde 10.7 oldu. Geçen yıl bu rakamlar sırasıyla yüzde 32.2, yüzde 22.1 olarak gerçekleşmişti. 
     Öte yandan, Nisan itibariyle 12 aylık ortalamalara göre yıllık enflasyon, toptan eşyada yüzde 75.3, tüketici fiyatlarında ise yüzde 62.8 olarak hesaplandı. 
     2001 yılı Nisan ayında, 12 aylık ortalamalara göre yıllık 
     enflasyon, toptan eşyada yüzde 41.8, tüketici fiyatlarında da yüzde 45.6 olmuştu. 
     
     İTO rakamları 

     İstanbul Ticaret Odası'nın İTO 1995 bazlı yeni İstanbul Ücretliler Geçinme Endeksi'ne göre 2002 yılı Nisan ayında perakende fiyatlar yüzde 3.3 ve toptan fiyatlar yüzde 1.2 oranında arttı. 
     İTO'dan yapılan yazılı açıklamaya göre, yıllık ortalama artışlar ise perakende fiyatlarda yüzde 62.1, toptan fiyatlarda yüzde 68.2 olarak gerçekleşti. 
     Bir önceki yılın aynı dönemi ile mukayese edildiğinde perakende fiyatlar yüzde 52.9, toptan fiyatlar ise yüzde 56.0 artış gösterdi. 
     





</TEXT>
</DOC>
