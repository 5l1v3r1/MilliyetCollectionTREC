<DOC>
<DOCNO> 53202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sondun11.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Usame Bin Ladin için bilgi getirene 25 milyon dolar verecek 
</HEADLINE>
<TEXT>

     ABD, uluslararası terörist Usame Bin Ladin'in nerede olduğuna ya da yakalanmasına yardımcı olacak bilgiyi getirene 25 milyon dolar para ödülü vereceğini radyo yayınlarıyla Afgan halkına duyuruyor. 
     New York Times gazetesi, bugün yayımladığı haberde, ''ABD ordusunun, Afganistan'da EC-130 uçağındaki radyo istasyonu aracılığıyla Bin Ladin ile ilgili bilgi getirene para ödülü verileceği anonsunu önceki günden itibaren yapmaya başladığını'' yazdı. 
     Radyo anonslarında, Afganların yabancı teröristlerin çıkarılmasına yardımcı olmaya çağrıldığı ve Bin Ladin ile örgütü El Kaide'nin ileri gelenlerinin yerleriyle ilgili bilgiyi getirenlere para ödülü taahhüt edildiği belirtilen haberde, anonslarda Afganistan'da saklandıkları tahmin edilen diğer El Kaide liderlerinin isimlerinin de verildiği kaydedildi. 
     ABD Savunma Bakanlığının da Pentagon Afganistan'da, Bin Ladin'in yakalanmasına yardımcı olmaya çağıran broşürler dağıtmaya başladığı bildirildi. 
     






</TEXT>
</DOC>
