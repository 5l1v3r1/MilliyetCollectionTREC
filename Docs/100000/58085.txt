<DOC>
<DOCNO> 58085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/20/yazar/pulur.html </URL>
<DATE> 2001/12/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Husumet listesi 
</HEADLINE>
<TEXT>

     BİR zamanlar sık sık kullandığımız bir deyim vardı 
     "Biz demokrasiyi çok severiz, bizim parti kazanırsa " 
     Şimdi bu lafı, bazı YÖK profesörlerine yakıştırmanın tam zamanı 
     "Biz demokrasiyi çok severiz ama, Kemal Alemdaroğlu rektör seçilmezse " 
     YÖK profesörleri sadece bu ilkeyi ortaya koymadılar, matematikte de büyük bir devrim yaparak, 13'ün 1268'den daha büyük olduğunu ispat ettiler 
     
     HİKAYE malum, İstanbul Üniversitesi'nin 1268 öğretim üyesi, rektörlük seçiminde Alemdaroğlu'na oy veriyor, adaylardan biri olan Dinçer Uçak'a da 13 oy çıkıyor, Mesut Parlak'ın da 800'den fazla oyu var. 
     YÖK ne yapıyor Sıralamayı aklına estiği gibi değiştiriyor, aklına estiği gibi lafın gelişi, bilerek, kasten ve taammüden değiştiriyor, Cumhurbaşkanlığı'na gönderilen sıralamada, 13 oy alanı birinci, 1268 oy alanı, ikinci, 800 küsur oy alanı da üçüncü yapıyor. 
     Bu yapılan yasadışı, yasaya aykırı mı 
     Hayır, yasaya uygun, hatta Alemdaroğlu'nu 1268 oyla listenin sonuna atmak da mümkün. 
     
     ÇÜNKÜ bu oyları verenlerden bazıları, ezeli ve ebedi Alemdaroğlu düşmanlığıyla malüller. 
     Ya da onların dışında Alemdaroğlu'na karşı çıkanlar 
     İçlerinde "Kitaplarımı imzalamak, konuşmalar yapmak için çok dolaştım, çoluğumu, çocuğumu ve de öğrencilerimi ihmal ettim " diye şecaat arz edenler bile vardır. 
     Sanki devlet, ona, sen git, kitaplarını imzala, konuş, derslere girme diyerek aylık veriyor. 
     
     İSTANBUL Üniversitesi'nden ayrılan muhteremler bir süre sonra Sayın Cumhurbaşkanı'nın iltifat ve itimadına mazhar olarak YSK'ya seçildiler. 
     Oysa, hepsinin mazisinde "Demokrasi adına YÖK'e karşı çıkmak " gibi bir davranış varken, YÖK üyesi olmakta sakınca görmediler. 
     Hatta hatta, YÖK'ün onlara verdiği yetkiyi, hiç anti - demokratik filan demeden kullandılar, 13'ün 1268'den büyük olduğunu ispatlayarak "husumet listesi"ne imza attılar. 
     Şimdi bu muhteremler demokrat, İstanbul Üniversitesi'nin 1268 oyunu alan Alemdaroğlu anti - demokrat 
     Sevsinler 
     
     HANİ Oflu hoca atıp duruyormuş 
     "Uy cemaati müslimin, aptest deyip geçmeyin, aptest dinin temel direğidir " 
     Hoca'nın söyleyecek başka lafı yok, hep aynı laf 
     "Aptest dinin temel direğidir " 
     Cemaatten biri dayanamamış 
     "Uy hoca, ha bu nasıl direktir ki, bir osurukta gider " 
     Bazılarının kafalarındaki demokrasi de, hocanın aptestine benziyor 
     
     YA Sayın Cumhurbaşkanı "husumet listesi"ni onaylarsa. 
     Sayın Cumhurbaşkanı da, tarihe böyle geçer, bu da kendilerinin sorunu. 
     
     DİP NOTU Bu yazı Cumhurbaşkanı Sayın Sezer'in İstanbul Üniversitesi Rektörlüğü'ne Alemdaroğlu'nu atamasından önce yazılmıştır. 
     
     







Sayın Ecevit... 


Yüz göz olmak 


Bush - Ecevit zirvesi 


100 bin voltluk adam 


Failatün failün'süz edebiyat 


Kamu bankalarına yeni görev zararları mı geliyor 


İsteyen ABD olsaydı .. 


Köyden indim borsaya’ 


Usame'nin kasetleri yeni savaş senaryoları 


Husumet listesi 


Ecevit'in Irak politikası 


Bayramın bilançosu fena sayılmaz 


Kuş’lar ölmemeli 


Yolsuzlukla mücadelede IMF modeli 


</TEXT>
</DOC>
