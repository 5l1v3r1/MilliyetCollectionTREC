<DOC>
<DOCNO> 76839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sonspo17.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant'ın gelmesi Lazetiç'e yaramadı 
</HEADLINE>
<TEXT>

     Fenerbahçe Teknik Direktörü Werner Lorant, yabancı futbolculardan Yugoslav Nikola Lazetiç'i adeta unuttu. 
     Alman çalıştırıcının, ligde 3 haftadır takım kadrosunda yer vermediği Yugoslav futbolcu, sezonun ikinci yarısında sadece 6 lig maçında görev yaptı. 
     Fenerbahçe'nin ligin ilk yarısında teknik direktörlüğünü yapan Mustafa Denizli'nin gözde oyuncularından biri olan Lazetiç, ikinci yarıda sadece 4 maçta ilk 11'de sahaya çıkma şansı buldu. 
     Werner Lorant'ın Fenerbahçe'de göreve başlamasından sonra geçen ilk 5 haftalık bölümde 4 maçta forma giyme şansı bulan Lazetiç, Simao'nun transferiyle gözden düşmeye başladı. 
     Alman teknik direktörün, Göztepe maçından sonra yaptığı açıklamada, ''Şu anda bu takımda fazla oyuncu konumunda'' şeklinde görüş bildirdiği Lazetiç, Simao'nun takıma dahil olduğu 21. hafta Kocaelispor maçından sonra sadece 3 maçta görev yaptı. 
     Ligin 22. haftasında Yimpaş Yozgatspor maçında 90 dakika forma giyen Yugoslav oyuncu, 26. hafta Antalyaspor maçında ikinci yarıda oyuna girerek 32, 27. hafta maçında da Malatyaspor yine ikinci yarıda oyuna dahil olarak 45 dakika görev yaptı. 
     






</TEXT>
</DOC>
