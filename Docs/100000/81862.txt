<DOC>
<DOCNO> 81862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sondun29.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa özel sektörü Türkiye'nin AB üyeliğinden yana 
</HEADLINE>
<TEXT>

     Avrupa Sanayici ve İşadamları Birliği UNICE , AB'nin Türkiye ile tam üyelik müzakerelerini bir an önce başlatması çağrısında bulundu. 
     Helsinki Zirvesi'nden bu yana yaptığı açıklama ve değerlendirmelerde Türkiye ile ilişkilerin önemine ısrarla değinen UNICE, AB'nin genişlemesine ilişkin Avrupa iş dünyasının görüşlerini tekrar belirleyen bir belge yayımladı ve son durum değerlendirmesi yaptı. 
     UNICE, Avrupa iş dünyasının görüşünü yansıtırken, Türkiye dahil adayların AB'ye katılımının, AB'nin bugünkü ve gelecekteki üyeleri için yararlı olacağını vurguladı. 
     Açıklamada, ''Türkiye'ye yönelik dikkat artmalı, bu ülke ile, siyasi koşullara uyum şartı çerçevesinde, tam üyelik müzakereleri bir an önce başlatılmalıdır'' denildi. 
     AB üyesi 15 ülkenin yanı sıra Türkiye, Norveç, Kıbrıs Rum Kesimi, İzlanda ve İsviçre'nin de tam üye olduğu UNICE'de, Türkiye'den, Türk Sanayici ve İşadamları Derneği TÜSİAD ve Türkiye İşverenler Sendikaları Konfederasyonu TİSK , 1987'den beri tam üye konumunda yer alıyorlar. 
     





</TEXT>
</DOC>
