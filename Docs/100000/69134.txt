<DOC>
<DOCNO> 69134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sondun08.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra'nın merkezine araç girişi paralı olacak 
</HEADLINE>
<TEXT>

     Londra Belediye Başkanı Ken Livingstone'un gelecek hafta açıklaması beklenen yeni uygulamayla, kentin merkezinde 4-5 semti içine alan bir alana 08.00-18.30 saatleri arasında giren her otomobil sürücüsünden 5 sterlin yaklaşık 10 milyon TL alınacak. 
     Uygulamanın başlamasıyla kente giriş biletlerinin gazete bayileri ile marketlerde satılacağı, ayrıca sezonluk ve aylık biletlerin de satışa çıkarılacağı belirtiliyor. 
     Kapalı devre TV sistemleriyle yapılacak denetimlerde, kente biletsiz girenlere 80 sterlin yaklaşık 160 milyon TL ceza kesilecek. 
     Uzmanlar, görevli araçlara ayrıcalık tanınmayacağı yeni uygulamayla trafik yoğunluğunda yüzde 15'lik azalma ve belediyeye yılda 200 milyon sterlin gelir sağlanabileceğini tahmin ediyor. 
     Uygulamanın şimdiden tepkiyle karşılanması üzerine başkan danışmanları, Livingstone'a bunun 2004'teki belediye başkanlığı seçimleri sonrasına ertelenmesini tavsiye ediyor. 
     Ancak Livingstone, bunun dürüst bir davranış olmayacağını, sırf oy alabilmek için uygulamayı ertelemeyi düşünemeyeceğini belirtiyor. 
     






</TEXT>
</DOC>
