<DOC>
<DOCNO> 86721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sondun08.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Libya Lockerbie kurbanlarına 2.7 milyar dolar tazminat önerdi 
</HEADLINE>
<TEXT>

     Libya'nın, Lockerbie faciasında hayatlarını kaybedenlerin ailelerine, koşullu olarak 2.7 milyar dolar tazminat ödemeyi önerdiği bildirildi. Bu yoldaki açıklama, kazada ölenlerin ailelerini temsil eden avukatlık firması tarafından New York'ta yapıldı. 
     103 sefer sayılı PanAm uçağı 1988 yılında İskoçya'nın Lockerbie kasabası üzerinde infilak etmiş ve uçakta bulunan 259 kişinin hepsi ile kasaba halkından 11 kişi ölmüştü. 
     Libya'nın öne sürdüğü koşullar şöyle 
     149   Paranın yüzde 40'lik ilk dilimi, BM tarafından Libya'ya 
     uygulanan, ancak şu anda askıya alınmış yaptırımlar tamamen kaldırıldığında serbest bırakılacak. 
     149   Paranın yüzde 40'lık ikinci dilimi, ABD'nin Libya'ya uyguladığı 
     yaptırımlar kaldırıldığında serbest bırakılacak. 
     149   Geri kalan yüzde 20'lik dilim de Libya ABD'nin terörü destekleyen 
     ülkeler listesinden çıkarıldığında serbest kalacak. 
     Öte yandan bir Amerikan yönetimi yetkilisi, ABD'nin, böyle bir düzenlemeye uyma zorunluluğunu hissetmediğini bildirdi. Aynı yetkili, zaten Amerikan kongresinin de böyle bir düzenlemeyi reddedeceğini kaydetti ve ''Libya, BM Güvenlik Konseyi'nin taleplerine tam olarak uymadığı takdirde ABD, bu ülkeye yönelik yaptırımları kaldırmayacaktır'' dedi. 
     Olayla ilgili olarak yargılanan 2 Libyalı ajandan biri hüküm giymiş, diğeri ise beraat etmişti. Kazada ölenlerin aileleri 1996 yılında Libya hükümeti aleyhine dava açmışlardı. 
     Libya'nın önerisi kabul edildiği takdirde, ölenlerin yakınlarının aile başına 10'ar milyon dolar tazminat alacakları ''Kreindler Kreindler'' adlı avukatlık firması tarafından belirtildi 
     





</TEXT>
</DOC>
