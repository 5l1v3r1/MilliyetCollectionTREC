<DOC>
<DOCNO> 73966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yazar/cemal.html </URL>
<DATE> 2002/03/22/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Tayyip Erdoğan’ın işi zorlaşıyor 
</HEADLINE>
<TEXT>

     Siyaset düşünmeye mecburuz. Başka yolu yok. Çünkü siyaset istesek de istemesek de bir gün gelip kaderimize hükmediyor. Cebimizi, aş ve işimizi etkiliyor. 
     O yüzden politika boşlanamaz. 
     İlgilenmek zorundayız. 
     Hem siyasetin istikrarıyla, hem de kalitesiyle... Yoksa siyasal istikrarsızlık ve seviyesizlik her zaman krizle, enflasyonla, hayat pahalılığıyla, eşitsizlik ve adaletsizlikle geri tepiyor. 
     Olan bizim hayatımıza oluyor. 
     Alın Tayyip Erdoğan'ı. 
     AKP lideri yakın takipte tutulması gereken bir siyaset adamı. Siyaset meydanında nereye koştuğu önem taşıyor. 
     Tayyip Erdoğan'ın büyümesi, Türk siyasetine istikrar mı getirir 
     Yoksa tersi mi olur 
     Büyümesi ya da küçülmesi hangi koşullara bağlı 
     Seçim araştırmalarına bakılırsa Tayyip Erdoğan açık ara önde gidiyor. Genellikle yüzde 20'nin az üstünde, az altında bir seyri var. 
     Ama bu şimdilik böyle. 
     Bir dahaki genel seçimlere daha en az bir buçuk yıl var. Türk siyaseti için uzun bir süre. O zamana kadar köprülerin altından çok sular akar. 
     Sahnedeki liderlerin dışında yeni rakipler çıkabilir. Tayyip Erdoğan'ın yolunu kesmek için mevcut partilerin vitrinlerinde ilginç değişiklikler yapılabilir. 
     Bir başka ihtimal daha var tabii. Tayyip Erdoğan önümüzdeki genel seçimlere giremeyebilir. 
     Bu ihtimal de ciddi. 
     AKP lideri Erdoğan'la ilgili Anayasa Mahkemesi'nin gerekçeli kararı bu ay sonuna kadar açıklanacak Turan Yılmaz'ın 19 Mart 02 tarihli Hürriyet'te yer alan haberi . 
     Buna göre, Tayyip Erdoğan'a milletvekilliği yolu kapanıyor. Tabii seçim zamanı geldiğinde nihai karar, Yüksek Seçim Kurulu tarafından verilecek. Ancak, Anayasa Mahkemesi'nin gerekçeli kararından sonra Seçim Kurulu'nun bundan farklı bir karar alması hukuk çevrelerinde pek fazla beklenmiyor. 
     Tayyip Erdoğan'ın milletvekilliği konusunda umut bağladığı bir başka kapı var 
     312'de yapılan değişiklik. 
     Tayyip Erdoğan, Türk Ceza Yasası'nın bu maddesinden dolayı ağır hapse mahkum olarak ömür boyu siyasetten yasaklanmıştı. 
     Bu madde değiştirildi. 
     Tayyip Erdoğan bu değişikliğe umut bağlamış durumda. Ama daha henüz 312'deki değişiklikten yararlanmak ve yeniden yargılanmak için Diyarbakır Devlet Güvenlik Mahkemesi'ne başvurmuş değil. 
     Sonuca güvenemediği için mi 
     Başka mahkemelerden 312 mahkumiyetleri hakkında emsal kararlar çıkmasını beklediği için mi 
     Bilemiyorum. 
     Ancak bilinen şu 
     Tayyip Erdoğan, Yargıtay Cumhuriyet Başsavcısı Sabih Kanadoğlu'nun yakın takibinde. Tayyip Erdoğan'ın parti kurucusu olamayacağını, dolayısıyla milletvekili seçimlerine giremeyeceğini Anayasa Mahkemesi'ne yaptığı başvuruyla sağlayan Kanadoğlu, bir başka hukuk sürecini başlatmak için düğmeye basmış durumda. 
     Tayyip Erdoğan ve İstanbul Büyükşehir Belediye Başkanı Ali Müfit Gürtuna hakkında ihale yolsuzluğu, çete, zimmet, rüşvet iddialarıyla ilgili olarak soruşturma açılması talebiyle İstanbul'daki Cumhuriyet Başsavcılıklarına başvuruda bulundu Sabih Kanadoğlu. 
     Bu gelişme de Tayyip Erdoğan'ın Ağır Ceza'da yargılanmasına yol açabilir. 
     Kısacası 
     Tayyip Erdoğan'ın işi zorlaşıyor. Bir dahaki genel seçimlere katılması, milletvekili seçilmesi ihtimali gitgide azalıyor. 
     Parti içinde çalkantı var. 
     Kazan ufak ufak kaynıyor. 
     Özellikle kurucular arasında çatlak sesler yükselmeye başladı. Tayyip Erdoğan'la ilgili değişti - değişmedi tartışmaları, alkollü içki referandumu ya da kadınlar çoğalın sloganları tedirginlik körükleyen gelişmeler sayılıyor. 
     Tayyip Erdoğan'ın "Herkesi kucaklayacağız " söylemiyle AKP'ye giren bazı ılıman üyelerin şimdi diken üstünde oturdukları söylenebilir. 
     Tabii daha önemlisi, Tayyip Erdoğan'ın milletvekilliği yolunun kesilmesi. Erdoğan'ın seçim dışı kalacağı anlaşılırsa, AKP inişe geçebilir. 
     Bu ihtimal ciddi. 
     "Genel Başkanı başbakan olamayacak bir partiye atılacak oylar boşa gider" veya "Bakın, Tayyip de Erbakan Hoca gibi devletle kavgalı" propagandası, AKP'ye gidecek oyların adresini değiştirebilir. 
     Siyaseti yakından izleyin. 
     Tayyip Erdoğan'dan, mevcut liderlerden, yeni lider adaylarından, seçim sisteminden gözünüzü eksik etmeyin. 
     Unutmayın 
     Siyaset kaderinize hükmediyor. 
     
     







Sezen Diyarbakır’da 


Amerikan geyiği 


Cheney’nin gezisi 


Tayyip Erdoğan’ın işi zorlaşıyor 


Kasımpaşa - Çankaya 


Kütahya Dumlupınar Üniversitesi 


Yabancı sermaye hesaplarının yönü 


Cheney yanlış mı anlaşıldı 


Nevruz’da zafer işareti... 


Danıştay, Aktaş’ için harekete geçti 


AKP’de Tayyip istifa sesleri 


İnsanların seslerini duyurması... 


Son imparator 


BDDK'ya ödeme yok, Çörtük 40 ortak 


Şakadan beter okur ve kahramanlara En içten saygılarımla... 


İngiltere’ye gidemeyen de, giden de dertli 


</TEXT>
</DOC>
