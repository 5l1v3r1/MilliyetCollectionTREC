<DOC>
<DOCNO> 92413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sondun30.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears'in New York'taki restaurantı bu gece açılıyor 
</HEADLINE>
<TEXT>

     ''Pop prensesi'' Britney Spears'in New York'ta kurduğu ve NYLA adını verdiği restoranı bu akşam açılıyor. 
     Açılışa katılacaklar arasında Lionel Ritchie, Whitney Houston, Ron Berkowitz ve Adam Sandler gibi ünlüler bulunuyor. 
     Açılış için Spears'in 300 bin dolar ayırdığı ve paranın önemli kısmının güvenlik önlemlerine harcanacağı bildirildi. 
     Kendisine yakın kaynaklar, binlerce Britney Spears hayranının bu gece restoranın önünde toplanacakları yolundaki bilgiler üzerine güvenliğin artırılmasının kararlaştırıldığını ifade ettiler. 
     Dylan otel bünyesinde kurulan NYLA restoranda ''Cajun mutfağı'' olarak bilinen ve özellikle New Orleans ve çevresinde sevilen baharatlı yemekler sunulacak. Britney Spears'in ailesi de bu bölgeden geliyor. 
     

     
</TEXT>
</DOC>
