<DOC>
<DOCNO> 69184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/23/son/sontur19.html </URL>
<DATE> 2002/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şike çetesinin kadınları savcılıkta serbest bırakıldı 
</HEADLINE>
<TEXT>

     ''Susurluk Davası'' sanıklarından Ali Fevzi Bir ile bazı hakemler ve teknik direktörler arasında ''şike çetesi oluşturulduğu'' iddiasına ilişkin yürütülen soruşturma kapsamında adliyeye sevk edilen 6'sı kadın 8 kişi serbest bırakıldı. 
     İstanbul Organize Suçlar Şube Müdürlüğü'ndeki işlemlerinin tamamlanmasının ardından Kadıköy Adliyesi'ne sevk edilen Dilek Uzun ve kardeşi Derya Uzun ile Tuğba Demirtaş, Çiğdem Balıkçı, Tuncay Yasa, Pınar Korkut, Semiha Yılmaz ve Habip Arslantürk, soruşturmayı yürüten Cumhuriyet Savcısı Eren Gönen tarafından sorgulandı. 
     Savcı Gönen, yaklaşık 2 saat süren sorgunun ardından 6'sı kadın 8 kişiyi, mahkemeye göndermeye gerek görmeyerek serbest bıraktı. 
     Bu arada, başka bir suçtan arandığı belirtilen Dilek Uzun, polis tarafından yeniden gözlem altına alınarak Organize Suçlar Şube Müdürlüğü'ne götürüldü. 
     Öte yandan, serbest kalan ve adliyeden koşarak ayrılan kadınlardan bazıları, gazetecilerin soruları üzerine ''beraat ettik'' dediler. 
     






</TEXT>
</DOC>
