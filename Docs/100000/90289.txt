<DOC>
<DOCNO> 90289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/yazar/uras.html </URL>
<DATE> 2002/06/17/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Bir haftada yüzde 9.6 devalüasyon 
</HEADLINE>
<TEXT>

     Ecevit hastalandığından bu yana yüzde 16.3 devalüasyon gerçekleşti. Geçen hafta Türk lirası yüzde 9.6 devalüe oldu. Değer kaybetti. Milletin kılı kıpırdamıyor. Veya kıpırdasa da sesi çıkmıyor. Çünkü millet oldu "kuzu" .. 
     Halbuki eskiden, devalüasyon ihtimali var mı, olacak mı, yoksa oluyor mu, eyvah devalüasyon oldu diyerek millet "hop oturur, hop kalkar idi"... 
     Devalüasyon demek, milli paranın yabancı para karşısında değerini yitirmesi demektir. Devalüasyon demek milli paranın pul olması demektir. Devalüasyon demek insanların üretimini ucuz ucuz satarak, yabancılardan pahalı pahalı mal alması demektir. Devalüasyon demek pahalılık demektir. Devalüasyon demek milletin, ülkenin fakirleşmesi demektir. 
     Ecevit hastalandığında ABD doları 1.362 bin liradan satılıyordu. Geçen hafta sonu 14 Haziran Cuma günü 1.585 liradan işlem gördü. Bunun anlamı 3 Mayıs'tan bu yana dolar fiyatının yüzde 16.3 oranında artmasıdır. 
     Önceki hafta sonu dolar 1.445 bin lira iken, geçen hafta sonu 1.585 bin liraya yükseldi. Bir haftada fiyat artışı 140 bin liradır. Bir haftada doların değer artışı, Türk lirasının değer kayıbı devalüasyon yüzde 9.6 oranındadır. 
     Devalüasyon neden yapılır Bir ülkenin dövizi biter. İhtalatı tarmanışa geçerken ihracatı düşer. Halk dövize hücum eder. Arz az iken, talep büyük. Arz ve talebi dengelemek için fiyat ayarlaması yapılır. Dövizin fiyatı artırılır. Halbuki Türkiye'de böyle bir durum yok. 
     Şimdilerde ithalat düşük. İhracat artışı sürüyor. Yaz aylarındayız. Turist dövizi girişi arttı. IMF'den döviz geliyor. Döviz ihtiyacımız yok. Tersine Hazinemiz Türk lirası açığını döviz ile kapatıyor. Bu olumlu şartlara rağmen d"eviz fiyatı tırmanıyor. Tek bir neden var Güven yok oldu .. Bırakınız yıl sonunu, gelecek yılı insanlar önümüzdeki hafta ne olacağını bilemiyor. İnsanların huzurunu kaçırdılar. Böyle bir tabloda haftada yüzde 9.6 oranında devalüasyonu halk kuzu kuzu kabulleniyor. Büyük Türk Büyükleri de halkın kuzuluğuna güvenerek sorumsuzluklarını sürdürüyor. 
     Başka ülkelerde unutunuz haftalık yüzde 9.6 oranındaki devalüsayonu yıllık yüzde 2, yüzde 5 devalüasyon bile "kıyamet kopmasına" neden oluyor. 
     Güven bunalımı sadece devalüasyona mı yol açıyor Hayır. Devletin Hazine'nin iç borçlanma senedi bono faizleri de devamlı yükseliyor. Borsa endeksi düşüyor. Haydi borsayı bir süre unutalım. Ama bono faizlerindeki artış çok tehlikeli. İç borcu tekrar taşınamaz boyuta getiriyor. 3 Mayıs'ta devlet Hazine yüzde 53 faiz ile borçlanıyordu. Yüzde 35 yıllık enflasyon hedefine göre bu faizin reel yükü enflasyondan arındırılmış olarak Hazine'ye yükü yüzde 13.3 idi. 3 Mayıs'tan bu yana Hazine'nin borçlanma faizi 19 puan arttı. Son bir haftada 9 puan arttı. Yüzde 72'ye yükseldi. Yüzde 72 faizin yüzde 35 enflasyon hedefine göre reel yükü enflasyondan arındırılmış faiz yükü yüzde 27.4'tür. Bu reel faiz oranı, iç borç stokunu kaba anlatımıyla bir yılda durduğu yerde yüzde 27.4 oranında büyütür. Bu büyüklüğü bu Hazine kaldıramaz. Altında ezilir. 
     
Döviz fiyatı faiz fiyatı nasıl tırmanıyor Bir haftada yüzde 9.6 devalüasyon Dolar fiyatı Bin TL Bono faizi Yüzde Borsa endeksi Endeks sayısı 3 Mayıs 1.362 53.0 11.469 10 Mayıs 1.373 55.8 11.639 17 Mayıs 1.393 58.6 10.610 24 Mayıs 1.404 58.3 10.894 31 Mayıs 1.438 63.3 10.414 7 Haziran 1.445 63.6 10.151 12 Haziran 1.555 72.1 9.704 13 Haziran 1.533 72.0 9.774 14 Haziran 1.585 72.0 9.465 Değişim yüzde 1 3 Mayıs - 14 Haziran 16.3 35.8 -17.5 2 7 Haziran - 14 Haziran 9.6 14.3 -6.7      
     
     







Metin Toker’e sağlık 


Son çare 


Küreselleşme, Güvenlik ve Ulus Devlet 


Bush’un Geçici Devlet’ Planı 


Ne oldu 


Kim kimden hesap soracak 


K r payları başka bahara 


Arnavutköy kültürdür... 


Schmidt, Esmer, değerler 


lem Uzan’dan razı 


Enflasyon düşerken rahat uyku uyuyamam 


Bir haftada yüzde 9.6 devalüasyon 


</TEXT>
</DOC>
