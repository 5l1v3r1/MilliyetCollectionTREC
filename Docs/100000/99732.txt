<DOC>
<DOCNO> 99732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/03/ekonomi/eko08.html </URL>
<DATE> 2002/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa ışığı doları düşürdü 
</HEADLINE>
<TEXT>

AB uyum yasaları paketinin en önemli maddesi olan idamın kaldırılmasının Meclis’te kabul edilmesi, doları 24 bin lira düşürdü, borsa yüzde 1.9 yükseldi 
     EKONOMİ SERVİSİ 

     AB’ye giriş sürecindeki en büyük engellerden biri olan idam cezasının kaldırılması, piyasalardaki gerginliği azalttı. Erken seçim tarihinin belirlenmesinden sonra, uyum yasalarından öncelikli olan idamın kaldırılması, dolarda hızlı satış getirirken, borsaya taze para girişi yaşattı. Dolar dünkü düşüşüyle son iki günde 45 bin lira değer kaybetti. Çarşamba günü 1 milyon 695 bin liraya kadar çıkan dolar, dün 1 milyon 650 bin liraya indi. 
     AB uyum yasalarına endekslenen borsa da gün içinde 11.000 puana kadar çıktı. Ancak gün sonuna doğru gelen k r amaçlı satışlarla endeks 10.781 puandan kapanırken, yüzde 1.89’luk artış gösterdi. Hisselerin son 10 günlük değer artışı da yüzde 10’a yaklaştı. Dün toplam 859 trilyon liralık işlem hacmi gerçekleşti. 
     
     Türk tahvilleri yükseldi 
     AB uyum yasaları paketinde en tartışmalı maddelerden biri olan idam cezasının kaldırılmasının Meclis’te kabul edilmesi, Türkiye’nin yurtdışında işlem gören 2030 tahvillerine olumlu yansıdı. Dolar tahvilleri 2.5 puanlık artışla nominal değeri yüzde 86.75’e yükseldi. Türkiye’de de ikinci el bononun faizi 2 puanlık düşüşle yüzde 70’in altına indi. 
     



 EKONOMİ 





















</TEXT>
</DOC>
