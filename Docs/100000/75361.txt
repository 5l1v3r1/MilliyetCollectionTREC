<DOC>
<DOCNO> 75361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sontur10.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Amcasını öldürüp kuyuya attı... 
</HEADLINE>
<TEXT>

     Şanlıurfa'da bir kişinin, 4 arkadaşıyla birlikte amcasını öldürdüğü ve cesedi, kent çıkışında kuyuya attığı belirlendi. 
     Mal varlığı yaklaşık 125 milyar lira dolayında olduğu bildirilen Sabri Gülalp 70 , yaklaşık 2 ay önce ortadan kayboldu. Yakınları, Gülalp'in bulunması için güvenlik güçlerinin yanı sıra yerel gazete ve televizyonlara ilan verdi, ancak tüm aramalara rağmen Gülalp bulunamadı. 
     Cinayet masası dedektifleri, yaptıkları araştırmalar sonucunda, Sabri Gülalp'in, öldürüldükten sonra cesedinin kent çıkışındaki bir kuyuya atıldığını belirledi. Sabri Gülalp'in cesedi, itfaiye ekiplerinin yardımıyla kuyudan çıkarılırken, olayla ilgili olarak Sabri Gülalp'in yeğeni Mehmet Ali G, Mustafa İ, Mahmut A, İbrahim T. 
     ve Halil K. gözaltına aldı. 
     Gözaltına alınan 5 kişiden Mehmet Ali G. ve Mustafa İ'ye, güvenlik güçleri tarafından olay yerinde tatbikat yaptırıldı. Bu kişilerin suçlarını itiraf ettikleri ve cinayeti, Sabri Gülalp'in malvarlığı nedeniyle işlediklerini söyledikleri bildirildi. 
     Olayla ilgili soruşturmanın sürdürüldüğü ifade edildi. 
     






</TEXT>
</DOC>
