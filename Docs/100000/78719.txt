<DOC>
<DOCNO> 78719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sonspo24.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlu Osman'a 2 maç ceza.. 
</HEADLINE>
<TEXT>

     Profesyonel Futbol Disiplin Kurulu PFDK , bugün yaptığı toplantısında 9 dosyayı karara bağlarken, Trabzonspor'un Antalyaspor ile oynadığı karşılaşmada kırmızı kart gören bordo-mavili oyuncu Osman'a, hakemlere sözle hakaret ettiği gerekçesiyle 2 maç oynamama cezası verdi. 
     İstanbulspor'un Galatasaray ile yaptığı karşılaşmada hakem Orhan Erdemir'in kırmızı kartı ile oyun dışı kalan sarı-siyahlı oyuncu Ferdi'ye ise ayrıca ceza verilmesine kanaat oluşmadığı açıklanırken, ihraç olması nedeniyle oynamaması gereken ilk resmi müsabaka dışında ceza tayinine gerek bulunmadığı kaydedildi. 
     Ferdi, İstanbulspor'un bu hafta sonu Denizlispor ile yapacağı maçta forma giymeyerek cezasını tamamlayacak. 
     Kurul, Trabzonspor kaleci antrenörü İhsan Derelioğlu'na 10 gün hak mahrumiyeti cezası verirken, aldığı diğer kararlar şöyle 
     Antalyaspor Trabzonspor maçında çıkan olaylar nedeniyle 1 milyar 500 milyon lira para cezası. 
     Malatyaspor Beşiktaş maçında çıkan olaylar nedeniyle 1 milyar 500 milyon lira para cezası. 
     Orduspor Giresunspor maçında çıkan olaylar nedeniyle 1 milyar lira para cezası. 
     Giresunspor Orduspor maçında çıkan olaylar nedeniyle 750 milyon lira para cezası. 
     Bilecikspor Afyonspor maçında çıkan olaylar nedeniyle 750 milyon lira para cezası. 
     Afyonspor Bilecikspor maçında çıkan olaylar nedeniyle 750 milyon lira para cezası. 
     





</TEXT>
</DOC>
