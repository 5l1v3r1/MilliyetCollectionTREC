<DOC>
<DOCNO> 93733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sontur03.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli genç, yaşlı annesini bıçaklayıp öldürdü... 
</HEADLINE>
<TEXT>

     İzmir'in Konak İlçesi'nde, üniversite öğrencisi, annesini bıçaklayarak öldürdü. Basmane semtinde gazino güvenlik görevlisi iki kişi, silahla ayaklarından vuruldu. Buca İlçesi'nde sağır ve dilsiz bir kişi, intihar etti. 
     Güzelyalı Poligon 289 sokaktaki evde oturan Zafer Öztürk 22 , sabaha karşı annesi Ganime Öztürk'ü 62 önce dövdü, sonra vücudunun çeşitli yerlerinden bıçakladı ve boğazını keserek öldürdü. 
     Öz annesini bıçaklayarak öldüren genç, elindeki bıçakla kendini yaralamaya başladı. Psikolojik rahatsızlığı bulunan ve tedavi gördüğü belirtilen Zafer Öztürk, ağabeyi Erdoğan Öztürk tarafından teskin edildi. Elindeki bıçak da zorla alındı. Cinnet geçiren genç, taksiyle Yeşilyurt Eğitim ve Araştırma Hastanesi'ne götürüldü. 
     Yaşlı annesini bıçaklayarak öldüren Zafer Öztürk'ün 9 Eylül Üniversitesi İlahiyat Fakültesi 3. sınıf öğrencisi olduğu belirlendi. 
     Cinnet geçiren gencin, Yeşilyurt'taki ilk tedavisinin ardından Manisa Ruh Sağlığı ve Sinir Hastalıkları Hastanesi'ne gönderilerek tedavi altına alınacağı öğrenildi. 
     Üniversite öğrencisi Zafer Öztürk'ün ve ailesinin 17 Ağustos'ta Yalova'da meydana gelen depremden sonra İzmir'deki yakınlarının yanına göç ettikleri ortaya çıktı. 
     





</TEXT>
</DOC>
