<DOC>
<DOCNO> 61120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/siyaset/siy04.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü programı İnönü’süz sürüyor 
</HEADLINE>
<TEXT>

     EZELHAN ÜSTÜNKAYA Ankara 

     Erdal İnönü'nün teorisyenleri Yiğit Gülöksüz ve Tarhan Erdem, İnönü'nün program ve tüzüğünü tartışmaya açıyor. Çeşitli kesimlere dağıtılmak üzere bu hafta sonu çoğaltılacak olan program ve tüzükle "aydınlar bildirgesi" diye adlandırılan "bütünleşme çağrısı" gelecek hafta başında kamuoyuna açıklanacak. 
     Yeni Sol'un bütünleşme çağrısında, sağ seçmenler de unutulmadı. Gülöksüz, İstanbul'daki yerel seçim sonuçlarını örnek göstererek, "Sosyal demokrat oylar sağ partilere gitti. Beklentiler karşılanmadığında, karşı partilere oy gidebiliyor. Türkiye'nin yüzde 70'i zor durumda. Yeni Sol'un amacı bu üçte ikilik nüfusa, çalışanlara, emekçilere sahip çıkmak" dedi. 
     Avrupa solunun kendini gözden geçirip yeniden yapılanmayla tekrar halkın güvenini kazandığına dikkati çeken Gülöksüz, "SHP'yi yeniden kurmanın anlamı yok. İnsanlar yeni isimler istiyor" dedi. 
     



 SİYASET 














</TEXT>
</DOC>
