<DOC>
<DOCNO> 59225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/spor/spo01.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Nostaljik SAVUNMA 
</HEADLINE>
<TEXT>

Beşiktaş yöneticisi Mete Düren, İlhan’a ceza verilmesi halinde, bundan önceki yıllarda direğe tekme atan Feyyaz ve Mapeza’yı örnek göstereceklerini söyledi 
     BİLAL MEŞE 

     Tarihi hata olur’ 
     BEŞİKTAŞ İletişim Komitesi Başkanı Mete Düren, korner direğine tekme attığı için Disiplin Kurulu’na verilen İlhan Mansız’a ceza verilmesinin tarihi hata olacağını ileri sürdü. Düren, geçmişte bunun örnekleri olduğunu hatırlatarak, "Direklere verilen önemin, futbolcularımızın bacaklarına da verilmesini bekliyoruz. Tekmeler yüzünden takımımızın revire döndüğü haftalar var" dedi. 
     
     FIFA sıcak bakıyor’ 
     İLHAN ile ilgili gerekli itirazın hazırlıklarını sürdürdüklerini kaydeden Mete Düren, "Örneğin biri Erman Toroğlu’nun yönettiği iki maçta Feyyaz iki kez, Mapeza bir kez korner direğini yerinden söktüler. Artık FIFA da bu tür olaylara sıcak bakıyor" diye konuştu. Düren, İlhan Mansız’dan savunma istenmesi halinde geçmişteki örnekleri bir dosya halinde Federasyon’a vereceklerini de sözlerine ekledi. 
     
Kızıl’dan sert tepki      YÖNETİCİ Hasan Gocay’ın hakemlerle ilgili eleştirilerine Futbol Federasyonu üyelerinden Levent Kızıl sert tepki gösterdi. Kızıl, "Kimin ne olduğunu çok iyi biliyoruz. Sayın Gocay önce yönetime verdiği sözleri yerine getirsin. Yönetim toplantılarına bile katılmayıp, sadece medyada yer almak için istifa etmeyen Gocay, nasıl olur da hakemlerin takipçisi olur " diye konuştu. 
     
Bir kaleci daha      TEKNİK Direktör Christoph Daum, Myhre’nin sakatlığı ve Fevzi’ye güvensizliği nedeniyle yönetimden yeni bir yabancı kaleci istedi. Beşiktaşlı yöneticiler, Alman hocanın önerisi üzerine İsveçli Mattias Asper’in peşine düştü. Real Sociedad’da forma giyen ancak forma şansı bulamayan 1.97 boyundaki kalecinin hazırlık kampına yetiştirilmesi planlanıyor. 
     
Büyük buluşma      BEŞİKTAŞ’TA mart ayında yapılacak kongre öncesi adı başkan adayları arasında geçen eski yönetici Hasan Arat, bugün Başkan Serdar Bilgili’yi kulüp binasında ziyaret edecek. Beşiktaş’ta 1998 - 2000 yılları arasında ikinci başkanlık görevinde bulunan Arat’ın, Bilgili ile kulübün son durumu ile ilgili bilgi alış verişinde bulunacağı öğrenildi. 
     
Sahaya inen taraftarlar yandı      İSTANBUL Cumhuriyet Başsavcılığı, 22 Aralık’ta İnönü Stadı’nda oynanan Beşiktaş - Gaziantep maçında sahaya inen yedi taraftar hakkında, "görevli memura mukavemet" suçundan 3 ile 5’er yıl arasında hapis cezası istemiyle dava açtı. Cumhuriyet Savcısı Osman Uludüz’ün hazırladığı iddianamede sanıkların TCK’nın 258 2. maddesi uyarınca cezalandırılması istendi. 
     GÖKMEN Aydoğdu, Ali Güney, Erhan Küçükçavdar, Serkan Haberdar, Levent Tezel, Ayhan Yılmaz ve Serkan Çarpışantürk hakkında dava açan Uludüz iddianamesinde şu görüşlere de yer verdi "Spor ahlakı ve intizamını tehlikeye sokarak kamu görevi yapan müşteki orta hakeme karşı girişilen bu saldırı fiilinin, görevli memura mukavemet suçunu içerdiği anlaşılmıştır." 
     



 SPOR 






















</TEXT>
</DOC>
