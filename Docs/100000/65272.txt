<DOC>
<DOCNO> 65272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/dunya/dun03.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron Keşke Arafat’ı zamanında temizleseydim 
</HEADLINE>
<TEXT>

     DIŞ HABERLER SERVİSİ 

     İsrail Başbakanı Ariel Şaron, bundan 20 yıl önceki Lübnan Savaşı sırasında Filistin lideri Yaser Arafat’ı öldürmediği için pişman olduğunu söyledi. 1982’deki Lübnan iç savaşına İsrail’in müdahalesi sırasında savunma bakanlığı görevinde bulunan Şaron, ülkede yayımlanan Maariv gazetesine verdiği demeçte, Filistin Kurtuluş Örgütü FKÖ lideri Yaser Arafat’ı o dönemde "tasfiye etmediği" için pişmanlık duyduğunu belirtti. 
     İsrail tarafından, FKÖ’yü ülkenin kuzeyindeki sınır bölgesinden atmak için başlatılan ancak ordunun bu amaçla Beyrut’a kadar ilerleyip örgütü kovaladığı müdahale sırasında, "Lübnan’da Arafat’ın tasfiye edilmemesi" yönünde bir anlaşma bulunduğunu belirten Şaron, bununla birlikte, şu an ev hapsinde tutulan Filistin liderini h l uzlaşma masasında muhatap olarak kabul edebileceğini söyledi. 
     
     Belki uzlaşabiliriz 
     Şaron’un, "İsrail’e saldırılarda bulunan Filistinli militanları tutuklatması durumunda h l uzlaşma ortağım olabilir" dediği Yaser Arafat, bir süredir İsrail yönetimi tarafından, Batı Şeria’daki Ramallah kentinde, tecrit edilmiş şekilde ev hapsinde tutuluyor. 
     



 DÜNYA 












</TEXT>
</DOC>
