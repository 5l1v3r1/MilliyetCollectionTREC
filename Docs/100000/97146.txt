<DOC>
<DOCNO> 97146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/soneko04.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'da faiz indirimi Real'e değer kazandırdı... 
</HEADLINE>
<TEXT>

     Brezilya Merkez Bankası'nın temel faiz oranını yarım puan indirmesi sonrası, piyasalar yükseldi, yerel para birimi real değer kazandı. 
     Sao Paulo menkul kıymetler borsası Perşembe günü binde 5.4 oranında puan kazandı, real de yaklaşık beş centavos değer kazanarak 2 dolar 84 centavos'a çıktı. 
     Brezilya'da Merkez Bankası, faiz oranını dört aydır ilk kez aşağıya çekmesine karşın, temel faiz oranı yine de yüzde 18'de kaldı. 
     Brezilya'da hükümet, ING Barings'in baş ekonomisti Marcelo Salomon'u, devlet başkanlığı için aday göstermişti. 
     Enflasyonla mücadele için faiz oranının yüksek tutulması politikası yürürlüğe girerken, ekonomistler, 2003 yılı için belirlenen yüzde 4'lük enflasyon hedefine ulaşılacağını tahmin ediyor. 
     Brezilya ziyareti yarın başlayacak olan Uluslararası Para Fonu IMF Başkan Yardımcısı Anne Krueger'e de, bu plan sunulacak. Krueger ile Brezilya hükümeti, keşmekeşli seçim döneminde ülke ekonomisine çeki-düzen verici geçiş-dönüşüm dönemi kredisini müzakere edecek. 
     Bu geçiş-dönüşüm kredisi, Güney Kore'de dört yıl önce düzenlenen seçimlerden önce temin edilen kredi paketine benzeyecek. Bu paket, Brezilya'da öndegelen devlet başkanları adaylarının mali disiplini seçimlerden sonra da sürdürmesi için dosdoğru, hedefe odaklı-yönelimli taahhütler gerektirecek. 
     Böylece, sol kanattaki İşçi Partisi'nin seçim zaferi kazanması ihtimali halinde belirecek endişeleri de giderip, ortalığı yatıştıracak. 
     





</TEXT>
</DOC>
