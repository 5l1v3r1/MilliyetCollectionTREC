<DOC>
<DOCNO> 78790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/magazin/amag.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişandan ilk fotoğraflar... 
</HEADLINE>
<TEXT>

Nişandan Yasemin Kozanoğlu’nun hamileliğini, Erol Derviş ile evleneceğini ilk biz duyurduk. Ve şimdi, nişan fotoğrafları ilk kez ve sadece Milliyet’te...ilk fotoğraflar... 
     YAŞAR ÇAKMAK 

     Geçtiğimiz hafta sonu aile arasında yaptıkları nişanla evlilik yolundaki ilk adımı atan Devlet Bakanı Kemal Derviş’in disk jokey DJ oğlu Erol Derviş ile sosyetik güzel Yasemin Kozanoğlu’ nun bu çok özel anlarının fotoğrafları ilk kez Milliyet’te... Kemal Derviş’in eski eşi Neslihan Taki ile geldiği nişana, Yasemin Kozanoğlu’nun annesi Ahu Tuğbay, anneannesi Saadet, dedesi Nejat Tuğbay ve teyzesi Afet Karacan katıldı. Sade nişan töreninde Yasemin Kozaoğlu’nun babası Ahmet Kozanoğlu yoktu. 
     
     Düğün yaz başında... 
     Yasemin Kozanoğlu’nun, annesiyle yaşadığı Kanlıca’daki yalıda aile arasında yapılan nişan töreniyle ilgili olarak sorularımızı yanıtlayan Erol Derviş’in annesi Neslihan Taki şöyle konuştu "Düğün tarihi konusunda çocuklar neye karar verirlerse uyacağız. Ama kısmetse düğünü yaz başında yapmayı arzuluyoruz." 
     
     Sosyete işi olmayacak’ 
     Düğünü İstanbul’da yapmayı planladıklarını ifade eden Taki sözlerini şöyle sürdürdü "Sosyete düğünü olmasını istemiyoruz. Değişik olsun isterim ama yer konusundaki fikirlerimizi çocukların fikirleriyle birleştirmek daha doğru. Büyükada’daki evimizde ya da Kemer Country’de çok güzel olur." Ahu Tuğbay da, "Yasemin’in mutlu olmasını istiyorum. Çok yakıştılar, gönüllerince olsun" diye konuştu. 
     
     



 MAGAZİN 










</TEXT>
</DOC>
