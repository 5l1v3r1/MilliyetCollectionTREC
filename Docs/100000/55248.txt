<DOC>
<DOCNO> 55248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/guncel/gun05.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehaletin böylesi... 
</HEADLINE>
<TEXT>

Lösemi hastası kızlarını hastaneden kaçıran aile umudu kamlumbağ kanında arayınca küçük kız yeniden hastanelik oldu 
     Tuncay DAĞLI DHA 

     Adana'da lösemi hastası 1 yaşındaki Seda Yolaç, tıbbi tedaviyi yarım bırakıp hocaya başvuran ailesi yüzünden az kalsın hayatından oluyordu. Hastanede tedavi gören çocuklarının iyileşmeyeceği düşüncesine kapılan Yolaç ailesi, Seda’yı Çukurova Üniversitesi Hastanesi'nden gizlice çıkardıktan sonra Kütahya'ya götürdü. 
     Burada bir televizyonda şifalı bitkilerle her türlü hastalığı iyileştirdiğini ileri süren Mustafa Sarıkaya’yı bulan aile, Sarıkaya'nın yazdığı sözde reçeteyi uyguladı. Bu- na göre kaplumbağa kanından 3 çorba kaşığı içirilen zavallı Seda'ya 2 ay boyunca ısırgan ve karabaş otunun suyunu içirip ve tohumunu yedirdiler. Bunun üzerine komaya giren küçük Seda yeniden aynı hastaneye getirildi. 
     
     Durumu ağır 
     Durumu ağırlaşan Seda ilk müdahalelerin ardından yaşama döndürülüp, kemoterapi tedavisine alındı. Seda'yı tedavi eden Prof. Dr. Atilla Tanyeli, hastaları kocakarı ilaçlarıyla tedavi ettiğini ileri sürüp kandıran şarlatanlara engel olunması gerektiğini söyledi. 
     



 GÜNCEL 
















</TEXT>
</DOC>
