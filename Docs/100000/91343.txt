<DOC>
<DOCNO> 91343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/spor/spo05a.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişşt, susun 
</HEADLINE>
<TEXT>

Senegalli futbolcular, Millilerimiz’in çok konuşarak iddialı demeçler verdiklerini söylediler ve "Bu maç için bizi daha fazla motive ediyorlar" uyarısında bulundular 
     Şanslı kim 
     MİLLİ Takımımız’ın bugünkü rakibi Senegal’den uyarı geldi. Afrikalı futbolcu Ndour, Türk Milli Takımı yetkilileri ve futbolcularının, kendileriyle yapacakları maç için çok fazla konuşup, iddialı demeçler verdiklerini ileri sürdü. Ndour, "Şenol Güneş ve futbolcular, bizim şansımızı az görüyorlarmış. Biz onlara, karşılaşmayla ilgili öncesinde fazla konuşmayın’ dedik. Bu tip konuşmalar bize fazladan motivasyon sağlıyor" ifadesini kullandı. 
     
     Disiplin şart 
     AFRİKA kıtasının arkalarında olduğunu hissettiklerini belirten Ndour şöyle devam etti "Daha önce Fransa ve İsveç gibi önemli takımları yenme başarısını gösterdik. Aynı performansımızı sürdürürsek, yarınki bugün maç bizim için sorun olmaz. Türkiye’nin çok iyi oyunculara ve fanatik seyirciye sahip olduğunu biliyoruz. Maç boyunca tam bir disiplin içinde oynamak zorundayız. Konsantrasyonumuzu yitirmezsek, başaracağımızdan eminiz." 
     
     Seri katil 
     SENEGAL’İN yıldızı Diouf başarılarının temelinde, aile değerlerine bağlılık, takım içindeki birlik ve çok çalışmanın yattığını söyledi. Afrika’da yılın futbolcusu seçilen ve ülkesinde "seri katil" unvanıyla tanınan Diouf, kampta aileleriyle birlikte yaşadıklarını hatırlattı, "Ailenizin, size yakın olması çok önemli. Onları, oynadığınız maçlarda tribünlerde görmek ve aldığınız sonuçlarla tatmin etmek mutluluk verici" diye konuştu. 
     
Fransız desteği      SENEGAL’İN Fransız Teknik Direktörü Bruno Metsu’ya, Fransız teknik adamlardan destek mesajları yağdı. Liverpool’un hocası Gerard Houllier ve Olympique Marsilya’nın eski çalıştırıcısı Rolland Courbis, Senegal, ilk turda Fransa’yı yenmesine karşın Bruno Metsu’ya yarınki maç için başarılar diledi. 
     METSU, oyuncularının hemen hemen tamamının Fransa Ligi’nde oynadığını hatırlattı. Senegal’in hocası, daha çok Fransa’nın ve Fransız gazetecilerin ilgi odağı durumuna geldiklerini ifade ederek, "Oyuncularımız da, Fransa’dan birçok kutlama ve destek mesajları aldı" diye konuştu. 
     



 SPOR 


































</TEXT>
</DOC>
