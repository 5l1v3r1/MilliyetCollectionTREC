<DOC>
<DOCNO> 85758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/son/sontur23.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatrocu kadın, işadamının çıplak fotoğraflarıyla şantaj yaptı 
</HEADLINE>
<TEXT>

     Maltepe'de, bir işadamının evinde darp edilip çıplak fotoğraflarının çekilmesi olayına karıştıkları ileri sürülen 2 kişi yakalandı. 
     Asayiş Şube Müdürlüğü Gasp Büro Amirliği'nden alınan bilgiye göre, polise başvuran işadamı S.T, evine gelen 2 kişinin kendisini darp ederek, çıplak fotoğraflarını çektiklerini söyledi. 
     Bunun üzerine harekete geçen polis, Bursa'da bir tiyatro grubunun üyesi oldukları belirlenen Bali Kahraman ile Saliha Temur'u gözlem altına aldı. 
     Bu kişilerin yapılan sorgularında, Temur'un, ilişkiye girdiği S.T. 
     ile beraber yaşamak istediğini, ancak işadamının bunu kabul etmediğini anlattıkları belirtildi. Bunun üzerine Temur'un, durumu tiyatro grubundan arkadaşı olan Bali Kahraman'a anlattığı ve yanlarına ''Nihat'' adlı bir arkadaşlarını da alıp İstanbul'a geldikleri öğrenildi. Temur'un, diğer 2 kişiye S.T'nin Maltepe'deki evini gösterdiği, bu kişilerin de işadamını darp edip elbiselerini çıkararak, çıplak fotoğraflarını çektiklerinin belirlendiği kaydedildi. Çıplak fotoğraflar karşılığında S.T'den para sızdırmak isteyen 3 kişinin, işadamının telefon numarasını değiştirmesi üzerine, bu amaçlarına ulaşamadıkları belirtildi. Yetkililer, olayla ilgili soruşturmanın sürdürüldüğünü, ''Nihat'' adlı kişinin yakalanmasına çalışıldığını bildirdiler. 
     





</TEXT>
</DOC>
