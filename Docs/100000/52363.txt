<DOC>
<DOCNO> 52363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/siyaset/siy02.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Zenginim, hediye almayı severim’ 
</HEADLINE>
<TEXT>

MHP’li Kırkpınar, Bayındırlık eski Bakanı Koray Aydın’ın danışmanına takım elbise aldığını doğruladı Üzerindeki ceketi beğenmedim, Vakko’dan takım elbise aldım 
     GÜNSELİ ÖNAL Ankara 

     MHP İzmir Milletvekili Yusuf Kırkpınar, "Vurgun Operasyonu" nedeniyle Bayındırlık Bakanlığı’ndan istifa eden MHP’li Koray Aydın’ın Danışmanı Sedrettin Dinçer’e Vakko’dan takım elbise aldığını doğruladı. 
     Bayındırlık Bakanlığı ile bir işi olmadığını, 25 yıldır inşaat işiyle ilişkisi kalmadığını belirten Kırkpınar, "Arkadaşlarıma, yanımda çalışanlara, yoksullara hediye almayı severim. Zenginim, alırım" dedi. 
     Kırkpınar, Dinçer’in ifadesinde kendisinin aldığı takım elbiseden de söz etmesi üzerine şunları söyledi "Sedrettin Dinçer MHP Genel Sekreterliği döneminden beri Aydın’ın danışmanı. Seçimlerden sonraydı, belki de hükümet h l kurulmamıştı veya yeni kurulmuştu. Bir gün kuliste baktım, üzerinde eski kırçıllı kahverengi ceket vardı. Beğenmedim. Bu ne biçim ceket. Yürü sana bir ceket alayım dedim. Hemen aldım, götürdüm. Ben İGS’den aldım, aldığımı sanıyordum, demek ki Vakko imiş. İGS, Vakko’nun yanında olduğu için demek ki oraya girmişiz." 
     Yanında çalışanlara da sık sık takım elbise aldığını belirten Kırkpınar, şöyle dedi 
     "Ben zenginim, değilim demiyorum ki. Arkadaşlarıma elbise alırım, onlar da bana alır. Erzurum Milletvekilimiz Cezmi Polat’a da İGS’den takım elbise aldım, o da bana alır. Geçen Oran Yolu’nda açılan İGS mağazasını Ordu Milletvekili Cemal Enginyurt ile gezmeye gittik. Madem beni buraya getirdin, bari bir elbise al dedi. Ona da bir takım elbise aldım. Yanımda binlerce insan çalışıyor. Param var, alıyorum." 
     



 SİYASET 


















</TEXT>
</DOC>
