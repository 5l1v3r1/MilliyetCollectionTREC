<DOC>
<DOCNO> 94816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/yazar/altan.html </URL>
<DATE> 2002/07/10/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Kıs kıs gülün, kah kah keh keh... 
</HEADLINE>
<TEXT>

     Evrensel bir değişimin bu kadar hızlandığı ve daha da hızlanacağı bir dönemde ya hamasi edebiyata, ya mistik hipnozlara dayalı demagoglar saltanatının - yani "statüko"nun - sürüp gitmesi beklenebilir mi Türkiye’de 
     Bu mümkün değildir, mümkün olmadığını da somut olarak görüyorsunuz işte... 
     Asıl büyük çatışma, halk kitlelerini yoksul bırakma pahasına, sözde bağımsız görünümlü "ulus - devletölere yılda 500 milyar dolarlık silah satan sektörle modern teknolojiye dayalı evrensel üretim sektörü arasında olmakta... 
     Silah sektörü "statüko"nun silah alımlarının azaltılarak, halk yığınlarının zenginleşmesinden ve tüketimlerini artırmasından yana olan modern teknoloji sektörü ise, "değişim"in bayrağını yükseltmekte... 
     
     Aslında Türkiye’nin içine de yansıyor bu çatışma... 
     Televizyon kanallarında "statüko"cular "Batı emperyalizmi" edebiyatı yaparken Em. büyükelçilerden Şükrü Elekdağ, Özdem Sanberk, Emre Gönensay çok daha evrensel ve "dialektik" bir değişimin analizlerini yapıyor, ufuklarını açıyorlar. 
     
     Türkiye’de çoğunluk, padişah efendilerinden medet umar gibi, politikacılardan medet umar, onların yanında payelenmeye çalışır. Ve pek kimsenin evinde ne Anayasa, ne Ceza Yasası, ne partilerin programları bulunduğu halde en vazgeçilmez ortak konudur politika... Demagoglar saltanatının sona ermekte olduğunu algılayamamanın bir sonucu... 
     
     Biliyorum, siz şimdi Ankara’da olup bitenleri ve Türkiye’yi ne gibi sürprizlerin beklediğini merak ediyorsunuz... 
     Güneri Cıvaoğlu, dünkü yazısında, DSP’deki çatlamanın pek de bir sürpriz olmadığını bazı hatırlatmalarla netleştiriyordu... 
     Kemal Derviş daha birkaç gün önce bankacılara şöyle demişti 
     - Cumhurbaşkanı ve Genelkurmay’la konuştum. Siyaset beni çekiyor. Aktif siyasete girerek siyasi belirsizliğe çözüm oluşturmaya çalışacağım. Birkaç hafta içinde sonuca ulaşılır. 
     Cıvaoğlu, düğmeye basma zamanının gelmiş olduğuna bir işaret olarak da, Cumhurbaşkanı’nın şu sözünü hatırlatıyordu 
     - Tatile çıkmayacağım ve Ankara’da kalacağım. 
     Ayrıca yine Kemal Derviş, liderler toplantısında, Ecevit’e 
     - Sağlığınızdan kaynaklanan siyasi belirsizlik nedeniyle ekonomi kötüye gidiyor, demişti. 
     Güneri, şöyle devam ediyordu yazısına 
     "Ve Yılmaz, Sizin doktorlarınızın gizli raporuyla olmuyor, topluma bir sağlık kurulunun raporu açıklanmalıdır’ derken, o raporun Ecevit başbakanlık yapamaz’ mesajını vereceğini tahmin etmiyor muydu " 
     
     Tabii bir de Başkan Bush’un durumu var. Bush da, hamasi edebiyata sığınarak bir yandan Saddam’ı en büyük düşman ilan eder ve silah sektörüne yeni kazançlar sağlamak için Kongre’ye öneriler götürürken bir yandan da en ünlü Amerikan firmalarının sahtecilikleri dökülüyor ortaya... Euro da, dolar düzeyine yaklaşıyor... 
     Başkan Bush’un Saddam’a karşı, kışa doğru başlatacağı neredeyse kesinleşen saldırıda, Türkiye’nin pozisyonu ne olacak 
     Türkiye’de seçimler, bu saldırıdan önce mi yapılacak, sonra mı 
     Başkan Bush’un yakın çevresi, kimbilir ne düşünüyor bu konuda 
     
     20. yüzyılın 2 büyük yanılgısı oldu 
     1- Ekonomiyi, "ulus - devlet" modelleri içinde, siyasetçilerinin iradelerine göre değişik biçimlerde uygulanabilecek bir mekanizma sanmak... 
     2- Leninizm’i, Komünizm sanmak... 
     Ekonomi, siyasal iradeler dışında, kendine özgü kuralları bulunan, - müspet bilimler düzeyinde - bir olguydu ve kimseye ziyanı dokunmaması için de, "saydam ve evrensel" olması gerekiyordu. Saydam ve evrensel olmayan yerel ekonomiler, gizli bir iç soygun yozlaşmasına uğruyordu. 
     
     O nedenle Türkiye’de de, ekonominin saydam ve evrensel olması gerekiyordu. 
     Bunu da en iyi bilenlerden biri, "Avrupa hareketi"ni başlatmış olan Can Paker’di. 
     Neşe Düzel’in, Ankara’daki son olaylardan çok daha önce, Paker’le yaptığı röportajda, Paker şöyle demişti 
     "Canlılar da devletler de dış dünyaya uyum sağlamayınca ölürler. Kapalı sistem ölmeye mahkumdur. Türkiye kaybolmanın sınırında duruyor." 
     Önümüzdeki yıllar, Can’ın ne kadar haklı olduğunu kanıtlayacağa benziyor. 
     Çünkü 21. yüzyıl, aynı zamanda demagoglar saltanatının da sonunu getirmede... 
     
     







Nereye .. 


Kıs kıs gülün, kah kah keh keh... 


Radikal Bakan 


Ecevit Bahçeli dostça yaklaştı 


Bulanık suda balık avlamak 


Cem, Derviş, Özkan... Ve oyun planı 


DSP'den bir çığ kopar 


Türkiye nereye gidiyor 


Kredibilite, çıkış ve umut arayışları 


Köprü, baraj, tiyatro 


Dış politika zorlanıyor 


Bir dünya yarattım, yalnız ikimiz için 


Çözümsüzlüğün "çözümü" 


Seçim, vefa ve nankör... 


Ecevit ve Özkan Caz Vapuru’na giremediler 


BSG Evi’nde neler oluyor 


Hazine borç bulup borç ödemekten perişan 


</TEXT>
</DOC>
