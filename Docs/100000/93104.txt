<DOC>
<DOCNO> 93104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sondun01.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 4 Temmuz'da ''terörist saldırı'' endişesi... 
</HEADLINE>
<TEXT>

     ABD Dışişleri Bakanı Colin Powell, 4 Temmuz Bağımsızlık Günü kutlamalarında, terörist saldırılar olasılığına karşı Amerikalılardan tetikte olmalarını istedi. 
     CBS televizyonundaki ''Face to Nation'' programına katılan Powell, çeşitli istihbarat raporları geldiğini, halkın, özellikle 4 Temmuz'da dikkatli olması gerektiğini söyledi. 
     Powell, dikkatli olunması uyarısının ardından, yine de Amerikalılardan 4 Temmuz'u iyi bir şekilde kutlamalarını ve işlerine devam etmelerini istediğini belirtti. 
     New York Times gazetesi de Amerikan Federal Araştırma Bürosu'nun FBI , 4 Temmuz kutlamalarında terörist saldırılar olabileceği ihtimaline karşı, tüm yerel ve eyalet bürolarını uyardığını duyurdu. 
     
     Özel önlemler... 

     Amerikan Federal Soruşturma Bürosu'ndan FBI gelen ''terör saldırısı uyarısı'' üzerine New York kentinde 4 Temmuz ABD ulusal bayramı nedeniyle olağanüstü güvenlik önlemleri alındı. 
     Bayram günü kent üzerinde Amerikan savaş uçakları uçacak, kentteki başlıca binaların girişlerine ve çevrelerine radyasyon detektörleri yerleştirilecek. Bu binalar arasında belediye başkanlığı ile emniyet müdürlüğü de bulunuyor. 
     ''Newsweek'' dergisi tarafından yapılan bir kamuoyu yoklaması, halkın önemli kısmının 4 Temmuz'da bir saldırı beklediğini ortaya koymuştu. 
     





</TEXT>
</DOC>
