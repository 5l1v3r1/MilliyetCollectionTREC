<DOC>
<DOCNO> 73567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/yazar/pulur.html </URL>
<DATE> 2002/03/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fenerlilerin açtığı afiş ve demokrasi... 
</HEADLINE>
<TEXT>

     SON birkaç yıldır, futbol maçlarında, yazılı olmayan bir kural gelenek haline geldi maça başlamadan önce İstiklal Marşı okunuyor... PKK'ya ve bölücülere karşı bir tepkiydi bu, hiçbir maç İstiklal Marşı çalınmadan ve okunmadan başlamıyor. 
     
     PAZAR akşamı Fenerbahçe - Malatya maçında da İstiklal Marşı okunurken, bir baktık seyircilerle polis birbirine girmiş, polis seyircinin elinden uzun bez afişi almak istiyor, seyirci de vermiyor afişte neler yazıldığı da itiş kakış sırasında okunmuyor. 
     Biraz sonra polis mücadeleden vazgeçince okundu 
     "SANDIKTA GÖRÜŞÜRÜZ MESUT BEY " 
     
     ANLAŞILDI, Fenerbahçe seyircisi Galatasaray'ı tuttuğunu ileri sürdüğü Federasyon Başkanı Haluk Ulusoy'un arkasında Mesut Yılmaz'ın olduğunu sanarak - belki de öyledir - ANAP Genel Başkanı'na sandıkta hesap soracağını, yani partisine oy vermeyeceğini söylüyor. 
     Eeeee ne var bunda, bunda polislik ne var 
     
     NE var bunda olur mu, işgüzarlık var 
     Yarın Mesut Bey bu afişi görürse, kendi partisinden olan İçişleri Bakanı'na "Senin polislerin bunu görmedi mi " derse... 
     Böyle diyeceği de belli değil, ya derse 
     Hem müdahale edilecekse, iki dakika daha beklenemez miydi İstiklal Marşı okunurken, bu kargaşaya ne gerek vardı 
     
     ÜSTELİK ne var bu afişte 
     Hani demokrasi vardı, hani hedefimiz Avrupa demokrasisiydi, ne oldu 
     İnsanlar demokratik haklarını, protesto haklarını, uygar bir biçimde gösteremezler mi Vurmadan, kırmadan, küfretmeden "Size oy vermeyeceğiz " demenin suçu nedir 
     
     EĞER bu suçsa, biz de buna benzer bir suçu daha önce işledik. 
     Sonucu malum son Fenerbahçe - Galatasaray maçından sonra, x Fenerbahçeli okurlarımız, Şişli'nin DSP'li Belediye Başkanı, Galatasaraylı Mustafa Sarıgül'ün, maça gitmeleri için, Galatasaraylı taraftarlara belediye araçlarını tahsis etmesine karşı çıkıp "Bunun cezası yok mu " diye bize sormuşlardı, biz de kendilerine bu köşede şöyle demiştik 
     "Bunun hukuki yönünü bilemeyiz, ama siyasi cezası vardır, Şişli'de oturan Fenerbahçeliler, ilk seçimde, Mustafa Sarıgül'e oy vermezler, olur biter " 
     Böyle diyerek, biz de mi suç işlemiştik 
     Allah, bizim yazıyı, o polislerin eline düşürmemiş 
     
     MESUT Yılmaz, Avrupa'nın şartları kabul edilmezse, olacakları, "felaket senaryosu" kurarak anlatmış... 
     Oysa asıl felaket bu kafalarda insanların demokratik tepkilerine izin vermeyen bu kafalarda... 
     --------- 
     x Bu paragrafın buraya kadar olan bölümü Fenerbahçelilere laf atan Galatasaraylı Hasan Cemal'e ithaf edilmiştir. 
     
     







Saddam, bir beladır 


Paşa Kabataş’ta 


Önce Filistin’i çözün 


ORTADOĞU’da kumar sürüyor 


Irak'ta çılgınlık nedir, ne değildir .. 


İki ucu da 


Televizyonlarda kalite nasıl yükselir 


Krizin nedeni Kötü yönetişim 


Yönetim yargıyı aşmaya çalışıyor 


ABD devrede 


Faizden bıktı iki yalısını sattı 


Türk basını kumarhaneciye gereken yanıtı verdi 


Fenerlilerin açtığı afiş ve demokrasi... 


Merkez Bankası galiba artık sahiden özerk 


Boyunlarınıza iltifattır 


Yasalara uyan var mı 


Londra’da "Kelkit Çay Evi" 


</TEXT>
</DOC>
