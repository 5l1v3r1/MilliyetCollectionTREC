<DOC>
<DOCNO> 74098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/ekonomi/eko08.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ticari araçta canlanma sinyali var’ 
</HEADLINE>
<TEXT>

     EKONOMİ SERVİSİ 

     Opel’in yenilenen ikinci kuşak ticari aracı Combo 17 milyar 600 milyondan piyasaya sunuldu. Yeni Combo’nun tanıtım toplantısında konuşan Opel Türkiye Genel Müdürü Erhard Spranger, Opel’in yeni ürünleriyle pazarda zamanında konumunu aldığını, ticari araç segmentinin büyümeye başlamasının ticarete yatırım yapan yani düzelen bir ekonominin göstergesi olduğunu söyledi. 
     Spranger, yeni Combo’yla ürün ataklarını sürdürdüklerini ve önümüzdeki birkaç yıl içinde birçok yeni modelin piyasaya sürüleceğini söyledi. İleriki beş yıl içinde yatırım amacıyla toplam 10 milyar euro harcayacak olan Opel’in, bu şekilde konumunu daha da güçlendireceğini anlatan Spranger, "Türkiye bizim için her zaman Opel’in güçlü olduğu bir ülke oldu" dedi. 
     Yeni Combo’lar 1.7 litrelik dizel motorla piyasaya sürülürken önümüzdeki dönemde aracın sedan versiyonu da 1.6 litre benzinli motoruyla pazarda yerini alacak. 
     



 EKONOMİ 


















</TEXT>
</DOC>
