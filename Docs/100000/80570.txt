<DOC>
<DOCNO> 80570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/soneko14.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk üç ayda Türkiye'ye gelen ziyaretçi sayısı yüzde 23.4 arttı 
</HEADLINE>
<TEXT>

     Bu yılın mart ayında, Türkiye'ye gelen yabancı ziyareteçilerin sayısında, geçen yılın aynı ayına göre yüzde 23.4 oranında artış gerçekleşti. 
     Bu yılın Ocak-Mart aylarını kapsayan ilk üç ayda, geçen yılın aynı dönemine göre ise yabancı ziyaretçi sayısında da yüzde 7.4'lük bir artış saptandı. 
     Devlet İstatistik Enstitüsü'nün DİE verilerine göre, 2002 yılı mart'ında, havayolu ile gelenlerde yüzde 18.7, karayolu ile yüzde 44.5, demiryolu ile gelenlerde de yüzde 14.7 oranında artış 
     gerçekleşti. Ancak, denizyolu ile ziyaret edenlerin sayısında, geçen yılın aynı ayına göre yüzde 11.6'lık bir gerileme kaydedildi. Diğer yandan, mart ayında Türkiye'ye giriş ve çıkış yapan ziyaretçilerin dökümüne bakıldığında, havayolu ile gelenler 727 bin 264, karayolu ile 312 bin 744, denizyolu ile gelenler 36 bin 368 kişi oldu. Demiryolu ile gelenlerin toplamı ise 3 bin 524 olarak hesaplandı. Böylece, mart ayında, giriş-çıkış yapanlar 1 milyon 79 bin kişi olarak saptandı. Bu arada, mart'da, 587 bin 520'si yabancı, 3 bin 138'de Türk olmak üzere toplam 940 bin 658 kişi yurtdışına çıkış gerçekleştirdi. Mart ayı verilerine göre, Türkiye'ye giriş yapanların ülkelere göre dağılımında, geçen yılın aynı ayına göre, OECD Avrupa ülkelerinden gelenlerin oranı yüzde 32.1 artış gösterirken, Diğer Avrupa Ülkelerinden gelenler yüzde 42.6, Asya ülkelerinden gelenler yüzde 26.1, Bağımsız Devletler Topluluğu'ndan yüzde 13.7, Afrika ülkelerinden gelenler de yüzde 14 oranında artış görüldü. Diğer OECD ülkeleri ile Amerika'dan gelen ziyaretçi sayısında ise sırasıyla yüzde 37.8 ile yüzde 36.3 oranında gerileme kaydedildi. Veriler içinde en ilginç olanı ise Okyonusya ülkelerinden gelenler oldu. İstatistikler, 2001 yılı Mart ayında 1 kişinin giriş yaptığını gösterirken, bu yılın aynı ayında bu rakam 159 kişiye yükseldi. 
     





</TEXT>
</DOC>
