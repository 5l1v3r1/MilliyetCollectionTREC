<DOC>
<DOCNO> 64294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/son/sondun10.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahran'da öğretmenler yine gösteri yaptı 
</HEADLINE>
<TEXT>

     İran'ın başkenti Tahran'da gösteri yapmak isteyen bir grup öğretmen, polis tarafından dağıtıldı. 
     Tahran radyosunun haberine göre, bu sabah Cumhurbaşkanlığı Konutu yakınlarındaki Pasteur meydanında toplanan öğretmenler, polisin gösterinin dağıtılmasını istemesi üzerine, Tahran Üniversitesi yanındaki İnkılap meydanına doğru yürümek istedi. 
     Bunun üzerine müdahale eden polis, gösterici öğretmenleri dağıttı. 
     Gösteriye 400 kadar öğretmenin katıldığı belirtildi. 
     Geçen haftalarda da ortaokul öğretmenlerinin ücret ve konut sorunlarının çözülmesi isteği ile Tahran'da düzenlediği gösteriler sonrasında Cumhurbaşkanı Muhammed Hatemi, öğretmenlerin sorunlarının incelenmesi için özel bir komite atamış, Tahran Eyalet Valiliği ise bütün gösterileri yasaklamıştı. 
     






</TEXT>
</DOC>
