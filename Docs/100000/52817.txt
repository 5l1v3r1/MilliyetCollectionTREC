<DOC>
<DOCNO> 52817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sonspo14.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin 6 as oyuncusu oynayamayacak 
</HEADLINE>
<TEXT>

     Avrupa serüvenini bitirdikten sonra tamamıyla Türkiye Ligi'ne konsantre olan Fenerbahçe, Gençlerbirliği'ni yenerek, kendi sahasındaki yenilmezliğini sürdürmek istiyor. 
     Ligde kendi sahasında yaptığı son 23 maçı da kazanan sarı-lacivertliler, Gençlerbirliğini de yenerek, hem bu rekorunu geliştirmek hem de ligdeki iddiasını sürdürmeyi amaçlıyor. 
     
     6 as oyuncusu yok 

     Fenerbahçe, Gençlerbirliği maçı öncesinde sakatlık ve cezalılar nedeniyle sıkıntı yaşıyor. 
     Sarı-lacivertlilerde, sakatlıkları bulunan Revivo, Ogün, Rapaiç'in oynamayacağı, sağ adalesinde zorlanma olan Mert Meriç'in de forma giymesinin çok zor olduğu öğrenildi. 
     Gaziantepspor maçında sarı kart görerek ligde 11. haftada 4'er sarı karta ulaşan ve cezalı duruma düşen Lazetiç ile Andersson da yarınki maçta forma giyemeyecek. 
     Sarı-lacivertli takım bu akşam basına kapalı yapacağı idmanla hazırlıklarını tamamlayacak. 
     
     Muhtemel onbir 

     Malatyaspor maçında gördüğü kırmızı kart nedeniyle Gaziantepspor karşısında oynayamayan Johnson, bu maçta takımındaki yerini alacak. 
     Teknik direktör Mustafa Denizli'nin bu maçta forvette Oktay'ın yanında cezalı olan Andersson'un yerine genç Serhat'ı oynatması, sakatlığı düzelen Zoran Mirkoviç'i de bu maçta görev veremesi bekleniyor. 
     Fenerbahçe'nin Gençlerbirliği maçına şu muhtemel 11 ile çıkması bekleniyor 
     Rüştü, Mustafa, Ümit, Zoran Mirkoviç, Ali Akdeniz, Ali Güneş, Yusuf, Johnson, Abdullah, Serhat, Oktay. 
     FB 382 ükrü Saraçoğlu Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Selçuk Dereli yönetecek. 
     






</TEXT>
</DOC>
