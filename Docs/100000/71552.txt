<DOC>
<DOCNO> 71552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sontur17.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK Genel Kurulu 20 fakülteye Dekan atadı... Tam liste... 
</HEADLINE>
<TEXT>

     Yükseköğretim Kurulu YÖK Genel Kurul Toplantısı'nda 20 fakülteye dekan atandı. 
     YÖK Genel Kurulu, YÖK Başkanı Prof. Dr. Kemal Gürüz'ün başkanlığında toplandı. 
     Prof. Dr. Gürüz, toplantı gündemine geçilmeden önce kadın üyelerin ve tüm kadınların Dünya Kadınlar Günü'nü kutladı. 
     Ayrıca DYP Balıkesir Milletvekili İlyas Yılmazyıldız'ın Kurban Bayramı'nı kutlamak amacıyla gönderdiği birer parça Bor Madeni üyelere dağıtıldı. 
     Yaklaşık 2.5 saat süren toplantıda, bazı YÖK üyelerinin isteği üzerine TBMM'de görüşülmekte olan Yükseköğretim Kanunu'nun bazı maddelerinde değişiklik yapılmasına ilişkin ve öğrenci harçlarının artırılmasını öngören kanun tasarısı ele alındı. 
     Tasarı metinlerinin üyelere dağıtıldığı toplantıda, Prof. Dr. 
     Gürüz'ün tasarı hakkında bilgi verdiği, basına ve kamuoyuna yansıyan bazı konuların yanlış değerlendirildiğini ifade ettiği öğrenildi. 
     Konuyla ilgili bazı üyelerin de düşüncelerini dile getirerek, yasa tasarısının kamuoyunda eksik bilgilerle tartışıldığını ve bu konuda ayrıntılı bilgilendirmenin önemini vurguladıkları bildirildi. 
     Bu arada YÖK Genel Kurulu, Disiplin Kurulu sıfatıyla Süleyman Demirel Üniversitesi Tıp Fakültesi Dekanı Prof. Dr. Ali Kutsal hakkında üniversiteden teklif edilen ''yönetim görevinden ayırma cezası'' verilmesine ilişkin teklifi de görüşerek, kabul etti. 
     
     Dekan atamaları 
     Toplantıda ayrıca, 14 üniversiteye bağlı 20 fakülteye dekan atandı. Dekan atanan fakülteler ve dekanların isimleri şöyle 
     -Afyon Kocatepe Üniversitesi Uşak İktisadi İdari Bilimler Fakültesi'ne Prof. Dr. H. Hüseyin Bayraklı, -Akdeniz Üniversitesi Hukuk Fakültesi'ne Prof. Dr. Hayrettin Ökçesiz, -Ankara Üniversitesi Eczacılık Fakültesi'ne Prof. Dr. M. Seçkin Özden, -Balıkesir Üniversitesi Mimarlık Fakültesi'ne Prof. Dr. Şerif Saylan, -Cumhuriyet Üniversitesi Diş Hekimliği Fakültesi'ne Prof. Dr. İ. 
     Timur Esener, -Cumhuriyet Üniversitesi İktisadi İdari Bilimler Fakültesi'ne Prof. Dr. Hüseyin Gazi Özhan, -Çukurova Üniversitesi Eğitim Fakültesi'ne Prof. Dr. A. Necmi Yaşar, -Erciyes Üniversitesi Eğitim Fakültesi'ne Prof. Dr. Ersoy Taşdemirci, -Harran Üniversitesi İlahiyat Fakültesi'ne Prof. Dr. İbrahim Düzen, -İstanbul Teknik Üniversitesi Denizcilik Fakültesi'ne Prof. Dr. 
     Osman Kamil Sağ, -İstanbul Teknik Üniversitesi Maden Fakültesi'ne Prof. Dr. Mahir Vardar, -Kahramanmaraş Sütçü İmam Üniversitesi Tıp Fakültesi'ne Prof. Dr. 
     Ahmet Karaoğuz, -Kırıkkale Üniversitesi Mühendislik Fakültesi'ne Prof. Dr. İlhan Kocaarslan, -Kırıkkale Üniversitesi Tıp Fakültesi'ne Prof. Dr. M. Orkan Karabağ, -19 Mayıs Üniversitesi Amasya Eğitim Fakültesi'ne Prof. Dr. Zafer Eren, -19 Mayıs Üniversitesi Tıp Fakültesi'ne Prof. Dr. Fatma Fulya Tanyeri, -19 Mayıs Üniversitesi Ziraat Fakültesi'ne Prof. Dr. Yunus Pınar, -Sakarya Üniversitesi Eğitim Fakültesi'ne Prof. Dr. Hakan Poyraz, -Sakarya Üniversitesi Güzel Sanatlar Fakültesi'ne Prof. Dr. Burkay Alnıpak, -Selçuk Üniversitesi Fen Edebiyat Fakültesi'ne Prof. Dr. Ramazan Özgam, 
     






</TEXT>
</DOC>
