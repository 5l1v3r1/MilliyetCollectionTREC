<DOC>
<DOCNO> 78613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/yazar/okur.html </URL>
<DATE> 2002/04/16/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Sopa’ kültürü 
</HEADLINE>
<TEXT>

     Galiba piyasaları "sopa ile terbiye etme kültürü" bize özgü... Bürokratlar konuşuyor, piyasa oyuncuları önce dinliyor. Sonra bildikleri yolda yürüyorlar. Ne demiş şair "Nush ile uslanmayı etmeli tekdir Tekdir ile uslanmayanın hakkı kötektir." 
     Peki ya, bu kötek kime Piyasaya mı Yoksa Ankara’daki bürokrata mı Yorumu size bırakalım. İşte borsayı terbiye etmek isteyenlerin yarattığı tablo "400 bin mağduru olan bir piyasa". Böyle bir tabloyu yaratmak kime kısmet olur acaba THY, Petrol Ofisi, Tüpraş oyun sadece İstanbul’da mı oynanır sanki Ankara sağ olsun 
     Döviz ve faiz piyasasına bakın. Döviz piyasasını terbiye etmek isteyen Merkez Bankası konuşuyor. Eylem yok. İşi, borçlanma stratejisini sürdürmek olan Hazine, "tak şak yapıyor". Piyasaya değil, sanki bir fotoğrafa bakıyor. Bankaların patronu Bankacılık Düzenleme ve Denetleme Kurumu, "eski düzene izin yok" diyor. Aklı, "İstanbul Yaklaşımı’nın beyni Karşılıklar Kararnamesi’nde". Merkez Bankası’nı peşine takıyor. Ve para kazanmak zorunda olan bankalar, gecelik piyasadan borçlanıp bono portföyünü cilalamakla meşgul. 
     Kısacası, topyekün aymazlık, topyekün kafa karışıklığı yaratılıyor. Oysa herkes işini yapmalı, herkes sorumluluğunu bilmeli. Yanılıyor muyuz 
     
TÜPRAŞ’ta çelişkili açıklama kafa karıştırdı      Adama sormazlar mı Madem ki yanlış yapılıyor, o halde bugüne kadar niye beklediniz Yanlış yapanı cezalandırın, silah sizin elinizde... 
     Söz gümüş, suküt altın. Ama olmuyor anlayacağınız. Susmak çözüm getirmiyor. Önemli olan sistem. Bakın aymazlığa bir örnek Özelleştirme İdaresi ÖİB Başkan Yardımcısı Demir Erman, önce "TÜPRAŞ’ın halka arzı üçüncü çeyreğe alındı" diyor. Arkasından açıklama geliyor. "Sözlerim yanlış anlaşıldı. Piyasa koşulları göz önünde tutulacak, ikinci çeyrekte özelleştirme yapılacak" deyince kafalar karışıyor. 
     Sorarım size bu şartlar altında Türkiye’de nasıl sağlıklı özelleştirme yapılır Sanki ortada piyasa kalmış gibi nasıl da konuşuyorlar. Bize göre konuşana değil, konuşturana bakmak şart. 
     Siyasetçi ÖİB için başkan araya dursun, bugünkü şartlar altında acaba buraya başkan atamak kolay mı Öncelik kişilerde değil, sistemde olacak ki güven yaratılsın. Güven verilecek mesajla, atılacak adımla gelir. ÖİB Başkanlığı için istanbul - Ankara hattında teklif gitmeyen kalmamış. Biz, isim yazmak yerine sisteme bakmayı tercih ediyoruz. Ve aymazlıktan kurtulamayan Ankara’ya "değişime direnmeyin" diyoruz. Çünkü Türkiye iş ve aş bekliyor. Unutmayın 
     
     







Laiklik, türban, CHP 


Ne icatlar var 


Mutsuz çoğunluk... 


Tayyip Erdoğan rüzgarı nasıl kesilir 


Kar helvası 


ABD'deki Musevi lobisi 


Laik ya da dinci olmak yetiyor mu 


Adım adım AB... 


Bir düşük sinerji toplumu öyküsü 


Sopa’ kültürü 


Beşiktaş ve şaibeli’ lig 


Eczacıbaşı'na göre sihirli formül yok 


ABD’de ekonomiyi kamu canlandırıyor 


Rakamlara ceza verilemez ki 


</TEXT>
</DOC>
