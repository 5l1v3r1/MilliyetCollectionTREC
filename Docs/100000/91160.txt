<DOC>
<DOCNO> 91160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/yazar/guclu.html </URL>
<DATE> 2002/06/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ulusal kimlik aşısı 
</HEADLINE>
<TEXT>

     Milli Futbol Takımımızın Dünya Kupası’ndaki başarısı, pek çok şeyi bir arada gerçekleştiriyor. Bir yandan futboldaki yükselen grafiğimizi dünyaya ilan ederken öte yandan bol bol Türkiye reklamı yapıyor. En önemlisi de erozyona uğrayan ulusal kimliğimize yeni bir heyecan katıyor. 
     Japonya maçı, yıpranan, lime lime olan ulusal kimliğimizi adeta Japon yapıştırıcısıyla öylesine bir yapıştırdı ki artık kimse kolay kolay zedeleyemez... 
     Üç ay önce birileri çıkıp da günün birinde Türk bayrağını kapıp sokağa fırlayacağımızı, utana sıkıla değil de göğsümüzü gere gere ben Türk’üm diyeceğimizi, hep bir ağızdan avazımız çıkıncaya kadar İstiklal Marşı’nı, Onuncu Yıl Marşı’nı, Dağ Başını Duman Almış’ı söyleyeceğimizi ima etseydi, herhalde bu sözlere inanacak birilerini zor bulurdu. 
     İşte Milli Takım’ın gerçekleştirdiği en büyük değişim bu. Ulusal kimliğin yeniden şahlanması için demek ki ille de savaşlar ve doğal felaketler gerekmiyormuş .. 
     Böylesi bir coşkuya sadece biz değil meğerse dünya devleri de hasretmiş. Kupadan elenen Fransa, İtalya ve Japonya’nın kahroluşuna bakın. İngiltere, finale kalmaları halinde maçın oynanacağı 1 Temmuz gününü tatil ilan edecekmiş. Oysa bizde yapılsa "aaa bu kadar da abartı olur mu" diye kararı alanlar, tıpkı Şenol Hoca gibi tefe konulurdu... 
     
     Dünyanın kafası karıştı 
     Güney Koreli ve Japon seyircilerin Türk Milli Takımı’na olan sevgisi dünyanın kafasını karıştırdı. Maçlar sırasında attığımız her golden sonra çekik gözlülerin ayağa fırlaması ve ardından bu görüntülerin medya kanalıyla tüm dünyaya yayılması, Türkiye’nin haritadaki yerini bile bilmeyenleri şaşırttı. Türkleri Arap sanırken bir anda çekik gözlü taraftarlarla tanıdılar. Ama seyircinin çekik gözlü, futbolcuların ise beyaz tenli ve normal gözlü olmasına da bir türlü anlam veremediler. Ama en azından kafalarında Türkiye ile ilgili bir sorgulama başladı ki bu bile bize yeter... 
     
     Medyanın Türklere bakışı 
     Japonya maçı sonrasında yazılan kritiklerde Türkiye ile ilgili ilginç tespitler var. Bize h l Osmanlı ve yeniçeriler gözüyle bakanların yanı sıra Almanlar gibi hiç olmadık bir şekilde bağırlarına basanlar da var. İşte dış basındaki maç yorumlarının satır aralarındaki ilginç tespitlerden bazıları 
     Alman basını Yaşasın Türkiye. Biz de sizinle seviniyoruz. Almanya’da doğan Mannheim’lının oğlu Ümit Japonya’yı devirdi. Türkiye’yi finale Mannheim’lı taşıdı. Daha düne kadar Türkleri aşağılayan, onlara tu kaka gözüyle bakan Almanların şimdi onlardan birine sahip çıkması müthiş bir gelişme 
     Yunan basını Türkler galibiyet için kılıç salladı. Güneşin doğduğu ülkeye Türkler Osmanlı adaleti getirdi. Sahanın efesi Ümit Davala’ydı. Efeleri galiba kıskanıyoruz. Yunanların bizi h l kılıçla, Osmanlı’yla, efelerle tanımlaması da çok ilginç 
     Japon basını Türkiye haklı bir galibiyet aldı. Evde düş kırıklığı. Yenilmesini de bilmek diye buna denir herhalde 
     Danimarka basını Türkiye, bir gecede insanların kahraman veya vatan haini ilan edileceği bir ülke. 
     İtalyan basını Türkiye, Milan’ın ıskartaya çıkarttığı Ümit sayesinde çeyrek finalde... 
     Özetin özeti Reklamın iyisi kötüsü olmaz derler. Doğru. Yakaladığımız bu tarihi fırsatı en iyi şekilde değerlendirerek imajımızı daha iyi nasıl parlatırız Biraz da bu konuda kafa yorulsa ne iyi olur .. 
     
     







Çiller ve Ecevit 


Coşkuyla gerçeğin hazin valsi 


İran’dan not... 


Ecevit İdam sonbahara kaldı 


Türkiye’ye küçük oyunla büyük fırsat kaçırtmak 


Ulusal kimlik aşısı 


Bankalar gerçekten turp gibi mi 


Onurlu, ama zor misyon... 


Büyüme küçüğüm, üzülürsün 


Türkiye’den Afganistan’a İslam için savaşa nasıl gidilir 


Adın ne Mualla Oh ne ala 


Denizli adalet istiyor 


Yapı Kredi şimdiden ağız sulandırıyor 


Sol niçin AB’yi istemeli 


IMF Türkiye’yi buduyor’ 


Pazarlıkla buraya kadar yürüyebildi 


</TEXT>
</DOC>
