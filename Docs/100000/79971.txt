<DOC>
<DOCNO> 79971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sonspo01.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray İstanbul'da yeni stad seçiyor... 
</HEADLINE>
<TEXT>

     Galatasaraylı yöneticiler, 2002-2003 futbol sezonundan itibaren lig ve Avrupa Kupası maçlarını oynamayı planladıkları Atatürk Olimpiyat Stadı'nı gezerek, incelemelerde bulundular. 
     Halkalı İkitelli'deki stada topluca otobüsle gelen yönetim kurulu üyeleri, stadı gezdiler. Proje Mimarı Faruk Keskiner'den bilgi alan ikinci başkan Ali Dürüst ve yöneticiler, soyunma odalarından, toplantı salonlarına kadar stadın bölümlerini dolaştılar. Yöneticiler, stadın tribünlerinin en üstüne kadar çıkıp, buradan görünüşün nasıl olduğuna baktılar. 
     Stadın ışıklandırılmış halini de gören yöneticiler, 80 bin kişilik stadı çok beğendiklerini ifade ettiler. 
     Galatasaray Yönetim Kurulu, özel gündemle Atatürk Olimpiyat Stadı'nda toplandı. 
     





</TEXT>
</DOC>
