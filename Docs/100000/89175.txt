<DOC>
<DOCNO> 89175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/yazar/sazak.html </URL>
<DATE> 2002/06/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çiller, Kıbrıs, seçim 
</HEADLINE>
<TEXT>

     DYP lideri Tansu Çiller, Başbakan Ecevit’in göreve devam’ mesajına karşın Bahçeli’nin AB freniyle hükümetin fiilen sona erdiği’ görüşünde ısrarlı, seçim isteğini sürdürüyor. 
     Çiller’le dün konuştuk. 
     Biz AB’ye değil, hükümete karşıyız’ diyerek başladı sözlerine Bahçeli’nin MHP’siz çözüm’ restine karşılık Meclis’ten çıkabilecek alternatifleri anlattı 
     "Türkiye 1970’lerde Sayın Ecevit’le AB trenini kaçırmıştı, ne yazık ki aynı kadere sürükleniyoruz. Kimse kendini aldatmasın. Hükümetin başı yok. Başbakan’ın nekahet devresi bir iki hafta daha sürecekmiş. Yeltsin de öyleydi, Moskova’ya gittik, son dakikaya kadar Rusya lideri ortada yoktu, büyük nezaket gösterdi ve bizimle görüştü diye haber oldu. Ertesi gün merdivenden indi, kamuoyu ona da sevindi ama Yeltsin, Rusya’yı kurtaramadı. 
     Ankara’daki durum Yeltsin döneminden beter. Derviş haklı, seçimin maliyeti 2.5 milyar dolar, belirsizlik 8.5 milyar dolar. 
     Madem azınlık hükümetine karşılar. 
     Meclis’ten geniş tabanlı bir hükümet kurulsun. AB’nin altyapısını hazırlayalım, Kıbrıs’ı çözelim ve seçim yasalarını çıkararak en geç 2003 baharında seçime gidilsin." 
     Bahçeli’yle hükümete devam halinde Meclis üzerinde Kopenhag zirvesinden önce beklenen AB iradesinin oluşmayacağını savunan Çiller’e göre en büyük risk Kıbrıs’ta... Tansu Hanım şunu söylüyor 
     "BM ve ABD Kıbrıs’ta çözüm diye bastırıyor. AB de aynı şeyi istiyor. Korkarım bu hükümet Kıbrıs’ta çözüm üretemeyecek, DSP ve MHP’nin ilhak edelim’ yaklaşımı sonucu Türkiye AB’den ilelebet uzaklaşacak. Biz Yılmaz gibi Kıbrıs’ı verelim de demiyoruz ama Kıbrıs’ta çözüm olmadan AB’den müzakere takvimini alamayız." 
     DYP lideri, 2002 sonundaki Kopenhag zirvesinde müzakere takvimi alınacağına da inanmıyor ve Gerçekçi olalım, Türkiye’nin bugünkü ekonomik göstergeleri AB’nin 10 ülkeyle birlikte bizi de genişlemeye katmasının önündeki en büyük engeldir. AB bu şartlarda Türkiye’nin zorluklarını göğüsleyemez’ diye konuşuyor. 
     O halde ne yapılmalı 
     Çiller’e göre öncelik Kıbrıs’a verilmeli. 
     Geniş tabanlı bir hükümetle en geç 2003 baharında seçime gidilmeli. Irak’taki gelişmelere de dikkat çekiyor Çiller ve uyarıyor Kerkük’ün Kürt bölgesine bırakılması yönünde Washington’da pazarlıklar yapılıyor, BM, Kıbrıs raporu hazırlıyor, AB’de en zor dönemece girdik ama bu politikaları dünya başkentlerinde kovalayacak, liderlerle yüz yüze görüşecek bir başbakandan mahrumuz. Türkiye zaman kaybediyor.’ 
     MHP yerine DYP ile koalisyonun devamı formülüne de kapalı Çiller. Geleceğe dönük modeli şöyle 
     Merkez sağ ve merkez solun seçimde yaratacağı sinerjiyle biz Türkiye’yi AB üyesi yaparız. Gümrük Birliği’nde Sayın Karayalçın ve Baykal’la bu sinerjiyi yakalamıştık. Gelecekte de niye olmasın ’ 
     AKP’nin alternatifi CHP - DYP koalisyonu olur mu 
     Burası Türkiye, her şey olur. 
     
     







Avrupa sevdası 


Yurtbank off... 


Erdoğan’ın Adalet Bakanı koşulu 


Türkiye’nin tarihle randevusu kaçacak mı 


Bülent Ağbi 


13 numaralı koltukta 


Karne zamanı. Aman dikkat 


AB’yi tanı t mak... 


Bu "politika yapmak" değil, kayıkçı kavgası 


Piyasalar ve EGS Bank açmazı 


Türkiye göçmenler ve insan kaçakçılığından büyük zarar görecek 


Çiller, Kıbrıs, seçim 


Derviş, "İşler iyi diyemem" derken ne demek istedi 


</TEXT>
</DOC>
