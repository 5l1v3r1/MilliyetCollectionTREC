<DOC>
<DOCNO> 67503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/son/sontur21.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğmamış çocuğunu satılığa çıkardı 
</HEADLINE>
<TEXT>

     Rize'nin Çayeli İlçesi'nde 2 çocuk annesi 8 aylık hamile Oya Çolak, doğmamış çocuğunu satılığa çıkardı. 
     İlçenin Merkez Mahallesi'nde yaşayan Oya Çolak, oturdukları eve 35 milyon lira kira verdiklerini, kocasının 2 yıldır işsiz olduğunu belirtti. Çolak, 5 ve 2 yaşındaki iki çocuğuna çok zor şartlar altında baktıklarını, yazın çay toplayarak biriktirdikleri parayla geçimlerini sağladıklarını ifade ederek şunları belirtti 
     ''Başımızı sokacağımız bir evimiz yok. Kocam işsiz. Rize Valiliği'nden aldığımız bir miktar yardımla geçiniyoruz. Perişan durumdayız. Cinsiyetini bilmediğim ve bir ay sonra dünyaya gelecek olan bebeğimi satılığa çıkardım. Ona bir gün bile bakacak durumum yok. 
     Hiç kimse çocuğunu başkasına vermek istemez ama yapacak başka bir şeyimiz de yok. Çaresizlik nedeniyle böyle bir karar aldım.'' Kocasına iş verildiği takdirde eve para gireceğini, böylelikle çocuklarına rahatlıkla bakabileceğini de vurgulayan Çolak, ''Fazla bir şey istemiyorum. Sadece kocama iş versinler. Ben de çocuğumu satmak zorunda kalmayım'' dedi. 
     






</TEXT>
</DOC>
