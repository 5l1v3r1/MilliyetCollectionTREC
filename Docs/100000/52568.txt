<DOC>
<DOCNO> 52568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/16/spor/spo04.html </URL>
<DATE> 2001/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşçı Briegel 
</HEADLINE>
<TEXT>

     TRABZONSPOR Teknik Direktörü Briegel, Çaykur Rize maçını kazanıp, lige galibiyetle başlangıç yapmak istediğini söyledi. Bordo - Mavililer, Alman hocanın isteği üzerine bir gün önceden Rize’ye gidip, bugün kampa girecekler. Takımda yetenekli oyuncuların bulunduğunu vurgulayan Briegel, "Ancak tek başına yetenek bir şey ifade etmez" diye konuştu. 
     GENÇ teknik adam, "Tecrübe de gerekli. Gençliğin dinamizminin de olması şart. Bunları birleştirip, hamur yoğurmak ve sonra da kaliteli bir pasta yapmak istiyoruz" dedi. Zaman isteğini tekrarlayan Briegel, "Trabzon’un sisteme ve arzumuza göre şekillenmesi için 2 - 3 hafta yeter. O zaman takımla ilgili daha net şeyler söyleyebilirim" ifadelerini kullandı. 
     
     Trabzon’da para dopingi 
     TRABZONSPOR’DA futbolculara olan yaklaşık 1.5 trilyon liralık borcun önemli bir kısmı üç ay içinde ödenecek. Başkan Yardımcısı Ahmet Ağaoğlu, "Rizespor maçı öncesinde 300 milyar lira dağıtacağız. Aralık ve ocakta da 300’er milyar lira yatıracağız" dedi. Bu arada Çanakkale Seramik’in sahibi İbrahim Bodur 120 bin dolar bağışta bulundu. 
     



 SPOR 






















</TEXT>
</DOC>
