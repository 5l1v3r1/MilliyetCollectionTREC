<DOC>
<DOCNO> 90411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/ekonomi/aeko.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim tarihi kurtarır mı 
</HEADLINE>
<TEXT>

Başbakan Ecevit, Bakan Derviş’e Seçim tarihi kararlaştırılırsa belirsizlik biter mi ’ diye sordu. Derviş ise sadece seçim değil AB ile ilgili kararların da önemine dikkat çekti ve liderler zirvesi toplanmasını önerdi 
     ELÇİN ERGÜN Ankara 

     Rahatsızlığıyla ilgili haberlerin piyasaları olumsuz etkilemesi üzerine harekete geçen Başbakan Bülent Ecevit, dün Devlet Bakanı Kemal Derviş ve bürokratlardan ayrıntılı bilgi aldı. Bir buçuk ay sonra Ecevit’le ilk kez bir araya gelen Derviş bu tür toplantıların daha sık yapılacağını söyledi. 
     Geçen cuma günü menüsküs ameliyat olan Derviş’i "geçmiş olsun" dilemek için telefonla arayan Ecevit, ekonominin ve piyasaların son durumunu sordu. Derviş de Ecevit’e, "Size, bu konuda daha ayrıntılı bilgi vermek isterim" dedi. Bu görüşmenin ardından dün öğle saatlerinde Derviş, Hazine Müsteşarı Faik Öztrak, Merkez Bankası Başkanı Süreyya Serdengeçti, BDDK Başkanı Engin Akçakoca ve Hazine Müsteşar Yardımcısı Hakan Özyıldız, Ecevit’le bir araya geldi. Görüşme yaklaşık 40 dakika sürdü. 
     
     Ecevit, lacileri çekti 
     Bakan Derviş’in görüşmede, liderler zirvesinin toplanmasını önerdiği, Ecevit’in de buna olumlu yanıt verdiği öğrenildi. Ecevit’in zirvede Derviş’e, ekonomideki belirsizlik şikayetlerini hatırlatıp, "seçim kararı belirsizliği giderici bir faktör mi " diye sorduğu da kaydedildi. Derviş’in belirsizliğin ekonomiyi ciddi bir şekilde etkilediğini, bunda yanlızca seçim değil AB ile ilgili kararlarında net olarak alınamamasının etkili olduğunu rakamlarla anlattığı belirtildi. 
     Başbakan Ecevit, ekonominin kurmaylarıyla yaptığı toplantı için haftalardır ilk kez lacivert takım elbisesini giydi. Görüşme için kravat da takan Ecevit, en son 28 Mayıs’taki basın toplantısında takım elbise giymişti.. 
     Ekonomi zirvesinin öncesinde Ecevit, doktorlarının, kontrolünden de geçti. Sağlık durumunun düzelmesi nedeniyle iki gündür Or - An’a gelmeyen doktorlar, dün sabah Ecevit’i 20 dakika süren bir muayeneye tabi tuttular. 
     
     Belirsizlik çok boyutlu’ 
     Başbakan Ecevit ile görüşmesinin ardından ekonomi bürokratlarıyla birlikte açıklama yapan Derviş, Ecevit’e son günlerdeki gelişmeleri aktardıklarını söyledi. Ecevit’in çok iyi göründüğünü kaydeden Derviş, "Bizi çok dikkatle dinledi ve görüşlerini aktardı. Başbakan’ı bu kadar iyi gördüğümüz için çok sevinçliyim" dedi. 
     Bu toplantıların daha sık olacağını düşündüğünü belirten Derviş, ekonomideki belirsizlik hakkında şunları kaydetti "Belirsizliğin çeşitli boyutları var. Hiç kuşkusuz bazı siyasal boyutu ve ekonomi ile ilgili de boyutları var." 
     
Başbakanlık Belirsizliği giderelim yoksa ekonomiye maliyeti olacak      Başbakan Ecevit’in Bakan Derviş ve ekonomi bürokratlarıyla görüşmesinden önce Başbakanlık Basın Merkezi’nden yapılan açıklamada ekonomik programın uygulama sürecinde enflasyonun aşağıya çekildiği ve büyümenin yeniden başladığı önemli bir dönüm noktasına gelindiği vurgulandı. Bahar aylarındaki olumlu gelişmeleri sonucunda programın tavizsiz sürdürülmesi gerektiğinin ifade edildiği açıklamada şöyle denildi 
     "Enflasyonun son 20 yılın en düşük seviyelerine gerilemiş olmasının yanı sıra sanayi üretimi, kapasite kullanım oranı, açılan işyeri sayısı ve anketlerdeki olumlu beklentilerin artması da üretim ve büyüme konusundaki hedeflerin gerçekleşebileceğine, hatta aşılabileceğine işaret etmektedir. Bunun yanı sıra, başta dış satım ve turizm olmak üzere diğer pek çok alanda da olumlu gelişmeler yaşanmaktadır. Kamu maliyesinde yılın ilk beş ayında hedeflere ulaşılmış, hatta bir miktar da aşılmıştır. Ayrıca Meclisimiz ekonomik alanda haziran ayı için öngörülen gerekli kararları onaylamıştır. Ancak, son haftalarda genel bir belirsizlik değerlendirilmesi içine girilmesi, mali göstergelerde dalgalanmaları artırmıştır. Bu dalgalanmaların uzun sürmesinin ekonomiye maliyeti olacaktır. Reel sektörde, kamu maliyesinde, fiyatlarda bahar aylarında yaşanan olumlu gelişmelerin meyvelerinin alınabilmesi için ortaya çıkan genel belirsizliğin giderilmesi önem taşımaktadır." 
     
Devlet Bahçeli’ye Derviş’siz brifing      MHP lideri Devlet Bahçeli’nin, borsa ve dövizdeki olumsuz hareketlenmeden endişelenerek, geçtiğimiz cumartesi günü Hazine Müsteşarı Faik Öztrak ve Merkez Bankası Başkanı Süreyya Serdengeçti ile ayrı ayrı görüştüğü ortaya çıktı. 
     Ekonominin seyri hakkında bilgi veren Öztrak ve Serdengeçti ekonominin gidişatının olumlu yönde bulunduğunu ve kritik bir eşiğe gelindiğini kaydettiler. Ekonomik programdan taviz verilmemesini isteyen Öztrak ve Serdengeçti’nin ekonomik göstergelerin siyasi istikrarla desteklenmesi gereğine işaret ettiler. Uluslararası değerlendirme kuruluşlarının da Türkiye’nin bütçe uygulamaları ve reformlar konusunda attığı adımlara olumlu yaklaştığına dikkat çeken Bahçeli ise endişeye gerek olmadığını ve herkesin sorumluluk bilinci içinde hareket etmesine ihtiyaç bulunduğunu bildirdi. 
     
Söylemez Toplantı trajikomik      DYP Genel Başkan Yardımcısı Ufuk Söylemez, Başbakan Ecevit’in, ekonomi bürokratlarıyla yaptığı toplantıyı "trajikomik" diye değerlendirdi. Söylemez, ekonomideki kötü gidişin hükümet sorununda kaynaklandığını belirtti. MHP ve ANAP’ın AB konusunda "kayıkçı kavgası" yaptığını ifade eden Söylemez, toplumun bu çekişmeden bıktığını söyledi. n ANKARA Milliyet 
     



 EKONOMİ 



















</TEXT>
</DOC>
