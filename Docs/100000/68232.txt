<DOC>
<DOCNO> 68232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/yasam/yas06.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucit profesör’ petrolü buldu... 
</HEADLINE>
<TEXT>

     KAYSERİ DHA 

     Erciyes Üniversitesi, Fen-Edebiyat Fakültesi Kimya Bölümü Fizyo-Kimya Anabilim Dalı Başkanı Prof. Dr. Abdullah Çoban, henüz patent almadığı için adını açıklamadığı iki tür madenden ham petrol ürettiğini açıkladı. Ham petrol ürettiği iki tür madenden Türkiye’de bilinen 100 milyon ton rezerv bulunduğunu belirten Çoban, İç Anadolu’da katı halde çıkan cevherden laboratuvar ortamında, 100 gramdan 40 gram ham petrol, 60 gram katı yakıt elde ettiğini ileri sürdü. 19 yıl süren çalışma sonucunda başarıya ulaştığını vurgulayan Çoban, "Türkiye’nin ihtiyacı olan petrolün yüzde 25’i 20 yıl süreyle bu bilinen rezervlerden sağlanabilir" dedi. Elde edilen petrolün yer altından çıkarılan sıvı petrol kadar kaliteli olduğunu söyleyen Çoban, daha önce de k ğıt fabrikalarında atık madde olarak çıkan terebentin maddesinden kurşunsuz benzin elde etti. Kendi arabasında bu benzini kullanan Çoban, kibritle tutuşabilen mangal kömürü de üretti. 
     



 YAŞAM 
















</TEXT>
</DOC>
