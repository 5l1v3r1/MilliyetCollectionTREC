<DOC>
<DOCNO> 92977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/yazar/uras.html </URL>
<DATE> 2002/06/30/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Zeki Müren’in 1955 - 1963 kayıtları yayımlandı 
</HEADLINE>
<TEXT>

     "Radyo sınavlarına 186 kişi başvurmuş... Harbiye’deki radyo binasına gittik. Camın arkasında, stüdyonun ikinci bölmesinde jüri heyeti oturuyor. Veli Kanık Bey, Orhan Veli’nin babası jürideydi. Refik Fersan üstadım, eşi Fahire Fersan jürideydi. Yorgo Bacanos da, o mükemmel uduyla ses veriyor, öğrencilere aynı sesi verip veremeyeceklerini soruyordu. Baki Suha Edipoğlu jürideydi. Eşi Afife Hanım sanırım jüride değildi. Konuk olarak bulunuyordu. O hiçbir sanatçıya benzemeyen üstat Münir Nurettin Bey vardı. Safiye Ayla vardı. Ahmet Üstün vardı... Kaç şarkı bildiğimi sordular. Dört bine yakın şarkı bildiğimi söyledim. Hayret ettiler. Birbirlerine bakıp şaşırdılar. Bu bakışlarda bir inanmama sezdim. Dosyalarımı açtım. Şarkıların başları daktilo ile, düzenli, makam makam ayrılmış olarak yazılmıştı. Parmaklarını gelişigüzel bir şarkıya koyup Bunun birinci mısraını okur musunuz ’ dediler. Okudum. Sayfayı çevirdiler. Bir başka şarkının meyanını okur musunuz dediler. Okurum’ dedim. Bir başka şarkının son mısraını, öbürünün ara nağmesini mırıldanır mısınız ’ Baktılar ki, söylediğim doğru. Biliyorum ki yazmışım. Aksi olabilir miydi zaten " 
     
1951’de ilk program      Zeki Müren İstanbul Radyosu’na girişini 1984 yılında gazeteci Hikmet Çetinkaya’ya böyle anlatmıştı. 
     Zeki Müren’in İstanbul Radyosu’ndaki ilk programı 1951 yılında canlı olarak yayımlandı. On beş yıl Türkiye radyolarında düzenli olarak okudu. 
     Hasan Saltık yönetimindeki "Kalan Müzik Yapım", Zeki Müren’in bu ilk dönemindeki sesini, tarzını eski kayıtlardan çıkararak iki CD halinde yayımladı. İki CD’lik albümün, birinci CD’sinde 22, ikinci CD’sinde 21 şarkısı yer alıyor. 
     Albümün içinde geniş bir tanıtım bölümü var. Bu bölümde CD’leri yayına hazırlayan Bülent Aksoy diyor ki, "Albümdeki kayıtların tamamı Zeki Müren’in 1955 ile 1963 yılları arasındaki kayıtlardan alınmış, seçme eserlerdir. Yaşı elliyi geçen müzikseverlerin hatırlayabilecekleri bir dönemin kayıtlarıdır bunlar... Zeki Müren’i 1965’ten sonra tanıyanlar bu disklerdeki kayıtları dinleyince belki şaşıracaklardır... Zeki Müren’in radyoda ve sahnede temiz bir üslupla okuduğu bir dönemdir bu..." 
     
Her yıl 100 konser      Kalan Müzik Yapım’ın "Arşiv Serisi"nden yayımlanan iki CD’lik albüm, küçük bir Zeki Müren anlatımı niteliğini taşıyor. İçinde Zeki Müren’in sanat hayatı hikaye ediliyor. 
     Albüm Zeki Müren’in çizgi dışı yeteneklerinin hatırlanmasına fırsat yaratıyor. Radyoya girerken dört bine yakın şarkı bilen sanatçı, iki yüze yakın şarkı bestelemiş, altı yüze yakın plak, kaset ve CD doldurmuş, on sekiz filmde ve bir tiyatro oyununda başrolü almış, her yıl yüz dolayında konser vermiş... 
     Sayın okuyucularım, günümüz ses sanatçılarının söylemeyi beceremeyecekleri nefis şarkıları, Zeki Müren’in sesinin, usulünün ve yaşamının yozlaşmadığı ilk dönemlerdeki kayıtlardan dinlemenin zevkine doyulmuyor. 
     "Zeki Müren, 1955 - 1963 kayıtları" ismini taşıyan iki CD’lik albüm 20 - 25 milyon liraya satılıyor. 
     
     







Vardi kara geliyor, tasasından ölüyor... 


İnsana yolculuk 


Ecevit Revizyon yok 


Renkler dünyasında sarhoş olmak 


B.E. Koç olsaydı... 


Zorunlu eğitim 12 yıla çıkarsa... 


Rüyalar ve uyandıran’ gerçekler... 


Kıssadan hisse... 


Yazlık kitaplar ve korsanlık 


Millilerimiz üzerinden siyaset 


Anneler ve "projeleri" 


Cahiller ve eyyamcılar halkımızı kandırıyor 


Zeki Müren’in 1955 - 1963 kayıtları yayımlandı 


Bayar Siyasete aktif katılım sağlanmalı 


</TEXT>
</DOC>
