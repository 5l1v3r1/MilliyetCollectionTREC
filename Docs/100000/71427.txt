<DOC>
<DOCNO> 71427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/spor/spo15.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

A.Gücü-Diyarbakır      SÜPER Lig’de 26. haftanın açılış maçında bugün Ankaragücü ile Diyarbakırspor, Başkent’te kozlarını paylaşacak. 19 Mayıs Stadı’nda saat 20.00’de başlayacak mücadeleyi Cüneyt Çakır yönetecek. Zorlu mücadeleyi DigiTürk canlı olarak ekranlara getirecek. 
     
Haftanın hakemleri Çaykur Rize - Gençlerbirliği Cem Tosyalı Samsunspor - İstanbulspor Murat Ilgaz Y.Yozgat - Trabzon Muhittin Boşat Denizlispor - Göztepe Sebahattin Şahin Antalyaspor - Fenerbahçe Erol Ersoy Kocaelispor - Bursaspor İsmet Arzuman Malatyaspor - Gaziantepspor Metin Tokat      
     
Esrarengiz ölüm      İSVİÇRE 1. Ligi takımlarından Lugano’nun Başkanı Helios Jermini, kentteki Lugano Gölü’nde ölü bulundu. Jermini’nin cesedi, polis dalgıçlarınca çıkarıldı. Yetkililer, ölümle ilgili neden bulamadıklarını, otopsi yapılacağını açıkladılar. 
     
Ambargo tehlikesi      CEMAL ERSEN 

     FUTBOLDA küme düşmenin kaldırılması yolundaki tartışmalar Türkiye’ye ambargo konulması tehlikesini gündeme getirdi. FIFA ile UEFA, MHP Antalya Milletvekili Nesrin Ünal’ın TBMM’ye verdiği ve bu sezon için küme düşmenin kaldırılmasını öngören yasa teklifinin benimsenmesi halinde özerkliğe müdahale edildiği gerekçesiyle kulüplerin Avrupa kupaları, Milli Takım’ın ise Dünya kupası finallerine gitmesine izin vermeyecek. 
     
Alpay’a ameliyat      İNGİLTERE’DE Aston Villa’da forma giyen Alpay Özalan bıçak altına yatacak. Ayak bileğindeki sakatlık sonucu uzun süredir sahalardan uzak kalan milli futbolcu, dün sağlık kontrolünden geçirildi. Doktorlar, "Ayak bileğinde kıkırdak problemi var. Artroskopi ve gerekiyorsa kıkırdak transferi yapmak lazım. Dünya Kupası’na yetişme şansı var" dediler. 
     
Hakem takibi      MAÇ öncesi ve sonrasında hakemler aleyhine açıklama yapılmaması için bir genelge yayınlayan Futbol Federasyonu, görüntülü ve yazılı basında yer alan demeçleri de delil kabul edecek. Özellikle maç sonrası yapılan açıklamaların dikkatle takip edileceğini belirten yetkililer, hakem ve gözlemci raporlarında yer almayan aleyhteki beyanları verenleri, resen Disiplin Kurulu’na sevk edecek. 
     



 SPOR 






















</TEXT>
</DOC>
