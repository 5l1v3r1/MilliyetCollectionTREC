<DOC>
<DOCNO> 54346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/son/sondun18.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kraliçe Elizabeth'ten striptize coşkulu alkış 
</HEADLINE>
<TEXT>

     İngiltere Kraliçesi II. Elizabeth, İngiliz ''The Full Monty'' filminden esinlenen Amerikan müzikal komedisinin dün akşamki galasında, müzikalin sonundaki striptiz sahnesini hararetle alkışladı. 
     Kraliçe Elizabeth, her sene katıldığı galada, işten kovulmalarından sonra, fiziksel özellikleri uygun olmamasına karşın, ''iki yakalarını biraraya getirmek için'' striptizci olarak çalışmaya başlayan 6 işçinin öyküsünü anlatan ve striptizcilerin tangalarını çıkardıkları son sahnesiyle ün kazanan 1997 yapımı İngiliz ''The Full Monty'' filminden esinlenen müzikal komedide ünlü son sahneyi hararetle alkışladı. 
     Oyuncuların tangalarını çıkarmalarıyla salonda bir ışık oyunu sahnelenirken, sanatçıları korumak üzere 1912'de kurulan Royal Variety Performance'ta dün geceki galaya eşi Prens Philip ile gelen Kraliçe Elizabeth'in temsil boyunca hiç de ''şaşkın'' görünmediği belirtiliyor. 
     






</TEXT>
</DOC>
