<DOC>
<DOCNO> 95069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/yazar/pulur.html </URL>
<DATE> 2002/07/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İsmet Paşa 20 yıl önce söylemişti... 
</HEADLINE>
<TEXT>

     BAZILARI unutkanlıklarını, hafızalarının ihanetine bağlarlar. Bazı insanlar da, bunca yıl önce olan bir olayı, dün gibiymiş gibi hatırlarlar. 
     
     GEÇEN gece televizyonda Hüsamettin Özkan konuşuyordu 
     "Sayın Ecevit’e, sevgim, saygım, bağlılığım sonsuzdur " diyordu. 
     Acaba Ecevit bu lafları dinlemişse, aklına ismet Paşa gelmiş midir 
     Yıl 1972 "Ecevit tayfası" İsmet Paşa’yı CHP’den devirmeye karar vermiş, örgütü ele geçirmişler, altını oyuyorlar, ama akıllarınca Paşa’yı da başlarında taşıyorlar. 
     
     İSMET Paşa bunu bilmez mi, anlamaz mı 
     Oyunu yüzlerine vuruyor 
     "Genel Başkanları şimdilik başlarının üzerindedir, henüz idare edebiliyorlar. Onlarla beraber değilim, diye barbar bağırıyorum, onlar da, hayır bakmayın siz onun sözüne, diyorlar. Yanlış bilgi veriyorlar, yaşı ilerledi, bunadı, ömrü belli değil, iki gün sonra... diyorlar. 
     Ve bir gün bakacaklar, hakikatten ölmüş 
     Ne Genel Başkan kalmış, ne de ihtilafı 
     Ama ben sonuna kadar vazifemi ifa etmiş olacağım." 
     
     BUNLARI söyleyen İsmet İnönü’ye, rahmetli Abdi İpekçi, Ecevit’i kastederek "Hiç böylesini gördünüz mü " anlamına gelen bir soru sorar... Öyle ya, İsmet Paşa, politikada neler görmüş, kimleri tanımıştır... 
     Hayır, Ecevit gibisini görmemiştir 
     "Böylesine rastgelmedim. Tam ihtilaf halinde bulunur benimle, hayır onunla hiçbir ihtilafımız yoktur, diye ısrar eder. Böylesine rastgelmedim." 
     İnönü, mücadelesini sürdürür, ama kurultay ona rağmen "Ecevit tayfası"ndan yana tavır koyunca, önce Genel Başkanlıktan, sonra da CHP’den istifa eder. 
     İsmet Paşa CHP’yi adıyla özdeşleşen partisini "onlara" teslim etmiştir. 
     Kimdir onlar 
     
     İSMET Paşa, "onları" da tanımlar ve endişesini belirtir 
     "Memleket gerçeklerine vukufsuzluğunu, sağduyu ile ne kadar ters düşebileceğini, 12 Mart’tan sonraki devrede ispatlamış, bir hizip muvaffak olur da, partiyi alırsa, başa gelecek hallerden ciddi olarak endişe ederim." 
     
     EVET, Ecevit, kendisine sevgilerini, saygılarını, bağlılığını arz eden Hüsamettin Özkan’ı dinlerken, acaba, 30 yıl öncesini, hatırlamış mıdır 
     Ya da İsmet Paşa’nın kendisi için söylediklerini, Hüsamettin Özkan’ı dinlerken söylemiş midir 
     Bilinmez 
     
     LAKİN bilinen bir şey vardır, o da ismet Paşa’nın endişelerinde ne kadar haklı olduğudur... 
     İsmet Paşa’nın "muvaffak olurlarsa" diye endişelendiği, hizipten, Deniz Baykal, CHP’yi tarihinde ilk kez Meclis dışı bırakma becerisini gösterdi Ecevit ise... 
     O’nun da halini anlatmaya gerek var mı 
     Her şey ortada, Hüsamettin Özkan dahil 
     
     







Kritik dönem 


Clinton, Türkiye ve Dünya... 


Üstün hizmet 


Ecevit Şimdilik 3 Kasım 


Üçlü, yola çıkıyor, lider Cem 


Ecevit 88 yaşındaki lideri İnönü’yü nasıl devirdi 


Cem, açık tavrını artık koymalı 


İhanet 


Neye ihtiyacımız var 


Clinton ve ABD neden AB’ye girmemizi istiyor 


Seçim siyasi kilitlenmeyi çözebilir mi 


Bekle-gör’ 


İsmet Paşa 20 yıl önce söylemişti... 


Cem-Derviş beklentisi 


Clinton da o eski Clinton değil 


Yatırım ve üretim için kredi azaldı faiz arttı 


Finliler güneşe biz yarına hasret 


</TEXT>
</DOC>
