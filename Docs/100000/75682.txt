<DOC>
<DOCNO> 75682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sontur03.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İş aramaya giderken kahverengi giyinmeyin... 
</HEADLINE>
<TEXT>

     İşsizliğin arttığı ve iş bulmanın her geçen gün daha çok hüner gerektirdiği piyasa koşullarında, uygun bir iş sahibi olmak için iyi referanslar ve diplomanın yanısıra iş görüşmesi sırasında dikkat edilmesi gereken küçük ayrıntılar da büyük önem taşıyor. 
     Konya'da Türkiye İş Kurumu Müdürlüğü'nün Meslek Danışma Merkezi tarafından lise ve yüksek okullarda sürdürülen Meslek Tanıtım seminerlerinde bir çok konunun yanısıra iş bulmanın çeşitli aşamalarında dikat edilmesi gereken bazı püf noktalar da anlatılıyor. 
     Sadece iş için aranan belli şartların taşınmasının iş görüşmesinden olumlu bir sonuçla ayrılmak için yeterli olmadığınının vurgulandığı seminerlerde, dış görünüş ve davranışların da olumlu ya da olumsuz anlamda belirleyici olduğuna dikkat çekiliyor. 
     Seminerlerde, işvereni etkilemek, başvuru yapan diğer rakipler arasından sıyrılarak işe kabul edilmek için özetle şu konular üzerinde duruluyor 
     149   ''İş görüşmesine giderken kahverengi yerine, siyah ya da lacivert 
     kıyafetler tercih edin. Yapılan araştırmalar kahverenginin itici bir özellik taşıdığını ortaya koyuyor.'' 
     149   ''Erkekler mutlaka sakal ve saç traşına özen göstermeli, 
     ayakkabısı boyalı olmalı.'' 
     149   ''Başvuru yapılan işyerinin gelenekleri ve iş disiplini hakkında 
     önceden bilgi alın ve kıyafet seçimini buna uygun olarak yapın. Ancak her zaman uyumlu ve temiz giysiler tercih edin, göze batacak aksesuarlardan kaçının.'' 
     149   ''Bayanlar aşırı makyajdan kaçınmalı, uyumlu ve sade giyinmeli.'' 
     149   ''Görüşme sırasında yapılacak sigara ve çay teklifini hemen kabul 
     etmeyin.'' 
     149   ''İşverenin odasına girdiğinizde otur denmeden oturmayın.'' 
     149   ''Mümkünse işe kabul edilebileceğiniz söylenmeden, para ve diğer 
     çalışma şartlarından bahsetmeyin.'' 
     149   ''Kendinizi ve iş tecrübelerinizi anlatırken ölçüyü kaçırmamaya 
     dikkat edin. Özgeçmişinizden bahsederken çok fazla övünmeyin.'' 
     149   ''Daha önce bir başvuru formu vermişseniz sorulan sorulara 
     vereceğiniz cevaplar burada belirttiğiniz bilgilerle çelişmesin.'' 
     149   ''İşe kabul edilmek için görüşme sırasında yalvaran bir tarzla 
     Bu işe çok ihtiyacım var. Kabul edilmezsem çok zor durumda kalırım 
     gibi ifadeler kullanmayın. Duygu sömürüsü kendine güvensizliğin ve profesyonel olmamanın bir işaretidir.'' 
     






</TEXT>
</DOC>
