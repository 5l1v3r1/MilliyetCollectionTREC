<DOC>
<DOCNO> 59116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/soneko19.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, 1. seansta yılın en yüksek puanına ulaştı. 
     Endeks, dünkü kapanışa göre 325.86 puan artarak 1. seansı 13,201.65 puandan kapattı. Hisse senetleri ortalama yüzde 2. 
     oranında değer kazandı. 
     2002-2004 yılları arasını kapsayan stand-by döneminde Uluslararası 
     Para Fonu IMF tarafından sağlanacak ek yardıma ilişkin haberlerin etkisiyle İMKB Ulusal-100 Endeksi günün ilk seansına 12,903.35 puan seviyesinde ve 27.56 puan artışla başladı. Daha sonra yoğunlaşan alımlarla endeks, seansın ilk yarısını da 212.85 puan artışla 13,088.60 puandan geçti. Daha sonra 13,075-13,150 puan aralığında 
     sıkışık seyir izleyen endeks, son dakika alımlarıyla yılın en yüksek seviyesi olan 13,201.65 puandan kapandı. 1. seans kapanışında mali endeks 478.19 puanlık artışla 17,282.66 puana, sanayi endeksi 196.77 puan artışla 11,061.33 puana ve hizmetler endeksi de 230.39 puan artışla 9,049.15 puana çıktı. Böylece mali grup hisseler önceki kapanışa göre ortalama yüzde 2.85, sanayi grubu hisseler ortalama yüzde 1.81 ve hizmet grubu hisseler de yüzde 2.61 değer kazandı. 1. seansta işlem gören toplam 278 hisse senedinden 182'si değer kazandı. 32 hisse senedi değer yitirirken, 64 hissenin fiyatında ise bir değişiklik olmadı. Seansta, 258 trilyon 249 milyar 789 milyon liralık işlem hacmi oluştu. 1. seansta Garanti Bankası, Yapı ve Kredi Bankası, Doğan Holding, Sabancı Holding ve Vestel en yoğun işlem gören hisseler oldular. 
     






</TEXT>
</DOC>
