<DOC>
<DOCNO> 76615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sondun35.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinler'de dev yılanlar iki kız çocuğunu öldürdü 
</HEADLINE>
<TEXT>

     Filipinler'de dev yılanlar, iki kız çocuğunu öldürdü. 
     Davao bölgesi sağlık yetkilisi Resuldo Malintad, başkent Manila'nın yaklaşık 1050 kilometre güneyindeki Davao'nun Mati ilçesine bağlı iki köyde yılanların iki kızı öldürdüğünü söyledi. 
     Yılanların 4 ve 6 yaşındaki çocukları soktuğunu ve zehirleyerek öldürdüğünü söyleyen Malintad, ''Kral kobra yılanı, zehirini akıtarak sinir sisteminizi felç ediyor ve nefesinizi kesiyor'' dedi. 
     Veteriner Antonio Delfin Agustin de, dev yılanların geçen yıl 10 köylünün yanı sıra aralarında domuz, keçi ve koyun bulunan birçok hayvanı öldürdüğünü söyledi. 
     Geçen yıl birçok saldırının olduğu Banaybanay kasabası yetkililerinin yılanları öldürenlere ödül vermeyi kararlaştırdığını söyleyen Agustin, köylülerin tarım arazisi açmak için yılanların yaşam alanlarını yok etmesi nedeniyle, hayvanların kendilerine başka yer aradığını ve insanların yaşadığı bölgelere gittiğini belirtti. 
     Agustin, boyu 4.5 metreye yaklaşan bu yılanların, hareket eden hedefleri yaklaşık 100 metreden hissettiğini söyledi. 
     






</TEXT>
</DOC>
