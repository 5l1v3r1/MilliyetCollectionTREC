<DOC>
<DOCNO> 73742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/spor/spo04.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Gençlik hatası" 
</HEADLINE>
<TEXT>

Trabzon’un hocası Briegel, başarısızlıklarındaki en büyük faktör olarak takımın genç isimlerden oluşmasını gösterdi 
     BORDO - Mavili takımın teknik patronu Briegel, genç bir kadroya sahip olmalarının dezavantaj oluşturduğunun altını çizdi. Alman hoca, "Çünkü bu oyunculara psikolojik yükleme yapamıyorum, ruh kabul etmiyor. Fizik yüklemesi de yapamıyorum, bünye kaldırmıyor. Ya çöküntü, ya da sakatlık oluyor. Bunun sonucunda da uzun vadeli yatırımlar yapmak durumunda kalıyoruz" dedi. 
     KADRO yapısının istikrarsızlığa yol açtığını ifade eden Briegel, "Genç bir kadro olmamız gelecek için umut verici. Ama bugün iyi sonuçlar alamıyoruz. Trabzon’a yıldızlar geldi, ancak hepsi sorunlu ya da sakat çıktı" diye konuştu. İlginç bir saptama yapan Trabzon’un hocası, "Şimdi ekonomik çıkmazlar var. Gelecek sezon da kulübün işi kolay değil" ifadelerini kullandı. 
     CAMİANIN başarı konusunda sabırsız olduğunu kaydeden Hans Peter Briegel, sözlerini şöyle sürdürdü "Sabır göstermek şart. Bunu yapmazsak, takıma sahip çıkmazsak, tribünde olay çıkarıp, onları korkutursak, şampiyon olabilir miyiz Taraftar sabırsızlık gösterdikçe, şampiyonluktan uzaklaşılmış. Bu yanlış bir davranış. Yönetimler de en az sabrı teknik adamlara göstermiş". 
     
     Daum’a destek 
     TRABZONSPOR Teknik Direktörü Briegel, eski takımı Beşiktaş’ı çalıştıran vatandaşı Daum’a tam destek verdi. Genç çalıştırıcı, "Irkçılık yaptığına inanmıyorum. Bu suçlama çok çirkin. Khlestov, daha önce Beşiktaş’ta oynamışsa, bugün de oynar. Daum’un üzerine gidiliyor. Zaten bir anda birçok zorlukla boğuşuyor" diye konuştu. 
     
     Temlik müjdesi 
     NAKLEN yayın gelirlerine temlik koyduran Kentbank’la anlaşmaya varan yönetim, bundan böyle her ay yayıncı kuruluş tarafından federasyona yatırılan miktarın üçte ikilik bölümünü almaya hak kazandı. Yönetim böylece yayıncı kuruluşun federasyona yatırdığı 1 milyon 100 bin doların yaklaşık 720 milyarını kasasına koyacak. 
     



 SPOR 

























</TEXT>
</DOC>
