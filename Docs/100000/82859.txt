<DOC>
<DOCNO> 82859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/son/sontur01.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
''Türk halkı siyasetçiye güvenini yitirmiştir'' 
</HEADLINE>
<TEXT>

     9. Cumhurbaşkanı Süleyman Demirel, Türk halkının, 21 Şubat krizinden bu yana "ülkesini yönetenlere, siyasetçiye ve siyasetin bütün kurumlarına güveninin kalmadığını" söyledi. 
     Demirel, "21. Yüzyıl'da Enerji Planlamalarında Ülke Kaynaklarının Yeri ve Önemi" konulu toplantıda, Türkiye'nin madencilik sektöründe girişimcisine yeteri kadar yer vermediğini vurguladı. 
     Demirel, bir soru üzerine de Türkiye'nin 21 Şubat krizinden bu yana, güvenini, ümidini geniş çapta yitirdiğini belirterek, "Evvela Türk halkı, ülkeyi yönetenlere, siyasete, siyasetçiye, siyasetin bütün kurumlarına yavaş yavaş, çok partili hayatın bütün kurumlarına ve Cumhuriyet'e güvenini yitirmiştir. Bunu vahim sayıyorum" dedi. 
     Demirel, bu durum karşısında paniğe kapılıp, geri dönülmemesi gerektiğini, çünkü Türkiye'nin her şeyi olduğunu ifade ederek, sadece moral eksikliğinin bulunduğunu söyledi. Demirel, "Bu morali de yenileyeceğiz" dedi. 
     





</TEXT>
</DOC>
