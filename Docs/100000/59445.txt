<DOC>
<DOCNO> 59445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sondun09.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da kötü hava koşulları trafiği vuruyor 
</HEADLINE>
<TEXT>

     Almanya'da kötü hava şartları etkisini sürdürüyor. 
     Düsseldorf kentindeki Trafik Dairesi, Saksonya ve Thüringen eyaletlerindee kar ve buzlanmaya dikkat edilmesi uyarısında bulundu, Bavyera ve Baden-Württemberg eyaletlerinde de şiddetli kar yağışının karayolu ulaşımını büyük ölçüde aksattığını bildirdi. 
     Kuzey Ren Vestfalya eyaletinde ise yoğun sis nedeniyle trafikte aksamalar olurken, birçok tali yolun, yollara düşen ağaçlar nedeniyle trafiğe kapalı olduğu belirtildi. 
     Hessen eyaletinde buzlanma yüzünden meydana gelen trafik kazasında, 16 ve 18 yaşlarında 2 genç öldü. 
     Kassel ve Alsfeld otoyollarında da yeni yağan kar sebebiyle trafik sıkışıklıkları oldu ve otoyollarda uzun kuyruklar oluştu. 
     Frankfurt havaalanında ise aksama olmadığı ve hiçbir seferin iptal edilmediği bildirildi. 
     






</TEXT>
</DOC>
