<DOC>
<DOCNO> 67210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/yasam/yas08.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutun Sahaya büyücü girdi 
</HEADLINE>
<TEXT>

Afrika Uluslar Kupası’nda ev sahibi Mali’yi 3 - 0 yenip finale çıkan Kamerun’un antrenörü kara büyü’ yaptığı gerekçesiyle karga tulumba gözaltına alındı... 
     DIŞ HABERLER SERVİSİ 

     Kamerun’un şampiyonluğuyla tamamlanan Afrika Uluslar Kupası’nda ilginç bir olay yaşandı. Kamerun Milli Takımı’nın kaleci antrenörü Thomos Nkono, geçtiğimiz perşembe günü takımının Mali ile oynadığı ve 3 - 0 kazandığı maçtan önce çim sahaya kara büyü yaptığı gerekçesiyle gözaltına alındı. Afrika Futbol Federasyonu, provokasyon yaptığı gerekçesiyle Nkono’yu bir yıl futboldan men etti. 
     Futbol otoritelerini şaşkına çeviren olay şöyle gelişti Avrupa Uluslar Kupası yarı final karşılaşması için iki ülke takımları Mali’de karşı karşıya geldi. Ancak başlama düdüğü çalmadan, Kamerun’un kaleci antrenörü Nkono, bir şeyler mırıldanarak geldiği çim sahanın ortasına tanımlanamayan şeyler döktü. Önce çoğu Malililerden oluşan seyirciler Nkono’nun hareketine bir anlam vermedi. Ta ki karşılaşma 3 - 0 Mali’nin mağlubiyetiyle sonuçlanana dek... 
     
     Şükür işe yaradı 
     Nkono’nun Kamerun’u finale taşıyan karşılaşmanın ardından bir kez daha sahaya gelerek elindeki tozu çimlere bırakması finali kaybeden Mali taraftarlarının ve güvenlik güçlerinin bu kez dikkatinden kaçmadı. Sahaya giren çok sayıda polis, Nkono’nun üzerine atlayarak, önce çime yatırdı ardından da kelepçeledi. Bir süre gözaltında tutulan Nkono, serbest bırakılmasının ardından takımının soyunma odasına döndü. 
     Olay ardından bir açıklama yapan Afrika Futbol Federasyonu CAF, Nkono’nun kışkırtma içeren eylemi yüzünden bir yıl futboldan men edildiğini bildirirken, kaleci antrenörünün sahaya döktüğü büyülü alaşımın içeriği açıklanmadı. 
     



 YAŞAM 




















</TEXT>
</DOC>
