<DOC>
<DOCNO> 56067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/07/son/sontur01.html </URL>
<DATE> 2001/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Show TV'de canlı yayında rüşvet pazarlığı ve alkolmetre 
</HEADLINE>
<TEXT>

     Reha Muhtar geçtiğimiz hafta büyücü ve falcıları konuk ettiği Ateş Hattı'nda alkollü olduğu iddialarına yanıtını dün akşam verdi. Muhtar'ın yanıtı televizyon tarihinde bir ilke imza attı. Reha Muhtar getiğimiz hafta alkollü olmadığını kanıtlamak için dün akşam stüdyoda canlı yayında kendisine alkol muayenesi yaptırdı. Ve alkolmetre iddiaların üzerinden bir hafta geçtikten sonra "0" rakkamını göstererek Muhtar'ın alkolsüz olduğunu kanıtladı 
     Ancak Reha Muhtar, dün akşam bir rüşvet pazarlığını canlı yayında ekranlara taşıyarak başarılı bir habercilik örneği verdi. Show Televizyonu'nun Ayazağa'daki stüdyosunda gerçekleşen ve canlı olarak yayınlanan rüşvet pazarlığı şöyle gelişti 
     Kendisini Fransa'dan gelen bir işadamı olarak tanıtan Show TV Haber Müdürü Taner Dileklen, turizm belgesi almak için Başbakanlık'ta Şube Müdürü olduğu söylenen Cemal Kaban ve TBMM'de memur olduğu belirtilen Nevzat Dürgen ile bağlantı kurdu. 
     Yaklaşık 4 ay süren diyalog sonucu bu kişileri İstanbul'da bürosu olarak tanıttığı Ayazağa'daki Show TV stüdyolarına getiren Dileklen, burada turizm belgesi karşılığında canlı yayında pazarlığa girişti. 
     Dileklen'e, işlemin resmi yollardan yapılması durumunda 400 milyar liraya malolacağını, kendilerinin ise bu işlemi 200 milyar liraya çözebileceklerini söyleyen Kaban ve Dürgen, işlem karşılığında işadamı sandıkları Dileklen'den seri numaraları önceden tespit edilmiş 1 milyar lirayı aldı. 
     Ateş Hattı'nda ''Yolsuzluk ve Rüşvet Nasıl Bitecek '' konulu tartışma programının yapıldığı stüdyodan olayı canlı yayında izleyen Show TV Haber Koordinatörü Reha Muhtar ve emniyet görevlilerinin stüdyoya girmesi üzerine, iki memur suçüstü yakalandı. 
     Asayiş Şube Müdürü Şahin Yılmaz'ın önderliğinde sürdürülen operasyonda suçüstü yakalanarak gözlem altına alınan Kaplan ile Dürgen, sorgulanmak üzere Asayiş Şubesi'ne götürüldü. 
     






</TEXT>
</DOC>
