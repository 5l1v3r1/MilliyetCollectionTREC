<DOC>
<DOCNO> 66965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/dunya/dun02.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeş’liğe Rum darbesi 
</HEADLINE>
<TEXT>

Rum baskısıyla hareket eden Yunan tarafı, Ege’nin iki kıyısındaki kentlerin birbirlerini kardeş ilan etmelerini Kıbrıs tuzaklı’ bir protokol oyunuyla imkansız hale getirdi 
     YORGO KIRBAKİ Atina 

     Türkiye ile Yunanistan arasında ikibuçuk yıldır yaşanan yakınlaşma süreci çerçevesinde iki ülke belediyeleri arasında sıklaşan şehirlerin karşılıklı olarak "kardeş" ilan edilmesine çelme atıldı. 
     Türk ve Yunan kentlerinin birbirlerini "kardeş" ilan etmelerine içerleyen Kıbrıs Rum Kesimi’nin son zamanlarda tepkilerini artırmaları karşısında, Yunanistan Belediyeler Birliği EDKE bu uygulamayı zorlaştıran tedbirler aldı. Atina Haber Ajansı’na ANA göre, EDKE Başkanı Paris Kukulopulos, Kıbrıs Rum Kesimi ziyareti sırasında, Türkiye ile Yunanistan arasında kardeş şehir uygulamasının yasaklanmadığını ancak, kardeş olacak belediyelere tek tip bir protokol imzalamak zorunluğunun getirildiğini açıkladı. Kukulopulos, EDKE’nin hazırladığı protokolde "Kıbrıs sorununun BM kararlarına uygun çözümünden ve Türk - Yunan ilişkilerinde de uluslararası hukuka saygıdan" sözeden maddeler bulunduğunu belirtti. Kukulopulos "Protokolü bugüne kadar hiçbir Türk belediye başkanı imzalamaya yanaşmadı. Protokol zorunluğunu getirdiğimiz günden sonra Türkiye ile Yunanistan’daki kentlerden hiçbir kardeş ilan edilmedi" dedi. 
     



 DÜNYA 











</TEXT>
</DOC>
