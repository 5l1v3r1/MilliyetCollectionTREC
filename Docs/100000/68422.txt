<DOC>
<DOCNO> 68422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/yasam/yas09.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuni, Türkiye’ye yalnız gelecek 
</HEADLINE>
<TEXT>

"Evlenecek Türk arıyorum" diyerek erkeklerimizi sıraya dizen, Japon TV programında da dalgasını geçen Kuni’nin son sözü "Kocam Türk olacak " 
     Bir Türk erkeği ile evlenmek için Türkiye’ye gelen Japon kızı Kuni Nakazono’yu konu alan "Denpa Shonen" Yürü Elektrik Çocuk isimli program, önceki gece yayınlanan bölümüyle sona erdi. Programın dördüncü bölümünde, önce Kuni’nin, kendisiyle evlenmek için başvuran 167 adayla bir araya gelmesi ekranlara yansıdı. Bu kadar başvuruyu "Kendimle övünüyorum. Müthiş" sözleriyle değerlendiren Kuni’ye, 4 numaralı aday Hüseyin’in bir gül verdiği görüldü. Kuni, program ekibinden birinin "Sonuca varabildin mi " sorusuna "Seçemedim" karşılığını verdi. 
     
     Burada koca arayacak 
     Kuni’nin Türkiye günlüğünde son gün için yazdığı satırlar da ekrana şöyle yansıdı "Son 10 kişi ve tüm 167 kişiye teşekkür ederim. Seçemedim. Herkesten özür dilerim. Tanıştığım Türk erkeklerine hayran oldum. Bir dahaki sefer tek başıma Türkiye’ye giderek koca arayacağım. Türk insanları, hepinize teşekkür ederim." 
     



 YAŞAM 




















</TEXT>
</DOC>
