<DOC>
<DOCNO> 72551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/soneko12.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada oynamak belki de "çocuk oyuncağı"... 
</HEADLINE>
<TEXT>

     İngiltere'de yapılan bir deneyde, 5 yaşındaki küçük kız borsada bir profesyonelden ve bir falcıdan daha iyi sonuç aldı. 
     Hertfordshire Üniversitesi'nde yapılan deneyde Tia Lavern Roberts adındaki küçük kızın seçtiği hisse senetlerinden oluşan portföy yıllık yüzde 5.8 kazanç getirirken, mesleki uzmanlığına ve bilgisayar hesaplarına dayanarak oynayan deneyimli borsacı Mark Goodson'ın seçtiği portföy yüzde 46.2, gezegenlerin işaretlerini yorumlayarak oynayan tanınmış astrolog Christeen Skinner'in portföyü yüzde 6.2 zarar etti. 
     Londra borsasının geçen yılı düşüşle kapattığı düşünülürse küçük Roberts'in tahminin başarısı daha da önem kazanıyor. Borsanın temel göstergesi FTSE 100 Endeksi'nin yıl içinde yüzde 16 düşüş göstermesine rağmen, küçük kız bu genel düşüş eğilimine kapılmayan hisse senetlerini seçmeyi başarmış. 
     Küçük Robrts'in porföyünde yer alan Cadbury Schweppes, Northern Rock, Prudential, Pearson ve Shell Transport hisselerinin İngiltere'de yıl içinde en fazla kazanç getiren kağıtla arasında olduğu belirtiliyor. 
     






</TEXT>
</DOC>
