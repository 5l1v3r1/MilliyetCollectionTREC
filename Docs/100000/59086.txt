<DOC>
<DOCNO> 59086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sondun14.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Filistinlilerin havaalanlarını kullanmalarını yasakladı 
</HEADLINE>
<TEXT>

     İsrailli ve Filistinli üst düzey güvenlik yetkililerin Gazze'de biraraya geldikleri bildirildi. 
     Filistinli yetkililer, toplantıda Gazze Şeridi'ndeki şiddetin azalmasının ardından alınacak önlemlerin görüşüleceğini belirtirken, görüşmede, radikal örgütlere karşı aldıkları sert önlemlerden sonra Gazze Şeridi'ndeki ablukanın azaltılmasını isteyeceklerini kaydettiler. 
     Taraflar arasında bu seviyedeki son güvenlik toplantısı geçen hafta Çarşamba günü yapılmıştı. 
     Bu arada İsrail İçişleri Bakanı Eli Yişai, Batı Şeria ve Gazez Şeridi'ndeki Filistinli yolcuların bundan böyle İsrail havaalanlarını kullanmalarına izin verilmeyeceğini bildirdi. 
     Filistinlilere uygulanan ablukanın zaten İsrail'de kalmalarına izin vermediğini ve bunun sonucu olarak da İsrail havaalanlarından transit geçişlerinin yasaklandığını belirten Yişai, bu kararın güvenlik nedeniyle alındığını kaydetti. 
     Öte yandan Mısır Cumhurbaşkanı Hüsnü Mübarek ve Ürdün Kralı Abdullah, telefonda İsrail-Filistin çatışmalarındaki son durumu görüştüler. 
     Ürdünlü yetkililer, iki devlet adamının ayrıca şiddetin azaltılması yönünde yapılabilecek siyasi temasları ele aldıklarını belirttiler. 
     






</TEXT>
</DOC>
