<DOC>
<DOCNO> 72569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo02.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray güvenlik güçleri için suç duyurusunda bulunacak 
</HEADLINE>
<TEXT>

     Futbolda, Avrupa Şampiyonlar Ligi'nde AS Roma-Galatasaray maçı sonrası çıkan olaylarda, yaklaşık 2,5 saat Olimpiyat Stadı'nda mahsur kalan sarı-kırmızılı kafile, stattan ayrıldı. 
     Futbol takımının bu gece Türkiye'ye döneceği öğrenilirken, Galatasaraylı futbolcular hakkında suç duyurusunda bulunan İtalyan polisi, aralarında yaralı arkadaşlarının olduğunu iddia etti. 
     İtalyan güvenlik güçlerinin, bazı Galatasaraylı futbolcuların ifadesini almak için harekete geçmesi üzerine UEFA yetkilileri devreye girdi. 
     UEFA yetkililerinin, uzun görüşmeler sonunda, ''Galatasaray'ı bırakın, sorumluluğu biz alıyoruz'' dedikleri öğrenildi. 
     Olaylarla ilgili olarak bir açıklama yapan Galatasaray Kulübü Asbaşkanı Fatih Altaylı, ''İtalyan polisinin görevi güvenliğimizi sağlamaktı. Bunu başaramayınca, kendi hatasını örtmek için bizi mağdur durumda bıraktılar'' dedi. 
     Kendilerinin de İtalyan güvenlik güçleri hakkında suç duyurusunda bulunacaklarını açıklayan Altaylı, ''Saha içinden topladığımız taş, sopa ve benzeri yabancı maddeleri, UEFA'ya delil olarak göstermek amacıyla yanımıza aldık'' diye konuştu. 
     






</TEXT>
</DOC>
