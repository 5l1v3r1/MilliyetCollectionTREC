<DOC>
<DOCNO> 78811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/spor/spo03.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
HASAN'A BİR ÇARE 
</HEADLINE>
<TEXT>

İstanbulspor maçında sakatlanan yıldız futbolcunun Ankaragücü sınavına yetişmesi için yoğun çaba harcanıyor. Lucescu, doktorlara "Hasan Şaş’ın düzelmesi için ne gerekiyorsa yapın" talimatını verdi 
     ERHAN TELLİ 

     Seferber oldular 
     GALATASARAY Teknik Direktörü Mircea Lucescu, Hasan Şaş için sağlık heyetini seferber etti. Rumen hoca, İstanbulspor karşılaşmasında sakatlanan ve Milli Takım’ın Şili ile oynayacağı hazırlık maçı kadrosundan da çıkartılan yıldız futbolcusunun, hafta sonunda yapılacak Ankaragücü maçına yetiştirilmesini istedi. Bu konuda doktorlara talimat veren Lucescu, "Hasan’ın düzelmesi için ne gerekiyorsa yapın" diye konuştu. 
     
     Tedavisi sürüyor 
     SOL ayak bileğindeki şişlik ve bilek kemiğindeki ödem yüzünden ağrısı bulunan Hasan Şaş’ın tedavisine yoğun şekilde devam edilirken, Rumen hoca oyuncusuyla özel bir görüşme yaptı. Lucescu’nun, yıldız futbolcuya, "Sana Ankaragücü karşısında her zamankinden daha fazla ihtiyacım var. Çok kritik bir dönemden geçiyoruz. Bu maç hayati önem taşıyor. Eğer kendini iyi hissedersen seni oynatırım" dediği öğrenildi. 
     
     Oynamak istiyor 
     HASAN’IN durumunun ise ciddiyetini koruduğu kaydedildi. İstanbulspor maçının ikinci yarısında sakatlanan ve oyunun büyük bir bölümünde kendi isteğiyle sakat sakat mücadele eden Sarı - Kırmızılı futbolcu, Ankaragücü karşısında forma giymek için elinden gelen fedak rlığı göstereceğini söyledi. Takımını yalnız bırakmak istemeyen Hasan’ın ne olursa olsun oynamak istediği, ancak son kararın maç sabahı verileceği belirtildi. 
     
Buzlar eriyor      BAŞKAN Özhan Canaydın’ın geçtiğimiz hafta yaptığı açıklamalardan sonra eski yönetimle gerilen ipler yeniden yumuşadı. Canaydın ve ekibi, Mehmet Cansun ile eski yöneticilere davet göndererek yemek teklifi yaptı. Ancak Cansun yurt dışında olduğunu belirtti ve yemeğin ileri bir tarihe ertelenmesini istedi. Canaydın ile Cansun önümüzdeki hafta buluşacak ve aradaki buzları eritmeye çalışacaklar. 
     
Savunmaya gidiyorlar      AVRUPA Şampiyonlar Ligi’nde İtalya’nın Roma takımıyla oynanan maç sonrası çıkan olaylarla ilgili olarak Bülent Korkmaz ve Ayhan Akman yarın sözlü savunma verecek. Dışilişkiler Sorumlusu Mete Razlıklı, İsviçre’nin Cenevre kentinde gerçekleştirilecek görüşmelere kaptan Bülent’in milli maç sonrası Hollanda’dan, Ayhan’ın ise bugün İstanbul’dan gideceğini açıkladı. 
     



 SPOR 






















</TEXT>
</DOC>
