<DOC>
<DOCNO> 71676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/son/sonspo16.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor Teknik Direktörü Giray Bulak iddialı 
</HEADLINE>
<TEXT>

     Antalyaspor Teknik Direktörü Giray Bulak, yarın kendi sahalarında yapacakları Fenerbahçe maçını kazanıp büyük bir moral kazanmak istediklerini söyledi. 
     Belek'te bulunan Sol Belvil Otel'de kamp çalışmalarını sürdüren Antalyaspor'un teknik direktörü Giray Bulak, 9 zor maçlarının kaldığını ve bu maçlarının ilkinin Fenerbahçe maçı olduğunu ifade ederek, ''Fenerbahçe'yi yenmek istiyoruz. Ancak o da şampiyonluğa oynuyor. Eğer Fenerbahçe'yi yenersek takım ve Antalya şehri için büyük bir motivasyon olur'' dedi. 
     Bulak, Fenerbahçe karşısında Ramazan'ın 4 sarı kart cezalısı olduğu için oynayamayacağını, Saffet'in ise hastalık geçirdiğini, kendisine serum verildiğini, Saffet'in oynayıp oynamayacağının maç saati belli olacağını, Fenerbahçe'nin zaaflarını kullanarak galip gelmek istediklerini bildirdi. 
     Bulak, 3 puanlı ligde 9 haftada herşeyin olabileceğine de dikkati çekerek, şunları söyledi 
     ''Birkaç maç kaybeden bir takım üst sıralardan alt sıralara iner. 
     Aynı şekilde birkaç maç kazanan takım üst sıralara yükselir. Takımlar arasında fazla puan farkı yok. Biz bundan önceki 8 maçımızı çok iyi oynadık ancak kaybettik. 8 maçta 13 gol atıp 16 gol yedik, 18 puan kaybettik. Eksi 3 golle 18 puan kaybeden başka takım yoktur. 
     Şanssızlık peşimizi bırakmıyor. Ancak Antalyaspor, Fenerbahçe maçıyla çıkışa geçecektir.'' 
     






</TEXT>
</DOC>
