<DOC>
<DOCNO> 96586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/soneko27.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Ailesi düğün telaşında... 
</HEADLINE>
<TEXT>

     Sabancı Holding Perakendecilik Grup Başkanı Demir Sabancı, 1991 Türkiye 2. güzeli Aslıhan Koruyan ile 21 Temmuz'da dünyaevine giriyor. 
     Çırağan Sarayı'nda yapılacak ve yaklaşık 600 konuğun davet edildiği düğün töreninde, damadın nikah şahitliğini amcası Sabancı Holding Yönetim Kurulu Başkanı Sakıp Sabancı yapacak. 
     Suikast sonucu öldürülen işadamı Özdemir Sabancı'nın oğlu olan Demir Sabancı ve Aslıhan Koruyan, 1997 yılında New York Cornell Üniversitesi'nde okurken tanışmışlardı. 
     Genç çiftin, balayını Avrupa'da geçirecekleri öğrenildi. 
     Demir Sabancı, 1993 yılında Boston Üniversitesi'nde Ekonomi ve Uluslararası İlişkiler okuduktan sonra, New York Cornell Üniversitesi'nde master yaptı. 
     Japonya'da Mitsui ve Toyota Motor Corporation'da çalışan Sabancı, Teknosa Genel Müdürlüğü, Sabancı Holding Perakendecilik Grup Başkan Yardımcılığı görevlerinde bulundu. Sabancı Holding Yönetim Kurulu Üyesi olan Sabancı, 1 Nisan 2002 tarihinden geçerli olmak üzere Sabancı Holding Perakendecilik Grup Başkanı olarak atandı. 
     1991 Dünya Güzellik Yarışması'nda finale kadar yükselerek altıncı 
     olan ve Avrupa Güzeli seçilen Aslıhan Koruyan da, 1996 yılında Texas A M Üniversitesi Ekonomi ve İşletme bölümlerinden mezun oldu. 1998 yılında İtalya SDA Bocconi ve New York Cornell Üniversitelerinde işletme masterını tamamlayan Okuyan, 1998-2000 yılları arasında Johnson Johnson firmasının New York ve New Jersey ofislerinde çalıştıktan sonra, 2000-2002 seneleri arasında Johnson Johnson Medikal firmasının Türkiye ofisinde ürün müdürü, daha sonra da grup ürün müdürü görevlerinde bulundu. 
     





</TEXT>
</DOC>
