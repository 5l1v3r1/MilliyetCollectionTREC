<DOC>
<DOCNO> 60773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/ekonomi/eko01.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan’ın neferi olacağız’ 
</HEADLINE>
<TEXT>

Başbakan Ecevit’in 14 Ocak’ta başlayacak ABD gezisine katılacak işadamları arasında yer alan Türkiye İhracacatçılar Meclisi Başkanı Oğuz Satıcı, Gezide sadece hükümet temsilcileri görüşmeler yapacak. Başbakanın birer askeri gibi yanında olacağız. Biz resmi heyete moral vermek için gidiyoruz’ dedi 
     AÇIK KOYU SOHBETLER EYLEM TÜRK 

Başbakan Bülent Ecevit ile ABD’ye yapacağınız geziden beklentiniz nedir 
     Bu geziden tüm Türkiye’nin beklentisi, ABD pazarından, sermayesinden ekonomik açıdan daha fazla yararlanmak. Ziyaretin de bunu sağlayacağına inanıyorum. Bundan da tüm Türkiye faydalanacak. Bu geziyi olumsuzlukları ortadan kaldıracak bir gezi olarak hayal etmek önemli. İnanıyoruz ki Başbakan Bülent Ecevit’in Türkiye lehine alacağı olumlu sonuçlar 11 Eylül ile 14 Ocak arasındaki süreyi balans edecek düzeyde olacaktır. Türkiye’nin artık geleceği paylaşması lazım. Yaratıcılığını ortaya koyması lazım. 
     
Bu ziyarette işadamlarının da temasları olacak mı 
     Bu gezide sadece hükümet temsilcileri görüşmeler yapacak. Biz sadece Başbakan’ın birer askeri, neferi gibi yanında olacağız. ABD gezisinde resmi bir görevimiz yok. Bu nedenle Başbakan Ecevit’in resmi heyetine destek moral olmak için gidiyoruz. Başbakan Ecevit’in bu konuda yalnız olmadığını ve tüm Türkiye’nin ABD’yle yapılacak çalışmalara duyarlı olduğunu göstereceğiz. Türkiye’nin ABD’nin önemli bir müttefiki olarak ayrıcalık görmek istediğini ifade edeceğiz. 
     
Ne gibi ayrıcalık bunlar 
     Gezi öncesinde bizden orada yapılmasını arzu ettiğimiz çalışmalarla ilgili bir rapor istendi. Biz de raporumuzu ilettik. Biz ABD’nin özel bir müttefiki olarak farklı bir muamele görmek istiyoruz. Ama şu anda ABD, AB ülkelerine kota kısıtlaması olmadan, düşük vergilendirmeyle alım yapıyor. Oysa, AB’ye aday olan Türkiye’ye kota kısıtlaması ve farklı gümrük vergileri uyguluyor. 
     Bu farkları ortadan kaldıracak bir "tercihli ticaret anlaşması" yapılmasını arzu ediyoruz. Bu anlaşma ABD ile Türkiye’nin kısa vadede yapacağı en yararlı iş olacaktır. Ayrıca bu anlaşmaya göre ABD’nin Ürdün ve İsrail’de uyguladığı "Özellikli serbest Bölgeler"in Türkiye’de de kurulmasını istiyoruz. Bu bölgesel kalkınmaya da destek veren bir çalışma olacak. 
     
Başbakan’ın beraberinde işadamlarını da götürmesini nasıl değerlendiriyorsunuz 
     Başbakan’ın böyle bir karar alması çok olumlu. Müteffikliğimizin artık Türkiye’nin ekonomisine de yansıyacak figürler taşıması gerektiğini düşünüyoruz. Ayrıca biz tüm umutlarımızı ziyaret sonucunda ortaya çıkacak ticari getiriler üzerine kurmadık. Artık Türkiye’nin bu pazarda büyümesi gerek. ABD pazarı 1 trilyon 225 milyar dolar alım yapan bir pazar. Türkiye bu pazara sadece 3.5 milyar dolarlık bir satış yapıyor. Yani bu pazardaki yerimiz yok denecek kadar az. Oyunca olmayı bırakın figüran bile değilsiniz. Sahnede küçücük bir süs olabilirsiniz sadece. 
     
     ABD’li müşterileriyle hasret giderecekler 
Gezi programında neler var 
     Programa göre önce Washington’a gidip oradan New York’a geçilecek. Biz TİM olarak New York’tan dönmüyoruz. Çünkü ABD’li müşterilerimiz 11 Eylül’den sonra seyahat etmekte zorlandılar. Biz onlarla bu süre içinde çok fazla buluşma fırsatı bulamadık. Bu dönem içinde bir ilki de gerçekleştiriyoruz. 40 önemli tekstil firmamızı New York’a götürüyoruz. 21 - 22 Ocak tarihlerinde orada bir tekstil fuarı düzenleyeceğiz. Bununla ilgili şu anda yoğun tanıtım çalışmaları yapılıyor. Biz ABD’den her halük rda ticaret yapmış, siparişlerimizi almış olarak döneceğiz. Ticaret New York’ta, anlaşmalar Washington’da olacak. 
     
     40 firmayla fuara katılıyorlar 
Fuar bu ziyaret için mi düzenlendi 
     Hayır daha önceden yapmayı düşünüyorduk. Ve bu ziyaret tarihi fuar tarihiyle denk geldi. İTKİB’in düzenlemiş olduğu bir fuar için talep daha fazlaydı ancak 40 firmayı götürme imk nı bulduk. Bu organizasyonları road show gibi diğer sektörlerde, diğer ülkelerde yapmaya devam edeceğiz. Fuarın tanıtımı için ABD’nin önde gelen tanıtım şirketlerinden birisi olan Flashman Hillar ile anlaştık. Büyük bir katılımcı bekliyoruz. 
     



 EKONOMİ 


















</TEXT>
</DOC>
