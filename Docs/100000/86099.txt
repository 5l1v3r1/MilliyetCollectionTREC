<DOC>
<DOCNO> 86099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/son/soneko03.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda dolar düştü, altın yükseldi 
</HEADLINE>
<TEXT>

     Uluslararası borsalarda geçen hafta ABD Doları, İngiliz Sterlini dışındaki önemli para birimleri karşısında gerilerken, altın fiyatları arttı. 
     ABD üst yönetiminden ABD'ye karşı yeni ve büyük terör saldırılarının olabileceği uyarılarının yapılması ABD Doları'nın gerilemesine yol açtı. 
     Japonya Merkez Bankası'nın doları desteklemek için hafta içinde piyasalara yaptığı müdahaleye rağmen, doların başta Japon Yeni olmak üzere önemli paralar karşısında gerilemesi durdurulamadı. 
     Dolardan kaçış altına yaradı. Yatırımcıların ABD Doları ve hisse senetlerinden çekilip güvenli yatırım aracı olarak gördükleri altına yönelmeleriyle bu değerli madenin ons fiyatı son bir kaç yılın en yüksek düzeyine yükseldi. 
     ABD Doları'nın Avrupa borsalarında önemli para birimleri karşısında hafta başı ve hafta sonu değerleri şöyle 
     
     
Dolar PARA BİRİMİ CUMA PAZARTESİ Japon Yeni 124.73 125. İsviçre Frangı 1.5810 1.5790 Kanada Doları 1.52 1.5417 
     Londra Borsası'nda Pazartesi n 1.4581 dolardan kapanan İngiliz Sterlini, hafta sonuna 1.4569 dolarda girdi. 
     Londra'da Pazartesi günü 92.01 sentten kapanan euro, Cuma günü 92.25 puana çıktı. 
     
     ALTIN FİYATLARI 
     Altının ons fiyatı bazı borsalarda, Pazartesi ve Cuma kapanış itibariyle şöyle 
     
     
Altın BORSA CUMA PAZARTESİ Londra 321.10 312.60 Zürih 321.38 312.25 Hong Kong 320.95 315.55 Salı 
     Londra Borsası'nda dün 4.66 dolardan kapanan gümüşün ons fiyatı, bugün öğle saatlerinde 4.88 dolara yükseldi. 
     
     MENKUL KIYMET PİYASALARI 
     ABD'ye yönelik yeni büyük terör saldırılarının olabileceği açıklamalarının yarattığı tedirginlik yüzünden New York Borsası haftayı düşüşle kapattı. 
     Borsanın temel göstergelerinden Dow Jones Endeksi hafta içinde yüzde 2.4'lük gerilemeyle 10,104.26 puana, Nasdaq Endeksi de yüzde 4.6'lık gerilemeyle 1,661.49 puana indi. 
     Londra Borsası'da FTSE 100 Endeksi yüzde 0.12 düşüşle 5,169.1 puana inerken, Tokyo Borsası haftayı yükselişle tamamladı. 
     Tokyo Borsası'nın temel göstergesi Nikkei Endeksi hafta içinde 128.96 puan artarak 11,976.28 puana çıktı. 
     





</TEXT>
</DOC>
