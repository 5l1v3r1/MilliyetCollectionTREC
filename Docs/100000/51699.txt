<DOC>
<DOCNO> 51699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/yasam/yas03.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray’a laf söyleyene ilan veririm 
</HEADLINE>
<TEXT>

Fanatik Cim-Bomlu Yüksel, şifreli ilanlar’ vererek, futbolcuları eleştiren spor yazarlarından intikam alıyor 
     GÜLAY FIRAT İstanbul 

     İki farklı gazetenin küçük ilan sayfalarında yayımlanan şifreli ilan’ların arkasından fanatik bir Galatasaray taraftarı çıktı. Bir ilanda şöyle yazıyordu "40 yıl önce Berlin’den aldığım sarı üzerine kırmızı Panter desenli battaniyeyi, dedem Bursa-İstanbul arası arabalı vapurda kaybetmiştir." Diğer ilanda ise "Koruma olarak çalıştırılmak üzere emekli spor yazarları aranıyor. Alkış Organizasyon " sözleri yer alıyordu. 
     
     Maaşını buna yatırıyor 
     İlanı konfeksiyon işçisi 39 yaşındaki Galatasaraylı taraftar Yüksel vermişti. Nedeni duygusaldı. Yüksel, 5-0’lık Bursaspor yenilgisinden sonra televizyonda futbolcu Ümit Karan ile futbol şube sorumlusu Abdürrahim Albayrak’ı eleştiren Turgay Şeren ve Ali Sami Alkış arasındaki diyaloğa kızmış, bu yolla ikisine de gönderme yapmıştı. 200 milyon lira maaşla çalışan Yüksel’e ilanlar 23 milyon liraya mal oldu. 
     
     Mesaj yerine gitti 
     Mesajının yerine ulaştığını söyleyen taraftar Yüksel, şöyle diyor "Dedem Panter desenli battaniyeyi Bursa - İstanbul arası arabalı vapurda kaybetti derken bir zamanlar GS forması giyen Şeren’in iyi oynadığı bir maçtan sonra verilen Berlin Panteri’ unvanını kaybettiğini ima ettim. Diğer ilanım da Alkış ve Şeren’in ısrarla Ümit’i öfkeli taraftarlardan koruduklarını iddia etmelerine ilişkindi. Madem iyi korumasınız spor yazarlığı devrinizi zaten tamamladınız, korumalık yapın daha iyi ’ şeklinde ince bir espriydi." 
     



 YAŞAM 

















</TEXT>
</DOC>
