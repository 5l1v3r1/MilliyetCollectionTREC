<DOC>
<DOCNO> 59818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/31/spor/spo04.html </URL>
<DATE> 2001/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Sümer’in karnesi kırık 
</HEADLINE>
<TEXT>

     BAŞKANLIK görevinde bir yılını dolduran Özkan Sümer yönetimindeki Trabzonspor, ligde başarılı bir tablo ortaya koyamadı. Sadi Tekelioğlu ve Briegel’le çıkılan 33 lig maçında 15 galibiyet, 12 yenilgi, 6 beraberlik aldı ve yüzde 45’lik bir galibiyet oranı tutturabildi, puan cetvelinde de 8. sırada yer aldı. 
     BORDO - Mavili ekipte Özkan Sümer döneminde 14 yabancı futbolcu görev yaptı. Bunlardan 7’si gönderilirken, özellikle kadroda Trabzon kökenli oyunculara ağırlık verildi. 11 Trabzonlu oyuncu takımda yer alırken, Sümer döneminde Oktay, Sergen ve Tamer gibi yıldızlar da başka kulüplere transfer oldular. 
     
     Da Silva’ya tehdit 
     TRABZONSPOR’UN Brezilyalı futbolcusunu, eski kulübü Portugouso başkanının tehdit ettiği iddia edildi. Bir yönetici, "Portugouso başkanı, polis şefiymiş. Da Silva’ya, Daha fazla para ödemeleri için kulübü zorla. Yoksa burada ailen rahat olmaz’ diyormuş. Gerekirse Dışişleri Bakanlığı aracılığıyla sorunu çözeceğiz" dedi. 
     



 SPOR 


















</TEXT>
</DOC>
