<DOC>
<DOCNO> 52357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/magazin/amag.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygu’nun tek kusuru, gözleri 
</HEADLINE>
<TEXT>

Yaptığı kazayla Bengü Bilik'in yaralanmasına yol açan Duygu Ulaş’ın gözlerinin miyop olması, kazaya bu durumun mu yol açtığı sorusunu akıllara getirdi... 
     YAŞAR ÇAKMAK 

     İSTANBUL Maçka’da geçen Temmuz ayında Beze Halkla İlişkiler’in sahibi Bengü Bilik’e otomobiliyle çarparak hastanelik eden manken Duygu Ulaş’ın gözlerinin bozuk olduğu ortaya çıktı. Hava karardıktan sonra görme sorunu yaşadığını söyleyen Ulaş, "Evet. Gözlerim 1.5 derece miyop. Ama kazayı bu nedenle yapmadım" dedi. 
     
     Ara sıra lens takıyor 
     İstanbul Emniyet Müdürlüğü’nden 1995’te aldığı sürücü belgesinde Gözlükle kullanabilir’ diye bir ibare olmadığını belirten Ulaş, ehliyet almadan önce her sürücü gibi kendisinin de göz muayenesinden geçtiğini söyledi. Gözlük kullanmadığını söyleyen güzel manken, ara sıra numaralı lens kullanıyormuş. 
     
     Masrafları da ödedi ama...’ 
     Yedi yıldır otomobil kullandığını söyleyen Duygu Ulaş, Maçka’daki kazaya kadar hiç kaza yapmadığını belirtirken, hakkında 30 milyarlık tazminat davası açan Bengü Bilik’i de reklam yapmakla suçladı. Ulaş, kaza yüzünden işleri aksayan ve bir yıl daha tekerlekli sandalyede kalacak olan Bilik’in hastane masraflarını da kendi sigorta şirketi tarafından ödendiğini belirtti. 
     

Doktor görüşü Bu miyopla kaza yapılmaz      Duygu Ulaş’ın göz durumuyla ilgili görüş aldığımız Şişli Etfal Hastanesi Göz Kliniği’nden Dr. Ahmet İçağasıoğlu’nun teşhisi’ ise şöyle "1.5 derece miyop çok rahat görür. Bu derece kaza yapma nedeni olacak bir bozukluk değil. Miyop eksi 5 - 6 olur ise, ancak o zaman görememe probleminden bahsedilebilir." 
     



 MAGAZİN 











</TEXT>
</DOC>
