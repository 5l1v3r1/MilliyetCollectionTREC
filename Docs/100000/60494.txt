<DOC>
<DOCNO> 60494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/siyaset/siy07.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetkilerini aşıyorsun 
</HEADLINE>
<TEXT>

Başkan Bumin'den, Başsavcı Kanadoğlu'na sert yanıt... 
     ANKARA Milliyet 

     Yargıtay Cumhuriyet Başsavcısı Sabih Kanadoğlu'nun HADEP hakkında açılan kapatma davası ve AKP'yle ilgili başvuruların geciktirildiği uyarısına sert bir yanıt veren Anayasa Mahkemesi Başkanı Mustafa Bumin, başsavcılığın yetkisini aştığını dile getirdi. 
     Mahkemenin dünkü toplantısından sonra heyet adına açıklama yapan Bumin, "Hiç kimse veya organın, kaynağını Anayasa'dan olmayan bir devlet yetkisini kullanamayacağını" belirterek, şunları söyledi "Diğer anayasal kurum ve kuruluşlar gibi Yargıtay Cumhuriyet Başsavcısı'nın da görev ve yetkilerinin belirlendiği, Anayasa ve usul yasalarında savcılık görevini yürüttüğü mahkemeyi, yetkilerini aşarak kendine göre neden ve amaçlarla uyarma görevi bulunmamaktadır." 
     Bumin, mahkemedeki işlerin neden geciktiğini Başsavcı Kanadoğlu'nun, öğrenebilecek konumda olduğunu da kaydetti. 
     



 SİYASET 


















</TEXT>
</DOC>
