<DOC>
<DOCNO> 95236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/spor/spo05.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve prim 320’şer milyar lira 
</HEADLINE>
<TEXT>

Futbol Federasyonu, Dünya Üçüncüsü olan Milli Takım’a toplam 10 trilyon lira dağıtacak. Futbolcular 200’er bin, Şenol Güneş ise 400 bin dolar alacak 
     CEMAL ERSEN 

     DÜNYA Üçüncüsü A Milli Takım futbolcularına 200’er bin dolar yaklaşık 320’şer milyar lira prim verilmesi kesinleşti. Futbol Federasyonu 26 futbolcu ve 4 teknik adama toplam 6 milyon dolar yaklaşık 10 trilyon lira primi benimsedi. 23 futbolcunun yanı sıra, 26 kişilik aday kadroda yer alan, ancak FIFA’ya bildirilen listenin dışında kalan Serhat, Metin ve Cihan’a da aynı primin verilmesini kararlaştıran federasyon, ilk yönetim toplantısından sonra konuyu kamuoyuna açıklayacak. 
     FEDERASYONUN prensipte kabul ettiği karara göre, futbolcular 200’er, Teknik Direktör Şenol Güneş 400, yardımcıları ise 300’er bin dolar prim alacaklar. Böylece, A Milli Takım’ın Dünya üçüncülüğü nedeniyle FIFA’dan aldığı yaklaşık 11 trilyon liralık primin tamamına yakını Ay - Yıldızlı ekibe gidecek. Federasyonun 2002-2003 bütçesinde milli takım için öngörülen 14 trilyonluk prim ise Avrupa Futbol Şampiyonası eleme grubu maçları sırasında devreye girecek. 
     



 SPOR 

























</TEXT>
</DOC>
