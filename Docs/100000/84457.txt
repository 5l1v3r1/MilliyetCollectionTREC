<DOC>
<DOCNO> 84457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/17/siyaset/siy04.html </URL>
<DATE> 2002/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK, AB’ye uygun’ 
</HEADLINE>
<TEXT>

RTÜK Yasası’nın AB ve ABD’deki uygulamalar esas alınarak hazırlandığını belirten DSP’li Al, Verheugen’in sözcüsü Filori’nin yasayla ilgili sözlerinin de gerçeği yansıtmadığını açıkladı... 
     ANKARA Milliyet 

     DSP İstanbul Milletvekili Erol Al, Radyo ve Televizyon Yasası’ndaki tüm düzenlemelerin Avrupa Birliği AB mevzuatından yararlanılarak yapıldığını söyledi. 
     Avrupa Komisyonu’nun genişlemeden sorumlu üyesi Günther Verheugen’in sözcüsü Jean Christophe Filori’nin yasaya ilişkin yorumlarının gerçeği yansıtmadığını savunan Al, Filori’ye yorumda bulunmadan önce AB ülkelerindeki radyo televizyon mevzuatını okuyup anlamasını önerdi. 
     
     Al Yasa çarpıtılıyor 
     Yasayı hazırlayan milletvekilleri arasında yer alan Al, yeni yasanın çıkarları zedelenecek güçler tarafından çarpıtıldığını, aşırı uçların da yasanın çıkmaması için tüm güçlerini ortaya koyduğunu, birtakım kişilerin de bu olumsuz propagandanın etkisinde kalarak gerçekleri göremediğini belirterek, şunları söyledi 
     "RTÜK Yasası bir yılı aşkın süren bir çalışmanın ürünüdür. AB ve ABD’deki mevzuat tümüyle taranarak, bu ülkelerdeki uygulamalar esas alınmıştır. RTÜK, yeni yasada getirilen kriterlerle ileri demokratik ülkelerdeki tek özerk kuruluştur. AB ülkelerinin hiçbirinde radyo televizyon üst kuruluşları seçimle oluşturulmamaktadır. 
     
     Ceza İngiltere’den 
     Yeni RTÜK yasasındaki ceza sistemi, tam olarak İngiltere’den alınarak gerçekleştirilmiştir. Yine İngiliz hukuku, internetteki müstehcen yayınları, çocukların korunması ve iftira ile ilgili konulara tabi tutmaktadır. Alman hukuku, çok ağır para cezasının yanı sıra bir yıla kadar hapis cezası bile öngörmektedir." 
     
Karakoyunlu, Fogg’a RTÜK’ü anlattı      ANKARA Milliyet 

     Devlet Bakanı Yılmaz Karako-yunlu, dün Avrupa Komisyonu Temsilcisi Karen Fogg’la RTÜK Yasası’nı görüştü. Fogg’u, AB’nin genişlemeden sorumlu üyesi Günter Verheugen’in sözcüsü Jean Christophe Filori’nin, "RTÜK Yasası AB kriterlerine uygun değil" sözlerinin doğru olmadığını anlatmak için davet ettiğini belirten Karakoyunlu, "RTÜK Yasası, Ulusal Program’a 
     uygun olarak değiştirildi, eksik olan bölümleri AB kriterlerine uygun hale daha sonra getirilecek" dedi. RTÜK Yasası’nın, Türkiye’nin uygulamayı taahhüt ettiği siyasi kriterlerle aynı doğrultuda olmadığını söyleyen Fogg ise, dil yasağı ile ifade özgürlüğünün genişletilmesi konusundaki kaygılarını dile getirdi. 
     



 SİYASET 
















</TEXT>
</DOC>
