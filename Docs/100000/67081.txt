<DOC>
<DOCNO> 67081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/soneko22.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdengeçti ''Irak'a müdahale halinde ekonomi dengede tutulur'' 
</HEADLINE>
<TEXT>

     Merkez Bankası Başkanı Süreyya Serdengeçti, Bakanlar Kurulu'na, para ve kur politikasına ilişkin olarak brifing verdi. 
     Alınan bilgiye göre Kurul'da, Başbakan Ecevit'in ''Irak'a olası bir müdahalede ekonominin nasıl etkileneceğini'' sorması üzerine Serdengeçti, Körfez savaşının ilk müdahalesini hatırlatarak, o dönem ekonominin dengede tutulduğunu ve böyle bir durumda yine dengede tutulabileceğini ifade etti. 
     Bunun üzerine Devlet Bakanı Kemal Derviş, Irak'a müdahale konusunun yalnızca Türk basınında yer aldığı ve abartıldığını vurgularken, Başbakan Ecevit'in ise olası müdahalede, bundan Türkiye'nin Avrupa ülkelerine göre daha fazla olumsuz etkilenmesinin söz konusu olacağını söylediği öğrenildi. 
     Serdengeçti Kurul'da, ekonomideki beklentilerden söz ederken, döviz kuru, enflasyon, dış ticaret açığı, ödemeler dengesi gibi konulara değindi. 
     Serdengeçti, yıl ortasından itibaren enflasyon hedeflemesi uygulamasına geçmeyi öngördüklerini de vurguladı. 
     






</TEXT>
</DOC>
