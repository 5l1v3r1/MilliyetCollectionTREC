<DOC>
<DOCNO> 94306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/ekonomi/eko04.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye bu yükü kaldırabilir 
</HEADLINE>
<TEXT>

TOBB Başkanı Hisarcıklıoğlu, seçimin kaldırılamayacak bir yük olmadığını belirterek, "Devamlı kaçmanız mümkün değilödedi 
     Türkiye Odalar ve Borsalar Birliği TOBB Başkanı Rifat Hisarcıklıoğlu, "Siyasi Partiler Yasası ve Seçim Yasası’nda yapılacak değişikliklerle erken seçime gidilmesi olabilir. Seçim kaldırılamayacak yük değil" dedi. 
     Hisarcıklıoğlu, erken seçim tartışmalarıyla ilgili soruları yanıtlarken, demokrasilerde seçim istemenin gayet doğal olduğunu belirterek, kendilerinin de ilk baştan beri ekonominin dengelerini bozacak veya başka bir şey olacak diye seçimden vazgeçmenin yanlış bir şey olduğunu söylediklerini hatırlattı. "Böyle bir mantık olmaz" diyen Hisarcıklıoğlu, bunun bir seçim olmazsa ekonomi çok düzgün olacak mantığına geleceğini söyledi. 
     
     Seçimden kaçamazsınız’ 
     Hisarcıklıoğlu, bir erken seçim olabileceğini belirterek, şöyle devam etti "Parlamento kendi çatısı altında buna karar verdikten sonra kimsenin söyleyecek bir şeyi olamaz. Görüşümüz, parlamento erken açılacaksa, bu devrede muhakkak Siyasi Partiler Yasası ve Seçim Yasası’nda yapılacak değişikliklerle erken seçime gidilmesi olabilir. Devamlı kaçmanız mümkün değil. İktisat kitaplarında da seçim döneminde ekonomik politikaların farklı uygulandığı yazar. Seçimin kaldırılamayacak bir yük olduğu inancında değilim." 
     



 EKONOMİ 



















</TEXT>
</DOC>
