<DOC>
<DOCNO> 68096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/yasam/yas06.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Feribot halatları kopardı 
</HEADLINE>
<TEXT>

Yenikapı’dan kalkan hızlı feribot, Mudanya’da aşırı dalga ve şiddetli rüzgardan batma tehlikesi atlattı 
     FARUK DAĞDELEN GEMLİK Bursa DHA 

     İstanbul Büyükşehir Belediyesi Deniz Otobüsü İşletmesi’ne ait Nusretbey’ hızlı feribotu yolcuları, Yenikapı - Mudanya seferinde korkulu anlar yaşadı. 
     İstanbul’dan önceki gün 17.45’te kalkan feribot, 19.30 sıralarında Mudanya’ya vardı. Ancak aşırı dalga ve rüzgarda iskeleye zor yanaşan feribotun iskeleye attığı halatları koptu. Dalgalı denizde sürekli sallanan gemideki 300 yolcuyla iskelede yakınlarını bekleyenler heyecana kapıldı 
     
     Birkaç kez yan yattık’ 
     İskeleye bir türlü yanaşamayan feribot, bunun üzerine önce Mudanya’daki askeri iskeleye yöneldi. Ancak rüzgarda buraya da yanaşamayan Nusretbey’, son olarak Gemlik İskelesi’ne yönlendirildi. Saat 20.30 sıralarında iskeleye yanaşmayı başaran feribotun yolcuları belediye araçlarıyla Şehirlerarası Otogar, Bursa merkez ve Mudanya ilçesine gönderildi. Mudanya’dan Gemlik’e gelen yakınlarına sarılarak sakinleşmeye çalışan yolcular, hızlı feribotun birkaç kez tehlikeli şekilde yan yattığını, batacaklarını sandıklarını söyledi. 
     



 YAŞAM 














</TEXT>
</DOC>
