<DOC>
<DOCNO> 89348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/spor/spo03.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş’a vize yok 
</HEADLINE>
<TEXT>

Galatasaray, İtalyanlar’ın yakın takibinde olan yıldızını göndermemekte kararlı. Dünya Kupası’nın ardından tecrübeli futbolcuya 3 yıllık sözleşme teklif edilecek 
     HALİL ÖZER 

     Dönüşü bekleniyor 
     GALATASARAY Yönetimi, Dünya Kupası’nın ardından Hasan Şaş operasyonu başlatacak. Sarı-Kırmızılı yönetim, Hasan Şaş, Dünya Kupası sonrasında İstanbul’a döner dönmez, bu oyuncu ile masaya oturup, üç yıllık sözleşme imzalamak için pazarlık yapacak. Galatasaray, yıldız futbolcuya geri çeviremeyeceği bir teklifle gitmeye hazırlanıyor. 
     
     Avrupa obsiyonu 
     SEUL’E haber gönderen Sarı - Kırmızılılar, bu gelişmelerden Hasan Şaş’ı haberdar ettiler. Roma’nın, tecrübeli futbolcunun menejerleri ile sürekli temasta olduğu haberleri üzerine, önlemini almak isteyen Galatasaray Yönetimi üç yıllık sözleşmeye yurtdışı obsiyonu koyacak. Ancak bu obsiyonda yer alacak fiyat daha sonra belirlenecek. 
     
Sergi işi zorlaşıyor      GALATASARAY’IN anlaşmak için zemin aradığı Sergi’nin talipleri arttı. Sarı-Kırmızılılar’ın yanısıra Fransa’nın Lyon ve İskoçya’nın Glasgow Rangers Kulüpleri de bu oyuncuya talip oldu. Bu arada Lyon Kulübü’nün Sergi’nin istediği yıllık 1 milyon 600 bin doları ödemeyi kabul ettiği belirtildi. İspanyol futbolcunun ailesinin tercihi ise İstanbul’da yaşamak. 
     
Nanni ısrarı      GOLCÜ arayışlarını sürdüren Galatasaray, Arjantinli Nanni ile son pürüzleri gidermeye çalışıyor. Arjantin’in Velez Sarsfield Takımı’nda oynayan Roberto Nanni’nin Cim-Bom’a sıcak baktığı öğrenildi. 20 yaşındaki genç oyuncu, geçtiğimiz yıl Arjantin Ligi’nde 33 maçta 12 gol atmayı başardı. Galatasaray bu oyuncuyu Velez takımından bir yıllığına kiralayacak. 
     



 SPOR 

































</TEXT>
</DOC>
