<DOC>
<DOCNO> 75922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/yasam/yas06.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cennet’ten cehennem’e 
</HEADLINE>
<TEXT>

Kanarya Adaları’nı vuran şiddetli rüzgar ve yağış şimdiden beş can aldı 
     DIŞ HABERLER SERVİSİ 

     İspanya’nın Kanarya Adaları’nda önceki gün patlak veren şiddetli fırtına ve yağış, dünyaca ünlü cennet tatil beldesini cehenneme’e döndürdü. Şiddetli fırtına sırasında küçük bir kız çocuğu üzerine duvar yıkılması sonucu, bir arazi aracı içindeki iki yetişkin erkek araçları devrilerek, bir köprü üzerinde kurtarma çalışması yapan bir görevli düşerek ve bir kişi de enfarktüs geçirerek hayatını kaybetti. 
     
     Her yer su 
     Bu arada özellikle Tenerife Adası’nda etkili olan şiddetli yağmur sonucunda da üç saat içinde metrekareye tam 224 litre yağış düştü. Başkent Santa Cruz’un sokakları küçük birer ırmak halini alırken, 50 bin kişi elektrik ve içme suyu şebekesinin arızalanması yüzünden susuz ve elektriksiz kaldı. Meteoroloji yetkilileri dahi, bu denli yoğun bir yağış beklemediklerini belirtti. 
     



 YAŞAM 




















</TEXT>
</DOC>
