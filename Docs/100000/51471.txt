<DOC>
<DOCNO> 51471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/sonspo01.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya, Hakan Şükür için özel önlem alıyor 
</HEADLINE>
<TEXT>

     Avusturya Futbol Milli Takımı Teknik Direktörü Oto Bariç, Hakan Şükür'e özel önlem aldığını belirtti ve ''Winklhofer, Strafner ve Baur'un, Hakan Şükür'ü marke etmekle görevlendirdiğini'' söyledi. 
     Viyana'da Cumartesi akşamı oynanacak Avusturya-Türkiye maçında galip gelmek ve dünya kupasına katılmak için herşeyi yapacaklarını belirten Oto Bariç, ''Hakan Şükür, hava toplarında çok tehlikeli olan ve kafa ile gol uzmanı olarak bilinen müthiş bir oyuncu'' dedi ve Hakan'ı durdurmak için özel çalışma yaptıklarını ifade etti. 
     Basına kapalı yapılan son idmanda ''uygulamak istediği taktiği denediklerini'' belirten Oto Bariç, ''Halen eksiklerimiz var. 
     Kafamdaki taktiği tam uygulayabilmemiz için futbolcuların daha fazla çalışmaları gerekiyor'' dedi. 
     Bariç, Türk milli takımının İsveç, Slovenya ve Makedonya maçlarına ait video kasetlerini de bir kez daha futbolcularına izleterek video görüntüleri üzerinde futbolcularına talimatlar verdiğini kaydetti. 
     






</TEXT>
</DOC>
