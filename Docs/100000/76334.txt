<DOC>
<DOCNO> 76334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/yasam/yas06a.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
BUHAR kazanı bomba gibi patladı 
</HEADLINE>
<TEXT>

Kartal’da çamaşır yıkama şirketinin buhar kazanı patlayınca çöken duvarın altında kalan apartmanın kapıcısı öldü, altı işçi yaralandı 
     BÜLENT ÖZDEMİR, İSMAİL POLAT İstanbul 

     İstanbul Kartal’da dün büyük facianın eşiğinden dönüldü. Rahmanlar Barbaros Caddesi Işın Sokak’taki bir apartmanın giriş katında bulunan Pak Çamaşır Yıkama ve Temizleme şirketinin buhar kazanı dün 10.30’da büyük bir gürültüyle patladı. 
     Patlamanın şiddetiyle bodrum katının duvarları tamamen, giriş katındaki kapıcı dairesinin duvarları da kısmen yıkıldı. Bazı dairelerle apartmanın önünde park halinde bulunan bazı otomobillerin de camları patladı. 
     Yıkılan duvarın altında kalan apartman kapıcısı 38 yaşındaki Hakkı Çınar, hayatını kaybetti. Patlamada, işe iki gün önce başlayan Cevat Ünlü’nün yanı sıra diğer işçiler Halil Aydın, Burhan Doğan, Süleyman Yayla, Davut Nesim ve Yakup Ekşi, çeşitli yerlerinden yaralandı. 
     
     Deprem oluyor sandılar 
     Patlamayla birlikte binanın sallandığını belirten apartman sakinleri, deprem olduğunu sanarak evlerini terk ettiklerini söyledi. Korktukları için dairelerinden çıkamayan bir anne ve çocuğunu da itfaiye ekipleri kurtardı. 
     İşyerinin kapatılması için defalarca Kartal Belediyesi’ne şik yette bulunduklarını vurgulayan apartman sakinleri, "Bu işyerinin ruhsatı var. Yapabileceğimiz bir şey yok" yanıtı aldıklarını belirtti. 
     
Cehennem gibiydi      Patlama sonucu hayatını kaybeden kapıcı Hakkı Çınar’ın eşi Döndü Çınar, evde bir çocuğuyla otururken aniden patlama olduğunu anlatarak, "Eşim kazan dairesine inmişti. Kapı parçalandı, duvarlar sallandı. Kendimizi dışarı attık" dedi. İşçilerden Mesut Ersoy da patlama sırasında bodrum katında bulunduğunu belirterek, "Patlamanın olduğu kazanın 4-5 metre uzağındaki başka bir kazandan çamaşırları çıkarıyordum. Sarsıntıyla yere düştüm. Kalktığımda her taraf toz, duman, çamur, buhar ve su içindeydi. Ne olduğunu anlayamadım, cehennem gibiydi" diye konuştu. 
     



 YAŞAM 






















</TEXT>
</DOC>
