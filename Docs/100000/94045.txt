<DOC>
<DOCNO> 94045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/spor/spo04.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Trabzon kalbimde" 
</HEADLINE>
<TEXT>

Ankaragücü ile sözleşme imzalayan Hami, Bordo-Mavili kulübü asla unutmayacağını söyledi. Yıldız futbolcu, "Bir Hami, bir Hakan Şükür bundan sonra zor gelir" dedi 
     NECMİ KEPÇETUTAN 

     Vicdanım rahat’ 
     TRABZON ile yolları ayrılan ve Ankaragücü ile sözleşme imzalayan Hami Mandıralı, Bordo - Mavili kulübü ve taraftarları unutmayacağını söyledi. Hami, "Futbolu Trabzon’da bırakmak istiyordum. Olmadı, ama hayat devam ediyor. Kırgın olduğum nokta ayrılma şeklim oldu. Başkandan izinli olarak kursa gitmiştim. Kimsenin arkasından konuşmadım. Yalakalık, sahtekarlık yapmadım" dedi. 
     
     Güneş’e destek 
     HAMİ, Şenol Güneş’i de överek şunları söyledi "Dünya Kupası’nda hocasıyla, futbolcusuyla inanılmayacak işler yaptık. Şenol hocanın elbisesi bile sorun oldu. Kimin aklına Dünya üçüncülüğü gelirdi. Eğer Trabzonlu olmasaydı bu kadar eleştirilmezdi. Ulusoy için de bu geçerli. Bu ülkede Şenes Erzik gibi bir adam bile eleştirildi. Bizi vitrine çıkardı. Önemli görevler aldı." 
     
     Yaş sorun değil’ 
     KENDİSİ için yaşlandı yorumlarına gülüp geçtiğini söyleyen Hami, "Bu işin yaşı yok. Benim oynayacak gücüm olmasa, niye bu kadar sıkıntı çekeyim. Evet 20 yaşındaki gibi çok koşamam. Sahalara kazık çakmadık. Kaliteli futbolcu kolay mı yetişiyor. Bir Hami, bir Hakan Şükür bir daha gelir mi 15 yıl ligde oynamak, her yıl belli ortalamayı tuturmak kolay mı 34 yaşındayım ama hala hırslıyım" diye konuştu. 
     
Trabzon bitkin düştü      GEREDE kampı sona eren Trabzonspor’da, futbolcular yoğun tempo nedeniyle zor günler geçirdi. Almanya kampında hazırlık maçlarına ağırlık verileceğini belirten Kaptan Gökdeniz, "İkinci kampta takım bu kadar zorlanmaz. Özellikle önceden hazırlığı yetersiz olanlar Gerede’de sorun yaşadı. Onlar da önümüzdeki bir ay zarfında açıklarını kapatacaklar" diye konuştu. 
     



 SPOR 



























</TEXT>
</DOC>
