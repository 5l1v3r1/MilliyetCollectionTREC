<DOC>
<DOCNO> 82297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/05/son/sontur29.html </URL>
<DATE> 2002/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Düzce'de depremzedelerden miting 
</HEADLINE>
<TEXT>

     Düzce Depremzedeler Derneği tarafından, miting düzenlendi. 
     Düzce Anıtpark'ta düzenlenen mitingte konuşan Düzce Depremzedeler Derneği DEPDER Başkanı Av. Ayşegül Şenol, depremzede kiracıların konut sorunu için miting düzenlediklerini belirterek, ''Yüzünüzdeki umutsuzluğu umuda çevirmek için buradayız'' dedi. 
     Düzce'de 2 bin civarında arsası evi olmayan kiracı olduğunu belirten Şenol, kiracıların konut sorununun çözülmesini istediklerini belirtti. 
     DEPDER Başkanı Şenol, ''Bayındırlık Bakanı Akcan geçenlerde yaptığı açıklama ile bizleri yasa dışı örgüt gibi suçlamıştı. Buradan sesleniyorum, görevinizi hatırlatıyorum bize çözüm bulun. Bizle suçlama sunmayın zor olan çözüm bulmaktır'' diye konuştu. 
     Dernek üyelerinden Osman Baş, Mensure Vural ve Turgut Duygu'nun konuştuğu mitingte ayrıca, Düzce, Gümüşpınar, Kiremitocağı, Fevziçakmak ,Şıralık, Kirazlı, Fidanlık, Küçükahmetler ve Kütahya prefabrik alanlarında oturan kiracı depremzedeler, çeşitli sloganlar attılar. 
     Öğle saatlerinden itibaren Düzce Anıtpark alanında toplanan depremzedeler, konuşmalardan önce halay çektiler. 
     





</TEXT>
</DOC>
