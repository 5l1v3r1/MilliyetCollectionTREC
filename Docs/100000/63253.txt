<DOC>
<DOCNO> 63253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/20/yazar/sazak.html </URL>
<DATE> 2002/01/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Washington notları 
</HEADLINE>
<TEXT>

     Georgetown'daki ünlü kitapçı Barnes and Noble'ın kafesi Birleşmiş Milletler lokali gibi... Başörtülü iki Arap öğrenci aralarında koyu bir sohbete dalmış masalardan birinde Uzakdoğulu gençler ders notlarını karıştırıyor. Laptopu açmış bir Amerikalı... Avrupalı bir turist Life dergisinin 11 Eylül kataloğunu hüzünle izliyor. Washington Post'ta yeni bir terörist eyleme hazırlandıkları öne sürülen El Kaide militanlarının fotoğrafları yer alıyor. Katlanmış gazete sayfasındaki haber kimsenin umurunda değil. 11 Eylül'ün izleri silinmeye başlamış. 
     Usame bin Ladin hakkında onlarca kitap vitrini süslüyor. Churchil'in yeni çıkan biyografisinden daha çok ilgi uyandıyor, Usame yayınları 
     Kitapçıdan çok üniversite kantinine benzeyen salondaki kahve kokusu hiç niyetiniz yoksa bile sizi içeriye çekmeye yetiyor. 
     Bestseller raflarında tanıdık bir imzaya rastlıyorsunuz 
     "My name is Red" 
     Orhan Pamuk'un romanı çok satanlar arasında alıcı buluyor. 
     Başka bir köşede yüzyılın şairi, Nazım Hikmet'i kapak yapmış bir dergi. Nazım 100 yaşında başlığıyla ingilizceye çevrilmiş şiirleri satılıyor. 
     Georgetown, üniversite bölgesi, Türkiye'den çok sayıda öğrenci bulunuyor. Ecevit'in heyeti de dahil olunca adım başı tanıdığa rastlıyorsunuz. 
     11 Eylül'de Pentagon'a çakılan uçaklardan birinin kalkış noktası olan Dulles uluslararası havaalanından kente gelirken Bangladeşli araç sürücüsünden ekonomik durgunluk nedeniyle işten çıkarılanların durumunu dinledik. Kendisinin de George Washington Üniversitesi'nden bilgisayar diploması varmış. Ancak 11 Eylül sonrası krizde işinden olmuş. 
     Bir kentin siyasi havasını en iyi taksiciler bilir derler, geleneği bozmadan Washington'da 11 Eylül ertesi durumu, Bush'un liderliğini sorduk. 
     İşini kaybetmiş biri olarak Bangladeşli genç bilgisayarcı Bush yönetimine kızgındı ve Clinton dönemini arıyordu. Terörle ilgili yorumunda bile tepkinin izleri vardı 
     "Demokratlar iktidarda olsa 11 Eylül felaketi gerçekleşmeyebilirdi. Bush, silah ve petrol lobisine dayanıyor, üstelik dış politikayı bilmiyor." 
     Sokaktaki insanın kafasını karıştıran kuşkuyu dile getirdi Bangladeşli 
     "Tamam 11 Eylül'ü gerçekleştiren El Kaide'nin başında Usame bin Ladin var, Afganistan o yüzden vuruldu o halde niye hala ele geçirilemiyor. Usame'nin asıl patronu Amerika'da olmasın Dört uçağı aynı anda hedeflere yönelten merkezi bir güç olmalı, network kullanımındaki ustalık Bin Ladin'in adamlarının işi olamaz mutlaka daha güçlü bir beyin var arkasında." 
     Ecevit'le görüşmesi sırasında Başkan Bush tarafından 11 Eylül'e ilişkin yeni bir bilgi, kanıt sunulmuş muydu 
     Başbakan'ın New York programında ikiz kulelerin enkazını ziyaret bulunmasına karşın, Beyaz Saray'daki görüşmede Bush, yaşanan trajediyle ilgili özel bir değerlendirme yapmamış. 
     Kitapçılardaki Usame bin Ladin külliyatı dışında 11 Eylül gizemini koruyor. 
     
     







Dubai haçı .. 


Washington'daki Afganistan 


Kürtçe konusu ile devekuşu mantığı... 


Yemek yedi... hayatı 


Dikkat Bu gece ekranda bir "vatan haini" var 


Sizi gidi televoleci aydınlar... 


Zindan Efendisi’nin gücü, bir insana neler yaptırabilir 


Hayatın rengi ve tadı... 


Washington notları 


İstanbullu sanayici İstanbul'a duyarsız 


Sibel Can Bozulan büyü 


Kooperatifin yetkisi kalmadı 


Muşarraf'ın annesi ağlayacak mı 


Asıl sorun reel sektörde ve rekabet gücünde 


Abdülmecid de bunları yapmıştı 


Teknoloji sanatla buluştu 


</TEXT>
</DOC>
