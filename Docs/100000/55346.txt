<DOC>
<DOCNO> 55346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/soneko25.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Standard Poors'tan bir olumlu açıklama daha... 
</HEADLINE>
<TEXT>

     Uluslararası kredi derecelendirme reyting kuruluşu Standard and Poor's, Türkiye'nin genel görünümünden sonra, bir grup Türk bankasının mali görünümünü de negatiften durağana çevirdi. 
     Bu durum, ekonomideki olumlu gelişmelerin devam etmesi halinde görünümün yakında durağandan pozitife dönüşebileceği ya da kredi notunun artabileceği anlamına geliyor. 
     Kuruluşun Cuma günü Türkiye'nin ülke görünümünü negatiften durağana çevirmesine paralel yapılan düzenlemeyle, görünümleri durağana çevrilen bankaların kredi notları da teyit edildi. 
     S and P'nin genel görümünü negatiften durağana çevirdiği Türk bankaları şöyle 
     ''Türkiye İhracat Kredi Bankası, Türkiye İş Bankası, Doğuş Holding A.Ş., Türkiye Garanti Bankası, Osmanlı Bankası, Ziraat Bankası ve Garanti Bankası'nın Hollanda'da faaliyet gösteren bankası Unid-ted Garanti Bank International N.V.'' Söz konusu bankaların genel görünümünün negatiften durağana çevrilmesinin gerekçesi olarak, Türkiye hükümetinin piyasalarda belli bir güven kazanması ile reel faiz hadlerinin bir ölçüde düşmüş olması gösterildi. 
     S and P'nin açıklamasında, bu eğilimin devam etmesi halinde Türk bankalarının fon maliyetlerinin azalacağı ve borç verme olanaklarının artacağı ifade edildi. 
     Açıklamada, bununla birlikte Türkiye'de bankacılık sektörünün sorunları ve Türk bankalarının kırılgan durumunun devam ettiği uyarısında bulunuldu. 
     






</TEXT>
</DOC>
