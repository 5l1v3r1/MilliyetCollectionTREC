<DOC>
<DOCNO> 54011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/25/spor/spo11.html </URL>
<DATE> 2001/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Bizimkiler kadroya girdi 
     İTALYA Ligi’nde Inter, bugün Fatih Terim’in eski takımlarından Fiorentina’yı konuk edecek. San Siro Stadı’ndaki karşılaşma, TSİ 21.30’da başlayacak. Inter’de, Ipswich maçında sakatlanan Emre’nin düzeldiği bildirildi. Okan’ın da yedek soyunması bekleniyor. Milan ise TSİ 16.00’da rakip sahada Parma ile oynayacak. Milan’da kadroya Ümit de dahil edildi. 
     
     Ümit’in üzüntüsü 
     MİLANLI Ümit Davala’nın babaannesi Münevver Davala 79 Eskişehir’de vefat etti. Davala, Alaaddin Camii’nde kılınan namazdan sonra Asri Mezarlık’ta toprağa verildi. 
     
     Son bilet 
     2002 Dünya Kupası’na katılacak son takım bugün oynanacak Uruguay - Avustralya baraj maçıyla belirlenecek. Melbourne’deki ilk karşılaşmada Güney Amerika grubu beşincisi Uruguay’ı penaltı golüyle 1 - 0 mağlup eden Okyanusya şampiyonu Avustralya, Montevideo’da avantajını korumak için mücadele edecek. TSİ 21.00’de başlayacak maç Eurosport’tan naklen yayınlanacak. 
     



 SPOR 

























</TEXT>
</DOC>
