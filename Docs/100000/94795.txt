<DOC>
<DOCNO> 94795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/spor/spo05.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
MADALYA İSYANI 
</HEADLINE>
<TEXT>

Dünya üçüncüsü milli futbolcularımız, Başkan Haluk Ulusoy, menajer Can Çobanoğlu ve yedeklere, Devlet Üstün Hizmet Madalyası verilmemesini protestoya hazırlanıyorlar 
     BİLAL MEŞE 

     Onların da hakkı’ 
     DÜNYA Kupası’nı üçüncülükle tamamlayarak tarihe geçen A Milli Takımımız’da, Futbol Federasyonu Başkanı Haluk Ulusoy ve Menajer Can Çobanoğlu’na, Devlet Üstün Hizmet Madalyası verilmeme fikrine tepkiler sürüyor. Ay - Yıldızlı futbolcular, madalyanın başta Başkan Ulusoy, Menajer Can Çobanoğlu’nun yanı sıra, sürekli takımla birlikte olan Serhat, Cihan Haspolatlı ve Metin Aktaş’a verilmesi gerektiğini de savundular. 
     
     Başarıları ortada’ 
     FUTBOLCULAR, "Ulusoy’a bu madalyanın verilmemesi, bizi çok şaşırttı. O sürekli yanımızda oldu, bize moral verdi, bir sahaya çıkıp oynamadığı kaldı. Bu başarıda büyük pay sahibidir. Çobanoğlu da rahat etmemiz için her türlü organizasyonu gerçekleştirdi, gecesini gündüzüne kattı. Kadro dışı kalanlar moral verdiler. Bu başarıyı yakalamamızda, onların da katkıları oldu. Bu komple bir ekibin başarısıdır" dediler. 
     
     Almamak asla olmaz’ 
     AY-Yıldızlı futbolcular, haksızlığı ortadan kaldırmak için müthiş bir telefon trafiği oluşturdular ve protesto çareleri aramaya başladılar. Bazı futbolcular, "Madalyaları almayalım" derken, bazı oyuncular da "Almamak olmaz. Makama saygısızlık olur. Ama bu sorunu çözümlemek zorundayız" diye görüş bildirdiler. Öte yandan KKTC Cumhurbaşkanı Rauf Denktaş, takımımızı 26 Temmuz’da KKTC’ye davet etti. 
     



 SPOR 


























</TEXT>
</DOC>
