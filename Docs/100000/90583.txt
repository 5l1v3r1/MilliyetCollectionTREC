<DOC>
<DOCNO> 90583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sontur01.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkondan düşen hırsızın kolları kırıldı 
</HEADLINE>
<TEXT>

     Bornova ilçesinde balkondan düşen sabıkalı hırsızın kolları kırıldı. 
     Mustafa Kemal Caddesi 166 numaralı apartmanın üçüncü katındaki daireye giren sabıkalı hırsız Şaban Taşkesen 24 , evde kalanlar tarafından görülünce, balkondan aşağı inmek istedi. Dengesini kaybeden Taşkesen, beton zemine düştü. 
     Düştüğü yerde başından yaralanan, boynu zedelenen ve kolları kırılan Şaban Taşkesen, ambulansla Yeşilyurt Atatürk Eğitim ve Araştırma Hastanesi'ne kaldırılarak tedavi altına alındı. Taşkesen'in sağlık durumunun ciddiyetini koruduğu öğrenildi. 
     Yapılan soruşturmada, hırsızlık için çıktığı apartmanın 3. kat balkonundan beton zemine düşen Şaban Taşkesen'in sabıkalı hırsızlardan olduğu anlaşıldı. 
     





</TEXT>
</DOC>
