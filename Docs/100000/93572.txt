<DOC>
<DOCNO> 93572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/ekonomi/eko05.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gıdada aylık enflasyon -0.9 çıktı 
</HEADLINE>
<TEXT>
ENFLASYONDA YAZ DOPİNGİ 
Yaza girişle birlikte gıda ve tarım fiyatlarındaki ucuzlama, haziranda tüketici fiyatlarının binde 6, toptan eşyanın yüzde 1.2 çıkmasını sağladı 
     EKONOMİ SERVİSİ 

     Yaz aylarında sebze ve meyve fiyatlarındaki geleneksel ucuzlama tüketici fiyatları enflasyonun TÜFE haziranda binde 6 çıkmasını sağladı. Devlet İstatistik Enstitüsü DİE , haziranda toptan eşya fiyatlarının TEFE yüzde 1.2, çekirdek enflasyonun yüzde 2.8’lik arttığını açıkladı 
     DİE verilerine göre, TÜFE ilk altı ayda yüzde 12, yıllık yüzde 42.6, 12 aylık ortalamada ise yüzde 60.1 arttı. TEFE ise altı ayda yüzde 12.5, yıllıkta yüzde 46.8, 12 aylık ortalamada yüzde 71.5 oldu. Oranların düşük çıkmasında ucuzlayan gıda fiyatları etkili oldu. Yüzde 0.6 çıkan TÜFE’nin 0.3 puanı giyim ve ayakkabıdan, 0.6 puanı konuttan, 0.2 puanı ulaştırma ve ev eşyasından, 0.1 puanı eğlence ve lokanta sektörlerinden kaynaklanırken, fiyatları 0.9 puan düşen gıda, içki, tütün grubu TÜFE’yi düşürdü. 
     TEFE’de de ana sektörler itibariyle 1.3 puan eksi yüzde 5.9 düşen tarım fiyatları sanayideki fiyat artıyları dolayısıyla yükseler enflasyonu frenledi. Fiyatların 2.4 puan yüzde 3.5 arttığı imalat sanayi TEFE’yi yükselten unsur oldu. 
     
     Limon ve Zonguldak şampiyon 
     Haziranda fiyatı en çok artan ürün yüzde 31.8 ile limon oldu. Sürücü kursu fiyatları da yüzde 15.6 artış ile ikinci sırada yer aldı. Bölgeler itibariyle yıllık TÜFE’de ilk yarının lideri yüzde 46.2 ile Akdeniz Bölgesi olurken, yüzde 41.8 çıkan Marmara ve İç Anadolu Bölgeleri en düşük enflasyonu yaşayan bölgeler oldu. İllere göre en fazla enflasyon artışı yüzde 51.2 ile Zonguldak’ta, en düşük artış ise yüzde 39.1 ile Kocaeli’nde oldu. 
     
2.8’lik çekirdek korkuttu      Tarım ürünlerindeki yüzde 6.2’lik düşüşün etkisiyle enflasyonda düşüş eğiliminin sürdürülmesine karşın aylık yüzde 2.8 çıkan çekirdek enflasyon özel sektör imalat sanayi fiyat artışları uzmanları tedirgin etti. İmalat sanayinde fiyatların aylık bazda yüzde 3.5 çıkmasında önemli rol oynayan çekirdek enflasyon yıllık bazda ise yüzde 45.5 açıklandı. 
     Aylık bazda çekirdek enflasyonu en fazla artıran alt üretim kolu yüzde 11.3 ile iletişim araçları imalatı oldu. Bu sektörü yüzde 10.6 ile metal ana sanayi, yüzde 8 ile mobilya imalatı izledi. Haziranda çekirdeğin düşmesine katkı yapan iki sektör, taşıt araçları dışındaki ulaşım sektörü ve plastik ve kauçuk ürünleri imalatı oldu. 
     
     Yıllıkta deri önde 
     Diğer ulaşım sektörü imalatında fiyatlar yüzde 2.9, plastik ve kauçuk ürünleri imalatında ise binde 7’lik düşüş yaşandı. Yıllık bazda ise fiyatların en fazla arttığı sektör yüzde 66.1 ile deri imalatı, yüzde 63 ile giyim eşyası imalatı oldu. 
     
Rakamlar sevindirici      Enflasyon rakamlarını değerlendiren Prof. Dr. Hurşit Güneş, "Rakamlar hem beklentiler doğrultusunda hem de beklenilen düzeyin altında olduğu için sevindirici. Tüketici fiyat endeksi bu ay çok düşük bir düzeyde gerçekleşti. Kaldı ki yüzde 35 olan enflasyon hedefimiz de tüketici fiyat endeksine göre ayarlanmıştır. Özel imalat sanayi fiyat endeksi yüksek gerçekleşti. Bu da beklenilen bir sonuçtur. Haziranda çok yüksek kur oynaklıkları maliyetlere yansıdı. Enflasyonda önemli bir mesafe alındığı görülüyor. MB’nin para politikasının da bu doğrultuda ayarlanması gerekiyor" dedi. 
     



 EKONOMİ 

















</TEXT>
</DOC>
