<DOC>
<DOCNO> 55495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/son/sondun20.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, Klerides'e yemekte imam bayıldı ikram edecek 
</HEADLINE>
<TEXT>

     KKTC Cumhurbaşkanı Rauf Denktaş'ın yemek davetini kabul ederek, yarın akşam KKTC'ye geçecek olan Rum Yönetimi lideri Glafkos Klerides, 26 yıl aradan sonra ilk kez Kıbrıs Türk topraklarına ayak basacak. 
     20 Temmuz 1974 Barış 
     Harekatı'ndan sonra, insani konuları görüşmek üzere zaman zaman Kıbrıs Türk tarafına geçen Klerides, Denktaş ile birlikte Karpaz'a kadar gitmişti. 
     Bu süre zarfında Denktaş ve Klerides, karşılıklı olarak birbirlerinin evinde de buluşup görüşüyorlardı. Klerides, Mayıs 1975'ten bu yana Kıbrıs Türk tarafına geçmemişti. 
     
     Yemekte imam bayıldı var 
     KKTC Cumhurbaşkanı Denktaş'ın yarın akşam saat 20.00'de konutunda Klerides'e vereceği yemekte, imam bayıldı ikram edilecek. Mönüde, Klerides'in çok sevdiği ekmek kadayıfı da bulunuyor. 
     İki taraftan 7 kişinin katılacağı yemeğin mönüsünü, imam bayıldı, logos balık ızgara, salata, ekmek kadayıfı ve Türk kahvesi oluşturuyor. 
     






</TEXT>
</DOC>
