<DOC>
<DOCNO> 70674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/yazar/sazak.html </URL>
<DATE> 2002/03/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İstanbul depreme hazır mı 
</HEADLINE>
<TEXT>

     Afyon Sultandağı depreminden bu yana Ege ve Marmara bölgesi bir aydır sallanıyor. 
     Bilim adamlarının üzerinde birleştiği gerçek şu 
     Deprem İstanbul'a yaklaşıyor 
     Daha doğrusu 17 Ağustos'ta Körfez'i yıkan Kuzey Anadolu Fayı'nın kırılarak 4 - 5 metre batıya yüklediği stres, Marmara denizindeki 110 kilometrelik fayı zorluyor. Geçen hafta büyüklüğü üzerinde TÜBİTAK ile Kandilli Rasathanesi arasında tartışma çıkan 4 şiddetindeki deprem de, deniz tabanında süregelen irili ufaklı kırılmaların sonucu. 
     Kaçınılmaz bir şey var ki, Marmara depremi büyüklüğü 7 ve üzerinde olan depremi 10 - 30 yıl arasında üretecek. 
     Peki bu senaryonun dayanağı nedir 
     Cuma günü Gebze'ye giderek TÜBİTAK Marmara Araştırma Merkezi Başkanı Prof. Naci Görür'le görüştüm. 17 Ağustos depremi ardından TÜBİTAK'ın koordinasyonunda, Fransız, İtalyan gemileriyle ve uluslararası bilim adamlarıyla yapılan deniz dibi araştırmaları sonucunda çıkarılan "Marmara atlası"ndaki tehdit noktalarını gösterdi, Prof. Görür. Bu verileri yorumlarken açık konuştu 
     İstanbul risk altında 
     1999'u izleyen ilk 10 yılda yüzde 32, ilk 22 yılda yüzde 50, ilk 30 yılda yüzde 62 deprem olasılığı var. Bunlar ciddi yıkıma, can ve mal kaybına yol açacak 7 ve üzerinde deprem alarmı veriyor. 
     TÜBİTAK Marmara Araştırma Merkezi, Marmara atlasıyla birlikte uluslararası saygınlığı olan yerli ve yabancı bilim adamlarının makalelerini ve olası İstanbul depremiyle ilgili görüşlerini, devletin kilit birimlerine göndermiş. Prof. Naci Görür bugüne dek Ankara'dan bir tek yetkilinin telefon açıp, "Marmara'da ne oluyor " diye sormadığını belirtiyor. 
     Dehşet verici bir iletişimsizlik 
     Türkiye, 17 Ağustos depreminin acıları dinmeden ikinci büyük felaketle karşı karşıya ama ilgili kuruluşlar arasında inanılmaz bir eşgüdümsüzlük yaşanıyor. Deprem Konseyi ne yapıyor Üniversitelerin çalışmaları hangi merkezde toplanıyor. Sürekli "depremle yaşamaya alışacağız" türünden açıklamalar dışında somut hangi önlemler alınıyor Bir ulusal strateji çizildi mi 
     Prof. Naci Görür'ü dinledikten sonra bu alandaki boşluğu görüp umutsuzluğa kapıldım. 
     İstanbul'da belediyenin Japonlarla ortaklaşa sürdürdüğü mikro bölgelendirme çalışması dışında somut bir hazırlık yok. Oysa olası yıkım alanlarının akılcı bir takvimle tahliye edilmeli ve İstanbul adeta yeniden inşa edilmeli... İTÜ Avrasya Yer Bilimleri Enstitüsü öğretim üyesi Jeoloji Mühendisleri Odası Başkanı Prof. Ahmet Ercan'ın uyarısı son derece yerindedir. Ercan, olası İstanbul depreminde en iyimser tahminle 75 - 110 bin kişinin öleceğini 340 bine yakın binanın yıkılacağını savunarak, depremden önce koruma konutları yapılmasını öneriyor. 
     Kobe 10 yılda depreme dayanıklı hale getirilmiş. 
     İstanbul kaderine teslim olmuş, sonunu bekliyor. 
     
     







Türkçenin hali .. 


Bahçeli'nin çizdiği çerçeve 


Bush’un gölgeleri 


Risk nerede 


Başsız cesetlerin çırpınışı 


Avrupa'ya evet Ama... 


İstanbul depreme hazır mı 


Ya çemberin içindesindir ya da içinde yer alacaksın 


Sloganlarla oyalanmak lüksüne sahip miyiz 


Kökten piyasacılık’ iyilik getirmiyor 


</TEXT>
</DOC>
