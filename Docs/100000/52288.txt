<DOC>
<DOCNO> 52288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/sonspo06.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina'lı futbolculardan kulübe rest.. 
</HEADLINE>
<TEXT>

     İflasın eşiğinde olan ve satışta olduğu söylenen Fiorentina Kulübü'nde futbolcular kulüplerine rest çekti. 
     3-4 aydır maaş alamayan futbolcular, aldıkları ortak kararla, 
     İtalyan Futbol Federastonu'na ve Fiorentina Kulübü'ne avukat aracılığıyla taahhütlü bir mektup yollayarak, maaşlarını isteyeceklerini açıkladılar. 
     Futbolcuların bugün veya yarın bu mektubu gönderecekleri belirtilirken, yasal olarak kulübün 20 gün içerisinde futbolcularına maaşlarını ödeme zorunluluğu bulunuyor. 
     Alınan bilgilere göre, aksi olması halinde futbolcular ya sözleşmelerinin fesh edilmesini isteyecek ya da 45 gün sonra paralarını federasyondan temin etme yoluna gidecek. Federasyon ise daha sonra mahkeme kararıyla bu paraları kulüpten alabilecek. 
     Geçen yıl bir dönem Fatih Terim'in teknik direktörlük yaptığı Fiorentina, bu sezon başında Rui Costa, Toldo gibi önemli oyuncularını büyük transfer ücretleriyle satmasına rağmen maddi krizden kurtulamadı. 
     Fiorentina Kulübü'nün sahibi Vittorio Cecchi Gori, basında yer alan haberlere göre, en sonunda kulübü satmaya razı olurken, Benetton grubunun veya bir Arap işadamının kulübe talip olduğu söyleniyor. 
     






</TEXT>
</DOC>
