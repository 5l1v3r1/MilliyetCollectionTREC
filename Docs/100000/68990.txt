<DOC>
<DOCNO> 68990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/son/sondun05.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cameron Diaz hayranlarını üzmeye devam ediyor... 
</HEADLINE>
<TEXT>

     Ünlü aktris Cameron Diaz, bundan sonra hayranlarına imza dağıtmayacağını açıkladı. 
     Internetteki ''imdb'' sitesinin haberine göre, 29 yaşındaki tanınmış oyuncu, son günlerde aldığı ilginç kararlara bir yenisini daha ekledi. 
     Filmlerde aşk sahnelerinde yer almayacağını açıklayarak dikkatleri üzerinde toplayan Diaz, şimdi de imza dağıtmayacağını belirterek hayranlarıyla arasına set çekti. Böyle bir kararı almanın ve uygulamanın zor olduğunu dile getiren Diaz, bununla beraber her sokağa çıkışında imza isteyenler yüzünden adım atmakta bile zorluk çektiğini söyledi. 
     Evden dışarı çıktığında çevresinin coşkulu insanlardan oluşan bir çemberle çevrildiğini ifade eden yıldız, ''Bundan sonra imza dağıtmayacağım. Bu, benim için zor bir karar, gerçekten çok özür dilerim'' dedi. 
     Kararından dönmeyeceğini anlatan Diaz, ''Bundan sonra imza yok 
     diyeceğim. Bir hayranıma böyle dersem, diğerleri de imza dağıtmadığımı görüp vazgeçer. Ben de böylece normal insanlar gibi elimi kolumu sallaya sallaya gezme şansına sahip olurum'' açıklamasında bulundu. 

     
</TEXT>
</DOC>
