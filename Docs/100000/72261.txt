<DOC>
<DOCNO> 72261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/magazin/amag.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk modası diye bir şey yok’ 
</HEADLINE>
<TEXT>

Ünlü modacı Ahmet Eraslan, olay yaratacak açıklamalarda bulundu Yıldırım Mayruk ile Nur Yerlitaş’ı model hırsızı’ olmakla suçladı 
     SERDAR BENLİ 

     ANNELER Günü’nde yeni kreasyonunu Pera Palas’ta tanıtmaya hazırlanan modacı Ahmet Eraslan, "Türk modası diye bir şey yok. Dünyada moda konseyi akıma karar veriyor. Bizse bu akımı uygulayan insanlarız" diye konuştu. Üç yeni kreasyonunu Milliyet için manken Sema Şimşek, Ebru Ürün ve Yeşim Palandüz’e giydiren Eraslan, modacı Yıldırım Mayruk ile ünlüleri giydiren Nur Yerlitaş’ı model "çalmakla" suçladı. 
     
     "Mayruk sadece terzidir" 
     ERASLAN şöyle konuştu "Yıldırım Mayruk, iyi bir terzi. Ancak moda dergisinde beğendiğiniz modeli müşteriye uygulayıp yakasını, paçasını değiştirmek modacılık değil. Ben dikişten anlamam. Keşke anlasaydım. Yaratıcı, tasarımcıyım. Bir de Mayruk’tan baş mankenim’ diye bir şeyler duyuyorum. Şimdi baş manken’ ne demek Peki son manken’ nasıl oluyor Baş manken’ varsa diğerleri yardımcı ya da figüran mı Anlatsınlar da ben de öğreneyim." 
     
     "Dior’un modelini dikip imzasını atıyor" 
     MODACININ keskin sözleri sonra da Nur Yerlitaş’a yöneldi "Onu modacı kategorisine bile sokmak istemiyorum. Nur Yerlitaş’ı beğeniyorum demek Ferre’yi ya da Valentino’yu beğeniyorum demek. O sadece dikişleri diktiren kişi. Dergileri açıyorsunuz Dior’un modelini falanca hanımın üzerinde onun imzasıyla görüyorsunuz. Ünlü isimler aynı kıyafetlerle sahnede. Bari bütün kıyafetlerinde aynı işlemeleri kullanmasın." 
     



 MAGAZİN 














</TEXT>
</DOC>
