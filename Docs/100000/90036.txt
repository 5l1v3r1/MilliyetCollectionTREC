<DOC>
<DOCNO> 90036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/son/sonspo01.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da resmi imzalar tatil sonunda 
</HEADLINE>
<TEXT>

     Galatasaray, daha önce prensipte anlaşma sağladığı oyunculara resmi imzaları, tatillerinin bitiminin ardından attıracak. 
     Birinci Süper Futbol Ligi'nde resmi sözleşme imzalama dönemi yarın başlarken, Galatasaray Kulübü İkinci Başkanı Ali Dürüst, prensip anlaşmasına varıp henüz sözleşme imzalamadıkları futbolculara resmi imza attırmak için aceleci olmayacaklarını söyledi. 
     Dürüst, Aston Villa'da oynayan Alpay Özalan'ın kulübüne hiçbir biçimde öneride bulunmadıklarını yineledi. 
     Alpay'ın, halen İngiliz kulübünün oyuncusu olduğunu belirten Dürüst, "Bu oyuncunun 1 yıl daha sözleşmesi var. Şu an Aston Villa Kulübü'ne hiçbir teklifte bulunmadık. Burada oyuncunun isteği de önem taşıyor. Gelişmelere göre hareket edeceğiz" dedi. 
     Dürüst, prensipte anlaşma sağladıkları Brezilyalı futbolcu Gabriel'in de bu gece ya da yarın sabah İstanbul'a geleceğini bildirdi. 
     





</TEXT>
</DOC>
