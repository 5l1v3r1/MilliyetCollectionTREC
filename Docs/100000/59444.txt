<DOC>
<DOCNO> 59444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sondun08.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar saldırısı düzenlemeye hazırlanan Filistinli öldürüldü 
</HEADLINE>
<TEXT>

     Gazze Şeridi'nde, İsrail askerleri intihar saldırısı düzenlemeye hazırlandığı belirlenen bir Filistinli'yi öldürdü. 
     İsrail askeri sözcüsü, Filistinli'nin İsrail topraklarından Gazze kentinin güneyindeki Netzarim Yahudi yerleşim bölgesine giden yol yakınlarında öldürüldüğünü söyledi. 
     Sözcüye göre, lav silahı ve kalaşnikof taşıyan Filistinli'nin üzerinde patlayıcı dolu bir kemer bulundu. 
     Geçen yıl 28 Eylül'de başlayan İsrail-Filistin çatışmalarında ölenlerin sayısı 1100'ü geçti. 
     Öte yandan, İsrail ordusu, Batı Şeria'daki Filistin özerk kenti Beytüllahim'e yönelik ablukanın kaldırıldığını açıkladı. 
     Kente uygulanan ablukanın yılbaşı kutlamaları için kısmen kaldırıldığı bildirilmişti. 
     






</TEXT>
</DOC>
