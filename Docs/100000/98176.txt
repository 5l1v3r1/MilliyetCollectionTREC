<DOC>
<DOCNO> 98176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/soneko18.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Ekonomisinden haberler... 
</HEADLINE>
<TEXT>

     Avrupa'daki bazı önemli ülkelerinin ekonomilerine dair olumsuz istatistikler, bu kıtadaki ekonomilerin canlanacağına dair ümitleri zayıflattı. 
     Avrupa'daki iş dünyası uluslararası menkul kıymetler borsalarındaki çöküşlerden ürktü ve euro'nun değer kazanmasının satışları zorlaştıracağından korktu. 
     Almanya'da iş dünyasında güveni ölçen temel ölçek beklenmedik şekilde düştü, Hollandalı şirketler son üç ay üst üste ekonomik tahminlerini küçülttü. İngiltere'de perakende satışlar Haziran ayında son iki yılın en düşük düzeyine indi. 
     
     ABD'DE EKONOMİ SAĞLAM TEMELLER ÜZERİNE OTURUYOR 
     ABD Hazine Bakanı Paul O'Neill, menkul kıymetler borsalarında geçen haftalardaki hızlı düşüşler karşısında ürken yatırımcıları teskin edici açıklamalarda bulundu. 
     O'Neill, başkent Washington'da Ulusal İmalatçılar Birliği'ndeki konuşmasında, ''tarihimizde, menkul kıymetler ile ekonomimizin temeldeki üretken gücü ile menkul kıymetler borsamız arasında bağlantısızlık zamanlarını gördük. Bu da böylesi bir zaman, fakat, piyasa, zamanla ekonominin esaslarına yeniden odaklanacaktır'' dedi. 
     
     EURO BÖLGESİNDE GENİŞ ANLAMDA PARA ARZI BÜYÜMESİ YAVAŞLADI 
     Euro bölgesinde geniş anlamda para arzındaki büyümedeki yavaşlama, Avrupa Merkez Bankası'na ECB iyi haberler getirdi. 
     ECB'nin açıklamasına göre, ilerde enflasyon bulutları görülse de, mevcut durumda faiz oranındaki yükseliş hala gündem dışında. 
     
     İNGİLTERE'DE PERAKENDE SATIŞLAR YENİDEN DÜŞTÜ 
     İngiltere'de futbolun ve Kraliyet ailesine dair dedikodularla ilgilenmenin cazibesi, alışverişçileri alıkoyunca, perakende satışlar Haziran ayında iki yılın en düşük düzeyine indi. 
     Analistler, tüketici harcamalarındaki canlanmanın sona ereceğini söylemek için erken olsa da, düşen hisse senetleri ve perakende satışlardaki düşüşlerin İngiliz Merkez Bankası'nın faiz oranlarını bir süre daha aşağılarda tutmaya teşvik edeceğini öngörüyor. 
     





</TEXT>
</DOC>
