<DOC>
<DOCNO> 96735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/yazar/pulur.html </URL>
<DATE> 2002/07/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Adamın şiiri mi özel hayatı mı 
</HEADLINE>
<TEXT>

     BİTMEYEN tartışma... Sanatçının kişiliği, özel hayatı mı, yoksa yapıtları mı, eserleri mi 
     Adam romancı, hikayeci, şair, yazdıklarından söz ediliyor, biri çıkar, başlar anlatmaya... 
     Adam sapıktır, adam eşcinseldir, adam müfteridir, ahlaksızdır, şudur, budur. 
     Oysa tartışılan, değerlendirilmesi gereken yazdığı romandır, hikayedir, şiirdir. 
     
     BAZILARI buna itiraz eder, adamın kişiliği, huyları, sapıklıkları, yapıtlarını, eserlerini de etkiler derler. 
     Acaba 
     Diyelim etkileri, eğer yazdıklarının sanat değeri varsa, bunun sakıncası nedir 
     
     GEÇENLERDE böyle bir tartışmanın içine düştük, bir şairi tartışıyorlardı, onun şiirinden çok, özel hayatını, ya da kişiliğini ön plana çıkaranlar vardı. 
     "Ne çabuk unuttunuz" diyorlardı 
     "Bir ara hastalanmıştı, tedavisini yurtdışında yaptırmak istiyordu, ama parası yoktu. Her gün sövüp saydıkları, onun için seferber oldular, kendi aralarında kampanya açtılar, yeteri kadar para topladılar, yurtdışındaki, ünlü bir Türk cerrahın arkadaşı araya girdi, gönderdiler, ameliyat oldu, toplanan parayla bir süre oralarda yaşadı, gezdi, gördü geldi." 
     
     EEEE sonra 
     "Sonrası tam ona yakışıyordu... Onun sağlığı için kampanya açıp para toplayan dostlarını, arkadaşlarını benim için para toplayıp, yediler diye ihbar etti. İnsanlar adliye koridorlarında, savcılık kapılarında süründü, savcı bile şaşırdı, bu nasıl insan diye..." 
     
     BİR başkası, lafa girdi 
     "Yahu en yakınını ihbar eden, iftira eden, o şöyledir, böyledir, diye konuşan adamdan ne hayır gelir." 
     Söylenenlere bakılırsa, kendi gençliğinde başından geçenleri başkalarına yakıştıran bir ruh hastasıydı... 
     
     ŞİMDİ tartışmanın püf noktasına geldik... 
     Belki bu adam, anlatılanlardan da berbat biriydi, ama bu, onun şiirini etkiler miydi, ya da etkilese bile, değersiz kılar mıydı 
     O edebiyat tarihinde, sanat ve kültür tarihinde ansiklopediler de sapıklıklarıyla, anlaksızlıklarıyla mı yer alacaktı, yoksa yazdıklarıyla mı 
     
     BELKİ bazılarına ters gelecek ama, biz ikinciden yanayız, sanat değerinin tartışılmasında, özel hayatın yeri olmadığına inananlardanız. 
     Adamın yazdıklarını beğenmeyebilirsiniz, sevmeye bilirsiniz, bunu da açık açık söyleyebilirsiniz, lakin "zaten ahlaksızın biriydi" diye lafa başlayamazsınız... 
     Şairin yanlışı, şiirinin değerini düşürmez, şiirde, yanlışın mazereti olamaz. 
     
     







Kürtler ve partiler 


Demagoglar saltanatının sonuna doğru 


Seçim sonrası tablo 


Ecevit ABD’ye söz vermedik 


Baş olmak Ya da uzlaşma kültürü... 


Hocam Metin Toker 


10 milyarlık okullar hani nerede 


Neyin seçimi, kimin geçimi 


"Yarınödan önce "dün"ü yakalamalı... 


Cem ve Derviş’in ilk hataları 


Adamın şiiri mi özel hayatı mı 


Derviş’in arayışı 


Hani yabancı şirket, rüşvetle iş yapmazdı 


Vergi 25, açık 18 katrilyon 


</TEXT>
</DOC>
