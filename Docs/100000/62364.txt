<DOC>
<DOCNO> 62364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sondun11.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta yakınlarını yitiren Amerikalılar Kabil'de... 
</HEADLINE>
<TEXT>

     New York'taki Dünya Ticaret Merkezi'nin ikiz kulelerini hedef alan 11 Eylül saldırısında yakınlarını yitiren 11 Amerikalı, Afganistan'daki bombardımanlarda yakınlarını yitiren 
     Afganlarla görüşmek üzere Kabil'e geldi. 
     Global Exchange adlı Amerikan derneğinin açıklamasına göre, Amerikalılar Kabil'de kalacakları beş gün içinde, Amerikan bombardımanlarında yakınlarını kaybeden Afganlarla görüşürken Kabil'de bombardımanların yol açtığı hasarı da yerinde görme olanağı bulacaklar. 
     Amerikalılar, kadından sorumlu Devlet Bakanı Bayan Sima Samar'la da bir araya gelecekler, Kabil'de bir hastane ve kız okulunu da ziyaret edecekler. 
     New York'taki saldırıda yaklaşık 3 bin kişi ölmüştü. 
     Afganistan'daki Amerikan bombardımanlarında da ''birkaç bin'' Afgan'ın öldüğü tahmin ediliyor. 
     






</TEXT>
</DOC>
