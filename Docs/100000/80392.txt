<DOC>
<DOCNO> 80392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sonspo09.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de play - off heyecanı... Dallas ve Detroit hata yapmadı 
</HEADLINE>
<TEXT>

     ABD Profesyonel Basketbol Ligi NBA'de Detroit Pistons, Toronto Raptors önünde, Dallas Mavericks de Minnesota Timberwolves karşısında 5 maçlık play-off birinci tur serisinde 2-0 öne geçti. 
     Auburn Hills'deki maçta Doğu Konferansı ikincisi Detroit Pistons, yedinci sıradaki Toronto Raptors'ı 96-91 yendi. Pistons'da Jerry Stackhouse, 31 sayı atarak play-off kariyerinde en yüksek skorlu maçını çıkardı. 
     Play-off turunda 2-0'lık skoru ilk yakalayan takım olan Pistons'da skora Jon Barr 13, Cliff Robinson ve ligin en iyi 6. adamı Corliss Williamson 10'ar sayı ekledi. Ben Wallace de 15 ribaund ve 7 sayı gerçekleştirdi. 
     Raptors'da ise Chris Childs 22 sayı, 14 asist, Antonio Davis 21 sayı, 14 ribaund üretti. Dallas'daki karşılaşmada ise Batı Konferansı dördüncüsü Mavericks, beşinci sırada yer alan Timberwolves'ı 122-110 yendi. 
     Mavericks'i galibiyete taşıyan 3 oyuncudan Dirk Nowitzki 31 sayı, 15 ribaund, Michael Finley 28 sayı, 8 ribaund, Steve Nash 17 sayı, 10 asist gerçekleştirdi. Ligin en çok skor üreten takımı Mavericks'de ayrıca Nick Van Exel 17 sayı, Raef LaFrentz de 14 sayı, 12 ribaundla maçı tamamladı. 
     Timberwolves'da ise Kevin Garnett 31 sayı, 18 ribaund, Wally Szczerbiak ve Chauncey Billups 25'er sayı kaydetti. 
     Lige yarın Doğu Konferansı'nda Philadelphia 76ers-Boston Celtics, Batı Konferansı'nda Portland Trail Blazers-Los Angeles Lakers maçlarıyla devam edilecek. 
     





</TEXT>
</DOC>
