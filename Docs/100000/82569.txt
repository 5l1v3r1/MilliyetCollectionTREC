<DOC>
<DOCNO> 82569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/yazar/sazak.html </URL>
<DATE> 2002/05/07/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yüzde 80'in gücü 
</HEADLINE>
<TEXT>

     Fransa'da cumhurbaşkanlığı seçimlerinin ikinci turunun ırkçı adaya karşı bir demokrasi oylamasına dönüşeceği belliydi solun da desteğiyle Jacques Chirac yüzde 82 gibi ezici çoğunlukla zafer kazanırken Le Pen'in oyları yüzde 18'de kaldı. 
     Chirac'ta birleştirilen oylar için derin siyasi analize gerek yok, Fransız seçmeninin davranışı, 'ölümü görünce sıtmaya razı olmak'tır. Avusturya ve İtalya'dan sonra faşizm rüzgarları Fransa'da esmeye başlayınca, halk 'kerhen' de olsa gücünü Cumhurbaşkanı Chirac'ta birleştirdi. Oysa Başbakan Jospin ilk turda Le Pen'e geçilmemiş olsa Chirac hakkındaki yolsuzluk iddiaları, 5 Mayıs seçim sonuçlarını çok farklı kılabilirdi. Fransızlar, 'etik' kaygıları vicdanlarına gömüp, ırkçı Le Pen'i cumhurbaşkanı yapma kabusundan kurtuldular. 
     Fransa'dan ikinci tur derslerine gelince... 
     Anketlerde yüzde 20'lerde gözüken AKP dışındaki oyların akılcı dağılımıyla 'iktidarın marjinalleşmesi' tehdidi önlenebilir. Ancak bu retorikten, pratik sonuçlar üretmek o kadar kolay değil. 44 partiye yenileri ekleniyor. 
     1993 - 94 döneminde bugünküne benzer ortamda siyasete giren Tayyip Erdoğan yerine Erbakan'ın yükseldiği yıllar Yeni Demokrasi Hareketi kurucusu Cem Boyner, 2002 manzarasını şöyle çiziyor 
     "Türkiye'yi dünyayla birleştirecek proje ifade eden bir parti yok, böyle bir duruş yok, iflas etmiş komşuluklar var... Türkiye'de downtown, merkez mahalle olduğu gibi çökmüş, herkes varoşlara taşınmış. Merkezde hayat olmadığı için herkes uçlarda dolaşıyor, şimdi burasını ayağa kaldırmak önemli." 
     Merkezi yeniden inşa etmek nasıl olacak 
     Boyner'e göre kamuoyu araştırmaları ışığında yüzde 20 ve yüzde 80 olarak ayrılan iki siyasal küme bulunuyor. AKP ve ötekiler Merkezi temsil eden yüzde 80'i de kendi içinde ayrıştıyor. Anketlerde yüzde 25'i paylaşan mevcut partiler ve 'hiçbiri' diyen yüzde 55'e seslenecek yeniler. 
     Yüzde 25 artı 55 yüzde 80 ediyor. 
     Fransa'da olduğu gibi Türkiye'de de yüzde 80, "makul"u arıyor. 
     Dolayısıyla sorun Tayyip Erdoğan'ın önünü askerle, savcıyla, polisle kesmek değil, yüzde 80'in içinden yüzde 35 - 40'ı çıkarmak. Aslında 1980'lere dek Türkiye'de klasik sağ sol yapılanması içerisinde bu güç her zaman vardı. 12 Eylül süreci bu dengeyi bozarak marjinal partilerin önünü açtı. 1990'larda Erbakan'a karşı oluşturulan yapay koalisyonlar ekonomik başarısızlık nedeniyle Türkiye'yi yoksullaştıran, yolsuzluklara mahkum eden iktidarlar da halkı 'merkez'den soğuttu. 
     Normalde, IMF politikalarının da etkisiyle Türkiye'de 1980'lerden bu yana gözlenen çözülmenin alternatifinin 'sol' iktidar olması gerekiyordu. 
     CHP bu tarihi fırsatı kullanamazsa, merkezde oyuna girecek Kemal Derviş, Mehmet Ali Bayar gibi aktörler de yüzde 80'e talip olacaklardır. DSP'de Ecevit sonrası yapılanmayı da bu formüle katmak gerekiyor. 
     
     







Milliyetçilik 


Anabilim gecesi 


Ecevit'i anlamak 


Ecevit'in sağlığı, siyasetin geleceği 


Terör pasaportu 


O adam neden sadece 3 fotoğraf çekti 


Doğaya ne kadar sahip çıkıyoruz 


Denktaş'ın "yeni açılımı" 


Rejim üzerindeki gölge sahiden askerin mi 


Terör ve medya ilişkisi 


Yüzde 80'in gücü 


Hisarcıklıoğlu Derviş yakınlığı 


Kazların yüzde 12’si öldü 


ABD istedi, Türkiye’nin yeri değişti 


</TEXT>
</DOC>
