<DOC>
<DOCNO> 71531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/08/son/sonspo22.html </URL>
<DATE> 2002/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Mirsad... Avrupa Ligi'nin zirvesine "DEMİR" attı 
</HEADLINE>
<TEXT>

     Basketbolda Erkekler Avrupa Ligi'nin 2. turunda gruplarda 2. hafta maçları da geride kalırken, Rusya'nın 
     USH CSKA Moskova takımında forma giyen milli sporcu Mirsad Türkcan, ''en değerli oyuncu'', ribaunt ve blok krallıklarında ilk sırada yer aldı. 
     Ligin ilk bölüm maçları sonunda da ''en değerli oyuncu'' kategorisi ve ribaunt krallığında birinciliği elde eden Mirsad Türkcan, 2. tur maçlarında topladığı toplam puanla ''en değerli oyuncu'' kategorisinde ilk sırada yeraldı. 
     Türkcan ayrıca ribaunt krallığında, 19 savunma, 5 hücum ve toplam 24 ribauntla, blok krallığında da 5 blokla ilk sırada bulunuyor. 
     Türkcan, sayı krallığında ise 37 sayıyla 6. sıraya çıktı. Bu arada sayı krallığında, dün attığı 22 sayıyla toplam sayısını 35'e çıkaran Panathinaikos BSA Atina'dan İbrahim Kutluay da 11. sırada yer aldı. 
     Bu arada ligin 2. tur 2. haftasında, Yunanistan'ın BC Pire Olympiakos takımından ABD'li oyuncu Alphonso Ford, ''haftanın en değerli oyuncusu'' seçildi. 
     Ligin bireysel istatistiklerinde sıralamaya giren Türk takımlarında oynayan oyuncular ile diğer kategorilerin liderleri ise şöyle 
     
     Sayı 
     1-Panagiotis Liadelis Ural Great Perm 51 
     6-Kaspars Kambala Efes Pilsen 37 
     
     Ribaunt 
     11-Kaya Peker Efes Pilsen , Quadre Lollis Ülkerspor 14 9-5 
     
     Asist 
     1-Curtis McCantts USH CSKA Moskova 10 
     10-Marcus Brown Efes Pilsen 7 
     
     Blok 
     5-Kaya Peker Efes Pilsen 3 
     
     Top Çalma 
     1-Ricardo Pittis UC Benetton Basket Treviso 9 
     6-Soulis Stombergas Efes Pilsen 5 
     






</TEXT>
</DOC>
