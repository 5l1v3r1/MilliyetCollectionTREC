<DOC>
<DOCNO> 95251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/yasam/yas05.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Affı gördü ortaya çıktı 
</HEADLINE>
<TEXT>

Aşkına karşılık vermeyen Gözde Uluç ile annesini, öldürdüğü gerekçesiyle 3.5 yıldır aranan Mustafa Hacıömeroğlu aftan yararlanma umuduyla teslim oldu 
     BAHRİ KARATAŞ İZMİR DHA 

     İzmir’de, 20 yaşındaki üniversite öğrencisi Gözde Uluç’la annesi Bahar Uluç’u 48 başlarına birer kurşun sıkarak öldürdüğü iddiasıyla 3.5 yıldır aranan, Trabzonspor Kulübü eski Başkanı Mahmet Ali Yılmaz’ın yeğeni Mustafa Hacıömeroğlu, aftan yararlanma hesabıyla’ iki kez idam cezası istemiyle yargılandığı mahkemeye teslim oldu. 
     
     Herkesin Gözde’siydi... 
     Lisanslı yüzücü ve basketbolcu olan, dört dil bilen ve güzelliğiyle dikkat çeken Gözde, Mustafa ile 1997’de staj yaptığı Antalya Zigana Tatil Köyü’nde tanıştı. Askere giden genç Gözde’yi ailesinden istedi. Gözde ise "Önce okul" diyerek ilişkiyi bitirmek istedi. Kendisini rahat bırakmayan gençle son kez görüşmeyi kabul eden genç kız, annesi ile birlikte 1999’da Şirinyer’deki dairelerinde öldürüldü. 
     Gözde ve annesinin eterle bayılttıktan sonra başlarından kurşunlayarak öldürdüğü belirlenen zanlı hakkında gıyabi tutuklama kararı çıkarıldı. 
     
     Cinayetleri anlattı 
     Yaklaşık 3.5 yıldır yakalanamayan Hacıömeroğlu, dün avukatları Mehmet Sürücü ve Uğur Karadağ ile birlikte İzmir Adliyesi’ne giderek teslim oldu. 
     İzmir 2. Ağır Ceza Mahkemesi’nde ifade veren Hacıömeroğlu, Gözde ile yüzük taktıklarını, ancak annesinin ilişkilerine karşı çıktığını söyledi. Olay günü annenin kendisine hakaret ettiğini iddia ederek cinayeti şöyle anlattı 
     "Bahar Hanım, annemin cahil, abimin cezaevinde olduğunu söyledi. Sinirlerime hakim olamadım. Yanımda taşıdığım tabancayla ateş ettim. Mutfakta bulunan Gözde, silah sesi üzerine salona geldi. Annesini kanlar içinde görünce Ne yaptın ’ diyerek üzerime saldırdı. Boğuştuk. Bu sırada kazayla tetiğe dokununca başından vuruldu. Onu kanlar içinde görmeye dayanamadım. Yüzündeki kanları temizledim. İstanbul’a kaçtım. Giderken de silahı denize attım." 
     
     Af çıkaranlar utansın’ 
     Mahkeme, hakkında idam cezası istenen Hacıömeroğlu’nun gıyabi tutuklama kararını vicahiye çevirerek duruşmayı erteledi. İşlemleri tamamlanan ve Buca Cezaevi’ne gönderilen sanığın af yasasından yararlanabileceği kaydedildi. 
     Gözdenin babası kimya mühendisi Latif Uluç ise "Herkes yurtdışında biliyor ortalıkta dolaşıyor. Şimdi de af yasasından yararlanmak için teslim oldu. Af yasasını çıkaranlar utasın" diye konuştu. 
     



 YAŞAM 

















</TEXT>
</DOC>
