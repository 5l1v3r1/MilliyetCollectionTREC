<DOC>
<DOCNO> 86980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sondun35.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da camilerle ilgili şok rapor 
</HEADLINE>
<TEXT>

     Belçika senatosunun gizli bir raporuna göre, ülke İslamcı militan toplamada, ülkedeki her 10 camiden biri de Batı karşıtı fikirleri yaymada kullanılıyor. 
     Devlet güvenlik servisinin topladığı bilgilere dayanan ve yalnızca senato denetleme komitesi üyelerinin görebildiği gizli bir raporda, Belçika'nın Batı karşıtı radikaller toplamada kullanıldığı belirtiliyor. 
     Komite üyelerinden Senatör Hugo Vandenberghe, Reuters'a yaptığı açıklamada, Brüksel'de adam toplayan radikal gruplar bulunduğunu, Batı toplumu ve uygarlığıyla uyuşamayan insanları harekete geçirmek için bazı camilerin kullanıldığını söyledi. Senötör, bazı yabancı ülkelerin de elçilikleri vasıtasıyla etkilerini kullandıklarını belirtti. 
     Vandanberghe, Belçika toplumuyla henüz bütünleşmemiş genç Arap göçmenlerin İslamcıların temel hedefi olduğunu da belirtti. 
     Senatör, rapora göre Belçika'daki 300 camiden 30'unun radikal olduğunun düşünüldüğünü söyledi. 
     Komite üyelerinden Senatör Martine Taelman da bu camileri izlemenin çok zor olduğunu, çünkü imamların camiler arasında görev değiştirebileceğini, ılımlı olduğu düşünülen camilerin daha radikal ya da bunun tersi olabileceğini söyledi. 
     





</TEXT>
</DOC>
