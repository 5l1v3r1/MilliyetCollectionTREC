<DOC>
<DOCNO> 74459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/yazar/ozyurek.html </URL>
<DATE> 2002/03/25/ </DATE>
<TIME>  </TIME>
<AUTHOR> Mustafa ÖZYÜREK  </AUTHOR>
<HEADLINE>
Vergi gelirleri azalıyor 
</HEADLINE>
<TEXT>

     2002 yılı konsolide bütçesinin ocak - şubat aylarına ilişkin iki aylık uygulama sonuçları açıklandı. Aşağıdaki tabloda görüldüğü gibi ocak - şubat aylarında bütçe açığı 10.6 katrilyon liraya ulaştı. 2002 yılının tamamı için öngörülen bütçe açığının 26.9 katrilyon olduğu dikkate alınırsa yıl sonu açığının hedeflenenin çok üstünde olacağı anlaşılıyor. 
     
Vergi gelirleri düşüyor  Aralık 2001 Ocak 2002 Değişim şubat 2002 şubat Aralık şubat Ocak Vergi Gelirleri 3.744 3.888 3.8 3.810 1.8 - 2 KDV Dahilde 873 895 2.5 456 - 47.8 - 49.9 KDV İthalde 532 538 1.1 490 - 7.8 - 8.9 ATV 726 638 12.1 758 4.4 18.8      
     
     Tablo incelendiğinde açıkça görüleceği gibi son aylarda vergi gelirlerinde önemli düşüşler var. Özellikle KDV aralık, ocak ve şubat aylarında düşüşler daha büyük boyutlara ulaşıyor. 
     Vergideki bu düşüşün nedenleri olarak çeşitli faktörler üzerinde durulabilir. 
     
Ekonomi canlandırılmalı      Öncelikle, ekonomide yaşanan durgunluk piyasa koşullarından hemen etkilenen KDV tahsilatında kendini göstermektedir. 
     Talepte bir hareketlilik yaşanmadıkça, mal ve hizmet satışları azalacak ve bu azalış mal ve hizmetlerden alınan vergilerde önemli düşüşlere neden olacaktır. 
     KDV dahil vasıtalı vergi oranlarının yüksekliği, hem fişsiz, faturasız alışverişi teşvik etmekte, hem de maliyetleri artırarak talebin kısılmasına neden olmaktadır. 
     Hükümet piyasaları canlandıracak, talebi artıracak, reel sektörün sorunlarına çare olacak önlemleri almazsa, vergi gelirlerinde bütçe hedeflerine ulaşılması zor görünüyor. 
     Ekonomi canlanmadan, üretim, istihdam ve ihracat artmadan vergi gelirlerini artırma şansı yoktur. Onun için hükümetin gecikmeden reel sektörün sorunlarına çare araması gerekiyor. 
     Gündeme getirilen bazı çözümler bir türlü uygulamaya konulamıyor. Reel sektörün bankalara olan borçlarının yeniden yapılandırılması için ocak ayında 4743 sayılı yasa çıkarılmış olmasına rağmen, sektörü rahatlatacak önlemler bir türlü alınamıyor. 
     Özellikle ihracatçıların ve taahhüt sektörünün ihtiyacı olan teminat mektupları bir türlü sağlanamıyor. Bankaların hesaplarından ve mali tablolarından kuşku duyulduğu için, bankalar yoğun denetim altında tutulmakta ve insiyatif kullanamaz duruma düşmektedir. 
     Elbette vergiciliğin sorunları sadece ekonomideki durgunluktan ibaret değildir. Vergi idaresinin yeniden yapılandırılması konusunda Maliye Bakanlığı’nda devam eden çalışmaların uygulamaya konulması gerekmektedir. 
     Vergi idaresinin daha özerk bir yapıya kavuşturulması, vergi uygulamalarını planlayan birimlerin kurulması gerekmektedir. Vergi denetimindeki dağınık yapı düzeltilmeli, vergi inceleme kadroları cazip hale getirilmelidir. 
     
     







Atatürkçü bir lim 


Karakolspor 


Cheney'nin dönüşü... 


Büyümede belirsizlik var 


Sudi Özkan ile röportaj 


Vergi gelirleri azalıyor 


Türkiye'ye aşk mektubu yazan İtalyan... 


ATO'nun kriz uyarısı 


Mecburiyetten hafif hava dalgası 


Kriz bitmeden kimler bitecek 


Hedef 2023 


</TEXT>
</DOC>
