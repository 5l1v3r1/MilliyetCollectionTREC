<DOC>
<DOCNO> 65235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sonspo19.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da taraftarlardan futbolculara moral desteği.. 
</HEADLINE>
<TEXT>

     Trabzonspor, 2 Şubat Cumartesi günü Diyarbakırspor ile cezası neddeniyle İzmit'te yapacağı maçın hazırlıklarını bugün yaptığı çalışma ile sürdürdü. 
     Teknik direktör Hans Peter Briegel yönetiminde, Mehmet Ali Yılmaz Tesisleri'nde yapılan çalışmaya yeni transfer Kürşat da katılırken, sakatlıkları süren Bushaj ve Augustine idmanda yer almadı. 
     Antrenmanı adalesinde ağrı hisseden Cem ile sağ ayak bileğine darbe alan Gökdeniz yarıda bıraktı. Kulüp doktoru Ahmet Çağlar, bu iki futbolcunun sakatlıklarının ciddi olmadığını ve İzmit'e götürüleceğini belirtti. 
     Bu arada, 15 kişilik bir taraftar grubu bugünkü çalışmayı izleyerek, futbolculara moral verdi. Taraftarlar, idman bitiminde de futbolculara helva ikram ettiler. 
     Trabzonspor'un yarın İstanbul'a giderek burada kamp yapacağı ve maç günü de İzmit'e geçeceği bildirildi. 
     Öte yandan, yeni transfer Kürşat'ın da İzmit'e götürüleceği 
     






</TEXT>
</DOC>
