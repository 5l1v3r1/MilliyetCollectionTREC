<DOC>
<DOCNO> 64865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/29/son/sontur27.html </URL>
<DATE> 2002/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK Kürtçe eğitimi ele aldı 
</HEADLINE>
<TEXT>

     Milli Güvenlik Kurulu MGK , PKK tarafından yönlendirilen Anadilde eğitim konusundaki faaliyetlee karşı alınan ve alınacak önlemleri ele aldı. 
     Cumhurbaşkanı Ahmet Necdet Sezer başkanlığında Çankaya Köşkü'nde gerçekleştirilen MGK toplantısı sona erdi. Gündem konularıyla ilgileri nedeniyle Devlet Bakanları Tunca Toskay ve Şükrü Sina Gürel'in de katıldığı toplantı 6 saat sürdü. 
     MGK Genel Sekreterliği'nden yapılan açıklamada, toplantıda, geçen bir aylık dönemi kapsayan istihbarat ve güvenlik raporları ışığında, özellikle terör örgütü tarafından yönlendirilen, resmi dilden başka bir dil ile eğitim konusundaki ayrılıkçı faaliyetlerle, ülke güvenliğine yönelik iç ve dış kaynaklı diğer zararlı faaliyetler ve bu faaliyetlere karşı alınan, alınacak önlemlerin gözden geçirildiği bildirildi. Toplantıda, dış politik gelişmeler kapsamında Başbakan Bülent Ecevit'in ABD ziyareti ve Türkiye-ABD ilişkilerinin gözden geçirildiği kaydedilen açıklamada, Kıbrıs konusundaki gelişmeler ve son politik durumun da değerlendirildiği belirtildi. 
     Toplantıda ayrıca, "Yabancı ülkelerle ekonomik ilişkilerin geliştirilmesinde güvenlik açısından takip edilecek stratejinin ana esasları" konusunda Dışişleri Bakanlığı'nca, "Türkiye'nin dış ticaretinin 2001 yılı değerlendirmesi ile 2002 yılı hedef ve beklentileri" konusunda ise Dış Ticaret Müsteşarlığı'nca MGK'ya bilgi sunulduğu, dış ticaretin geliştirilmesinin milli ekonomiye ve milli güvenliğe katkılarına dikkat çekildiği bildirildi. 
     






</TEXT>
</DOC>
