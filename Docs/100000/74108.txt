<DOC>
<DOCNO> 74108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/guncel/gun09.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenler’i karıştıran adam yakalandı 
</HEADLINE>
<TEXT>

     ELVAN EZBER İstanbul 

     Esenler Karabayır Mahallesi’ndeki sokak kavgasında Nusret Özcan’ı silahla vurarak öldürdüğü iddiasıyla aranan Eyüp Göçer yakalandı. Göçer, "Olay günü ben de rastgele kalabalığa doğru ateş açtım" dedi. Mahallede alacak - verecek anlaşmazlığından başlayan tartışma, Siirtli ve Roman vatandaşlar arasında taşlı sopalı kavgaya dönüşmüştü. Çok sayıda kişinin yaralandığı kavgada tabanca ve pompalı tüfek de kullanılırken, kurşunlara hedef olan Nusret Özcan hayatını kaybetmişti. Polisin operasyonunda olaylara karıştığı tespit edilen 41 kişi tutuklanırken, Özcan’ın katili bir türlü yakalanamamıştı. 
     
     Evde saklanıyordu 
     Cinayet Büro Amirliği ekipleri, kavgada silah kullandığı tespit edilen ve daha önce de dört yaralama olayına karışan Göçer’i saklandığı evde yakaladı. Göçer’in üzerinde yapılan aramada, ruhsatsız bir tabanca ele geçirildi. Göçer’in sorgusunda, "Nusret Özcan’ı vurup vurmadığımı bilmiyorum. Olay günü sinirlerime h kim olamayarak kalabalığa doğru rastgele ateş açmıştım" dediği belirtildi. Göçer’in tabancası, balistik inceleme için laboratuvara gönderildi. 
     



 GÜNCEL 


















</TEXT>
</DOC>
