<DOC>
<DOCNO> 54283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/spor/aspo.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkışlar Emre’ye 
</HEADLINE>
<TEXT>

İtalyan basını, milli yıldızımızı Fiorentina maçının en iyi oyuncusu seçti ve övgüler yağdırdı 
     GAZETELER, Fiorentina maçında Inter’in en iyisi olarak seçtikleri Emre’ye 7 puan ile en fazla puanı verdiler. La Gazzetta dello Sport, "Emre, ilk golde kaleye şutu çekerek ve penaltıyı kazandırarak tartışmaları çözdü. Yaratıcı yetenekleri yalan değil" yorumunda bulundu. Corriere dello Sport "Hızlı, sert çalım ve Inter’i şampiyonluğu izlemeye devam etme olanağı veren penaltıyı yarattı" diye yazdı. 
     TUTTOSPORT Sport ise Türk futbolcu için "Emre maçı değiştirdi. Aşık gibi koştu" ifadesini kullandı. Gazete "Doğruyu bulmak için biraz uğraştı ama, daha sonra önemli tüm ataklarda topa ayağını dokundurdu. Terim haklıydı. Yüreklendirmek gerekiyor. Hiçbir eksiği yok bu yeteneğin" görüşünü yansıttı. Inter’in 2- 0 kazandığı maçın son 15 dakikasında oyuna giren Okan için Çizme medyası yorum yapmadı. 
     
     Davala Asla geri dönmem 
     İTALYA’NIN Milan takımının formasını giyen Ümit Davala, kendine ait internet sayfasına verdiği demeçte, Türkiye’ye döneceği yolundaki haberleri yalanladı. Ümit, Galatasaray’da bir gün mutlaka oynayacağını, ancak şu anda böyle bir durumun söz konusu olmadığını belirterek, "Buraya gelirken belli hedeflerim vardı. Bunları gerçekleştirmeden Türkiye’ye asla geri dönmeyeceğim" dedi. 
     



 SPOR 























</TEXT>
</DOC>
