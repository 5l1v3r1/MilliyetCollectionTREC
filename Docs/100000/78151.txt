<DOC>
<DOCNO> 78151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/yazar/cemal.html </URL>
<DATE> 2002/04/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Uğur Bayar olayıyla siyasete, siyasetçiye güven... 
</HEADLINE>
<TEXT>

     Siyasete, siyasetçiye güven... Bu ülkenin belki de en önemli sorunu. Eğer Türkiye'nin önü daha çok açılacaksa, bu ancak politikada kalite çıtasının yükselmesiyle mümkün olabilir. 
     Halen bu çıta çok düşük 
     Siyasete siyasetçiye güven çok alçaklarda seyrediyor. Saygınlık penceresinden bakınca durum parlak değil. 
     Siyasete güven nasıl artar 
     Nasıl saygınlık kazanır politikacı 
     Bu bakımdan Uğur Bayar olayı düşündürücü. Özelleştirme İdaresi Başkanı Bayar'ın uğradığı muamele herhalde siyasetçiye dönük güvensizliğin hangi kaynaklardan beslendiğini gösteren tipik bir örnektir. 
     Yüksek bürokratı kul gibi görür bu zihniyet. Karşısında evet efendimci ister. 
     Genellikle değişmez bu zihniyet. 
     Liyakat, bilgi, deneyim vız gelir bu zihniyete. Bir nokta geldi mi, "Dediğimi yapmazsan gidersin " anlayışı ağır basar. Siyaset ve siyasetçi bundan gitgide yara alır, devletin çivisi böyle çıkar. İlke ve kuralsızlık denizinde dümensiz bir tekne gibi oradan oraya savrulur devlet... 
     Türkiye yıllardır bunu yaşıyor. 
     Ne yaptı Uğur Bayar 
     Özelleştirme İdaresi'nde üç yıl başkan yardımcısı, son beş yıl da başkan olarak çalıştı. 200 özelleştirme ihalesi yaptı. Türkiye'ye 5 milyar dolar getirdi. 
     Böylesine dikenli, her türlü çıkar kavgasına açık özelleştirme gibi netameli bir alanda ağır eleştiri ve suçlamalara göğüs gerdi. Ve bugüne kadar sicili temiz kaldı. 
     Uğur Bayar'ı içte ve dışta birçok platformda izledim. Bilgisiyle, formasyonuyla işini iyi bilen, görevini yapan, Türkiye'yi layıkıyla temsil eden, iyi yetişmiş başarılı bir insanımızdı. 
     Ama anlaşılan dik başlıydı. 
     Her isteğe evet demiyordu. 
     Direnebiliyordu siyasetçiye... 
     Belki başka nedenler de vardır. 
     Kardeşi Mehmet Ali Bayar'ın siyasete giriş kararı da Uğur Bayar'ın görevden alınmasını son tahlilde etkilemiş olabilir. 
     Bilemiyorum. 
     Ama şurası açık 
     Uğur Bayar olayı ülkemizde siyasetin notunu, siyasetçinin güvenilirlik ve saygınlık notunu kıran yeni bir örnektir. Ve bu kırık notta büyük pay ANAP'ın karnesine yazılmış bulunuyor. 
     Türkiye'nin önünü gerçekten açmak istiyorsak, Ankara'nın adam olması şart. Siyaset kurumunu, siyaseti düzeltmeden bir yere gidemeyiz. 
     Ankara ayak bağı olmaktan çıkmalı. 
     Siyaset, kaliteye hala direniyor. 
     Değişime geçit vermiyor. 
     Ve gelip bir noktada tıkanıyor. 
     Evet, mevcut koalisyon hükümeti özellikle ekonomi alanında önemli reformların altına imza atmış durumda. Krizlere yol açtı ama aynı zamanda krizlerin yapısal nedenlerinin bir bölümünü yok etti. 
     Olumlu adımları var. 
     Ama siyasete güven yine yok. 
     Kamuoyu yoklamalarına da yansıdığı gibi mevcut siyasetçilerin ve partilerin inandırıcılığı iyi değil. 
     Herkes bunun farkında. 
     Baksanıza, Mehmet Ali Bayar ismi duyulur duyulmaz siyaset sahnesi canlandı. İsim konuşulmaya, tartışılmaya başladı. 
     Politika ısınıverdi. 
     Siyaset kabuk değiştirmek zorunda 
     Yeni yüzlerin sahneye çıkması, siyaset anlayışlarının değişmesi, siyasete kalite kazandırılması için de seçim sistemiyle partiler düzeninin yeniden yapılandırılması lazım. 
     Böyle gitmiyor, gidemiyor. 
     
     







Yahudi ve İsrail 


Edirne 


Çöküşün patenti Özal’a ait...’ 


Kafa... 


Uğur Bayar olayıyla siyasete, siyasetçiye güven... 


2 yaşında... 


"Bu yollar uzak, pornolar tuzak bana .." 


Rahşan Hanım da mı takiyeci 


Powell da başaramazsa... 


Sevgin için yaşamayı’ göze alacaksın 


Hedef türban takiyye... 


Üçüncü dalga gelmeden 


Halkbank'ın küçük esnafları 


Siz "ne"siniz 


Ecevit, İnönü'den ne kaptı M. Ali'ye babasından ne kaldı 


Biz yani erkekler kadınları hem severiz hem döveriz... 


</TEXT>
</DOC>
