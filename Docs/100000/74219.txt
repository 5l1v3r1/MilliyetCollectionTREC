<DOC>
<DOCNO> 74219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/son/sonspo18.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Capello UEFA'nın kararını eleştirdi "Aşırı yanlış bir karar" 
</HEADLINE>
<TEXT>

     AS Roma'nın Teknik Direktörü Fabio Capello, UEFA'nın verdiği kararı ''aşırı yanlı'' olarak değerlendirdi. 
     Ligde pazar akşamı oynayacakları İnter-Roma maçı öncesinde düzenlenen basın toplantısında konuşan Capello, gazetecilerin UEFA'nın verdiği kararla ilgili sorularını yanıtladı. 
     İtalyan teknik adam, ''Karar aşırı yanlı. Ama asıl ciddi olan 1 maç ceza almam ve bunu yüskek komisyona götürememem. 3 hafta ceza alıp ama yine de üst komisyonda kendimi savunmak daha iyi olurdu. Bu şekilde bir kişi kendini savunamaz bile'' ifadelerini kullandı. 
     ''Kavga eden iki kişiydik. Ben cezalandırıldım, diğeri hayır'' diyen Capello, bunun anlamının İtalya'nın UEFA'da hiç hesaba katılmadığı olduğunu savundu. Capello, kulüp başkanı Sensi gibi Futbol Federasyonu'nu etkisiz olmakla suçladı. 
     Kimseden yardım istemediği ama en azından başkalarına tanınan yardımın yarısının kendisine tanınması gerektiğini söyleyen Roma teknik direktörü, maç sırasındaki Galatasaray ile ilgili, ''Bizim istediğimiz gibi oynamamıza izin vermedi. Yazık oldu çünkü az bir zaman önce hesaba katılıyorduk'' yorumunu yaptı. 
     Son olarak bir gazetecinin ''Bu ağır politik karar Dünya Kupası'nda İtalya'yı yarışmada zor durumda bırakabilir mi '' şeklindeki soruya Capello ''Bu konuda FİFA var ve ben teknik diektörlük yapıyorum siyaset değil. Olayların nasıl gittiğini görmek yeter. Ben sadece çok az hesaba katıldığımızı tekrar onaylıyorum'' dedi. 
     






</TEXT>
</DOC>
