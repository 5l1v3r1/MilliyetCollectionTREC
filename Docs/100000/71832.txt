<DOC>
<DOCNO> 71832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sonspo12.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Fleurquin'in Beşiktaş'a boşu yok... 
</HEADLINE>
<TEXT>

     Galatasaray'ın Avusturya'nın Sturm Graz takımından bu sezon transfer ettiği Uruguaylı futbolcusu Andres Jose Fleurquin, özellikle Beşiktaş maçlarında attığı gollerle ön plana çıkıyor. 
     Orta sahada savaşçı özelliği ile dikkat çeken, görev verildiği zaman savunmada da oynayan Fleurquin, bu sezon ligde attığı 2 golü de Beşiktaş maçlarında kaydetti. 
     İlk yarıda oynanan karşılaşmanın 62. dakikasında attığı golle takımını beraberliğe taşıyan ilk golü kaydeden Uruguaylı futbolcu, dün oynanan Beşiktaş maçına da damgasını vuran isim oldu. 
     Galatasaray'ın deplasmanda Şampiyonlar Ligi'nde yaptığı FC Barcelona maçında da 1 gol kaydeden Fleurquin, gizli golcü kimliğini ortaya koymuştu. 
     






</TEXT>
</DOC>
