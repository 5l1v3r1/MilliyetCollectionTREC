<DOC>
<DOCNO> 96151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/dunya/dun05.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnold, California valiliğine aday 
</HEADLINE>
<TEXT>

     Terminator 3 için kamera karşısına geçen Avusturya asıllı ABD’li oyuncu Arnold Schwarzenegger, California valiliği için aday olabileceğini söyledi. 
     Cumhuriyetçi Parti’ye yakınlığıyla bilinen Schwarzenegger, Ulusal Valiler Birliği konferansına katılan Cumhuriyetçi Parti’den 15 eyalet valisiyle önceki gün kahvaltıda bir araya geldi. 54 yaşındaki oyuncu, California’nın Demokrat Parti’li Valisi Gray Davis karşısında geçen yıl aday olmayı düşündüğünü, ancak film sözleşmeleri nedeniyle bunu değerlendiremediğini söylerken, gelecek için bu görevle ilgilendiğini belirtti. Schwarzenegger, "Kendimi, milyonlarca kişiye kişisel yeteneklerini kullanmasını sağlayarak yardım eden bir vali olarak hayal ediyorum" dedi. 
     



 DÜNYA 














</TEXT>
</DOC>
