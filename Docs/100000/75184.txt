<DOC>
<DOCNO> 75184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/ekonomi/eko05.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Akışık’ın yerine Safa Ocak geliyor 
</HEADLINE>
<TEXT>

Kamu Bankaları Ortak Yönetim Kurulu Başkanı Akışık’ın yerine TSKB Genel Müdürlüğü’nden emekli olan Safa Ocak’ın getirileceği belirtiliyor 
     HARUN GÜREK Ankara 

     Kamu Bankaları Ortak Yönetim Kurulu Başkanlığı görevinden istifa edeceğini açıklayan Vural Akışık’ın yerine, Türkiye Sinai Kalkınma Bankası TSKB Genel Müdürlüğü’nden yeni emekli olan Safak Ocak’ın getirileceği belirtiliyor. 
     Akışık’ın önümüzdeki hafta yapılacak Ziraat Bankası ve Halk Bankası genel kurullarından bir gün önce istifa etmesi bekleniyor. Akışık’ın yerine adı geçenlerden Ziraat Bankası Genel Müdürü Niyazi Erdoğan, göreve talip olmadığını bildirdi. 
     
     Ortaklar sıcak bakıyor 
     TSKB Genel Müdürlüğü’nden altı gün önce emekli olarak ayrılan Safa Ocak’ın bu göreve atanmasına kesin gözüyle bakıldığı kaydedildi. Ocak’ın ismine DSP ve ANAP’ın da sıcak baktığı, bu görev için SPK eski Başkanı Ali İhsan Karacan’ı isteyen MHP’nin de Ocak’a itiraz etmediği belirtiliyor. 
     
Sektörde başarılı bir isim      Türkiye İş Bankası Teftiş Kurulu kökenli olan, kamu bankacılığı deneyimi de bulunan, Ocak dokuz yıldır TSKB Genel Müdürlüğü görevini yürütüyordu. Döneminde bankanın başarılı bir grafik çizmesini sağlayan Ocak, sektörde de başarılı bir bankacı olarak tanınıyor. Ocak’ın ataması Devlet Bakanı Derviş’in yetkisinde. Ancak koalisyonun ortakların onayının da alınması gerekiyor. 
     



 EKONOMİ 















</TEXT>
</DOC>
