<DOC>
<DOCNO> 52814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/son/sonspo11.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz derbisinde Rize ile Trabzonspor yenişemedi 1-1 
</HEADLINE>
<TEXT>

     Birinci Süper Futbol Ligi'nde Çaykur Rizespor ile Trabzonspor 1-1 berabere kaldı. 
     Stat Atatürk Hakemler Metin Tokat xxx, Sürhat Müniroğlu xxx, İrfan Çakır xxx Çaykur Rizespor Hamidou xx, Kürşat xx, Koray xxx, Recep xx, Serkan xx, Turan xxx, Devran xx, Ünal xx, Okan xx, Ümit Ozan xxx, Tetteh xx Trabzonspor Metin xx, Macit xxx, Mehmet xx, Cem xx, Jarro Dk. 
     10 Hasan x , Erman xx, Somers xx, Gökdeniz xx, Aurelio xx, Da Silva 
     xx, Zafer xx Gol Dk. 25 Koray Sarı Kart Dk. 7 Aurelio Trabzonspor 
     Dün geceden beri şiddetli yağan yağmurun Rize Atatürk Stadı'nın saha zeminine büyük ölçüde su toplamasına neden olunca, karşılaşmanın ilk yarısında her iki takım da mücadele etmekte ve gol pozisyonlarına girmekte zorlandı. Bu sezon sahasında hiç galibiyet elde edemeyen Çaykur Rizespor, güçlü rakibine oranla daha etkiliydi. Ev sahibi takım Koray ile bulduğu golle devreyi önde kapatmayı başardı. 23. dakikada Devran'ın pasında ceza alanı sağ çaprazında topla buluşan Serkan'ın şutunda, kaleci Metin yatarak meşin yuvarlağın sahibi oldu. 25. dakikada Ümit Ozan'ın sağdan ortasında, Okan'ın kafa vuruşunda, kaleci Metin'in son anda müdahale ettiği topu savunma uzaklaştırdı. Ancak savunmanın uzaklaştırdığı top, ceza alanı dışındaki Koray'ın önüne düşünce, bu futbolcunun yaklaşık 35 metreden vurduğu şutta top, üst direğe çarparak filelerle buluştu 1-0. 32. dakikada Erman'ın pasında, Gökdeniz'in ceza alanı dışından vurduğu şutta kaleci Hamidou, topu direğin üzerinden aşırarak kornere gönderdi. Karşılaşmanın bundan sonraki dakikalarında her iki takım da etkili olarak gol pozisyonuna giremedi ve ilk yarı Çaykur Rizespor'un 1-0 üstünlüğüyle sona erdi. Karşılaşmanın ikinci yarısı yağan yağmurun etkisiyle daha da elverişsiz bir saha zemininde oynandı. Bu yarıda Trabzonspor, gayretli oyunuyla beraberliği yakalarken rakibi karşısında öne geçemedi. 54. dakikada Hasan'ın ceza alanı dışından sert şutunda, top auta gitti. 58. dakikada gelişen Çaykur Rizespor atağında, Okan'ın ceza yayı üzerinden vuruşunda, top az farkla yandan autu boyladı. 60. dakikada Çaykur Rizesporlu Kürşat sarı kart gördü. 61. dakikada Da Silva'nın ara pasında bir anda ceza alanı içinde kaleciyle karşı karşıya kalan Zafer'in şutunda, top filelerle buluştu 1-1 63. dakikada Çaykur Rizesporlu Devran sarı kart gördü. 64. dakikada Erman'ın yaklaşık 30 metreden kullandığı serbest vuruşta top, direğin çok az farkla yanından auta gitti. 75. dakikada Trabzonsporlu Cem sarı kart gördü. 76. dakikada Çaykur Rizespor'da Tetteh yerine 382 ener x , Ünal'ın yerine de Alnoudji x , oyuna dahil oldu. 88. dakikada Serkan'ın sağdan ortasında, ceza alanı içinde topu önünde bulan Okan'ın yatarak vuruşunda, kaleci Metin gole izin vermedi. 89. dakikada Trabzonspor'da Zafer çıktı, yerine Nuri oyuna girdi. Karşılaşmanın bundan sonraki uzatma dakikalarında başka gol olmadı ve maç 1-1'lik eşitlikle sona erdi. 
     






</TEXT>
</DOC>
