<DOC>
<DOCNO> 76575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/yazar/pulur.html </URL>
<DATE> 2002/04/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
1974’ün İsrail subayı, 2002’nin İsrail başbakanı... 
</HEADLINE>
<TEXT>

     1974 yılında, İsrail'e davetli gitmiştik, devlet davetlisiydik, bizi Golan tepelerine çıkardılar, döne döne virajlı bir yoldan tepeye tırmanıyorduk, sık sık betondan, kalın bir duvar gibi koruganların arkasına sığınıyor, telsizle "geçin" izni verildikten sonra yola devam ediyorduk, Suriye topçusunun ateşinden çekiniyorlardı, yolun yanı vadi, vadinin karşı sırtı da Suriyelilerin elindeydi. 
     
     TEPEYE tırmandık, İsrail yerleşim yerleri kurulmuştu, filinta gibi bir subay, bize birifing verdi. 
     Biz de kendisine sorduk 
     "Birleşmiş Milletler kararlarına göre işgal ettiğiniz topraklardan çekilmeniz gerek, niçin çekilmiyorsunuz " 
     Subay bizi dikkatle dinledikten sonra sordu 
     "Nerede bu Birleşmiş Milletler " 
     Biz de saf saf cevap verdik 
     "New York'ta " 
     Subay boynunda asılı dürbünü gözlerine götürdü, ufka uzun uzun baktıktan sonra başını salladı 
     "Baktım göremedim " 
     Yüzündeki istihza, tavrındaki küstahlık bizi etkiledi, adam "Ben Birleşmiş Milletler'i filan takmam " 
     diyordu, bu sefer biz üsteledik. 
     "Peki dürbünle ne gördünüz " 
     "Düşmanı " 
     1974'teki bu subayla, 2002'deki Şaron'un farkı var mı 
     İsrail'de insanların çoğu böyle yetiştiriliyor. 
     
     ORTADOĞU'da akan kanı durdurmak için çeşitli çözümler öneriliyor, Birleşmiş Milletler Barış Gücü gibi... 
     Mavi bereliler oraya gidecekler de, İsrail ile Filistinlilerin arasına girecekler de barışı sağlayacaklar, akan kanı durduracaklar. 
     Böyle düşünenlere Türkiye'de sinemalarda gösterilen "Bosna" filmi "Tarafsız Bölge"yi görmelerini tavsiye ederiz, gidip görsünler. "Barış gücü" denilen gücün ne kadar güçsüz, aciz bir güç olduğunu anlasınlar, sadece aciz değil, ne kadar da üçkağıtçı olduğunu... 
     
     PEKİ, Filistinliler bu haldeyken, dindaşları, ırktaşları diğer Araplar nerede 
     Hangi Araplar mı 
     Birinci Dünya Savaşı'nda Medine'de Hazreti Muhammed'in, mezarını koruyan Fahrettin Paşa'nın Mehmetçiğine İngilizlerle birlikte saldıran Araplar 
     Kıbrıs'ta Rumlar Türkleri katlederken, nerede oldukları belli olmayan, ya da belli olan Araplar 
     Türkiye'de 30 bin insanının canına kıyan terör örgütünün başını Şam'da ağırlayan Araplar 
     Kuzey Kıbrıs Türk Cumhuriyeti'ni tanımayan, Rum ve Yunanlılarla kol kola giren Araplar 
     
     NEREDELER mi 
     Herhalde Yemen Devlet Başkanı Ali Abdullah Salih'in odasındalar, ya da bu zat onları temsil ediyor. 
     Bu müthiş devlet başkanı, Filistinlilerin başına gelenlerden ve Arapların halinden o kadar mütessirmiş ki, kendisini odasına kilitlemiş, telefonu bile açmıyormuş... 
     Her dramın bir komedisi vardır. 
     
     







Türkiye, İran ve PKK 


Enseyi karartmayın... 


Nisan şakası mı 


Çakmakoğlu İsrail acımasız 


Afganistan makus talihini yenemezse, Bin Ladinizm kazanır 


Filistin'e "trol " 


Sokak çocukları ne oldu 


Sıkı kurallar mı, bağımsız kuruluşlar mı 


Esas tehlike 


İktidarsız Avrupa Birliği 


Tüpraş’ta neler oluyor ’ 


Yaşa Cumhurbaşkanım yaşa 


1974’ün İsrail subayı, 2002’nin İsrail başbakanı... 


Ters tepen işgal 


Koç da, Sabancı da ciroyu şişirip ikiye katlıyorlar 


Pardon, bir sorum olacaktı 


Yağmıyor ama damlamaya başladı 


</TEXT>
</DOC>
