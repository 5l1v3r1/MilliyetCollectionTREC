<DOC>
<DOCNO> 78601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/yasam/yas06.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Atomik skandal 
</HEADLINE>
<TEXT>

İnternetten İngiltere devlet arşivine giren herkes, atom bombası yapımını ve kaçakçılığının püf noktalarını rahatlıkla öğrenebiliyor... 
     NEVSAL ELEVLİ Londra 

     İngiltere’de, atom bombasının nasıl yapıldığını merak edenler, sorularının yanıtına güçlük çekmeden devlet arşivine girerek ulaşabiliyor. 
     The Daily Telegraph gazetesi, Savunma Bakanlığı’nın konuyla ilgili bir broşürü meraklılar için Devlet Arşivleri Kurumu’na verdiğini, arşivdeki belgelerin üzerinde hiçbir gizlilik kaydının bulunmadığı yazdı. 
     "Bu durumun 11 Eylül saldırılarıyla ortaya çıkan yeni tehditler tablosuna uymadığını" belirten gazete, Devlet Arşivleri’nde sadece bir atom bombasının nasıl yapıldığı değil, yapılan bir atom bombasının ülkeye nasıl sokulabileceği ve dikkat çekmeden nasıl kaçırılabileceğine dair bilgilerin de verildiğini yazdı. 
     Devlet Arşivleri’nde, bomba yapımının İngiltere’nin 1940’lı yıllarda ilk yaptığı atom bombası olan Blue Danube’ örneğiyle anlatıldığını belirten gazete şunları yazdı "Her şey öylesine ayrıntılı veriliyor ki, kullanılan malzemeden miktara kadar her şey elinizin altında. Bombanızı yaparken uygulayacağınız iki ana bölüm olan plutonyum çekirdek ile zincirleme reaksiyonu ateşleyen vepatlamaya yol açan mekanizma da anlatılıyor." 
     



 YAŞAM 















</TEXT>
</DOC>
