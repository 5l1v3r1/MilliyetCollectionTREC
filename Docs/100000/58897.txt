<DOC>
<DOCNO> 58897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/son/sondun06.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk erkek genelevi açıldı 
</HEADLINE>
<TEXT>

     İsviçre'nin ilk erkek genelevi, Aargau kantonunda açıldı. 
     Avrupa'daki ilk yasal erkek genelevi olduğu belirtilen ''Angels Melekler '' adlı evde, kadın müşterilere hizmet verecek ''hayat erkekleri'' çalışıyor. 
     Şehir dışındaki Leibstad'ta açılan genelevde hizmetler, 40 İsviçre Frangı tutarındaki masajdan başlıyor ve kadınların her türlü taleplerinin karşılandığı 600 franklık hizmetlere kadar değişiyor. 
     Fuhuş sektöründe çalışanlara yardım eden Cenevre'deki Aspasie adlı kuruluşun koordinatörü Mireille Rodeville, yaptığı açıklamada, erkek genelevinden hizmet talep edecek kadınların sayısının dünya genelinde çok az olduğunu belirterek, kadınların beklentilerinin erkeklerden farklı olması nedeniyle açılan evin başarısı konusunda kuşkulu olduğunu dile getirdi. 
     Evi işleten ve tam adını vermek istemeyen Calvin adlı kişi ise kadınların her geçen gün daha eşit haklara sahip olduğunu, erkek genelevine de artan bir talep bulunduğunu belirtirken, ''dostça bir atmosferin hakim olduğu Angels'in Avrupa'daki ilk yasal genelev olduğunu ve yakışıklı erkeklerin çalıştırıldığını'' söyledi. 
     






</TEXT>
</DOC>
