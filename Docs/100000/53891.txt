<DOC>
<DOCNO> 53891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sondun04.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan Dışişleri Bakanı "Türkiye'nin desteğini unutmayacağız" 
</HEADLINE>
<TEXT>

     Afganistan Dısişleri Bakanı Dr. Abdullah Abdullah, savaş öncesi ve sonrasında Türkiye'nın her zaman yanlarında olduğunu belirterek, bu desteği hiçbir zaman unutmayacaklarını bildirdi. 
     Afganistan Dışişleri Bakanı Dr. Abdullah, Almanya'nın Bonn kentinde iki-üç gün içinde Afganistan'da kurulacak hükümetle ilgili toplantı yapılacağını vurgulayarak, şunları söyledi 
     ''Bonn'daki toplantıya ben katılmayacağım, ama Afganistan'daki Peştu, Tacik, Özbek, Hazara gibi etkili grup lideri katılacak. Ben, kesinlikle kurulacak hükümette herhangi bir makam beklentim yok. Ne şu andaki dışışleri bakanlığı görevi ne de daha üstteki bir makama talip olmak için çabam yok. Önemli olan Afganistan'ın geleceğidir.'' Türkiye'nin Afganistan ile tarihi bağları olduğunu vurgulayan Afganistan Dışişleri Bakanı Dr. Abdullah, ''Savaş sırasında bıze destek veren Türkiye'nin bundan sonra da aynen bu politikayı sürdürmesini istiyoruz. Yıllarca acı çeken Afgan halkının daima yanında olan Türkiye'nin, yeni kurulacak Afganistan hükümetine iç ve dış konularda fikir olarak da yardımcı olmasını bekliyoruz'' dedi. 
     Turkiye'nin dünya ülkeleri arasında saygın bir yeri olduğuna da değinen, Afganistan Dışışleri Bakanı Dr. Abdullah, son zamanlarda Afganistan'da öldürülen gazeteciler için çok üzgün olduğunu ve ieride böyle üzücü olayların meydana gelmemesi için ellerinden geleni yapacaklarını söyledi. 
     Afganistan Dışişleri Bakanı Dr. Abdullah, Afganistan içinde habere giden gazetecilerin kendilerinden izin alarak, yanlarına dışişlerı bakanlığı tarafından verilecek özel koruma ile seyahat etmelerini de istedi. 
     






</TEXT>
</DOC>
