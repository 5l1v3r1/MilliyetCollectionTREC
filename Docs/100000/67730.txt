<DOC>
<DOCNO> 67730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/guncel/gun09.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Açıklama 
</HEADLINE>
<TEXT>

     Milliyet Gazetesi’nin 14.02.2002 günlü nüshası 1. sayfasında İşte Şike İşte Çete’ manteşi ile verilen ve 18. sayfada Kimler Suçlu’ başlığı ile devam eden haberde, adım kullanılarak yazılan yazıda, şahsımla ilgili kısımlar tamamen gerçeğe aykırı olup, Basın Kanunu gereği tekzip edilmelidir. 
     Haberde adı geçenlerden Ali Fevzi Bir isimli şahsı tanımakla birlikte, yaklaşık iki yıldır kendisini görmüş, telefonda konuşmuş ya da hiçbir suretle temas kurmuş değilim. 
     Haberde benim adım da kullanılarak verilmeye çalışıldığı gibi Türkiye Futbol Ligleri’nde oynanan maçlarda şike yapılmasına tavassut etmem, böyle bir organizasyon içerisinde doğrudan ya da dolaylı olarak yer almam sözkonusu değildir. 
     Yaşamım boyunca değil kumar ve müşterek bahis oynamak, piyango bileti bile almadım. 
     Yirmibeş yıldır Altyapı ve Amatör futbola gerek maddi gerek manevi olarak ve karşılık beklemeksizin hizmet ettim. Adımın şike’ ve çete’ vb. gibi çirkin sözcüklerin yer aldığı bir haberde mesnetsiz olarak yer almasını kabul etmiyorum. 
     Saygılarımla. 
     Yemen EKŞİOĞLU 
     



 GÜNCEL 















</TEXT>
</DOC>
