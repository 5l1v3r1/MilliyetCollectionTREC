<DOC>
<DOCNO> 86456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/guncel/gunz1.html </URL>
<DATE> 2002/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Erzincan’da çatışma 3 kaçak öldürüldü 
     DHA 

     Yurda kaçak olarak giren ve İstanbul’a gitmek için kırsal alanı tercih eden yabancılar ile güvenlik güçleri arasında dün saat 05.00’te Erzincan’ın Refahiye ilçesi Akarsu köyü yakınlarında silahlı çatışma çıktı. 1 Bangladeşli ile 2 Afganistanlı ölü ele geçirilirken, bölgede yapılan operasyonda da 30 yabancı Kalaşnikof marka otomatik silahlı yakalandı. Olayla ilgili soruşturma başlatıldı. 
     
     Şişmanlık’ boşanma nedeni sayılmadı 
     DHA 

     Manisa’nın Turgutlu ilçesinde Devlet Hastanesi doktoru Mehmet Altıparmak 39 , şişman olduğu gerekçesiyle 14 yıllık eşi Edelmira Altıparmak’tan 36 boşanmak için dava açtı. İzmir 3. Asliye Hukuk Mahkemesi’ndeki dünkü duruşmada inandırıcı deliller olmadığı gerekçesiyle davayı reddeden yargıç, 56 kilodan 80 kiloya çıkan Edelmira Altıparmak’a 200 milyon, 7 yaşındaki oğluna ise 150 milyon lira tedbir nafakası bağlanmasına, çocuğun velayetinin de annede olmasına karar verdi. 
     
     Dayak yiyen öğrencilere disiplin soruşturması 
     DHA 

     Selçuk Üniversitesi Kampusu bahçesinde 20 gün önce saz çaldıkları gerekçesiyle demirlerle dövülen, başlarına kurusıkı tabancayla ateş edilerek yaralanan Zara Kibar ile Sedat Eroğlu’yla saldırının kınanmasını isteyen 62 öğrenci hakkında Rektörlük, Disiplin Yönetmeliği’ne uymadıkları gerekçesiyle soruşturma başlattı. Saldırıyı yaptıkları iddia edilen öğrenciler Yusuf Narin, Levent Akkuş ve Zeki Zorlu ise dün törenle karşılandıkları kampusta, arkadaşlarınca omuzlarda taşındı. 
     



 GÜNCEL 













</TEXT>
</DOC>
