<DOC>
<DOCNO> 72477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/spor/spo03.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş önlemi 
</HEADLINE>
<TEXT>

Lucescu, Roma Teknik Direktörü Capello’nun yıldız futbolcuya önceki gün övgüler yağdırması üzerine Hasan Şaş’a "Bunlar tuzak. Aldırış etme" dedi 
     ROMA Teknik Direktörü Fabio Capello’nun Hasan Şaş hakkında önceki günkü basın toplantısında söylediği sözler, Galatasaray Teknik Direktörü Mircea Lucescu’yu harekete geçirdi. Capello’nun oyuncusunun kafasını karıştırmak istediğini düşünen Rumen teknik adam, yıldız futbolcuyla maç öncesinde bir görüşme yaptı. 
     HASAN’DAN basında çıkan transfer söylentilerine aldırış etmemesini isteyen Lucescu, "Sen zaten Avrupa çapında yıldızsın. İstediğin kulübe rahatlıkla gidersin. Bunlar tuzak. Dedikodulara kulağını tıka" uyarısında bulundu. İtalyan gazeteleri de Hasan’ın önümüzdeki yıl ülkelerinde forma giyeceğini yazdı. 
     
İstediğimizi aldık’      TEKNİK Direktör Lucescu, Roma karşısında çok iyi oynadıklarını ve şanssız bir golle galibiyeti kaçırdıklarını söyledi. Rumen teknik adam, güçlü rakiplerine fazla pozisyon vermediklerini belirtti, "Biz istediğimizi aldık. Barcelona’yı yenerek çeyrek finale çıkacağız "dedi. 
     
Panucci ile Bülent kapıştı      İLK yarının bitiş düdüğü ile birlikte soyunma odasına yönelen futbolcular arasındaki sözlü sataşmalar kavgaya dönüştü. Soyunma odasına giden merdivenlerin önünde kaptan Bülent ile Panucci’nin itişmesini araya giren Roma’nın yardımcı antrenörü önledi. Maç boyunca da Gaziantepspor’un eski oyuncusu Lima ile Galatasaraylı futbolcular arasında gerginlikler yaşandı. 
     



 SPOR 

























</TEXT>
</DOC>
