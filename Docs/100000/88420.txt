<DOC>
<DOCNO> 88420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/siyaset/siy04.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip temkinli 
</HEADLINE>
<TEXT>

Köşk’e ilk kez zirve için çağrılan Erdoğan, "Seçimi ve Başbakan’ın sağlığını gündeme getirmeyiz" dedi 
     ANKARA Milliyet 

     AKP Genel Başkanı Recep Tayyip Erdoğan, Çankaya Köşkü’nde bugün yapılacak Avrapa Birliği AB Zirvesi’nde önceden belirlenen konularının dışına çıkmayacaklarını belirterek, "Erken seçim ve Başbakan Bülent Ecevit’in sağlığıyla ilgili konulara girmeyiz" dedi. Erdoğan dün MÜSİAD Başkanı Ali Bayramoğlu ve beraberindekileri kabulünde, AB konusundaki liderler zirvesini değerlendirdi. 
     
     Etik değil 
     Erdoğan, "Cumhurbaşkanlığı sekreteryasından AB üyeliği, idamın kaldırılması, Kıbrıs sorunu, anadilde eğitim ve yayın konularını içeren bir gündem olacağı bilgisini aldık" dedi. Toplantıda erken seçim ve Ecevit’in sağlığı gündem dışı ele alınırsa, doğal olarak düşüncelerini dile getireceklerini söyleyen Erdoğan, "Ama bu etik olarak doğru değil" diye konuştu. 
     
İlk zirvesi      Zirve, AKP’de büyük heyecan yarattı. Bugüne kadar Köşk’ten sadece resepsiyonlar için davet alan AKP lideri Recep Tayyip Erdoğan ilk kez devleti yöneten isimlerle bir araya gelerek görüşlerini aktarma fırsatı bulacak. 
     



 SİYASET 
















</TEXT>
</DOC>
