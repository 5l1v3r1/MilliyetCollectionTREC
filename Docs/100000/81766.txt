<DOC>
<DOCNO> 81766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/guncel/gun06.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da yağ’ ayini 
</HEADLINE>
<TEXT>

     PINAR AKTAŞ İstanbul 

     Hıristiyanlığın onayı sayılan ve vaftiz edilen kişinin vücuduna sürülen "miron" yağının takdis ayini, dün Fener Rum Patrikhanesi’nde yapıldı. Fener Rum Ortodoks Patriği Bartholomeos’un yönetiminde düzenlenen ayine, aralarında Kudüs, Yunanistan, Güney Kıbrıs’ın da bulunduğu çeşitli ülkelerden 49 metropolitin yanı sıra Yunanistan Dışişleri Bakan Yardımcısı Ionnis Magriotis ve eşi Fotini Arabatzi de katıldı. Yaklaşık üç saat süren ayinde, Bartholomeos ve diğer metropolitlerin katılımıyla "miron yağı" takdis edildi. Ayinin ardından cemaatin temsilcileri "aile fotoğrafı" çektirdi. 
     
     Miron nedir 
     MİRON YAĞI, vaftiz edilen kişinin alnı, elleri, göğsü ve ayaklarına sürülüyor. Rusya ve Fener Rum Ortodoks Patrikhanesi’nde yapılan miron, buradan dünyaya dağıtılıyor. Miron’un içinde zeytinyağı ve şarap bulunuyor. 
     



 GÜNCEL 

















</TEXT>
</DOC>
