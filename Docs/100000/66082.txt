<DOC>
<DOCNO> 66082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sontur09.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultandağı Depremi'nde ölü sayısı 43 olarak düzeltildi 
</HEADLINE>
<TEXT>

     Bayındırlık ve İskan Bakanlığı Afet İşleri Genel Müdürlüğü, merkez üssü Sultandağı olan Afyon depreminde, daha önce 46 olarak açıkladığı ölenlerin sayısını 43 olarak düzeltti. 
     Ölenlerin 15'inin Sultandağı, 24'ünün Çay, 1'inin Bolvadin, 2'sinin Çobanlar ve 1'inin de Sincanlı'dan olduğu belirtildi. 
     Afet İşleri Genel Müdürlüğü'nden yapılan açıklamada, afet bölgesine 3 bin 644 adet çadır, 13 bin 120 adet battaniye ve 20 adet konteynır, 20 adet konteynır W.C, 3000 adet katalitik soba, 8 adet seyyar mutfak ve 1 adet de mobil klinik gönderildiği kaydedildi. 
     Bölgede 35 teknik personel ile artçı sarsıntı ve ivmeleri ölçmek üzere 3 jeofizik mühendisi de görev yapıyor. 
     Antalya, Konya, Isparta ve Denizli Bayındırlık ve İskan müdürlüklerinden 24 teknik eleman ve 5 şoförün de bölgeye gönderildiği bildirilen açıklamada, konteynırların konuşlandırılması için 2 marangoz ve 2 elektrikçi de görevlendirildi. 
     
     Ölü ve yaralı sayısı 
     Depremin son bilançosunun, 318 yaralı ve 43 ölü olduğu vurgulanan açıklamada, bugün 500 milyar liralık acil yardım ödeneğinin Afyon Valiliği'ne gönderildiği bildirildi. 
     






</TEXT>
</DOC>
