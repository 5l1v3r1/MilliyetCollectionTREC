<DOC>
<DOCNO> 51692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/spor/spo15.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Avrasya günü      23. Kıtalararası Avrasya Maratonu bugün koşulacak. Büyükşehir Belediyesi’nin bu yıl üstlenmediği organizasyon, GSGM, Atletizm Federasyonu ve Valilik tarafından organize edilecek. Balkan ve Türkiye şampiyonası niteliği de taşıyan maratonda 41 ülkeden yaklaşık 500 sporcu yarışacak. Saat 9’da start alacak maraton nedeniyle bazı yollar trafiğe kapatılacak. 
     
Altaylı’ya kınama      GENÇLERBİRLİĞİ ile Galatasaray’ın arasındaki Tolga transferi tarafların arasını açtı. 2. Başkan Fatih Altaylı’nın, Başkan İlhan Cavcav hakkında büyük kulüpleri hep sağmak istiyor diye açıklamalarını okuduğunu söyleyen Basın Sözcüsü Muammer Akyüz, "Şimdiye kadar Tolga’nın işi bitti’ diye demeç verirken, daha sonra 200 milyara verirlerse alırız’ demenin, oyuncumuza ve kulübümüze hakaret olduğunu düşünüyor, Altaylı’yı kınıyoruz" dedi. 
     
Maradona veda etti      FUTBOLUN yaşayan efsanesi Maradona, bir zamanlar sahalarda harikalar yarattığı 10 numaralı formayı dün son kez giydi. Arjantin’in başkenti Buenos Aires’te, 50 bin kişinin izlediği jübile maçında Şöhretler Karması’na karşı Arjantin Milli Takımı’yla son maçına çıkan 41 yaşındaki Maradona, 15 yaşında başlayan ve fırtınalı geçen kariyerine noktayı koydu. 
     
Trilyonluk maç      AVUSTRALYA ile Fransa’nın bugün oynayacağı hazırlık maçı, Dünya futbol tarihine geçecek bir maliyete ulaştı. Fransa Milli Takımı, Melbourne’e taşıyan özel jumbo jet 850 bin dolara kiralandı. Avustralya Futbol Federasyonu da "Para yoksa, maç da yok" diyen futbolcularına, Fransa maçı için ödeme yapmayı kabul etti. 
     
Futbol keyfi      "HALİT Kıvanç’la Futbol Keyfi" programı bugün 15.05’te TRT’de başlayacak. Futbol dışı ünlülerin konuk olacağı ve 20 dakika sürecek programın ilkinde Hasan Polat’ın damadı ünlü tiyatrocu Savaş Dinçer yer alacak. 
     
     TV’de bugün 

</TEXT>
</DOC>
