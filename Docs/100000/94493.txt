<DOC>
<DOCNO> 94493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sontur22.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP seçimlerin zamanında yapılmasını istiyor 
</HEADLINE>
<TEXT>

     ANAP TBMM Grup Başkanvekili Nihat Gökbulut, seçimlerin Anayasa'da öngörülen sürede yapılmasını istediklerini belirterek, ''Ama bir erken seçime de her zaman hazırız'' dedi. 
     Gökbulut, soruları yanıtlarken, son Liderler Zirvesi'nde seçimin zamanında yapılacağının Hükümet'i oluşturan partilerin Genel Başkanları tarafından açıklandığını hatırlattı. 
     ANAP olarak seçimlerin zamanında yapılmasını istediklerini kaydeden Gökbulut, ''Ama bir erken seçime de her zaman hazırız'' diye konuştu. 
     Gökbulut, Seçim Kanunu ve Siyasi Partiler Kanunu'nda kamuoyunun beklentilerine uygun bir değişiklik yapılmadan erken seçime gidilmesinin, Türkiye'nin siyasi tablosunu değiştirmeyeceğini savunarak, bu durumun da halka umut veremeyeceğini kaydetti. 
     





</TEXT>
</DOC>
