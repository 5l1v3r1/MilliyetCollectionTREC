<DOC>
<DOCNO> 98318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/yazar/bila.html </URL>
<DATE> 2002/07/27/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Derviş ne yapacak 
</HEADLINE>
<TEXT>

     Ekonomiden sorumlu Devlet Bakanı Kemal Derviş ne yapacak Hükümetteki görevinden ne zaman istifa edecek İsmail Cem liderliğinde kuruluşuna katkıda bulunduğu Yeni Türkiye Partisi’ne katılma kararında değişiklik var mı Tercihi başka partiye yönelebilir mi 
     Erken seçim sürecinde siyasette safların netleşmesi açısından da önemli olan Derviş’in durumuna ilişkin sorular güncelliğini koruyor. 
     Kemal Derviş’in, beraber yola çıktığı yeni oluşumla birlikte verdiği fotoğrafa karşın Ankara’da konuşulanlar şöyle özetlenebilir 
     - Yeni Türkiye Partisi cephesinde, İsmail Cem, Hüsamettin Özkan, Kemal Derviş üçlüsünde bir çatlama olmadığı ısrarla vurgulanıyor. Ancak, Derviş konusunda "kişisel bir kuşkusu" olmadığını belirten Cem, "Başkası adına açıklama yapmak istemiyorum. Kendisine sorun" diyerek ihtiyatlı bir dil kullanmayı tercih ediyor. 
     - Kemal Derviş’in, "hükümette kendisini en iyi anlayan parti" olduğunu düşündüğü ANAP’tan birkaç kez yapılan katılım davetine ret yanıtı verdiği biliniyor. ANAP’ın, Avrupa Birliği düzenlemeleri konusunda anlaşamadığı Yeni Türkiye Partisi konusunda Derviş’i, halen çok sayıda aracıyla ve ısrarla uyardığı yeni gelen bilgiler arasında. ANAP, Derviş’i, sola angaje olmadan merkezde tutmaya çalışıyor. 
     - CHP Genel Başkanı Deniz Baykal, partisinde konuk ettiği sırada "Yeni Türkiye Partisi’ni tercih ederse pişmanlık duyabileceğini" söylediği Derviş’in "doğruyu bulacağını" düşünüyor. Deniz Baykal’ın, yakın çevresine, Derviş’in büyük bir olasılıkla CHP’yi tercih edeceğini ve solda aradığı geniş yelpazeyi CHP çatısı altında bulacağını söylediği konuşuluyor. 
     - DSP içinde, Başbakan Bülent Ecevit başkanlığında yapılan son Parti Meclisi’nde de dile getirilen, "Kemal Derviş’in partiye çekilerek yeni oluşumun önünün kesilmesi" görüşleri seslendirilmeye devam ediliyor. 
     - Kemal Derviş’in, TBMM’de 3 Kasım’da erken seçim yapılması kararı alınması durumunda hafta içinde hükümetteki görevinden istifa edeceği yaygın beklenti. Koalisyon ortakları DSP ve MHP de, temmuz başlarındaki istifa girişimi durdurulan Derviş’in, alternatif bir oluşumun içinde yer alması kesinleşirse hükümetten ayrılması gerektiğini belli etmiş durumdalar. Bu konuda dile getirilen diğer bir olasılık da, Derviş’in, "merkez sol için daha geniş bir zemin oluşturma çabasını" herhangi bir partiye resmen katılmadan, hükümetteki görevi sürerken devam ettirebileceği. 
     - Hükümetten çekildikten sonra yerine teknokrat bir bakan önereceği haberleri arasında dün ABD’den Türkiye’yi arayan Kemal Derviş’in, "Gönlüm yeni oluşumdan yana. Hayalim de, Türkiye’de en geniş yelpazeyi kucaklayacak bir oluşumu meydana getirmek, onun içinde olmak" dediği de, kulislerde konuşulan en son bilgi. 
     
     







En büyük değişim 


Sel baskını, Irak ve seçimler... 


Derviş ne yapacak 


Ne kadar ayıp Hala neredeyiz 


Genç kurmaylarla 


Omnibüs partisi 


Patronumla gurur duyuyorum 5 . Çünkü... 


Vuracak, ama neden 


Türk toplumunun gelişme isteği hiç bitmeyecek 


Bu milletvekilleri uzaydan gelmedi ya 


Yeni ruh hali 


25 milyar doları olan, Türkiye’yi satın alır’ 


Kendiliğinden çıkmış 


Ankara’da politika krizi var, otomobil krizi yok 


</TEXT>
</DOC>
