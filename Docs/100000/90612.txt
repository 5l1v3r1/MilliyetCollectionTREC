<DOC>
<DOCNO> 90612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/ekonomi/eko03.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TMO buğday piyasasına girdi 
</HEADLINE>
<TEXT>

Bu yıl hububat fiyatını Bakanlar Kurulu yerine TMO belirledi ve ekmeklik buğdayın kilosunu 230 bin liradan alacağını açıkladı. Üreticiler ise fiyatı yetersiz buldu 
     ANKARA Milliyet 

     Bakanlar Kurulu kararı ile hububat piyasalarını düzenleme yetkisi alan Toprak Mahsulleri Ofisi TMO , 2002 - 2003 döneminde uygulayacağı fiyat politikasını açıkladı. Belirlenen fiyatların başlangıç fiyatı olduğu ve piyasanın durumuna göre fiyat ayarlamaları yapılacağı kaydedildi. 
     
     Artık seçmene selam yok 
     Anadolu durum buğdayının kilosu 259 bin, diğer durum buğdaylarının kilosu 241 bin 500 liradan alınacak. Ekmeklik buğdaylardan Anadolu beyaz ve kırmızı sert buğdayların kilo fiyatı 230 bin, kırmızı ve beyaz yarı sert buğdayların fiyatı 211 bin 600 lira olarak belirlendi. TMO, beyaz arpayı 149 bin 500, siyah ve çakır arpayı 138 bin, yulafı 184 bin, çavdarı 167 bin 900 mısırı 218 bin 500 liradan alacak. 
     Fiyatlar, geçtiğimiz yıl Bakanlar Kurulu’nun açıkladığı fiyatlarla karşılaştırıldığında buğdayda yüzde 37.2 - 43.3 arttı. Türkiye Ziraat Odaları Birliği TZOB Yönetim Kurulu Üyesi Muzaffer Türkoğlu, "TMO, Hazine’yi memnun ederken, üreticiyi mağdur etti" dedi. Tarım Bakanı Hüsnü Yusuf Gökalp ise piyasayı düzenleme görevinin TMO’ya verildiğini belirterek, artık hububat üzerinden hiç kimsenin siyaset yapamayacağını vurguladı. 
     
     



 EKONOMİ 






















</TEXT>
</DOC>
