<DOC>
<DOCNO> 68760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/guncel/gunz1.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Liderlerin çoğu Ankara’da 
Çiller Amerika’da Yılmaz İstanbul’da      ANKARA Milliyet 

     Cumhurbaşkanı Ahmet Necdet Sezer, TBMM Başkanı Ömer İzgi, Başbakan Bülent Ecevit, MHP Genel Başkanı Devlet Bahçeli ve SP Genel Başkanı Recai Kutan, bayramda Ankara’da olacak. Ecevit, Bahçeli ve Kutan, bayramın ikinci günü parti genel merkezlerinde, partililer ve vatandaşlarla bayramlaşacak. Bayramda ANAP Genel Başkanı Mesut Yılmaz’ın İstanbul’da, DYP Genel Başkanı Tansu Çiller’in ise, halen bulunduğu ABD’de olması bekleniyor. Bayramın ilk gününü İstanbul’da geçirecek olan AKP Genel Başkanı Recep Tayyip Erdoğan ise ikinci günü Ankara’da olacak. 
     
     Sürücülere el sallayacaklar 
Trafik polislerine nezaket’ talimatı      ANKARA Milliyet 

     İçişleri Bakanı Rüştü Kazım Yücelen, Kurban bayramı nedeniyle trafik polislerine "Araç sürücüleriyle tartışmayın," "Elle selamlama yapın" ve "Lütfen diye hitabedin" uyarılarında bulundu. Yücelen’in genelgesine göre, sadece kural ihlali yapan araçlar durdurulacak, polis sürücünün yanına gelecek, yorgun görünen sürücülerin dinlenmesi sağlanacak, kar yağışı olan kesimlerde yüksek tonajlı araçlar yolun durumuna göre bekletilecek, sürücülerle kesinlikle tartışmaya girilmeyecek, cümleler lütfen’le başlayacak. 
     
     Kazalar 2.6 kat artıyor 
Trafik canavarı yine bayram mesaisinde      Bayram trafiğinde ölümlerin, normal günlere göre 2.6 kat, ölümlü kazaların da 2.3 kat arttığı saptandı. Selçuk Üniversitesi Kazaları Araştırma, Önleme Merkezi Müdürü Prof. Dr. Ömer Halis Tombaklar, 2001’de 9 günlük kurban bayramı tatilinde 190 kişinin trafik kazalarında hayatını kaybettiğini söyledi. Tombaklar, araştırmalara göre geçen yıl bayram olmayan günlerde trafik kazalarında ölenlerin günlük ortalamasının 8.9 olduğunu belirterek, "Bayramlardaki trafik kazalarında ölüm oranı, bayramın birinci günü 5.6 kat artışla doruk noktaya çıkıyor" dedi. 
     



 GÜNCEL 




















</TEXT>
</DOC>
