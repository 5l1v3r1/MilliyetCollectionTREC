<DOC>
<DOCNO> 79572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/spor/spo08.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇİN’İN PAROLASI 
</HEADLINE>
<TEXT>

Dünya Kupası’ndaki rakibimiz, hedefini dört puan olarak belirledi. Federasyon Asbaşkanı Yan Shidou, "Mutlaka gol atıp, en az bir galibiyet, bir de beraberlik elde etmeliyiz" dedi 
     A Milli Takımımız’ın Dünya Kupası’ndaki rakiplerinden Çin, finaller için son hazırlık kampına start verirken, hedefini grupta en az dört puan olarak çizdi. Futbol Federasyonu Asbaşkanı Yan Shidou, kamuoyunun gruptan çıkmayı hedeflediğini, ancak gerçekçi olmak gerektiğini belirtip, "Üç amacımız var. Öncelikle mutlaka gol atarak, en az bir galibiyet, bir de beraberlik elde etmeliyiz" diye konuştu. 
     BREZİLYA, Türkiye ve Kosta Rika’nın hazırlık maçlarında güçlerini gösterdiğini belirten Teknik Direktör Bora Milutinoviç ise "Bizim için şu anda önemli olan sağlam bir savunma kurgusu oluşturmak ve sakatlıklardan bir an önce kurtulmak" dedi. Bu arada Çin, özel maçı iptal eden Ekvator yerine 11 Mayıs’ta Nijerya ile oynayacak. Diğer rakibimiz Kosta Rika, dün özel maçta G.Kore’ye 2 - 0 yenildi. 
     



 SPOR 




























</TEXT>
</DOC>
