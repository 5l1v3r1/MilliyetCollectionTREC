<DOC>
<DOCNO> 50995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/guncel/gun03.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıoğlu yakalandı 
</HEADLINE>
<TEXT>

İGDAŞ soruşturması kapsamında aranan Necmi Kadıoğlu, New York’a giderken havalimanında gözaltına alındı. Çıkarıldığı DGM’de serbest kaldı 
     SİNAN TOROS, SEMRA PELEK İstanbul 

     İGDAŞ soruşturması kapsamında aranan İstanbul Büyükşehir Belediyesi eski İştirakler Daire Başkanı Necmi Kadıoğlu, tutuklanmasının ardından çıkartıldığı DGM’de sorgulandıktan sonra serbest bırakıldı. 
     THY’nin 12.05 uçağıyla New York’a gitmek üzere Atatürk Havalimanı’na gelen Kadıoğlu, pasaport kontrolü sırasında gözaltına alındı. Kadıoğlu, Mali Şube Müdürlüğü ekiplerince sorgulandıktan sonra İstanbul DGM Cumhuriyet Başsavcılığı’na gönderildi. Soruşturma Savcısı Abdülaziz Özatlan tarafından sorgulanan Kadıoğlu, daha sonra organize suç örgütü üyesi olmak ve ihaleye fesat karıştırmak suçlarından tutuklanma talebiyle Yedek H kimliğe sevk edildi. Kadıoğlu, mahkemece serbest bırakıldı. Kadıoğlu, çıkışta herhangi bir açıklama yapmadı. 
     
     Memurlukla işe başladı 
     Kadıoğlu, 1992 yılında K ğıthane Belediyesi’nde memur olarak işe başladı. Daha sonra belediye başkan danışmanlığına getirildi. Recep Tayyip Erdoğan’ın İstanbul Büyükşehir Belediye Başkanı seçilmesinden sonra Büyükşehir Belediyesi’ne başkan danışmanı olarak atandı. 
     11 Temmuz 1997’de asaleten İstanbul Büyükşehir Belediyesi Kaynak Geliştirme ve İştirakler Daire Başkanı oldu. 8 Mayıs 1999 tarihinde istifa ederek belediyeden ayrıldı. 
     Belediyedeki yolsuzluk iddialarıyla adı sık sık gündeme gelen Kadıoğlu, aynı zamanda belediyeye ait şirketlerin yönetim kurullarında görev aldı. 
     Kadıoğlu’nun çeşitli dönemlerde yönetim kurulu başkanlığı ve üyeliği yaptığı belediye şirketleri şunlar 
     Ağaç A.Ş., Belbim A.Ş., Belpet A.Ş., İDO A.Ş., İGDAŞ, İSBAK, İSFALT, İSTAÇ, İSTON, KİPTAŞ, Kültür A.Ş., Ulaşım A.Ş. 
     Daha önce birçok kez gözaltına alınan Kadıoğlu, son olarak, DGM tarafından yürütülen soruşturma kapsamında gözaltına alınmış, sorgusu yapıldıktan sonra serbest bırakılmıştı. 
     



 GÜNCEL 
























</TEXT>
</DOC>
