<DOC>
<DOCNO> 54746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sonspo02.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezon ortasına gelmeden 48 antrenörün işine son verildi 
</HEADLINE>
<TEXT>

     Futbol Liglerinde daha sezonun ortasına bile gelinmeden 48 kulüp antrenörleri ile yollarını ayırdı. 
     Bu dönemde, Türkiye Süper Birinci Liginde 7 kulüp 16, 2. Lig A Kategorisinde 4 kulüp 10, 2. Lig B Kategorisinde 14 takım 29 ve Türkiye Liginde de 23 kulüp 48 antrenöre görev verdi. 
     Süper Birinci Ligi'nde Antalyaspor ve Malatyaspor sezon başından bu yana üçer antrenöre görev verdiler. 
     Öte yandan, bir sezon içinde antrenörlerin birden fazla kulüpte çalışmasını ve kulüp yöneticileri tarafından ilk hedef olarak belirlenip, kovulmalarını engellemek için yapılan çalışmanın Futbol Federasyonu tarafından Türkiye şartlarına uymadığı gerekçesiyle kabul edilmediği ifade edildi. 
     Türkiye Antrenörler Derneği yöneticileri, İtalya örneğinde olduğu gibi bir teknik direktörün bir sezon içinde sadece bir kulüpte görev yapmasının gündeme geldiği ancak, görevlerinden uzaklaştırılan antrenörlerin genellikle sözleşmelerinde yazan paralarını alamadıkları için ikinci bir kulüpte çalışmalarına izin verildiğini belirttiler. 
     Kural gereği, sezon başından bu yana ikişer kulüpte görev yapan Gençlerbirliği Teknik Direktörü Erdoğan arıca ile Diyarbakırspor Teknik Direktörü Hüseyin Kalpar görevlerinden ayrılmaları ya da kovulmaları halinde, 2002-2003 sezonuna kadar görev alamayacaklar. 
     Erdoğan Arıca daha önce Malatyaspor'da, Hüseyin Kalpar ise Antalyaspor'da görev yapmıştı. 
     Ligin henüz ortasına bile gelinmeden başarısızlığın nedeni olarak belirlenip görevlerinden uzaklaştıralan ya da istifa eden teknik direktörlerin listesi ise şöyle 
     
     Süper Lig'deki giden antrenörler... 
     ANTALYASPOR Cezmi Turhan - Hüseyin Kalpar - Mehmet Ali Öztürk. 
     DİYARBAKIRSPOR Yılmaz Vural - Hüseyin Kalpar. 
     GAZİANTEPSPOR Tevfik Lav - Samet Aybaba. 
     GENÇLERBİRLİĞİ Walter Meeuvs - Erdoğan Arıca. 
     MALATYASPOR Yücel İldiz - Erdoğan Arıca - Ziya Doğan. 
     TRABZONSPOR Sadi Tekelioğlu - Hans Peter Briegel. 
     YİMPAŞ YOZGATSPOR Bahri Kaya - Rasim Kara. 
     






</TEXT>
</DOC>
