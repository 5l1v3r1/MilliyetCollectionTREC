<DOC>
<DOCNO> 89657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/son/sonspo05.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün bayram... TÜRKİYE 2. TURDA.. 
</HEADLINE>
<TEXT>

     Kupası finallerinde C Grubu'nda yer alan A Milli Takım, Çin'i 3 - 0 mağlup ederek tarihinde ilk kez Dünya Kupası 2. turuna yükseldi. 
     Türkiye, Çin Halk Cumhuriyeti önünde ilk yarıyı 2-0 önde tamamladı. 
     Türkiye'nin bir üst tura yükselebilmesi için büyük önem taşıyan karşılaşmada, tribünde üstünlük Çin Halk Cumhuriyeti'nde olmasına karşın sahada üstünlük Türkiye'deydi. 
     Maça çok hızlı başlayan A milliler, ilk dakikadan itibaren başlayan yoğun ataklarla aradığı gollere erken kavuştu. Hasan Şaş'ın rakip savunma oyuncularının hatasından kaptığı topu ağlarla buluşturması, Türkiye'nin daha rahat oynamasını sağladı. Türkiye, bu golden, 4 dakikada sonra da, 2. golüne kavuştu. 
     A milliler, karşılaşmada 2-0 üstünlüğü yakaladıktan sonra rakibi karşısında daha kontrollü oynamaya başladı.Bu da Çin'in fazla etkili olmayan ataklar geliştirmesine neden oldu. 
     Karşılaşmanın henüz 1. dakikası oynanırken, Türkiye ilk atağını geliştirdi. Hakan Ünsal'ın sol taraftan ceza alanına gönderdiği topa, Hakan Şükür uygun pozisyonda dokunamadı. 
     Türkiye 6. dakikada ilk golüne kavuştu. Çin savunmasının hatasını affetmeyen Hasan Şaş, iki oyuncudan sıyrılıp, düzgün ve sert bir vuruşla topu filelerle buluşturdu 1-0. 
     A milliler 2. golüne ise 9. dakikada kavuştu. Hasan Şaş'ın sol taraftan ceza alanına ortaladığı topa yükselen Bülent, topu kafayla ağlara gönderdi 2-0. 
     15. dakikada Hakan Ünsal'ın yerden şutunda, top direğin yanından auta çıktı. 
     23. dakikada Li Xiaopeng'in ortasında, Li Weifeg'in kafa vuruşunda, top az farkla yandan auta gitti. 
     28. dakikada Yunlong Xu'un ceza alanına ortasında, penaltı noktasında topla buluşan Chen Yang'in bekletmeden vuruşuunda, top yan direkten oyun alanına geri döndü. 
     39. dakikada Wei Du, ceza alanı içinde topla buluştu. Bu futbolcunun vuruşunda, top Fatih Akyel'den döndü. 
     Kalan dakikalar başka gol getirmedi ve maçın ilk yarısı, Türkiye'nin 2-0 üstünlüğüyle kapandı. 
     A Milliler, karşılaşmanın 2. yarısında da rakibine oranla daha üstün ve başarılı oynadı. 
     Çin Halk Cumhuriyeti, Türkiye karşısında varlık gösteremezken, A Milli Takım'dan Hasan Şaş, başarılı oyunu ile farklı galibiyetin de mimarı oldu. 
     Çin Halk Cumhuriyeti karşılaşmanın ikinci yarısına oyuncu değişikliği ile başladı. 46. dakikada Wu Chengying'in yerine oyuna Shao Jıayı girdi. 
     50. dakikada Hasan Şaş'ın ceza yayı üzerinden attığı sert şutunda kaleci Jiang, topu iki hamlede güçlükle kontrol edebildi. 
     55. dakikada Hasan Şaş'ın ortasında topu kaleci tokatladı. Ümit Davala'nın kafa vuruşunda savunma topu uzaklaştırdı. 
     59. dakikada Shao Jıayı, Emre Belözoğlu'na yaptığı faul nedeniyle kırmızı kart görerek oyun dışı kaldı. 
     60. dakikada Hasan Şaş'ın faul atışından gelen topu Ümit Davala kafa ile tamamladı. Topu kaleci Jiang kontrol etti. 
     62. dakikada Lı Weıfeng sarı kart gördü. 
     70. dakikada Yıldıray'ın yerine İlhan Mansız xx oyuna girdi. 
     71. dakikada Ümit Davala'nın ortasında, Hakan Şükür kafa vuruşu ile topu kaleye gönderdi. Ancak kaleci Jiang, topu köşeden çıkardı. 
     72. dakikada Çin Halk Cumhuriyeti'nde Hao Haidong'nun yerine Qu Bo ve Yang Chen'nin yerine Yu Genwei oyuna girdi. 
     78. dakikada Emre Belözoğlu'nun kornerden ceza alanı içine gönderdiği topu Emre Aşık, bomboş pozisyonda avuta gönderdi. 
     81. dakikada Hasan Şaş sarı kart gördü. 
     84. dakikada A milli takımdan Tugay çıkarken, Tayfur oyuna dahil oldu. 
     85. dakikada Hasan Şaş'ın sol taraftan ortasında arka direkte topa çok sert vuran Ümit Davala, meşin yuvarlağı bir defa daha ağlarla buluşturdu 3-0 
     87. dakikada ceza sahası içinde Hakan Şükür'ün topuk pasında İlhan topla buluştu. Bu futbolcunun vuruşunda meşin yuvarlak defansa çarpıp kornere çıktı. 
     89. dakikada Hasan Şaş'ın pasında Hakan Şükür altı pas içinde topa vuramayınca, kaleci Jiang meşin yuvarlağa hakim oldu. 
     
     Maçın künyesi 

     Stat Dünya Kupası. 
     Hakemler Oscar Ruiz xx Kolombiya , Ali Tomusange x Uganda , Charles Curtis xx Antigua . 
     Türkiye Rüştü xx Dk. 35 Ömer xx , Emre Aşık xx, Bülent xxx, Fatih xx, Tugay xx, Hakan Şükür xx, Yıldıray xx, Hasan Şaş xxx, Hakan Ünsal xx, Emre Belözoğlu xxx, Ümit Davala xx. 
     Çin Halk Cumhuriyeti Jiang x, Pu Yang xx, W Du xx, Tie Li x, Hao x, Weifeng Li x, Zhao xx, Wei Du xx, Xiaopeng Li xx, Chen Yang xx, Yunlong Xu xx Goller Dk. 6 Hasan Şaş, Dk. 9 Bülent. 
     Sarı Kartlar Dk. 19 Emre Aşık, Dk. 30 Emre Belözoğlu Türkiye , Dk. 45 Yang Pu Çin Halk Cumhuriyeti . 
     





</TEXT>
</DOC>
