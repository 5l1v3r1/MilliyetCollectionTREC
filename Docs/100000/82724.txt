<DOC>
<DOCNO> 82724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/08/siyaset/siy05.html </URL>
<DATE> 2002/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, Fogg’a köpürdü 
</HEADLINE>
<TEXT>

     DIŞ HABERLER SERVİSİ 

     KKTC Cumhurbaşkanı Rauf Denktaş, AB Türkiye Temsilcisi Karen Fogg’un söylediği bildirilen "Kıbrıs Türkü sokaklara dökülmeli" sözlerine sert yanıt verdi. Denktaş, "İnşallah Türkiye Madam Fogg’dan kurtulur ve böylelikle namuslu, ciddi, gerçekleri gören birisi gelir ve AB’ye gerçekçi raporlar verir" dedi. 
     Denktaş, dün bir kabulünde bir soru üzerine şunları söyledi "Madam Fogg İstanbul’da yapılan bir toplantıda açıkça diyor ki, Kıbrıs Türklerini Türkiye’den ayırmalıyız. Benim mücadelem budur. Kıbrıs Türkleri Denktaş’tan kurtulmalıdır.’ Kadın oturduğu yerden bunları söylüyor. Niçin Çünkü devamlı surette hem Rum’dan, hem bu tarafta muhalif olanlardan işittikleri bu. Onlar zannediyor ki, halkın istemi bu. Halbuki kendilerinin yanlış hesaplarıdır meseleyi çıkmaza sokan." 
     Karen Fogg ise akşam saatlerinde yaptığı açıklamada, "Bu anlamda bir açıklama yapmış olmam bahis konusu olamaz" dedi. 
     



 SİYASET 














</TEXT>
</DOC>
