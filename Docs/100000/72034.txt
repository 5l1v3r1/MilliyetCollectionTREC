<DOC>
<DOCNO> 72034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/dunya/adun.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dubya’nın dönüşü 
</HEADLINE>
<TEXT>

Amerikan entellektüelleri 11 Eylül’ün hatırına Başkan George W. Bush’a ilan ettikleri ateşkes’i kaldırdı. Bush, artık şaşkınlığı, sakarlığı ve cahilliği ile yine alay konusu 
     DIŞ HABERLER SERVİSİ 

     11 Eylül saldırıları sonrasında ABD Başkanı George W. Bush’un üzerine iliştirilen "saygın ve ciddi devlet adamı" etiketi artık söküldü. Bir başka deyişle, Amerikan entelektüllerinin ve sol liberal kesimin terörizme ile savaş nedeniyle Başkan’a açtıkları prestij kredisi altı ayda tükendi. 
     
     En yeni Bush anekdotu 
     Sıradanlığını vurgulamak için sadece ismindeki "W" harfine atıf yapılarak "Dubya" olarak anılan Bush kırdığı potlarla yine eskisi gibi alay konusu ediliyor. Medya, "stand upöçılar, "talk showöcular kısaca herkes yine Bush fıkralarıyla reyting yapıyor. Bush’un "aptallıklarını" anlatan film ve kitaplar birbiri ardına piyasaya çıkıyor. Kısaca Başkan ve kamuoyunu oluşturanlar arasındaki ateşkes bitti, savaş yeniden başladı. 
     Guardian’ın internet sitesindeki habere göre, ABD’de Bush’la ilgili son anekdot ve eleştiriler şöyle 
     Kör şarkıcıya Geldim’ diye el salladı Geçtiğimiz günlerde kendisi onuruna bir konser veren ünlü şarkıcı Stevie Wonder’ı dinlemeye giden Bush, salona girince müzisyene el sallamaya başlar. Ancak müzisyen görme özürlüdür ve bunu bütün Amerika bilmektedir. Bush’un Stevie Wonder’a el salladığını farkeden öteki dinleyiciler gülmekten kendilerini alamazlar. 
     Enron skandalının faturası New York’un sevilen komedyenlerinden Sandra Bernhard şovunda iflas eden enerji devi Enron’u ve Bush yönetiminin rolünü diline doluyor. Esprili bir dille Bush’un acemiliklerini anlatıp zaten başkan seçilmesinin de şaibeli olduğunu hatırlatıyor. 
     Kamera görünce komiklik yapmadan duramıyor Şirin gözükmek için TV kameraları karşısında devamlı mimikler yapıp, kaşını gözünü oynatıyor. Hatta bunu cenaze veya anma törenlerinde bile yapıyor. 
     



 DÜNYA 










</TEXT>
</DOC>
