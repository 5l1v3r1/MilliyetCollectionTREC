<DOC>
<DOCNO> 98607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/spor/spo02.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulübe dehşeti 
</HEADLINE>
<TEXT>

Fenerbahçe’nin geniş kadrosu, rekabeti de peşinde getirdi. Simao iyileşince yabancılardan biri tribüne gidecek. Yıldızların formda olmasıyla kimin yedeğe düşeceği de bilinmez oldu 
     YALÇIN TÜRK 

     Yabancılar çarpışıyor 
     YENİ sezon için yapılan iddialı transferler, Fenerbahçe’ye geniş bir kadro avantajı getirirken, milyon dolarlık yıldız futbolcuların bir çoğunu kulübe korkusu sardı. Öncelikle yedi yabancı oyuncunun birisi yedek olacak, birisi de tribüne çıkacak. Simao’nun iyileşmesinden sonra Ortega, Washington, Revivo, Rapajc, Johnson ve Mirkovic arasında müthiş bir mücadele başlayacak. 
     
     Rapajc bastırıyor 
     HAZIRLIK kampında yedi oyuncunun da çok formda ve istekli görünmesi Lorant’ı yapacağı tercih konusunda zorluyor. Ortega ile Revivo’yu birlikte oynatıp - oynatmamakta kararsız olan Alman hoca, iki futbolcunun da performanslarının giderek artmasıyla şaşırdı. Bu ikiliye antrenmanların tozunu atan, hazırlık maçlarında çok istekli gözüküp, formda olduğunu kanıtlayan Rapajc eklendi. 
     
     Lorant zorda 
     HAZIR görünmemesine rağmen Lorant Washington’dan vazgeçmeye niyetli değil. Oktay da formayı zorlamaya başladı. Yusuf ve Ceyhun’un takımın en çalışkanları olması, kaptan Ogün’ün orta sahada kendine yer araması yedek kulübesine gidecek oyuncu seçimi için tüm dengeleri bozuyor. Yeni sezonda teknik heyeti zor bir seçim bekliyor. Lorant oyuncularını küstürmeden doğruyu bulmak zorunda. 
     
Ortega’dan tam notArjantinli yıldız takım arkadaşlarını çok beğendi. Lige kadar hazır duruma geleceğini söyledi 
     YUSUF KOBAL 

     FENERBAHÇE’NİN yeni yıldızı Ariel Ortega, arkadaşları ile yaptığı sohbette takımı çok beğendini ancak saha içindeki becerilerini tam olarak kavranamadığını söyledi. "Beni lig başlayınca görün" diyerek garanti veren Ortega’nın, "Elele verip iyi işler yapacağız. Fenerbahçe, Feyenoord’u eleyecek güçte. İlk maçtan avantajlı bir skorla döner ve İstanbul’da turu geçeriz" dediği belirtildi. 
     ORTEGA’YI yaşanacak herhangi bir aksiliğe karşılık hem menajerleri, hem de Fenerbahçe yönetimi sigortaladı. Arjantinli futbolcunun bu anlaşmayla hayatı garantiye alınırken, kulüp de zarar etmeyecek. 18.3 milyon dolarlık sigorta yaptıran Sarı - Lacivertli yöneticiler, Ortega’nın futbol oynayamayacak derecede sakatlanması halinde sigortadan bu bedeli alacaklar. 
     
Kadromuz, garantimiz’      YUSUF DURSUN 

     FENERBAHÇE’NİN genç yıldızı Serhat, yıldız futbolculardan oluşan kadrolarının, hem Şampiyonlar Ligi, hem de Türkiye Ligi için büyük avantaj olduğunu söyledi. Genç futbolcu Feyenoord’un çok küçümsendiğine de dikkati çekerek, "Hiçbir maçı oynamadan kazamazsınız. İyi takımız ama rakibi küçümsemek bize sıkıntı yaşatır. İyi takım olduğumuzu sahada göstermeliyiz" dedi. 
     İLK hedeflerinin 3. yıldız olacağını vurgulayan milli futbolcu sözlerini şöyle sürdürdü "Avusturya Kampı’nda takım ruhunun sinyallerini verdik. Büyük bir hava yakaladık. Herşeyden önce Lorant bize güvendiğini gösterirken, bizim de ona olan inancımız bir kez daha pekişti. Ortega henüz yüzde 40 kapasite ile oynuyor. Son hazırlık maçında neler yapabileceğini kanıtladı." 
     
İzin bitti      FENERBAHÇE beşinci ve son dönem çalışmaları için bugün Samandıra’da start alıyor. Futbolcularına üç gün izin veren teknik direktör Werner Lorant, "Bugün herkesin 9.30’da Samandıra’da olmasını istiyorum" dedi. Avusturya kampında sakatlanan Mustafa Doğan, İsmail Güldüren ve Ali Akdeniz de takımla birlikte çalışacak. Tuncay ve Simao’nun tedavileri ise sürecek. 
     
Kola yasağı      AVUSTURYA’DAKİ kampta oyuncularının performansını etkiliyor diye kola içmelerini yasaklayan Lorant, bu uygulamayı lig boyunca da sürdürecek. 
     
Revivo’nun tanıtımı bugün Reina’da      FENERBAHÇE’NİN İsrailli yıldızı Revivo, bugün Reina’da kendi adına yapılan parfümü tanıtacak. Çağla Şikel’in görev alacağı organizasyon 19.30’da başlayacak ve Fenerbahçeli futbolcular da katılacak. 
     
Feyenoord ile pazarlık      ÖN eleme maçının tarihlerinin belirlenmesi için Feyenoord ile pazarlık sürüyor. Fenerbahçe maçları çarşamba günü oynamak isterken, Süper Kupa karşılaşması nedeniyle Hollanda ekibi rövanş maçının salı günü olmasında ısrar ediyor. 
     



 SPOR 


















</TEXT>
</DOC>
