<DOC>
<DOCNO> 70747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sonspo07.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ve Fenerbahçe dünya sıralamasında geriledi 
</HEADLINE>
<TEXT>

     Avrupa Şampiyonlar Ligi ve Birinci Süper Futbol Ligi'nde istediği sonuçları alamayan Galatasaray, dünya sıralamasında 6 sıra gerileyerek 13'üncülüğe düştü. 
     Uluslararası Futbol Tarih ve İstatistikleri Federasyonu'nun IFFHS Ocak ayı değerlendirmesinde 7. sırada bulunan Galatasaray, Şubat ayında topladığı 236,5 puanla ancak 13. sırada kendine yer bulabildi. 
     Şubat ayı sıralamasında Liverpool FC, FC Bayern Münih ve Real Madrid CF ilk üç sıradaki yerlerini korurlarken, Galatasaray gibi düşüş yaşayan ünlü İspanyol ekibi FC Barcelona ise 4'üncülükten 12'nciliğe geriledi. 
     
     Fenerbahçe 44 sıra düştü 
     IFFHS'nin şubat ayı dünya sıralamasında gerileyen bir diğer Türk takımı ise Fenerbahçe oldu. 
     Sarı-lacivertli takım, ocak ayında bulunduğu 94. sırada Galatasaray'ın ardından ilk 100 içerisinde yer alan ikinci Türk takımı olmasına rağmen, şubat ayında 44 sıra birden düşerek Beşiktaş'la birlikte 138'inciliği paylaştı. 
     Şubat ayı değerlendirmesinde ikinci en iyi sıradaki Türk takımı olan Gaziantepspor 145'incilikten 135'inciliğe, Beşiktaş 148'incilikten 138'inciliğe, Kocaelispor 285'incilikten 216'ncılığa, 
     Denizlispor 384'üncülükten 227'nciliğe ve Trabzonspor ise 341'incilikten 242'nciliğe yükseldi. 
     
     İlk 13 
     IFFHS'nin şubat ayı sıralamasında ilk 13 sırayı alan takımlar şöyle 
     
     
Sıra Takım Ülke Puan 1. Liverpool FC İngiltere 346 2. FC Bayern Münih Almanya 312 3. Real Madrid CF İspanya 307 4. Deportivo La Coruna İspanya 276 5. Arsenal FC London İngiltere 265 6. Porto-Alegrense Brezilya 262 7. Boca Juniors Arjantin 260 8. Valencia CF İspanya 248 9. Celtic FC İskoçya 247 10. FC Juventus İtalya 247 11. CA San Lorenzo Arjantin 246 12. FC Barcelona İspanya 241 13. GALATASARAY TÜRKİYE 236,5 135. GAZİANTEPSPOR TÜRKİYE 100 138. FENERBAHÇE TÜRKİYE 99 138. BEŞİKTAŞ TÜRKİYE 99 216. KOCAELİSPOR TÜRKİYE 76,5 227. DENİZLİSPOR TÜRKİYE 73,5 242. TRABZONSPOR TÜRKİYE 70,5 
     






</TEXT>
</DOC>
