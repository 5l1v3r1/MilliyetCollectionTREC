<DOC>
<DOCNO> 87608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/spor/bnba.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefes nefese 
</HEADLINE>
<TEXT>

Sacramento Kings’i 106 - 102 mağlup eden L. A. Lakers, Batı Konferansı finalinde durumu 3-3’e getirdi. Hidayet Türkoğlu maçı 12 sayı ile tamamladı 
     O’Neal coştu 
     NBA’DE Batı Konferansı finalindeki altıncı maçta Sacramento Kings’i 106 - 102 mağlup eden Los Angeles Lakers seriye 3 - 3’lük eşitliği getirdi. Los Angeles Staples Center’da oynanan ve 19 bin seyircinin izlediği karşılaşmada Sacramento’da forma giyen milli basketbolcumuz Hidayet Türkoğlu 12 sayı kaydederken, Lakers’ta Shaquille O’Neal 41 sayı, 17 ribaundluk performansıyla takımına galibiyeti getiren isim oldu. 
     
     Son maç bu gece 
     O’NEAL ayrıca kullandığı 17 faul atışından 13’ünde isabet bulurken, Kobe Bryant da 31 sayı, 11 ribaund ile dev pivota eşlik etti. Sacramento’da ise Chris Webber 26 sayı, 13 ribaund, Mike Bibby de 23 sayı ile oynadılar. NBA finaline kalacak son takım, bu gece sabaha karşı Sacramento Kings ile Los Angeles Lakers arasında Sacramento’da oynanacak olan karşılaşma ile belirlenecek. 
     
Hidayet’in karnesi SÜRE 2S 3S SA R A TÇ TK B TS 29 2 6 1 3 5 6 2 - 1 1 - 12      
     
Hidayet’in hedefi şampiyonluk yüzüğü      AMERİKA’DAN uydu aracılığıyla İstanbul’daki medya mensuplarının sorularını yanıtlayan Hidayet Türkoğlu, tek hedefinin ABD’de şampiyonluk yüzüğünü takmak olduğunu söyledi. Los Angeles Lakers ile zorlu bir seri yaptıklarını belirten yıldız basketbolcu "Sabahın erken saatlerine denk gelen final maçlarının Türkiye’de yoğun bir şekilde izlendiğini biliyorum. Bu bana büyük moral veriyor. Giderek daha iyi oynamaya başladım. Basketbol hayatımı ABD’de tamamlamak istiyorum" dedi. NBA kapısını Mirsad Türkcan’ın açtığını, daha sonra kendisinin bunu devam ettirdiğini kaydeden Hidayet, "Shaq müslümanmış. Benim de müslüman olduğumu öğrenince dostluğumuz gelişti. Beni ailesiyle tanıştırdı ve bana Müslüman kardeşim’ diye hitap etmeye başladı" diye konuştu. 
     
İlk finalist Nets      DOĞU Konferansı finalinde New Jersey Nets, Boston Celtics’i 96 - 88 yenerek 4 - 2’lik avantajla finale kalan ilk takım oldu. New Jersey’de oynanan karşılaşmada maçı 15 sayı, 13 ribaund ve 13 asist ile tamamlayan Jason Kidd böylece 35 yıldan bu yana Play - Off’ta triple - double yapan ilk oyuncu oldu. 
     KİDD böylece Oscar Robertson 1963 ve Wilt Chamberlain 1967 ’den sonra NBA tarihinde Play - Off’larda double - triple yapan üçüncü oyuncu unvanını kazandı. Celtics’de ise Kenny Anderson 18 sayıyla en çok sayı atan oyuncu oldu. Nets tarihinde ilk kez finale yükselme başarısını gösterdi. 
     



 SPOR 
































</TEXT>
</DOC>
