<DOC>
<DOCNO> 75754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/yazar/akyol.html </URL>
<DATE> 2002/04/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Mısır notları 
</HEADLINE>
<TEXT>

     KAHİRE 

     TÜRK haftası ve şehitliğinin açılış töreni için Kültür Bakanı İstemihan Talay'ın davetlisi olarak Kahire'deyiz. 
     Havaalanından şehre giderken medeni, hatta Batılı bir kent havası var. Ortadoğu'da "şef kültü" yaygın olduğu halde, uzun yolda sadece bir defa Hüsnü Mübarek'in resmini gördük. 
     Mihmandarımız Bayan Türkan Fuat "Ben Türk'üm, Türkleri çok severim" diyor 
     - Kral Faruk devrine kadar paşalar ve zenginler için Türk kızıyla evlenmek bir itibar meselesiydi. Hangi erkek beyaz tenli, yakışıklı, yeşil gözlü, ona sorarlardı, sen Türk müsün 
     Nasır'ın Arap sosyalizmi Arap ülkesi Mısır'ı 'Araplaştırmış', ekonomiyi devletleştirmiş 
     - Her şeyi devletleştirdi, ekonomi çok kötüydü. Sedat akıllı adamdı. Nasır'ın getirdiği Rusları gönderdi. Sedat'tan beri, şimdi de, ekonomimiz gelişiyor. 
     
     TÜRKAN Hanım etnik olarak Türk ve bunun bilincinde ama Mısırlılığı benimsemiş. "Süveyş Kanalı'ndan günde 4 milyon, perolümüzden günde 2 milyon dolar kazanıyoruz, fabrikalarımız çoğalıyor" diye gurur duyuyor. 
     Biraz kenar mahallelere gidince müthiş bir yoksulluk var. Mısır'ın kişi başına milli geliri Türkiye'nin beşte biri kadar. 
     Mısır'ın çoğu çöl... 68 milyon Mısırlı, Nil civarında Türkiye'nin dörtte biri kadar bir bölgede yaşıyor Kahire'nin nüfusu 18 milyon 
     Diyanet İşleri Bakanı Mehmet Nuri Yılmaz, "Mısır'da birkaç milyon insanın mezarlıklarda yaşadığını" anlattı Türkan Hanım'a göre, kadavra için cesetleri çalmasınlar diye her on mezarın bir bekçisi var. Babadan oğula ailece mezarlıklarda yaşıyorlar 
     Modern tıptan önce de var olan bu çok tuhaf olay, eski Mısır kültüründeki "ölüm kültü" ile ilgili. 
     Firavunlardan beri "Doğu hayat, Batı ölüm"dür. Cesedin yeniden dünyaya geleceğine inançla piramitler ve mumyalar yapılmadı mı 
     Piramitlerin büyüğü Firavun Keops'unki günde 150 bin köle çalıştırılarak, her biri ortalama 5 ton ağırlığındaki 3 milyon taş kullanılarak, 30 yılda yapılmış "Ölüm kültü"nün muazzam anıtları 
     
     EBU SİMBEL anıtları muhteşem. Milattan 1500 yıl önce Firavun II. Ramses yaptırmış. Yekpare bir dağı oydurarak dört büyük, onlarca küçük heykel, Kadeş Savaşı'nı anlatan yazıtlar, büyük sütunlar ve içeride Ramses'in tanrı olarak öteki tanrılarla buluşmasını simgeleyen heykellerin bulunduğu "kutsal oda"... 
     Öyle ayarlanmış ki, Ramses'in doğum gününde güneş "doğu"dan doğduğu zaman ışıkları, dağın içindeki bu kutsal odada Ramses'in yüzüne vuruyor Canlanınca güneşi görsün diye Yine "ölüm kültü " 
     Ve "ölüm kültü"nün binlerce sene önce yarattığı muhteşem mimarlık, mühendislik, astronomi anıtları 
     Her gün 20 bin köle çalışarak 35 yılda yapmış On binlerce köle kırbaç altında can vermiş. Ramses'in tanrılık ve tahakküm iddiasına karşı Hz. Musa kölelerin adalet arayışını ve tek Tanrı inancını tebliğ etmiş... 
     Ve bu muhteşem eserin Assuan Barajı'nın suları altında kalmaması için UNESCO, 1970'lerde dağı peynir gibi dilimleyerek 60 metre yukarıda bir yere yeniden kurmuş... 
     İnsan aklı... Binlerce sene önce ve şimdi 
     
     Yarın Mısır'da kültür ve Türk izleri 
     
     







Mısır notları 


Ankara'nın Arafat uyarısı 


ABD’nin Ortadoğu çıkmazı 


Nash Anlaşmasak da hep birlikte 


İsrail savaşmıyor, terör üretiyor 


Bankalar denetim kıskacında 


Teröre silah, mayın satanlar... 


Filistin ve Arafat'ın trajedisi 


Gazetecilik bir milliyettir 


2001 krizi 1994’ten çok daha ağır ve özel 


Üretemedik, küçüldük 


</TEXT>
</DOC>
