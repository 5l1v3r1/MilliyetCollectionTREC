<DOC>
<DOCNO> 98564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/dunya/dun02.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatlara el konulacak 
</HEADLINE>
<TEXT>

     DIŞ HABERLER SERVİSİ 

     Enron, AOL Time - Warner ve WorldCom gibi dünya devlerinde meydana gelen yolsuzluklarla sarsılan ABD yönetimi, kapitalizme yeniden güven kazandırmak için önlemler almaya hazırlanıyor. Temsilciler Meclisi’nde çoğunluğu elinde bulunduran Cumhuriyetçiler, yolsuzluk yapan şirket yöneticilerinin ellerindeki tüm malvarlıklarına el konmasını öngören bir yasa tasarısı hazırlamaya başladı. 
     Cumhuriyetçi Parti’den Teksas temcilcisi Tom Delay, yolsuzluğa bulaşan şirket yöneticilerinin evlerinden banka hesaplarına, yatlarından maaşlarına kadar hemen tüm varlıklarına devletçe el konmasını öngören tasarıyı eylül ayında gündeme getireceklerini açıkladı. Tom Delay’in düzenlediği basın toplantısı sırasında, arkasında bulunan dev panoda, WorldCom’un genel müdürü Scott Sullivan’a ait, inşa halindeki 15 milyon dolarlık malikanenin bülütülmüş fotoğrafının bulunması dikkat çekti. 
     



 DÜNYA 











</TEXT>
</DOC>
