<DOC>
<DOCNO> 80005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/sontur17.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Binlerce kişi, dileğinin tutması için Aya Yorgi'ye tırmandı... 
</HEADLINE>
<TEXT>

     Ortodokslar tarafından kutsal sayılan Aya Yorgi Aziz Yorgi , Büyükada'da adını taşıyan kilisede düzenlenen ayinle anıldı. 
     Büyükada'da bulunan Aya Yorgi Manastırı'na, dileklerinin kabul olması için sabah saatlerinde çıplak ayakla çıkan ziyaretçiler, polis kontrolünde gruplar halinde içeri alındı. 
     Daha sonra yapılan ayinde, dualar okundu ve ilahiler söylendi. 
     Çoğunluğu kadınlar ve genç kızlardan oluşan, bazıları da diğer iller ve yurtdışından gelen ziyaretçiler, mum yakıp dilek tuttuktan sonra beraberlerinde getirdikleri ve içinde sıvı yağ bulunan şişeleri kiliseye adak olarak bağışladılar. 
     Kiliseye gelenler, ayrıca, dileklerinin kabul olması için yol kenarındaki ağaçlara bez parçaları bağlayıp, yerdeki taşlarla ev şekilleri yaptılar ve ağaçlara bağladıkları ipleri kiliseye kadar çektiler. 
     





</TEXT>
</DOC>
