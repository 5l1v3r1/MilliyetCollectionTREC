<DOC>
<DOCNO> 71883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/magazin/amag.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen annesi için yeniden doğdu 
</HEADLINE>
<TEXT>

Tiyatrocu Seren Fosforoğlu, annesinin hastalığı ile koptuğu hayata, onun ölümünden sonra yeniden sarıldı 
     FERİDE ÇIKIT 

     GEÇEN yıl 1 Kasım’da bir dönemin ünlü mankeni, annesi Serda Fosforoğlu’nu yitiren usta tiyatrocu Enis Fosforoğlu’nun kızı Seren Fosforoğlu, artık üzülmek ve acı çekmek istemiyor. Oyunculukta zirve yolunda ilerlerken annesinin hastalığıyla sarsılan ve kendini bir anda herşeyden geri çeken Seren, duygularını, "2002 yılıyla birlikte ben de yaşama döndüm. Bu benim ikinci hayatım. Artık sadece işimi düşünmek istiyorum. Annem de gökyüzünden beni takip ediyor, bana gülümsüyor" diyerek özetliyor. 
     
     Annem de bunu isterdi’ 
     ANNESİNİN beş yıl süren hastalığında son iki yılı çok kötü geçirdiklerini belirten Seren Fosforoğlu, o acı dolu günleri de şöyle anlatıyor "O iki yılın her anında da annemin yanında ben vardım. En zor dönemlerinde onunlaydım. Birlikte tedavi için ABD’gittik. Annem harikulade bir insandı. Herşeyi ihmal ettiğim, çalışmadığım için üzülürdü. İsterdi ki ben işlerime döneyim, aldığım kiloları vermek için spora gideyim, gezeyim. Yapmadığım için bana kızardı ama şimdi bunların hepsini yapma zamanı geldi.." 
     
     Zirveye çok yolu var 
     HAYATININ en parlak dönemlerini 17-18 yaşlarında yaşadığını belirten Seren Fosforoğlu, ailece geçirdikleri zor günlerde, annesinin rahatsızlığı için Kulis’ isimli kafesini ve babasının kültür merkezini kapatmak zorunda kaldıkları için de hiç pişman değil. Ve işte o zor günlerin ardından, uzun bir aradan sonra babasıyla birlikte Kadın Oyunu’ adlı oyun için tekrar sahneye çıkmaya başlayan Seren, zirve yolculuğuna devam ediyor. 
     



 MAGAZİN 











</TEXT>
</DOC>
