<DOC>
<DOCNO> 96780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/soneko08.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü zammı TÜFE'ye endekslenecek... 
</HEADLINE>
<TEXT>

     Köprü ve otoyol zamları enflasyona bağlanıyor. 
     Edinilen bilgiye göre, Tüketici derneklerinin itirazı dikkate alınarak köprü ve otoyol zamları, bundan böyle yıllık tüketici fiyat endeksi tüfe baz alınarak artırılacak. 
     Karayolları Genel Müdürlüğü tarafından bu yönde çalışmanın tamamlanmasından sonra, Karayollarının yapım, bakım ve işletme maliyet hesapları da dikkate alınarak, tüfe baz alınarak yapılacak yeni köprü ve otoyol geçiş tarifesinin, önümüzdeki günlerde belirlenmesi bekleniyor. 
     Bu arada ayarlamada, Tüfe bazında bir yıllık artışın dikkate alınması halinde, önceki tarife üzerinden yapılacak köprü otoyol geçiş zammının yüzde 50 civarında olması öngörülüyor. 
     Ankara İdare Mahkemesi'nin aldığı karar doğrultusunda, boğaziçi köprüleri ile paralı otoyol geçişlerinde daha önce uygulanan zam kararı, bir süre önce kaldırılmıştı. 
     





</TEXT>
</DOC>
