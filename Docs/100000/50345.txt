<DOC>
<DOCNO> 50345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/yazar/akyol.html </URL>
<DATE> 2001/11/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
YÖK'ün 20 yılı 
</HEADLINE>
<TEXT>

     YÖK'TEN önce, yani 1970'lerde üniversitenin nasıl ideoloji ve politizasyon batağına battığını Prof. Joseph S. Szyliovicz'den dinleyelim 
     "Fakültelerin politizasyonu akademik hayatı gerçekten imkansız hale getirdi. Çünkü atamalar, terfiler, dekanların seçimi, idari personel ve rektörler, hepsi, ide olojik faktörlerden etkilenmişlerdi..." 
     Bunda, 1961 Anayasası'nın milli iradeyi olabildiğince kısıtlayıp yetkileri özerk kurumlara bölüştürme sisteminin üniversiteye yansımasının da rolü vardı 
     "1961 Anayasası... üniversitelere neredeyse mutlak bir akademik ve idari bağımsızlık vermişti. Bu son derece ademi merkezileşmiş sistemin işlemesi için dekan ve rektörler arasında bir koordinasyon olmasını gerektiriyordu. Üniversitelerdeki aşırı politizasyon, bu koordinasyonu imkansızlaştırmıştır..." Ed. M. Heper, Politics in the Third Turkish Republic, sf. 150 
     Kontrolsüz, denetimsiz, 'özgürce' politize olmuş bu üniversitenin bilimsel yayın indekslerindeki yeri, İran ve Mısır'dan bile geri idi 
     
     YÖK, bu sisteme, daha doğrusu sistemsizliğe tepki olarak doğdu Önce, pozitif bir akademik disiplin getirildiğini belirtmek gerekir. Uluslararası bilimsel atıf indeksine giren bilimsel yayın sayısı, 1970'lerde en fazla 337'ye çıkmışken, 1980'lerde 900'ü aşmış, 2000 yılında 6 bin 300'e ulaşmıştır. 
     YÖK'ün asıl "tepki" özelliği, yapılanmasındadır Eski dağınık ve koordinesiz sistem yerine, aşırı merkeziyetçi ve hiyerarşik bir yapı kurulmuştur. 
     Bu, 12 Eylül'ün devlet felsefesine, devleti toplumun üstünde mutlak bir otorite olarak gören Bonapartist devlet modeline de uygundu. 
     YÖK bir tür 'şeflik' sistemidir Bir YÖK başkanı... Ona bağlı rektörler... Onlara bağlı dekanlar... Her şey, bu hiyerarşinin iki dudağının arasında... 
     Liberal ellerde fazla sakınca doğurmayabilir ama otoriter ellerde YÖK, bir "Yüksek Öğretim Komiserliği" gibi işletilebilecek bir sistemdir. 
     Öyle de işletilmektedir. 
     
     BU hiyerarşik sisteme bir de yanlış bir seçim mekanizması eklenince, üniversite, hem 'şef'lerin otoritesinin yer yer tahakküme dönüştüğü, hem 'yandaşlığın' akademik değerlerin önüne geçtiği berbat bir yapı ortaya çıkmıştır. 
     'Hoşa gitmeyen' öğretim üyeleri ağır baskı altında, haksız işlemlerle yıldırılmaktadır. Son dört yılda kaç YÖK ve üniversite tasarrufunun yargıya gittiği ve nasıl sonuç alındığı konusunda YÖK yönetimi bir istatistik açıklayabilir mi Tabii önceki yıllarla mukayeseli olarak... 
     Saygın sosyoloji profesörlerinden oluşan Akademik Jüri tarafından takdir edilerek onaylanmış doçentlik tezi yüzünden "meslekten ihraç" edilen Alev Erkilet Başer'in başına gelenler... 
     Anayasa Profesörü Bülent Tanör hakkında, tamamen hukuku ve akademik gelenekleri çiğneyerek yapılan "meslekten ihraç" girişimi YÖK'ün nasıl bir sistem olduğunu ve nasıl bir "siyasi komiserlik" zihniyetiyle yönetildiğini gösteren yüzlerce örnekten ikisidir... 
     YÖK, geleceğimiz bakımından çok ciddi bir problemdir. 
     
     







YÖK'ün 20 yılı 


Medeni yasa 


90 askerin siyasi anlamı 


Asker göndermenin nedenleri üzerine bir yazı... 


Ecevit çekilmez 


Sam Amca bizi niye çağırdı 


YÖK galiba bu defa gidici 


Cennet adasında iyimser hava... 


Aşk, teslim olmaktır 


Euro kampanyaları... 


Nereden nereye ... 


Ne o gerginsiniz yine... 


Türkiye küçüldükçe aileler genişliyor 


"Kaplanla yatağa girmek" 


Harpler bir şey getirmez, götürür 


</TEXT>
</DOC>
