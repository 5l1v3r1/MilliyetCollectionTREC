<DOC>
<DOCNO> 93327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/sonspo14.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Avusturya yolcusu... 
</HEADLINE>
<TEXT>

     Yeni sezon hazırlıklarını İstanbul'da sürdüren geçen sezonun şampiyonu Galatasaray, yeni sezonun ilk etap kamp çalışmaları için yarın Avusturya'ya gidecek.Sarı-kırmızılılar, yarın öğleden sonra Avusturya'ya hareket edecek ve Irdning Steiermarkt bölgesinde kampa girecek.Galatasaray, ilk etap çalışmaları sırasında 3 de hazırlık maçı yapacak. İlk hazırlık maçını 6 Temmuz Cumartesi günü FC Judenburg takımıyla yapacak sarı-kırmızılılar, 9 Temmuz Salı günü SC Rottenman ve 11 Temmuz'da da İskoçya'nın Dundee United takımlarıyla karşı karşıya gelecek.Galatasaray, 10 günlük ilk etap çalışmaları sonrasında 12 Temmuz'da İstanbul'a dönecek.Bu arada sarı-kırmızılılar, ikinci etap çalışmalarını 16-28 Temmuz tarihlerinde İsviçre'de gerçekleştirecek. 
     





</TEXT>
</DOC>
