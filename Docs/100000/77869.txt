<DOC>
<DOCNO> 77869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/ekonomi/eko04.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar düşüşte sınır tanımıyor 
</HEADLINE>
<TEXT>

Ortadoğu’daki gerginliğin sürmesi, TL’nin aşırı değer kazanmasına karşın 1 milyon 300 bin liranın altına inen dolar 1 milyon 290 binleri zorluyor 
     EKONOMİ SERVİSİ 

     Dolar 1 milyon 300 bin liranın altına demir attı. Temmuz 2001’deki seviyesine dönen dolar dün günü 1 milyon 293 bin lira alış, 1 milyon 298 bin lira satış fiyatından tamamlarken bankaların Türk Lirası talebi sürdü. 
     Döviz satıp Türk Lirası’na geçerek açık pozisyon k ğıt üzerinde yüksek k r eden bankalara, yabancı kökenli ve büyük oyuncuların da katılmasıyla başlayan hareket doları 1 milyon 300 bin liranın altına çekti. 
     
     Güne satıcılı başladı 
     Son yapılan Hazine ihalesine yabancı talebi gelmesi, Ortadoğu’da gerginliğin sürmesine karşın hem dolar fiyatını hem de faiz oranlarını aşağıya çekti. 
     Bankalararası döviz piyasasında önceki günü 1 milyon 300 bin - 1 milyon 305 bin lira aralığından tamamlayan dolar dün güne 1 milyon 293 bin - 1 milyon 296 bin aralığından başladı. Gün boyunca bu seviyelerde seyreden dolar günü aynı seviyeden kapattı. 
     Serbest piyasada ise fiyatlar önceki güne göre 7 bin lira kadar gevşedi. Kapalıçarşı’da fiyatlar 1 milyon 293 bin alış, 1 milyon 298 bin lira satıştan kapandı. 
     
     Pozisyonlar kapatılmıyor 
     Bankacılar, pozisyonların açılmamasına karşın kimsenin kapatma yönünde bir eğilim taşımadığını bu nedenle fiyatların 1 milyon 280 bin - 1 milyon 320 bin lira aralığında bir süre dalgalanacağını iddia ediyor. 
     Hazine’nin geri dönüşü olmamasına karşın yabancıların bonoya girmelerinin piyasayı daha da cesaretlendirdiğine dikkat çeken bankacılar, "Yabancılar ileri vadeli döviz fiyatı da sormuyor. Bu yabancıların bir süre daha TL yatırım araçlarında kalacaklarını gösteriyor" diyerek dolar ve faizdeki düşüşün bir süre daha devam edebileceği yorumunda bulunuyor. 
     
Faiz kazandırıyor      Dövizini satıp bonoya yatırım yapan oyuncular kazanmaya devam ediyor. Salı günü satılan 1 yıl vadeli bononun iki günlük kazancı yaklaşık yüzde 1 oldu. Uzmanlar, beklenti anketinde nisan enflasyonunun düşük çıkacağı tahmin edildiğini bu nedenle yeni bir faiz indirimi geleceğini düşündüklerinden oranların düştüğünü belirtiyor. 
     



 EKONOMİ 
















</TEXT>
</DOC>
