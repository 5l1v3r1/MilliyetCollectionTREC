<DOC>
<DOCNO> 56131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/siyaset/siy07.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir omuz da Baykal’dan 
</HEADLINE>
<TEXT>

     Mustafa ERCAN MERSİN DHA 

     Mersin’in Kazanlı ve Bahçeli beldelerini ziyaret ederek, sel felaketinden zarar gören vatandaşlarla görüşen CHP Genel Başkanı Deniz Baykal, sera üreticilerinin sorunlarını dinledi, ayağına çizme, üstüne yağmurluk giyip selden zarar gören seraları gezdi. Seralarda kendine büyük ilgi göstererek sorunlarına çare bulunmasını isteyen kadınlarla sohbet eden Baykal, buradan Toroslar Belediyesi’ne gitmek üzere yola çıktı. Baykal’ı izleyen basın mensuplarını taşıyan minibüs çamura saplanınca konvoy durmak zorunda kaldı. Gazetecilerin minibüsü ittiğini gören Baykal, makam otomobilinden inerek habercilerle birlikte minibüsün çamurdan çıkartılmasına yardımcı oldu. Minibüsün çamurdan çıkması üzerine Baykal, "Bir omuzla minibüsü çamurdan çıkarttık, Türkiye’yi de bir omuzla kurtaracağız" diye konuştu. Baykal, daha sonra taşma tehlikesi bulunan Müftü Deresi çevresindeki evleri ziyaret etti. 
     



 SİYASET 










</TEXT>
</DOC>
