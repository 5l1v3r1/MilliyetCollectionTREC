<DOC>
<DOCNO> 62559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/son/sondun18.html </URL>
<DATE> 2002/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak "ABD saldırısından korkmuyoruz" 
</HEADLINE>
<TEXT>

     Bağdat yönetimi, ABD'nin terörle mücadele çerçevesinde Irak'a saldırmasından korkmadığını belirtti. 
     İktidardaki Baas Partisi'nin yayın organı El Tavra gazetesinde yer alan makalede, ''Kimseden korkmuyoruz. Bizimle ilgili yapılan gürültü, patırtı ve hakkımızdaki iddialara karşılık endişelenmiyoruz'' denildi. 
     Irak'ın bütün zorlukları yendiği ve ''son zafere ulaşmaya yaklaştığı'' ifade edilen makalade, ''Körfez Savaşı'ndan bu yana geçen son 11 yıl, Irak'ın saldırıya göğüs gerdiğini ve zaferler kazandığını göstermiştir'' denildi. 
     Irak, komşu Kuveyt'e girmesiyle patlak veren Körfez Savaşı'nın 11. 
     yıldönümünü anmaya hazırlanırken, 11 Eylül saldırıları sonrası başlayan terörle mücadele savaşında ABD'nin Irak'ı vuracağı söylentileri de arttı. Son olarak Amerikalı Senatör Joseph Lieberman, teröre karşı mücadelenin, Irak lideri Saddam Hüseyin iktidardan uzaklaştırılmadan kazanılmış olmayacağını kaydetmişti. 
     






</TEXT>
</DOC>
