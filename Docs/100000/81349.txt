<DOC>
<DOCNO> 81349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/guncel/agun.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İçi boşsa hormonlu 
</HEADLINE>
<TEXT>

Prof. Odabaş, Hormonlu meyveyi diğerlerinden ayıran en önemli özellikler içinin boş olması, iriliği ve meme vermesidir’ diyor 
     NESLİHAN CUYAR İstanbul 

     Manavlarda, marketlerde renkleri ve irilikleriyle göz dolduran meyve sebzeler çoğaldıkça hormon tartışması kızışıyor. Hormonun kanserojen etki yaptığına dikkat çeken uzmanlar, hormonlu gıdaların kolayca diğerlerinden ayrılabileceği konusunda vatandaşları uyarıyor. Ondokuz Mayıs Üniversitesi Ziraat Fakültesi’nden Prof. Dr. Ferhat Odabaş, bu gıdalarda deformasyon, meme verme ve aşırı büyüme olduğunu söylüyor. 
     
     Kurtlu elma daha iyi 
     Hormonun yanı sıra sentetik tarım ilaçlarındaki tehlikeye dikkat çeken Prof. Odabaş, "Özellikle mantarlı hastalıkların engellenmesi için kullanılan zirai tarım ilaçları riskli. Bunun yerine organik tarımı tavsiye ediyoruz. Örneğin yurtdışında kurtlu bir elma ile daha sağlıklı gibi görünen kurtsuz bir elmanın değerlendirilmesine bakıldığında, kurtlu elmanın yenilmesi öneriliyor. Çünkü onlarda ilaç kullanılmıyor" diyor. 
     
     Ölçü kaçırılırsa kanser riski var’ 
     Hacettepe Üniversitesi’nden gıda mühendisi Yrd. Doç. Dr. Vural Gökmen, hormonun insan sağlığına etkisiyle ilgili olarak şöyle konuştu "Önemli olan bir gıdada ne kadar hormon kalıntısı olduğunun bilinmesi ve ona göre davranılmasıdır. Limitin aşılması durumunda oluşacak birikim, birtakım sendromlara neden olabilir. Kanser riskini artırabilir. Ortalama ömrü 60 - 70 yıl olan bir kişide bu etkiler belki görülmez ama daha sonraki nesillerde risk ortaya çıkabilir." 
     
Farkı görmek çok kolay 
</TEXT>
</DOC>
