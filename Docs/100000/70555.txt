<DOC>
<DOCNO> 70555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sondun15.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya'daki depremin büyüklüğü belli oldu 6.5 
</HEADLINE>
<TEXT>

     Afganistan, Pakistan, Hindistan ve Özbekistan'ı sallayan depremin merkez üssünün Hindikuş Dağları olduğu bildirildi. 
     Pakistan devlet televizyonunun Peşaver Deprem Merkezi'ne dayanarak verdiği habere göre, Pakistan-Afganistan sınırına bakan Hindikuş Dağları'ndan kaynaklanan depremin aletsel büyüklüğü Richter ölçeğine göre 6.5 olarak kaydedildi. 
     Afganistan'ın başkenti Kabil ve Pakistan'ın Ravalpindi, Lahor Multan ve başkent İslamabad'da kuvvetle hissedilen deprem üzerine açıklama yapan Ravalpindi Ambülans Merkezi, ''Herhangi bir bölgeden can veya mal kaybına ilişkin bilgi alınmadı'' dedi. 
     Kabil'den İslamabad ve Hindistan'ın başkenti Yeni Delhi'ye kadar hissedilen deprem, kentlerde halkın korkuyla evlerinden fırlamasına, elektrik direklerinin ağaç gibi sallanmasına neden oldu. 
     Özbekistan'ın başkenti Taşkent'te da halkın sokağa fırladığı bildirildi. 
     

     
</TEXT>
</DOC>
