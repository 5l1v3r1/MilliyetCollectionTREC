<DOC>
<DOCNO> 54629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/guncel/gun07a.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadıkoğlu Beni Savarona krizi yıktı 
</HEADLINE>
<TEXT>

     GÜLAY FIRAT İstanbul 

     39 milyar liralık elektrik borcu nedeniyle haciz işlemi başlatılan Atatürk'ün yatı Savarona'yı kiralayan armatör Kahraman Sadıkoğlu, "Beni ekonomik kriz değil, Savarona krizi yıktı" dedi. Savarona'nın yıllık masrafının 4 milyon dolar, kazancının ise 1 milyon dolar olduğunu kaydeden Sadıkoğlu, 49 yıllığına kiralanan yatın sahibinin Hazine olduğunu ve bu nedenle Savarona'ya haciz gelemeyeceğini belirtti. Elektrik borcunun da adres hatasından kaynaklandığını vurgulayan Sadıkoğlu, "4 milyarlık elektrik faturası faizlerle 39 milyar olmuş. Şirketimizin adresi 6.12.1999 tarihli Resmi Gazete'de verilmiş, ancak yine de adres yanlışlığı yapılmış. Şimdi bu yanlışlığın faiz cezasını neden ben çekeyim Savarona bu ülkenin kurtarıcısının yatı ve devlet bundan elektrik parası almamalı. Bu devletin ayıbı ama, pazarlık yapıp ücreti neyse ödeyeceğiz" dedi. 
     



 GÜNCEL 


















</TEXT>
</DOC>
