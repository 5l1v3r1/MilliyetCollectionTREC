<DOC>
<DOCNO> 52476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sonspo15.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Eksik kanarya Gençlerbirliği maçı hazırlıklarını sürdürdü 
</HEADLINE>
<TEXT>

     Fenerbahçe, 18 Aralık Pazar günü ligde yapacağı Gençlerbirliği maçının hazırlıklarını, bugün tek idmanla sürdürdü. 
     Samandıra Tesisleri'nde teknik direktör Mustafa Denizli yönetiminde gerçekleştirilen ve yaklaşık 1.5 saat süren idmanda, sarı-lacivertli futbolcular koşu, minyatür kale ve yarım alanda çift kale maç yaptılar. 
     Antrenmana, sakat olan Revivo ve Yusuf, ülkesinin milli takımında bulunan Rapaiç, milli takımın kalecisi Rüştü ve üniversite sınavları bulunan kaleci Oğuz katılmadı. Hafif sakatlıkları bulunan Mert Meriç ve milli takımdan yorgun dönen Abdullah, düz koşu yaptıktan sonra çalışmayı bıraktı. Milli futbolcu Ümit Özat ise, antrenmanda yer aldı. 
     Sakat olan kaptan Ogün ise fizyoterapist Ali Kuz yönetiminde takımdan ayrı olarak yan sahada çalıştı. 
     Fenerbahçe, Gençlerbirliği maçının hazırlıklarını, yarın yapacağı tek antrenmanla sürdürecek. 
     






</TEXT>
</DOC>
