<DOC>
<DOCNO> 77738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/yazar/zbirand.html </URL>
<DATE> 2002/04/11/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Kıbrıs’ta yeni bir yaklaşım 
</HEADLINE>
<TEXT>

     Kıbrıs’taki liderler arası görüşmeler üçüncü döneme girdi. Şu ana kadar taraflar arasında somut bir anlaşma olmadı. Karşılıklı elense çekmek, çeşitli konularda görüş açıklamanın ötesine gidilemedi. 
     Bu sonuca bakacak olursanız, hayal kırıklığına uğramanız doğaldır. Ümitlerin h l ayakta durmasının tek nedeni, Denktaş ile Klerides’in birbirlerinin suratına kapıyı vurup ayrılmamış olmaları. H l aynı masa etrafında oturup konuşmaları dahi yeterli görülüyor. 
     Ancak, artık süre bitiyor. 
     Denktaş "Zaman baskısı altına giremeyiz" diyor. Oysa, bu işi haziran ayına kadar bitireceklerini söyleyen kendisiydi. Belki haziran olmayacak, ancak Kıbrıs sorunu bu yıl içinde tamamlanacak. Ya sürekli bölünecek veya ortak bir çözüm bulunacak ve Türklerle Rumlar birlikte AB üyesi olacaklar. 
     Türk tarafı şimdiye kadar, önce ilkeler üzerinde anlaşılmasını önerdi. Eğer nasıl bir Kıbrıs yaratılacağı konusunda görüş birliğine varılırsa, ardından ayrıntılara geçilir ve daha kolay sonuca ulaşılabilirdi. Türkiye’nin önerisi, dış temsili tek, içeride ise konfederal yapı idi. Başka bir deyişle, federal hükümetin yetkileri kısıtlı olmalı, buna karşın konfederasyon kanatları Türk ve Rum bölgeleri geniş yetkilerle donatılmalıydı. İşte bu ilkede anlaşma gerçekleşmeliydi. 
     Denktaş’ın bu tezine Rumlar baştan beri karşı çıktılar. Türk tarafının istediği zaman ayrılıp bağımsız bir devlet kurma niyetinde olduğuna dikkat çekip, tutumlarını değiştirmediler. 
     Klerides ise federal yapının daha güçlü olmasını istiyor. Yetkilerin bir bölümünün merkezi hükümette bulunması için ısrar ediyor. 
     Dolayısıyla, ilk iki turda hiçbir sonuç alınamadı. 
     Şimdi, üçüncü tur görüşmelere girildi. 
     Türk tarafı taktik değişiklik yapma kararı aldı. 
     Bu defa Rum tarafına ayrıntılı bir liste verecek. 
     Çözüm için, nelerin vazgeçilmez sayıldığı belirtilecek. 
     
İki tarafın da tutumdeğiştirmesi gerekiyor      Ortak bir çözüm, ancak karşılıklı olarak her iki tarafın da ödün vermesiyle bulunabilir. 
     Türk tarafı, inadına "bağımsızlığa" giden yolu açık tutmak için çalıştıkça bir yere varılamaz. 
     Rum tarafı, 74 olayını gözardı edecek yaklaşımını değiştirmedikçe çözüm bulunamaz. 
     Müzakereler gizlilik içinde yürütüldüğünden dolayı, ayrıntıları bilemiyoruz. Ancak bir gün gelecek ve kimin ne öneride bulunduğu anlaşılacak. İşte o gün, birilerinin keli de ortaya çıkacak. 
     Hem Denktaş, hem Klerides, hem de Ankara-Atina ikilisinin bilmeleri gereken bir gerçek var. O da Ege’de savaş istenmediğidir. Ege’de barış da ancak Kıbrıs’ta çözüm ile gerçekleşebilir. 
     Türk kamuoyu Kıbrıs’ta 74 öncesine dönülmesini istemiyor... Rumların, Türk toplumunu yönetmesini de arzulamıyor... Merkezi hükümete kısıtlı bir yetki verilmesi, her toplumun kendini yönetmesi, serbest dolaşımın 3-4 yıl, gayrimenkul alımının 8-10 yıl sonra devreye girmesi isteniyor. 
     Bunlar, Türk kamuoyunun vazgeçemeyeceği noktalar. 
     Acaba kabul edilemeyecek kadar abartılı istekler mi 
     Hayır değil... 
     Benim korkum, yeterince dikkatli davranılmadığı taktirde bu fırsatın kaçırılacağıdır. 
     Açıkça söylemekte yarar var. 
     Ben, Türk tarafının bazı abartılı stratejik gerekçelerini de, siyasi oyunlarını da bir yana bırakıyorum... Rumların uzun vadeli kısır hesaplarını, Yunanistan’daki aşırı muhafazakarların duyarlılıklarını da reddediyorum. 
     Kıbrıs’ta artık çözüm zilleri çalmaktadır. Bundan daha iyi bir ortam bulunamaz. Hangi açıdan bakılırsa bakılsın tarihi bir dönem yaşanmaktadır. 
     Bu defa da kaçarsa, sorumluluğun faturası hepimize çıkacaktır. 
     
     







Milli Eğitim 


Mankenlik, türkücülük, futbolculuk, gecekonduculuk özlemleri... 


Havale haracı 


Türk - Yunan girişimi 


Yoksa Türkiye Orta Asya'yı boşladı mı 


Derviş'in kusuru 


Bayramı ıskalamak 


Hanedan demokrasisi 


Tahminlerin çoğu atmasyondur, foslar 


Sağduyu nerede 


Siyasette yeni yüz arayışı Mehmet Ali Bayar 


İsrail, savaş, demokrasi ve uygarlık 


Adaletin seyir defteri 


Turan Güneş'i anarken 


Halkbank'ı kim soydu 


BDDK halka bilgi vermeye mecbur 


</TEXT>
</DOC>
