<DOC>
<DOCNO> 98220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/son/sontur08.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SP milletvekili Ali Gören partisinden istifa yolunda 
</HEADLINE>
<TEXT>

     SP Adana Milletvekili Ali Gören, en geç Pazartesi günü partisinden istifa ettiğine ilişkin dilekçeyi TBMM Başkanlığı'na sunacağını söyledi. 
     Gören, ''özel bir çalışma yapacağı için'' istifa kararı aldığını belirtti. ''Özel bir çalışma''nın ne olduğunu açıklamayan Gören, ''Aslında istifa dilekçemi bugün TBMM Başkanlığı'na sunacaktım, ancak arkadaşımız Ahmet Derin'in vefatı nedeniyle istifamı erteledim. İstifa dilekçemi en geç Pazartesi günü TBMM Başkanlığı'na sunacağım. Şu anda sözlü olarak istifa ettiğimi size de bildiriyorum. Şu andan itibaren müstafiyim'' dedi. 
     AK Parti'ye geçmek istediği, ancak bu partinin kendisini geri çevirdiğine ilişkin spekülasyonlar konusunda da Gören, ''Benim bütün partilerle selamım, sabahım var. Özel olarak AK Parti'yle ilgili ilgili bir durumunun söz konusu değil'' şeklinde konuştu. 
     





</TEXT>
</DOC>
