<DOC>
<DOCNO> 74243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/dunya/adun.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AB kapısına soykırım’ kilidi 
</HEADLINE>
<TEXT>

Kopenhag kriterlerine Ermeni soykırımı’ şartının eklenmesi riski belirdi. Fransa Başbakanı Jospin, cumhurbaşkanı olursa, Türkiye’nin AB adaylığını soykırımı kabul etmesine bağlayacağını söyledi 
     DIŞ HABERLER SERVİSİ 

     AB adaylığıyla ilgili olarak Türkiye’de en fazla korkulan "şart" su yüzüne çıkmaya başladı. AB’nin üyelik için Türkiye’nin önüne koyduğu insan hakları, tam demokrasi, azınlıklara ana dilinde eğitim hakkı gibi taleplere şimdi de "Ermeni soykırımını kabul et" şartı ekleniyor. 
     Fransa gibi AB’de etkin bir ülkenin Türkiye hakkındaki niyetini somut olarak gösteren gelişme Nisan’daki cumhurbaşkanlığı seçimi nedeniyle kamuoyuna yansıdı. 
     
Adaylara Türkiye sorusu      İnternetteki "www.cdca.asso.fr" adresinde yer alan metne göre Fransa Ermenileri, cumhurbaşkanlığı seçimlerine katılacak adaylara Türkiye’nin AB üyeliği konusunda ne gibi bir politika izleyeceklerini sordu. 
     Ermeni Davasını Savunma Komitesi CDCA , tüm adaylara gönderdiği mektupta, "Ermeni soykırımının inkarının engellenmesi ve soykırımın uluslararası alanda tanınması için ne tür çalışmalar yapacaksınız " dedi. CDCA, adaylara ayrıca, "Türkiye’nin, AB’ye üyeliğiyle ilgili ne tür ön koşullar koymak istiyorsunuz" şeklinde sorular yöneltti. 
     Adaylardan Başbakan Lionel Jospin, gönderdiği yanıtta, başkalarının aksi yönündeki görüşüne karşılık kendisinin soykırım konusunda hiçbir şüphesi olmadığını söyledi. Jospin, seçildiği takdirde Fransız parlamentosunun Fransa’nın tanıdığı soykırımların inkar edilmesini yasaklayan bir düzenleme yapabileceğini söyledi. 
     
Önce tanı, sonra gel      Jospin, "Türkiye’nin AB’ye girmesiyle ilgili hala sorunlar var. Bunlar, azınlık haklarıyla ilgili sorunlar ve modern Türkiye’nin doğmasından önce işlenen Ermeni soykırımının tanınması" diyerek, Türkiye’nin AB üyeliğini açıkça Ermeni soykırımı iddialarının kabul etmesine bağlayacağını söyledi. 
     Cumhurbaşkanı Jacques Chirac de, Türkiye’nin şu anda Kopenhag kriterlerini yerine getiremediğini, yakın dönemde AB’ye girmesinin söz konusu olmadığını ileri sürdü. 
     



 DÜNYA 













</TEXT>
</DOC>
