<DOC>
<DOCNO> 75386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/ekonomi/aeko.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK’ya 2. başkan için 4 aydır imza bekliyoruz 
</HEADLINE>
<TEXT>

Özerk kurulların ABD ve Avrupa’da da bulunduğunu belirten Derviş, kişi seçiminde daha dikkatli davrandıklarını, ancak bazı atamalarda aylarca imza beklendiğini söyledi 
     MURAT SABUNCU 

     Devlet Bakanı Kemal Derviş, dün gazetelerin ekonomi bölüm yöneticileri ile Ziraat Bankası Lokali’nde kahvaltılı bir toplantı düzenledi. 
     Kahvaltının altını çiziyorum, çünkü bir dönem, Derviş ABD’den yeni geldiğinde kaldığı Hilton Oteli’nde yaptığı kahvaltılar pahalı bulunmuş ve eleştiri konusu olmuştu. Derviş’in dünkü sofrası mütevaziydi. Beyaz ve otlu peynir, tereyağ, bal, siyah ekmek ve yumurta. Ziraat’in lokalinde iki saat boyunca Derviş pek çok konuda görüşlerini açıkladı. 
     Derviş’e doğal olarak ilk önce Başbakan Bülent Ecevit’in özerk kurullar’ konusundaki yaklaşımı soruldu. Derviş, gerek ABD’de gerek Avrupa Birliği ülkelerinde, Türkiye’dekine benzer özerk kuruluşlar olduğunu hatırlatarak şunları söyledi 
     
     Siyaset ekonomiye yön verir 
     "Piyasa ekonomisini benimsemiş toplumlarda bile piyasaları denetleyen kurullar var. ABD’de eskiden bakanlıkların yaptıklarını şimdi daha profesyonel siyaset dışı kurumlar üstleniyor. Türkiye’de de bu tip kurumların olması normal. Siyaset tabi ki ekonomiye yön verir. Ama büyük hedefleri belirler. Ondan sonrasını özerk kurumlar halleder. Türkiye’de geçmişte siyaset rant dağıtma mekanizmasının içinde yer aldı. Özel sektörde bu yapı içinde ranttan pay kapma yarışı içine girdi. Yeni dönemde siyasetin topluma yön vermesi, seçmene başvurduktan sonra ana hedefleri belirleyip sonra günlük işleyişte özerk kurumlara işi bırakması gerekir." 
     
     Hata da oldu 
     Kurulların hatalar da yapmış olabileceğini belirten Derviş, şunları kaydetti 
     Yeni atamalarda daha dikkatli olunuyor. Düşülen hatalara bir daha düşülmemesi için dikkatli davranılıyor. Bu kurullara mesela iktisatçı, hukukçu, alanlarında profesyonel kişileri getirmek gerekir. Bir dönem bu kurumlara iki şu partiden iki bu partiden diye atamalar yapıldı. Bunun sancıları çekildi." 
     
     İmza bekliyoruz 
     Zaman zaman özerk kurumlarla ilgili sıkıntıların sürdüğünü söyleyen Derviş, buna örnek olarak Bankacılık Düzenleme ve Denetleme Kurulu’nu BDDK örnek gösterdi. BDDK Başkanı Engin Akçakoca’nın hastalanmaya, işe gelmemeye, izin yapmaya hatta iş için yurtdışına bile gitmeye hakkı olmadığını söyleyerek şöyle konuştu 
     Bazen sabah beşlere kadar çalışıyorlar. İşleri oldukça zor. Biz 4 aydır bu kurula bir başkan yardımcısı atayamadık. Hala imza bekliyor. Böyle oldu mu tabi zorlanıyoruz.’ 
     
     Akut kriz bitti, mutsuzluk krizi var 
     Derviş, tartışma konusu olan kriz bitti’ lafına da açıklık getirdi ve ima etmek istediği konuyu şöyle anlattı 
     Ben kriz bitti derken akut krizden bahsettim. Yani geçen yıl Türkiye 2002’de borçlarını çeviremez diye bir tahmin yapılıyordu. Bunu hallettik. Ama halen mutsuzluk krizi devam ediyor. Şimdi bunları aşmak lazım. Türkiye’ye daha fazla yabancı sermaye çekmek lazım." 
     
IMF ve G 7 bizi 24 saat izliyor      Bakan Derviş, Başbakan Bülent Ecevit’in özerk kurumlarla ilgili görüşlerinin IMF tarafından derhal takibe alındığını anlatıyor. Derviş, Türkiye’nin IMF’nin en büyük borçlusu olduğunu hatırlatarak şunları anlatıyor "Türk basınında çıkan en ufak bir haber anında IMF üst yönetimine iletiliyor. G 7 başkentleri de hemen incelemeye alıyor. 24 saat bizi izliyorlar. Sayın Başbakan’ın özerk kurullarla ilgili demeci de hemen orada konuşuldu. Özellikle yeni yasa hazırlanması talimatı verdim’ lafı merak uyandırdı. Dün IMF, ben ve ekonomi yönetimiyle irtibata geçti. Biz de bir tercüme hatası olduğunu söyledik." 
     
Benim artık para istemeye yüzüm yok      Devlet Bakanı Kemal Derviş’e Türkiye’nin yeniden bir krize girmesi halinde ne olacağı soruldu. Derviş’in yanıtı ilginçti 
     Türkiye’nin çok büyük olaylar ve yönetim yanlışları olmazsa bir daha şubat krizi benzeri bir döneme girmeyeceğini düşünüyorum. Ancak öyle bir durum olursa burayı biraz gülerek ve esprili bir şekilde söylüyor benim bir daha gidip onlardan yeni yardım istemeye yüzüm yok. Zaten Türkiye şu anda 35 milyar dolar borcuyla IMF’nin en büyük borçlu ülkesi. Sanırım bir daha ek borç almak zor olur. Ama Türkiye programı iyi yürütüyor. Yeni bir sorun olacağını tahmin etmiyorum." 
     
Arkanda ne kadar oy var diye sorarlar      Türkiye’nin ekonomik krizle beraber girdiği olağanüstü ortamdan yavaş yavaş çıktığını söyleyen Kemal Derviş, bununla beraber kendi konumununda yoruma açık hale gelebileceğini söyledi Ben olağanüstü ekonomik koşullarda görev yaptım. Ama Türkiye ekonomide düzgün bir yola girmeye başladı. Krizden sonra benim hükümetteki konumum tatışılabilir. Hangi siyasi cepheden ve hangi oy tabanıyla’ hareket edildiği kişilere sorulabilir. Zamanı geldiğinde bu durum tartışılabilir." 
     Derviş bu yorumuyla siyasette ilgili bir düşüncesi mi olduğu sorusuna hayır böyle yorumlamayın’ diye cevap verdi. 
     



 EKONOMİ 



















</TEXT>
</DOC>
