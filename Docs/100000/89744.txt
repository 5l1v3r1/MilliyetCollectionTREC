<DOC>
<DOCNO> 89744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/siyaset/asiy.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip’e Yargıtay şoku 
</HEADLINE>
<TEXT>

Yargıtay, 312. maddeden hüküm giyen Kutlular’ın beraat kararını bozdu. 312’den mahk m olan Erdoğan’ın yeniden yargılanıp haklarını geri alma ihtimali ortadan kalktı 
     ANKARA Milliyet 

     Yargıtay 8. Ceza Dairesi, 312. maddeden hüküm giyen Yeni Asya gazetesi sahibi Mehmet Kutlular’ın "yeniden yargılanma" sonucu aldığı beraat kararını bozarak, aynı maddeden mahk m olan AKP Genel Başkanı Recep Tayyip Erdoğan’ın, parti üyeliği ve milletvekilliği umutlarını da "iyice söndürdü." 
     312. madde nedeniyle milletvekili olamayan Erdoğan’ın bu durumda, "Yeniden yargılanarak beraat etme ve haklarını geri alma" olasılığı ortadan kalkmış oldu. Erdoğan için tek umut olarak, son açılan davalardan beraat edip "memnu hakları"nın iadesini istemek kaldı. Erdoğan Ocak 2003’ten önce de bu hakkını kullanamayacak. Bu süre içinde bir erken seçim olursa, Erdoğan hiçbir koşulda milletvekili adayı da olamayacak. 
     Erdoğan için "memnu hakları"nın iadesini istemek de yetmiyor, çünkü başvurduğu mahkemenin bu başvuruyu geri çevirme yetkisi bulunuyor. 
     Kutlular, Marmara depremini "ilahi ikaz" olarak nitelediği sözleri nedeniyle, "halkı din farklılığı gözeterek kin ve düşmanlığa tahrik ettiği" gerekçesiyle 2 yıl 1 gün hapis cezasına çarptırılmıştı. Kutlular’ın cezası infaz edilirken, TCK’nın 312. maddesinde önemli bir değişiklik oldu. Yasaya, kin ve düşmanlığın kriteri olarak "kamu düzenini bozacak şekilde" şartı getirildi. Kutlular bu değişiklik üzerine Ankara 1 No’lu DGM’ye başvurarak "yeniden yargılanması"nı istedi. DGM, yasadaki değişikliğin "yeniden yargılama" için yeterli olacağı görüşünü savununca Kutlular, tekrar h kim karşısına çıktı ve beraat etti. Temyiz üzerine dosyayı inceleyen Yargıtay 8. Ceza Dairesi, "yeniden yargılanma" nedenleri arasında "yasa değişikliği"nin bulunmadığını belirleyerek, DGM’nin beraat kararını bozdu. Daire, DGM’nin "yeniden yargılanma" şartlarının sıralandığı CMUK’un 327. maddesinin yanlış yorumlandığına karar verdi. 
     Yargıtay Başsavcılığı’nın, Kutlular’ın sözlerinin yeni yasaya göre de suç olduğu sonucuna varmasına rağmen 8. Ceza Dairesi, yeni yasaya göre Kutlular’ın konuşmasında suç unsuru bulunup bulunmadığını tartışmadı. Bu "ince" fark nedeniyle Başsavcılığın 8. Daire kararını temyiz edebileceği, bu durumda son kararı Yargıtay Ceza Genel Kurulunun vereceği kaydedildi. 
     Sorulara haberim yok’ karşılığını veren Erdoğan, hukukçularıyla görüşmek üzere İstanbul’a hareket etti. 
     



 SİYASET 













</TEXT>
</DOC>
