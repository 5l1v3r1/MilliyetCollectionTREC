<DOC>
<DOCNO> 76061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/dunya/dun01.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat’a sürgün yolu 
</HEADLINE>
<TEXT>

     DIŞ HABERLER SERVİSİ 

     İsrail işgali altındaki Ramallah kentinde tanklar ve askerlerin kuşatmasındaki Filistin Özerk Yönetimi lideri Yaser Arafat’ın bölgeden sürülmesi olasılığı ağırlık kazanmaya başladı. ABD’nin, Arafat’ın Fas’ta "korumaya alınması"na ilişkin bir planı olduğu öne sürülürken, İsrail Başbakanı Ariel Şaron da, "Arafat’ın isterse gidebileceğini, ancak geri dönemeyeceğini" söyledi. 
     İnternette yayın yapan Amerikan haber sitesi Worldtribune.com, Washington yönetiminin, Arafat’ı kabul etmesini istediği Fas’tan onay aldığını, ancak Arafat’ın bölgeden ayrılmaya henüz hazır olmadığını öne sürdü. Habere göre, bir Amerikalı yetkili, "Arafat için yer bulduk. Sorun, Arafat henüz ayrılmak istemiyor. En büyük engel, Arafat’ın yanında çok sayıda yardımcısını götürmek istemesi" dedi. İsrail Başbakanı Şaron da, Arafat’ın, Avrupalı diplomatlar eşliğinde sürgüne gidebileceğini söyledi. Şaron, "Arafat yanına hiç kimseyi, etrafına yerleşen katilleri alamaz. Bu tek gidiş bileti olacaktır. Geri dönemeyecek" dedi. 
     El Cezire TV’sine dün gece konuşan Arafat, kesinlikle teslim olmayacağını, şehit olmayı tercih ettiğini yineledi. 
     
     Günde 1 patates 
     Arafat, Ramallah’taki kararg hında kuşatma altında namaz kılarken. Filistin liderinin kararg hında, kişi başına günde sadece bir patates düşüyor ve su sıkıntısı çekiliyor. 
     



 DÜNYA 











</TEXT>
</DOC>
