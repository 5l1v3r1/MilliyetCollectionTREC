<DOC>
<DOCNO> 62440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/15/son/sontur19.html </URL>
<DATE> 2002/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Melih Gökçek doğalgaz indirimine hala öfkeli 
</HEADLINE>
<TEXT>

     Büyükşehir Belediye Başkanı Melih Gökçek, BOTAŞ'ın kendilerine gönderdiği ilk faturada doğalgaz fiyatını düşürmediğini belirterek, ''Doğalgazı bizim sırtımızdan ucuzlattılar'' dedi. 
     Gökçek belediyesinin doğalgaz satış fiyatında indirim sözlerini tuttuğunu belirterek, fiyatlarını indirdiklerini bildirdi. 
     Alınan indirim kararının üzerine kendilerinin ikinci bir indirim daha yaptıklarını hatırlatan Gökçek, ''Bize düşen payda sabit ücreti sıfırladık. Doğalgaz satış fiyatında da yüzde 20 indirim yaptık. 
     Sabit ücret almıyoruz, indirimin ardından doğalgazın 420 bin lira olan satış fiyatını 335 bin Liraya düşürdük'' dedi. 
     Melih Gökçek, Botaş'ın kendilerine gönderdiği yeni faturada doğalgaz fiyatını düşürmediğini belirterek, ''Doğalgazı bizim sırtımızdan ucuzlattılar'' diye konuştu. 
     
     Botaş karını artırdı 
     BOTAŞ'ın daha ilk gönderdiği faturada sözünde durmadığını ifade eden Gökçek şunları kaydetti 
     ''Botaş bize 6.65 indirim yaptığını söyledi ancak indirim yapmadan 245 bin liradan fatura gönderdi. Bizim de vatandaşa bunun üzerine 
     fiyat ekleyerek faturalandırmamızı istedi. 
     Enerji Bakanlığı vatandaşı kandırmıştır. Geçen faturadan bu faturaya kadar geçen zaman içinde dolar yüzde 11.5 aşağıya düştü bu düşüş de fiyatlara yansıtılmadı. Botaş kendi tabiriyle yüzde 9.5 kazanıyordu buna dolar düşünce yüzde 11.5 kazanç da ilave edilerek karını yüzde 21'e çıkardı. Ancak fiyat düşürmek için kılını kıpırdatmıyor.'' 
     






</TEXT>
</DOC>
