<DOC>
<DOCNO> 73037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/magazin/mag02.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dadı’ sevgisi salona sığmadı 
</HEADLINE>
<TEXT>

     ALİ EYÜBOĞLU 

     Gülben Ergen, 20’nci Sana Halk Konseri’ne katıldığı Giresun’da sevenleri tarafından tam anlamıyla bağırlara basıldı’. Özellikle Dadı’ tiplemesiyle sevenlerinin gönlünde taht kuran Ergen’i, 19 Mayıs Spor Salonu’ndaki konserinde 3 bin hayranı izledi. Büyük izleyici kitlesine rağmen birçok insanın da dışarıda kaldığını gören Sana yetkilileri, Giresunlular’a bu yıl bir Gülben Ergen konseri sözü daha verdi. 
     
Gülben kanatlandı      Yaklaşık üç yıl önce çıkardığı kasetindeki şarkıların binlerce hayranı tarafından seslendirildiğini görünce göz yaşlarını tutamayan Ergen’e bir ara, çocuklardan oluşan melekler ordusu eşlik etti ve Küçük melekler’, Dadı’yı da kanatlandırdı. Bu arada ünlü şovmen Beyaz da, Ergen’e son şarkısında Ejder’ tiplemesiyle eşlik etti, sahneye çıkıp şarkıcıyla koyu bir sohbete daldı. Esprileriyle salondakileri kahkahaya boğan Beyaz, birkaç Sana konserinde daha Ergen’le aynı sahneyi paylaşacağını söyledi. 
     



 MAGAZİN 











</TEXT>
</DOC>
