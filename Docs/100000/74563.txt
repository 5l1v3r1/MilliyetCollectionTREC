<DOC>
<DOCNO> 74563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sontur19.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, Gölbaşı'ndaki 4 katlı evini nasıl aldığını açıkladı... 
</HEADLINE>
<TEXT>

     Cumhurbaşkanı Ahmet Necdet sezer, son günlerde bazı basın yayın organlarında yeralan ve geçtiğimiz yıl 250 milyan liraya aldığı Gölbaşı'ndaki evin, kendi ve eşi Semra Sezer'in birikimleriyle alındığını kaydetti. 
     Cumhurbaşkanlığı'ndan yapılan açıklamada, Sezer'in Anakara'nın Gölbaşı ilçesinde aldığ konut ile ilgili olarak, kimi çevrelerin konuyu sürekli gündemde tutma çabası gözetilerek ayrıntılı bir açıklama yapılmasının uygun görüldüğü ifade edildi. Açıklamanın Cumhurbaşkanı Sezer'in kamuoyuna duyduğu saygı nedeniyle kamuoyunu bilgilendirmek amacıyla yapıldığı, ancak sözkonusu konut ile ilgili açıklamaların daha önce de kamuoyunun bilgisine sunulduğu anımsatılarak, Sezer'in, yaşamı boyunca gizleyecek hiç bir tutum ve davranışı olmadığı için açıklamaların yinelenmesinde sakınca görmediği dile getirildi. 
     Açıklamada, Sezer'in Gölbaşı Karşıyaka Mahallesi'nde, çatı katı ve girişteki müştemilatın da dahil edilmesiyle 4 katlı bir konut satın aldığı, konutun tapusunun Cumhurbaşkanı Sezer ve eşi Semra Sezer adına çıkarıldığı belirtilen açıklamada, tapu senedinin 27 Eylül 2001 gününde düzenlendiği, konutun bedeli olan tutarın da aynı gün, Sezer'in Ziraat bankası'ndaki hesabından Cemil Özgür'ün Pamukbank'taki hesabına havale edildiği bildirildi. Konutun 250 milyar liraya satın alındığı, değerinin tapuda ve emlak 
     vergisi beyannamesinde aynen gösterildiği kaydedilen açıklamada, anılan yerdeki taşınmazların piyasa değerinin bu tutarın üzerinde olmadığı vurgulandı. 
     Cumhurbaşkanı Sezer'in, satıcı Cemil Özgür'ü Yargıtay üyeleğinden beri yaklaşık 17 yıldır tanıdığı ancak Özgür'den ilk kez bir taşınmaz mal aldığı ifade edilen açıklamada, Sezer'in daha önce edindiği kooperatif konutlarının içini yaptırmamasının, bu konutları kullanmama düşüncesinden kaynaklandığı bildirildi. Açıklamada, Sezer'in üç çocuğunun da tüm öğrenimlerini birisinin orta öğretim dönemi dışında devlet okullarında ve devlet üniversitelerinde tamamladığı kaydedildi. 
     Açıklamada, Sezer'in Yargıtay Tetkik Yargıcı olarak Ankara'ya geldiği 1975 yılından 1988 yılına kadar kendi konutunda oturduğu, 1988 yılından itibaren lojmana taşındığı, dolayısıyla Ankara'ya gelişinden itibaren kira vermediği gibi 1988 yılından başlayarak kira geliri elde ettiği dile getirilen açıklamada, Sezer'in 1980 yılından beri birinci sınıf yargıç statüsünde aylık ve ödenek aldığı, 1983'te Yargıtay üyeliğine, 1988'de Anayasa Mahkemesi 
     üyeliğine, Ocak 1988'de de Anayasa Mahkemesi başkanılğına seçildiği ve Cumhurbaşkanı seçildiği 16 Mayıs 2000 gününe kadar bu görevde kaldığı anımsatıldı. 
     Cumhurbaşkanı Sezer'in tüm birikimlerini 1999 yılının 8'inci ayına kadar İş Bankası'nda TL hesabında 
     değerlendirdiği, Ağustos 1999 ayından itibaren bu bankadaki birikimlerin Ziraat Bankası'nda açtırılan TL hesabına aktarıldığı bildirilen açıklamada, Sezer'in Mayıs 2000 ve eşi Semra Sezer'in Mart 2000 ayında emekli oldukları ve emekli ikramiyelerinin Ziraat Bankası'nın aynı şubesinde açtırılan TL hesabına yatırıldığı belirtildi. Son olarak Cumhurbaşkanı Sezer'e ödenen 2000 ve 2001 yılları Cumhurbaşkanlığı ödeneğinden kalan tutarların da Ziraat Bankası'nın yine aynı şubesine ve TL hesabına yatırıldığı kaydedilen açıklamada, Cumhurbaşkanı Sezer ve eşi Semra Sezer'in birikimleri olan 106.3 milyar liralık mevduat hesabının, 10 Ağustos 2001 günü itibariyle 242.7 milyar liraya, konutun alındığı Eylül 2001 ayı itibariyle de 254.7 milyar liraya ulaştığı bildirildi. Sezer ve eşinin tüm birikimlerinin ulaştığı bu tutarın, gelir vergisi ve diğer yasal kesintiler yapıldıktan sonra kalan net tutar olduğu vurgulanan açıklamada, Cumhurbaşkanı Sezer'in mal bildirimlerini, ilgili yasanın yürürlüğe girmesinden bu yana düzenli olarak Anayasa Mahkemesi Başkanlığı'na ve cumhurbaşkanı seçildiği tarihten sonrakileri de Cumhurbaşkanlığı'na verdiği, bu beyannamelerde, verildiği tarihlerde mevcut olan ve yasada öngörülen taşınır ve taşınmaz malların gösterildiği vurgulandı. 
     






</TEXT>
</DOC>
