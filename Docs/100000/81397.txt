<DOC>
<DOCNO> 81397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/yasam/ayas.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Saçı sahte ve galiba solcu’ 
</HEADLINE>
<TEXT>

Tesettüre girip’ şok yaratan Necla Nazır, artık peruk takıyor... Ve Ecevit’e hayran olduğunu söyleyip, "Galiba biraz solcuyum" diyor 
     NURDAN AKINER 

     Bundan dört yıl önce, Necla Nazır tesettüre girdi’ manşetlerinin yerini, bir süre önce Nazır başını açtı’ haberleri aldı. 
     Nasıl olurdu da sadece inandığı için başını kapatan ve hiçbir siyasal düşünceye hizmet etmeyen bir kadın kolaycacık saçını açıp, basına röportajlar verirdi Şüphe kanımıza karışmıştı bir kere. Röportajımızı yaptık, ünlü oyuncu evine biz işimizin başına döndük. Birkaç saat sonra telefonda yaptığımız ikinci konuşma, şüphelerimizi haklı çıkardı. Ve gördük ki, Aaa Necla Nazır başını açmış ’ dedirten şey, ünlü oyuncunun saçlarını tıpkı bir eşarp gibi saklayan peruktan başka birşey değildi. İşte Nazır’ın ne kadar solcu’ olduğunu öğrendiğimiz ilk ve artık başını perukla örttüğünü öğrendiğimiz ikinci söyleşi.. 
     
     "Bu Rabbim’le aramda.." 
Örtünme ve sonrasında açılmak zor olmadı mı 
     Bu konuyla ilgili konuşmak istemiyorum. Ben hiçbir zaman kocaman türbanlar takmadım. Bone, kasket ya da şapkayla dışarı çıktım. Eyüp’te doğup büyüdüm. Çocukken Pierre Loti’den kaçıp Eyüp Sultan Hazretleri’ne giderdim. Dini duygularım hep güçlüydü. Bu özelim kapanmamın belli nedeni ve süresi yoktu. Bu Rabbimle aramda birşey, kendi anladığım türde birşey yaşadım ve yaşamaya devam ediyorum. Ben Allah’ımı hep sevdim, sevmeye de devam ediyorum. Dışarıda sürekli eşarp taksaydım, çıkarmaya cesaret edemezdim. Kızım Tuğçe büyüdü, 14 yaşında. Filmlerimi seyrediyor ve beni tekrar sinemada, televizyonda görmek istiyor, ben de kadınlara yönelik projelere sıcak bakıyorum. 
     
     "Ecevit düzgün insan" 
Kapanmanızla siyasal islamcılara paye verdiğinizi düşünüyor musunuz 
     Bu halimle hiçbir düşünceye ortak değilim. Başımı kapatmamla siyasal islamın alakası yok, bu konuyla ilgili ne bir tebrik, ne de kınama aldım. 
     
Siyasal görüşünüz ne yönde 
     Fakir bir ailenin çocuğu olarak hep paylaşma yanlısı oldum. 9 yaşımda çalışmaya başladım, 11 yaşımda bir yandan ilkokula gidiyor bir yandan da mama fabrikasında kaçak işçi olarak çalışıyordum. Galiba biraz sola yakınım, solcuyum. İnanılmaz bir Ecevit hayranlığı var bende. Ecevit, insan... Düzgün insan, güzel insan, ama daha çok şiir yazsın. 
     
     "Saçımı kızıl yaptım" 
Ferdi bey Anadolu, siz İstanbul çocuğusunuz. Anlaşmazlıklar oluyor mu 
     Bizimkisi zıtlıkların uyumu. İki insan aynı şeylerden zevk alırsa, hayat çok renksiz olur. Bunca yıldır hiç kavga etmedik, hiç saygısızlık yapmadık. Kızınca git’ derim. Gider ve sakinleşince kaldığımız yerden devam ederiz. Onun bütün şarkılarını çok severim ama tercihim Türk Sanat Müziği. Haluk Levent ve Teoman’ın şarkılarını da çok severim. 
     
Saçlarınızı kısa kestirmişsiniz, yakışmış... 
     Teşekkür ederim, koyu kızıl yaptım... 
     
Ve peruk’ düşüyor...      Yandaki söyleşiden birkaç saat sonra, Nazır’ı tekrar arıyoruz - Necla hanım, röportajda hiç belli etmediniz ama kafanızdaki peruktu değil mi İnanarak örtünen bir insan başını açamaz... 
     - Evet peruktu... 
     - Örtündükten sonra başınızı dışarıda hiç açtınız mı Çünkü aynı görünümle yani peruğunuzla basına kısa süre önce röportajlar verdiniz ve saçınızın yerinde durduğunu söylediniz. 
     - Hiç açmadım... Peruğu inançlarımdan dolayı kullanmıyorum, saçım seyrek olduğu için takıyorum... 
     - ... 
     



 YAŞAM 



















</TEXT>
</DOC>
