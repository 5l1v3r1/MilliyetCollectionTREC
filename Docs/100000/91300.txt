<DOC>
<DOCNO> 91300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/ekonomi/eko02.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Boyada milli’ yasak 
</HEADLINE>
<TEXT>

İzmir 4’üncü Asliye Ticaret Mahkemesi, DYO’nun üreticisi Yaşar Holding’in başvurusu üzerine Filli Boya - Milli Boya’ reklamını durdurma kararı aldı 
     İZMİR DHA 

     İzmir 4’üncü Asliye Ticaret Mahkemesi televizyon ve gazetelerde Filli Boya - Milli Boya’ sloganıyla yayımlanan reklamın durdurulmasına karar verdi. 
     Betek Boya ve Kimya Sanayi Anonim Şirketi tarafından üretilen ve Filli Boya - Milli Boya’ sloganıyla reklamı yapılan Caporal markalı boya ürünlerinin reklamlarının durdurulması için, DYO boyalarının üreticisi olan ve Yaşar Holding’e bağlı Durmuş Yaşar ve Oğulları Boya Vernik ve Reçine Fabrikaları AŞ mahkemeye başvurdu. 
     
     Kırmızı-beyaz vurgusu 
     Dava dilekçesinde reklamda milli ibaresi ile kırmızı-beyaz renklerinin belirginleştirildiğini iddia etti. Davacılar, milli ibaresinin kullanılması için izin alınması gerektiğini belirtip haksız rekabet yarattığını iddia ettikleri reklamın durdulmasını istedi. 
     Mahkeme tarafından seçilen bilirkişi heyeti ise yaptığı inceleme sonucunda Bakanlar Kurulu tarafından izin alınmaksızın milli’ ibaresinin marka veya reklam sloganı olarak kullanılamayacağını belirtti. 
     Bilirkişi raporunda söz konusu boyanın yabancı lisansla üretildiği için reklamın yanıltıcı olduğu, başka bir ürünü kötülediği Radyo Televizyonların Kuruluş ve Yayınları Hakkındaki Kanun’a aykırı olarak ırk temeline dayalı olduğu vurgulandı. 
     İzmir 4. Asliye Ticaret Mahkemesi dün reklamın televizyon, gazete, dergi, internet, web sayfaları ve SMS Cep mesajı formatında yayımlanmasının tedbir olarak durdurulmasını kararlaştırdı. Kararın infazı için de İzmir Nöbetçi İcra Müdürlüğü görevlendirildi. 
     
Ünlü isimler rol alıyordu      Betek Boya tarafından Caporal lisansı ile Filli Boya’ markasıyla üretilen boyaların televizyon reklamı diğer boya üreticilerinin tepkisini çekmişti. Ali Taran tarafından hazırlanan reklamlarda, birbirinin zıddı olarak bilinen Erman Toroğlu - Ahmet Çakar, Çağla Şıkel - Güzide Duran, Haldun Dormen - Seray Seray, Turgay Şeren - Ziya Şengül, Ebru Yaşar - Hande Yener gibi ünlü isimler rol alırken, diğer boya üreticileri bir boya reklamında milli’ ibaresinin kullanılmasının haksız rekabet yarattığını öne sürmüştü. Geçen hafta Yaşar Holding Başkanı Selçuk Yaşar, DYO boyalarının tanıtımıyla ilgili bir toplantıda, "Asıl milli boya biziz" demişti. 
     



 EKONOMİ 

























</TEXT>
</DOC>
