<DOC>
<DOCNO> 66888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/spor/spo09.html </URL>
<DATE> 2002/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
FAVORİLER GALİP 
</HEADLINE>
<TEXT>

Vehbi Emre Grekoromen Güreş Turnuvası’nın ilk gününde Hamza Yerlikaya, Şeref Eroğlu ve Ercan Yıldız rakiplerini kolay yendi, madalya şanslarını devam ettirdi 
     ULUSLARARASI Vehbi Emre Grekoromen ve Bayanlar Serbest Güreş Turnuvası İstanbul’da başladı. Bağcılar Spor Salonu’nda yapılan ve 16 ülkeden 217 sporcunun mücadele ettiği turnuvada ilk gün mindere çıkan Olimpiyat, Dünya ve Avrupa Şampiyonu güreşçilerimiz adeta şov yaptı. 96 kiloda güreşen Hamza Yerlikaya Finli rakibini sayı tuşu, 66’de Şeref Eroğlu B.Rus’u 17-2 yendiler. 
     84 kiloda Nazmi Avluca ilk turu bay geçerken, 55’de Ercan Yıldız da Kazak rakibini yendi.Bayanlarda ise 51 kiloda Uğrun Perçin, Zeynep Yıldırım ve doping cezasından sonra tekrar mindere dönen Zarife Yıldırım da rakiplerini yenerek madalya iddialarını devam ettirdiler. Turnuvada bugün öğleden önce çeyrek ve yarı finaller, öğleden sonra da finaller yapılacak. 
     



 SPOR 


























</TEXT>
</DOC>
