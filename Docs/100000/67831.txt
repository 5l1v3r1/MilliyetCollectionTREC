<DOC>
<DOCNO> 67831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/son/soneko16.html </URL>
<DATE> 2002/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödemelerde "İpe un sermenin yolları"... 
</HEADLINE>
<TEXT>

     Gebze Sanayici ve İşadamları Derneği'nin GESİAD internetteki sitesinde, ödemelerini yapmamak için çeşitli yollara başvuran işadamlarının yöntemleri, esprili bir dille anlatılıyor. 
     GESİAD'ın ''dernek gesiad.org.tr'' adresinde yer alan ''Ödemelerde ipe un sermenin yolları'' başlıklı değerlendirmede, işadamlarının gösterdiği mazeretler şöyle sıralanıyor 
     ''Patron Avrupa'da, bir ay sonra gelecek. Mallar daha yeni geldi. 
     Patron biraz nezle olmuş. Biliyorsun, bizde ödemeler Salı'dan Salı'ya yapılır. Beni gördüğünü patronuna söyleme. Kasa anahtarı patronda. 
     Ödeme mi, ne ödemesi Dur bakalım mal satmak o kadar kolay mı İyi ki geldin, on milyon borç versene. Faturalarınızda adres hataları var, onu bir düzeltin de. Biz sizden mal mı almışız Doğrusu bu hafta sizi beklemiyorduk. Allah bize, biz size. Aaa, çek karnemiz kalmamış. 
     Faturalarınız henüz gelmedi. Biz çeklere çift imza atarız, ikinci imza yok. Bu hafta işler çok durgun, tahsilat yok. 
     Aaa, sizi unuttuk tüh. Sizin ödemeyi postaya vermiş olmalıyız. 
     Bayram geliyor, bir şey toplayamıyoruz. İnanmazsın kasanın anahtarı evde kalmış. Sizi önümüzdeki haftanın programına almıştık. Bu hafta ödeme yok. Daha bayramdan yeni çıktık dur bakalım. Çocuklar daha yeni tahsilata çıktı, hele gelsinler bakarız. Bazı mallarda hata var. Biraz sıkışığız da. Muhasebecimiz bugün yok, gelince bakarız. Bu hafta beş yüz milyonluk karşılıksız çek ödedim. Karar verdik artık çek imzalamıyoruz. Beni es geç. Arkadaş çekleri kiralık kasaya koymuş.'' Sitede, sık sık başvurulan bu yöntemlerin, iş piyasasında karşılıklı güvenin sarsılmasındaki en önemli etkenler arasında olduğuna yer veriliyor. 
     






</TEXT>
</DOC>
