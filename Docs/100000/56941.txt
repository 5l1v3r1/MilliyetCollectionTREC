<DOC>
<DOCNO> 56941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/spor/spo01.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KARAR GÜNÜ NOEL 
</HEADLINE>
<TEXT>

Alman teknik direktör Daum, Beşiktaş ile yollarını ayırıp, ayırmama konusundaki kararını Gaziantep maçından sonra vereceğini açıkladı 
     SİYAH-BEYAZLI ekibin teknik patronu Christoph Daum, Gaziantep maçından sonra kaderini çizeceğini söyledi. Alman hoca, "Almanya’da asla çalışmam. Çünkü gerekli desteği göremedim. Burada kalıp, Beşiktaş’ı çalıştırmak, beni daha çok mutlu eder. Ancak geleceğimi düşünmek zorundayım. Bu nedenle Noel gününde kararım kesinleşecek" diye konuştu. 
     DAUM, maçla ilgili olarak da, "Maçtan önce Baya’yı taraftarın çağırıp, moral vermesi güzel bir tabloydu. Bu onu ateşledi ve maçın yıldızı oldu. Ahmet de golle döndü" ifadelerini kullandı. Gelişmelerin sevindirici olduğunu vurgulayan tecrübeli hoca, "Şampiyon olamayız derken yanlış anlaşıldım. Bu motivasyon şeklidir. Kupada yolumuza devam edeceğiz" dedi. 
     
Kimse hızımızı kesemezBeşiktaş Başkanı Serdar Bilgili, şampiyonluğa emin adımlarla ilerlediklerini, kendilerini yıpratmaya çalışanların da önünü keseceklerini açıkladı 
     BEŞİKTAŞ Başkanı Serdar Bilgili, takımın ligde başarılı bir çıkış yakaladığını belirtti ve "Şampiyonluğa emin adımlarla ilerliyoruz" dedi. Siyah - Beyazlı ekibin başkanı, "Ancak bundan bazı çevrelerin rahatsız olduğunu biliyorum. Asılsız haberler, yanlış yönlendirmeler, camiamızda oluşturulmaya çalışılan suni huzursuzluk ve seçim havası ile hızımızı kesmeye çalışıyorlar" diye konuştu 
     CAMİANIN sağduyulu olduğuna da dikkat çeken Bilgili, kimsenin Beşiktaş’ın başarısını engelleyemeyeceğinin altını çizdi. Başkan Bilgili, "Hiçkimse heveslenmesin. Seçimin camiamıza yakışır olgunlukta ve centilmence geçeceğinden eminim. Ben ve yönetimim adaylara sonuna kadar yardımcı olacağız. Camiamızı karıştırmaya çalışanlar ise karşılarında bizi bulacak" ifadelerini kullandı. 
     
     Arat’tan mesaj 
     MART ayında yapılacak genel kurulda başkan adayı olması beklenen Hasan Arat, "Seçim ortamına girilmiştir" dedi. Arat, "Beşiktaş’ı artık ikinci kez aldatamazsınız. İki sezonda üç teknik adam değiştirilmesi, 16 yıl sonra Beşiktaş’ın Avrupa kupalarına katılamaması, Nihat’ın gönderilmesi büyük yanlışlardı" ifadelerini kullandı. 
     



 SPOR 

























</TEXT>
</DOC>
