<DOC>
<DOCNO> 65765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/dunya/dun03.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Evrimin sonuna geldik’ 
</HEADLINE>
<TEXT>

Profesör Steve Jones, iddiasıyla bilim dünyasını karıştırtı. İngiliz bilim adamına göre "Zayıflar biyolojik olarak elendi. Batı’da evrim bitti" 
     DIŞ HABERLER SERVİSİ 

     Londra Üniversitesi’nden Prof. Steve Jones, bilim dünyasında büyük tartışmalara yol açan bir iddia ortaya attı "İnsanoğlu, gelişim sürecinde en son noktaya geldi ve evrimini tamamladı." 
     Jones’a göre, doğal seleksiyon olarak tanımlanan zayıfların biyolojik anlamda elenerek kaybolması esasına dayanan evrim, Batı’da artık sona erdi. Çünkü artık herkes genlerini bir sonraki nesile nakledebiliyor. Hastalıkların etkisi yok edildi, hayat standartı yükselip ömür uzadı. Çocuk ölümleri ise önemli ölçüde azaldı. Doğan bir bebeğin 25 yaşına ulaşma şansı yüzde 98’i geçti. 
     
     Irklar zenginleşti 
     Ayrıca dünyanın iki ayrı ucundaki insanlar bile birleşti. Bu durumda daha sağlam gen oluşumuna yol açan gen harmanlanması’ çok farklı ırklardan insanların kolayca birleşmesi sayesinde görülmedik boyutlarda arttı. Bu görüşe karşı çıkan bilim adamları ise evrimin insanın kendisinin dışarıdan müdahalesiyle başka bir kanalda süreceğini iddia ediyor. Bu görüşe göre, klonlama ve gen terapisinin yaygın olarak uygulanması sonucu evrim başka bir seyir izleyecek. 
     



 DÜNYA 











</TEXT>
</DOC>
