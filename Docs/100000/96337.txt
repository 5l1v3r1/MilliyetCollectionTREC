<DOC>
<DOCNO> 96337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/soneko21.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de birinci seans nasıl geçti 
</HEADLINE>
<TEXT>

     Liderler zirvesinden çıkan seçim kararı ile piyasadaki belirsizliğin bir ölçüde giderildiği, Devlet Bakanı Kemal Deirviş'in de seçime kadar görevde kalacağı şeklindeki değerlendirmeler, piyasalarda olumlu bir hava yarattı. 
     İMKB Ulusal-100 Endeksi, dünkü kapanışa göre 610.55 puan artarak, 1. seansı, 10,166.20 puandan tamamladı. 1. seansta hisse senetlerinin 
     ortalama değer artışı yüzde 6.39 olarak gerçekleşti. 
     İlk seansa 9,712.77 puan seviyelerinden başlayan endeks, seansın ilk yarısını 474.91 puan artışla 10,030.56 puandan geçti. Seansı 10,166.20 puandan tamamlayan endeks, bir önceki seans kapanış değeri 
     olan 9,555.65 puanın altına inmezken, en yüksek olarak 10,195.93 puanı gördü. Seans kapanışında mali endeks 735.33 puan artışla 12,235.70 puana, sanayi endeksi 563.23 puan artışla 9,907.23 puana ve hizmetler endeksi 376.49 puan artışla 6,779.42 puana yükseldi. Böylece mali grup hisseler önceki kapanışa göre ortalama yüzde 6.39 oranında, sanayi grubu hisseler ortalama yüzde 6.03 oranında ve hizmetler grubu hisseler ortalama yüzde 5.88 oranında değer kazandı. 1. seansta işlem gören toplam 280 hisse senedinden 267'si değer kazanırken, sadece 5 hisse senedi değer yitirdi. 8 hissenin fiyatında değişiklik olmadı. 463 trilyon 669 milyar 107 milyon liralık işlem hacmi oluşan 1. seansta, Tüpraş, İş Bankası C , Sabancı Holding, Yapı ve Kredi Bankası ve Turkcell en yoğun işlem gören hisseler oldu. Uzmanlar, liderlerin 3 Kasım 2002 seçim kararı ve Petrol Ofisi'nin özelleştirilmesi haberleriyle hızlı yükseliş yaşayan endeksin ilk 45 dakika geçilirken 13 Haziran'dan beri ilk kez 10,000 puanın üstüne çıktığına işaret edekek, kısa vadede 10,000 seviyesinde soluklanan endeksin 10,300'de bulunan dirence doğru hareket deneyebileceğini veya 9,00-10,300 hareket bandında gelecek haberleri bekleyeceğini ifade ediyorlar. Liderlerin erken seçim için anlaşmalarının bono ve döviz piyasasına da olumlu yansıdığını vurgulayan uzmanlar, döviz ve faizde yaşanan düşüşün borsadaki yukarı hareketi desteklediğini savunuyorlar. Uzmanlar, endeksin 10,000 puanın üstünde tutunması durumunda hareketin devamının gelebileceğini de vurguluyorlar. 
     





</TEXT>
</DOC>
