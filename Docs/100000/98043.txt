<DOC>
<DOCNO> 98043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/26/ekonomi/eko03.html </URL>
<DATE> 2002/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öztrak Yüksek faizleri makul bir süre taşıyabiliriz 
</HEADLINE>
<TEXT>

Hazine Müsteşarı Öztrak, yüksek faizlerin uzun sürmesi halinde Hazine’nin bu yükü makul bir süre taşıya- bileceğini söyledi 
     EKONOMİ SERVİSİ 

     Hazine Müsteşarı Faik Öztrak, yılbaşındaki faiz düzeyini ve program dahilinde, mevcut faizleri makul bir süre için taşıyabileceklerini söyledi. Global Finance Dergisi’nin düzenlediği toplantı sonrası basına açıklama yapan Öztrak, borçların çevrilmesiyle ilgili soruya yanıtı, siyasi gelişmenin çözüme kavuşacağı makul bir süreye kadar bu faizlerin taşınabileceği’ şeklinde oldu. Öztrak, borçların önümüzdeki yılın programına göre taşınabileceğini kaydetti 
     
     4.5 milyar dolar lazım 
     Yabancı kuruluşlardan gelecek yıl yüklü finansman ihtiyacı olacağına ilişkin gelen soruya Öztrak şu yanıtı verdi. "Dış piyasadan bu tür sorular geliyor. Biz de kendilerine bu faizlerle dahi programın çerçevesi içinde olduğumuzu izah ediyoruz. Piyasalardan sağlanacak finansman ihtiyacının da Türkiye’nin standartları ve büyüklükleri çercevesinde bu yılın programında olduğu gibi yine oldukça muhafazakar çerçeve taşıdığını ifade ediyoruz." 
     Zaman zaman yanlış rakamların piyasalarda dolaştığını ifade eden Öztrak, şöyle konuştu 
     "2003’te IMF’e yüksek ödemeler olmadığını, ödeyeceğimizle, alacağımızın birbirine denk olduğunu bir kaç defa söyledik. Bütçe finansmanı için önümüzdeki yıl bugünkü faizleri de dikkate alarak, 4 - 4.5 milyar dolar finansman ihtiyacımız var. Bugün gelinen noktada önümüzdeki yıl böyle bir rakamı bulmamız çok zor olmayacak. Çünkü, uluslararası piyasalara ödeyeceğimiz bundan çok daha fazla. Kısaca, Türkiye uygulanmakta olan ekonomik programı tavizsiz sürdürdüğü müddetçe iç ve dış finansman sorunu yaşamaz." 
     BDDK Başkanı Engin Akçakoca da Fitch’in 8 büyük bankanın kredi notunu düşürmesiyle ilgili soruyu şöyle yanıtladı "Uluslarası kredi kuruluşlarının değerlendirmelerine etki yapmıyoruz. Geçen yıl bankacılıkta 2.2 katrilyon lira sermaye artışı gerçekleşti. Bu artışın 2002 yılsonu bilançolarına yansımadan değerlendirilmiş olmasını ben eksiklik olarak görüyorum." 
     



 EKONOMİ 


















</TEXT>
</DOC>
