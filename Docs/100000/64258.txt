<DOC>
<DOCNO> 64258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/yasam/yas01a.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SATANİZMİN TERÖR ÖRGÜTÜ OLDUĞU AÇIKLANDI 
</HEADLINE>
<TEXT>
Lara ile Nedim teröre kurban gitti ’ 
Emniyet Genel Müdürlüğü’nün, intihar-satanizm’ bağını ortaya koyan raporuna göre Lara Falay ile Nedim Bıçakçı arkadaştı ve ikisi de satanizm yüzünden intihar etti 
     TOLGA ŞARDAN Ankara 

     Emniyet Genel Müdürlüğü, kolejli Lara Falay’ın intiharıyla yeniden gündeme gelen satanist intiharlar’ konusunda 4 sayfalık bir rapor hazırlandı. Önceki gün İçişleri Bakanı Rüştü Kazım Yücelen’e sunulan raporda, satanizm’ ilk kez terör örgütü’ olarak nitelendirildi. Milliyet, Falay ile birkaç gün önce intihar eden Nedim Biçacı’nın aynı sitede oturduğunu ortaya çıkarmıştı. Emniyet raporunda yeni bilgilere yer verildi. 
     
Bilgisayar ele verdi      Raporda, Lara Falay intiharıyla ilgili olarak şöyle denildi "Falay’ın satanizmden etkilendiği ve örgütten aldığı telkinlerle intihar eylemini gerçekleştirdiği belirlendi. Özel eşyalarında ve bilgisayarında yapılan incelemelerde satanist terör örgütünün simgesi olarak bilinen bazı eşya ve işaretlerin bulunduğu saptandı. Ayrıca genç kızın, 13.01.2002 tarihinde aynı nedenle intihar eden’ Nedim Biçacı ile yakın arkadaş olduğu tespit edildi." 
     
Yayınları Şeytan İncili’      Raporda, İstanbul’un yanı sıra Bursa, Aydın ve Samsun’da satanist faaliyet gösteren grupların saptandığı ve doğrudan faaliyette bulunan bazı kişilerin gözaltına alındığı belirtildi. 
     Satanist örgütün İstanbul’da Taksim Sıraselviler üzerindeki dört ünlü barı, Kadıköy Bağdat Caddesi üzerindeki bir barı, Aksaray Ordu Caddesi, Bakırköy ve Beşiktaş’taki birer müzikevini toplantı yeri ve üs olarak kullandıkları kaydedildi. Raporda "Yayın organı olarak Şeytan İncili’ adlı kitabı okudukları tespit edilmiştir" denildi. 
     
Çocukları sömürüyorlar      Raporda, İzmir’de Karşıyaka, Alsancak, Balçova, Narlıdere ve Gaziemir’de halen satanist grupların bulunduğuna dikkat çekilirken şunlar belirtildi "Gruplar kendi aralarında bazı alt gruplara ayrılıyor. Bazıları aleni olarak topluma zarar verebilecek kişilerden oluşuyor. Bazıları ise daha organize, bir hiyerarşik yapıya sahip. Gruplardaki lider konumunda olan kişiler gelir düzeyi yüksek ailelerin çocuklarını hedef alıyor onları maddi ve manevi olarak sömürüyor." 
     
İnternette av başladı      Emniyet Genel Müdürlüğü satanist grupların faaliyet gösterdiği 30 kadar siteyi de izlemeye aldı. Polis, siteyle bağlantı kuran, iletişim yapanların izini sürmeye başladı. Daha önce yapılan çocuk pornosu operasyonunda olduğu gibi internette büyük av’ başlatıldı. 
     
3 bin 500 satanist var’      Emniyet raporundaki diğer bulgu ve tespitler şöyle 

</TEXT>
</DOC>
