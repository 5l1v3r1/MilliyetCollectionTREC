<DOC>
<DOCNO> 94517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/dunya/dun01.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü think tank’tan Bush’a Türkiye AB’ye girene kadar ada birleşmesin’ tavsiyesi 
</HEADLINE>
<TEXT>
Kıbrıs’ta çözümü erteleyelim 
     SEMA EMİROĞLU - New York 

     ABD’nin Beyaz Saray’a yakınlığıyla bilinen düşünce kuruluşlarından Brookings Enstitüsü, Kıbrıs’ta Ocak ayından beri devam eden, ancak henüz bir ilerleme sağlanamayan doğrudan görüşmelerin başarısız olması ihtimali karşısında, ABD’nin devreye girmesini istedi ve "Kıbrıs’ta çözümün, Türkiye’nin AB’ye üye olmasına kadar ertelenmesini sağlamaya" çağırdı. 
     ABD Dışişleri Bakanlığı Siyaset Planlama Dairesi’nin eski uzmanlarından Henri Barkey ile, Ulusal Güvenlik Konseyi’nin eski Avrupa İşleri Direktörü Philip Gordon, Kıbrıs çözümünün Türkiye’nin AB üyeliğine kadar ertelenmesinin Yunanistan ve Rumlara, Türkiye’nin AB üyeliğini zorlaştırmamak için bir neden sağlayacağını kaydettiler. ABD’nin yoğun biçimde devreye girmemesi halinde bölgede kriz çıkmasının kesin olduğuna dikkat çekilen raporda şu görüşlere yer verildi "Yunanistan ve Rum tarafı, Türkiye ve Kıbrıs Türklerini reddetmek yerine, kapının Kıbrıs çözümüne ve Türkiye’nin AB üyeliğine açık olduğunu açıkça ifade etmelidir. AB de bu mesajı, Türkiye’nin attığı adımları takdir etmek yoluyla, katılım belgesine koymalıdır. 
     



 DÜNYA 












</TEXT>
</DOC>
