<DOC>
<DOCNO> 74718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/son/sonspo08.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta kongreye doğru son haberler... 
</HEADLINE>
<TEXT>

     Beşiktaş Kulübü'nde 31 Mart Pazar günü yapılacak olağan seçim genel kurulu öncesi başkan adayları Serdar Bilgili ve Hasan Arat, yönetim kurulu aday listelerini yarın çalışma saati bitimine dek divan başkanlık kuruluna verecek. 
     Serdar Bilgili ve Hasan Arat'ın, yönetim kurulu listelerini saat 18.00'e dek kurula vermesi gerekiyor. 
     Ayrıca 2 başkan adayı yarın yine kulüp binasında seçimde kullanılacak oy pusulalarının rengi için de kura çekimi yapacaklar. 
     Başkan adayları için açık yeşil ve ve açık turuncu renkteki oy pusulaları hazırlanırken, seçimde kullanılacak oy sandıkları da kulüp binasına getirildi. 
     10 bin 400'e yakın kongre üyesinin oy kullanma hakkına sahip 
     olduğu genel kurulun bu yıl rekor katılımla gerçekleşmesi bekleniyor. 
     Diğer yandan kulüp başkanı Serdar Bilgili, yarın akşam futbol takımı ve teknik heyete Ceylan Intercontinental Oteli'nde yemek verecek. 
     






</TEXT>
</DOC>
