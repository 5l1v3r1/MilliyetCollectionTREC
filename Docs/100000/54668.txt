<DOC>
<DOCNO> 54668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/yasam/yas05.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Astronotlar, bir servet giyiyor 
</HEADLINE>
<TEXT>

Ne Versace, ne Gucci, ne de Armani... NASA, pahalı giysi üretiminde dünyaları aştı’ Bir astronot kıyafeti 18 trilyon lira 
     AYTEN GÖRGÜN İstanbul 

     Durup dururken merak etmedik Newsweek dergisinin bir haberi bizi harekete geçirdi. Dergi, Bin Ladin’in 11 Eylül saldırılarından 1 hafta önce 200 astronot elbisesi ve gaz maskesi satın aldığını yazdı. Ancak öğrendik ki, bırakın 200 elbiseyi, birini almak için bile servet gerekiyor. Çünkü bir astronot giysisi 12 milyon dolar yani yaklaşık 18 trilyon lirayı buluyor. Astronot eldiveninin fiyatı ise 20 bin dolar yani 30 milyar lira. Yani derginin haberi doğruysa, Ladin’in astronot elbiselerine tam 2 milyar 400 dolar 3.6 katrilyon lira ödemiş olması gerekiyor. 
     
Çok anlamsız’      Uzay kostümünün astronotun ihtiyaçlarını giderdiğini belirten Prof. Dr. Mehmet Emin Özel, şu açıklamayı yapıyor "Yeryüzünde bunu kullanmanın anlamı ne olabilir Zehirli gaz ya da bombalama sırasında çöken toz, duman ya da radyasyondan korunmak için olabilir. Yine de, doğruysa, Bin Ladin’in neden böyle yaptığını anlamak mümkün değil." 
     
O kadar ağır ki...      Amerikan Uzay ve Havacılık Dairesi’nin NASA ürettiği giysilerin ağırlığı, uzayda yerçekimi olmadığı için bir soruna yol açmıyor. Yeryüzünde ise elbisenin ağırlığı hareketi zorlaştırıyor. 
     1961’de Neil Armstrong’un giydiği uzay elbisesi sırta asılan yaşam destek ünitesiyle birlikte yaklaşık 100 kiloydu. Günümüz uzay giysisi ise idrar toplama ünitesi, başlık, su torbası, biyomedikal destek gibi tüm gereçleri dahil yaklaşık 48.5 kilogram. 
     

</TEXT>
</DOC>
