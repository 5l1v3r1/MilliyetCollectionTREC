<DOC>
<DOCNO> 75836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/son/sontur04.html </URL>
<DATE> 2002/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün 1 Nisan şaka günü... 
</HEADLINE>
<TEXT>

     Bugün 1 Nisan şaka günü... 
     Dostlarınızın, iş arkadaşlarınızın, eşinizin ya da ailenizin, arkasından kahkahaların yükseleceği ''1 Nisan şakası'' ile karşılaşabilirsiniz. 
     Bunun için internet sitelerinde yayınlanan ilginç şaka önerilerinden faydalanabileceğiniz gibi, bazı mağazalarda satılan ''korkunç şaka'' malzemelerini de kullanabilirsiniz. 
     Ancak bu şakaları yapmaya hazırlanırken dikkatli olmak gerekiyor. Çünkü, ''ava giderken avlanmak'' tehlikesi de 1 Nisan'ın ilginç özellikleri arasında... Hiç beklemediğiniz bir haber, bir paket, bir telefon, sizi hiç ummadığınız bir şekilde yakalayabilir ve kandırıldığınızı, ancak kahkahalar atıldıktan sonra anlama şanssızlığına uğrayabilirsiniz. 
     1 Nisan günü, ''Gazetede okudum, sahte dolarları anlamak çok kolaymış, bir iki tane versene, bakayım'' diyen arkadaşınıza verdiğiniz banknotların geri dönmeme olasılığı yüksek... Çünkü, bazılarına göre, ''1 Nisan'da alınan mal geri verilmez''. 
     
     Şaka seçenekleri 

     İşte, internette yer alan ve aralarında ''can acıtacak'' nitelikte olanların da önerildiği bazı şakalar şöyle 
     Telefonunuzun telesekreterine ''Aloo, biraz bağır sesin gelmiyor... Sağol, şimdi seni dinliyorum'' şeklinde bir mesaj bırakırsanız, akşam olduğunda ağınıza düşen ''1 Nisan balıkları''nı dinlerken gülme krizine girebilirsiniz. 
     Ya da bu geceyarısı herkes yattıktan sonra kalkın ve gözünüze kestirdiğiniz bir ayakkabının bağlarını tamamen çözün. Ve daha sonra ayakkabının bağlarını, uçları burun yönünde olacak şekilde tekrar takın. Kurbanınız, sabah ayakkabısını giymeye çalışırken, ayakları her sabah giydiği ayakkabıya sığmayacak, biraz daha dikkatli baktığında olayı fark edecek ve 1 Nisan sabahında olduğunu gülüşmelerden sonra anlayacaktır. 
     Yarın işbirliği yapacağınız bir iş arkadaşınızla, diğerlerine güzel bir şaka yapabilirsiniz. 
     Önceden anlaştığınız arkadaşınızla aynı renk takım elbise ve gömlek giyip işe gidin. Elbiseleriniz mümkün olduğunca birbirinizin aynısı olsun. Yanınıza yaklaşıp ''Bu ne hal, ikiz gibi olmuşsunuz'' diyen arkadaşlarınıza, ''Müessese dağıtıyor, koş sende al, bedenine göre bulamazsın acele et'' diyerek, onların davranışlarını izleyebilirsiniz. 
     Eşinize de ilginç, hatta biraz da ''şok edici'' şakalarla farklı bir gün yaşatabilirsiniz. 
     Eşinizden erken gideceğiniz evinizi birisi karıştırmış gibi altını üstüne getirip kapıyı da açık bırakarak, eve ''hırsız girmiş'' izlenimi yaratabilirsiniz. 
     Eğer, eşinizin engin hoşgörüsü olduğuna inanıyor ya da ''Sonuçlarına katlanabilirim'' diyorsanız, bir kız arkadaşınıza eşinizi aratın. Arkadaşınız eşinize, ''Lütfen ondan uzak durun, çünkü onu seviyorum'' desin. Eşinizin tepkisi üzerine, arkadaşınız ''İyi o zaman, çocuğuna da sen bakarsın'' deyip telefonu kapatsın. Eve o gece küçük bir çocukla gidin ve karınıza çocuğu yolda bulduğunuzu söyleyin. 
     
     Hazır şakalar 

     Sulu şakalar için bu tür malzemeler satan dükkanlardan da yararlanabilirsiniz. Bu dükkanlarda satılan ve üzerine oturunca gaz sesi çıkaran ''pırt minderi'', yüzünüze yapıştırdığınızda yara izi gibi duran yapışkanlar, çaya atınca solucana dönüşen küp şekerler, kutuyu açınca yüzünüze fışkıran iskeletler, ilk akla gelenler... 
     Öte yandan, sanal şakalarla da dostlarınıza, arkadaşlarınıza 1 Nisan sürprizi yapabilirsiniz. 
     
     Nasıl ortaya çıktı 

     1 Nisan'ın ortaya çıkışı konusunda çeşitli varsayımlar bulunuyor. 
     İlk olarak eski Romalılar'ın Hilarya, Hintliler'in ise Huli Festivalleri'nde görülen şakaların, daha sonra 1564 yılında Fransa'da yapılan takvim düzenlemesi ile gelenek haline geldiği sanılıyor. 
     Fransa'da 1564 yılında takvimde yapılan reform ile yılbaşı 1 Nisan'dan 1 Ocak'a alındı. Bu arada 1 Nisan'ı sene başı olarak kabul etmeye devam edenlerle alay etmek amacıyla yapılan şakalar, bir süre sonra gelenek haline geldi. 1 Nisan'ı yılbaşı kabul edenlere ise ''Nisan Balığı'' adı verildi. 
     Fransa'dan sonra diğer ülkelere de geçen bu gelenek, 18. yüzyılda İngiltere ve İskoçya'ya da yayıldı, oradan da Amerika'ya taşındı. 
     Amerikalılar bu günü 28 Aralık'ta kutluyorlar. 
     
     Medyada 1 Nisan şakaları 

     Dünya'da ''şaka günü'' olarak bilinen 1 Nisan'da, insanlar birbirlerine yaptıkları ilginç şakalar ile eğlenceli dakikalar geçirirlerken, dünya medyasında da her yıl yayınlanan birbirinden ilginç şok haberler ile 1 Nisan şakaları yapılıyor. Şaka Günü 1 Nisan'ın ortaya çıkışı konusunda çeşitli varsayımlar mevcut. 
     İlk olarak eski Romalıların Hilarya, Hintliler'in ise Huli Festivalleri'nde görülen şakaların, daha sonra 1564 yılında Fransa'da yapılan takvim düzenlemesiyle geleneksel hale geldiği kanısı yaygın. Fransa'dan diğer ülkelere geçen şaka gününde, çeşitli ülkelerin gazete, televizyon ve ajansları, 1 Nisan'da, birbirinden ilginç ve şok etkisi yaratacak şaka haberler yayınlıyorlar. Geçmiş yıllarda yayınlanan ilginç şaka haberlerinden bazıları şöyle 
     149   Her yıl 1 Nisan'da yayınladığı şaka haberler ile dikkati çeken Rusya'nın Itar-Tass Ajansı, 1996 yılında yayınladığı, ''Rusya Parlamentosu Duma, Varşova Paktı'nı kurmaya hazırlanıyor'' haberiyle şok etkisi yaratmıştı. 
     149   İran'da reformist eğilimli Hammihan Gazetesi, geçmiş yıllarda yayınladığı haberde, dönemin ABD Dışişleri Bakanı Madeleine Albright'ın Tahran'ı ziyaret ettiği haberini vererek, yankı uyandırmıştı. Albright'ın, Tahran'da gazetecilerle konuştuğunu gösteren fotomontaj resmi de yayınlayan gazete, ABD'nın İran Büyükelçiliği'ni yeniden açacağına şaka haberde yer vermişti. 149   Japon Asahi Şimbun Gazetesi de, 1998'de, politikacılara gerçeği söyleten makinenin icat edildiği haberini, 1 Nisan'da şaka haber olarak yayınlamıştı. 149   BBC Radyosu da, 1 Nisan'da dinleyicilerine yaptığı şakada, ABD'de ''mucizevi tavuklar'' yetiştirildiğini, tavukların hem yumurta hem de süt vereceğini duyurmuştu. 
     149   Express Gazetesi, ''Çiftcilere Müjde'' başlığıyla verdiği haberde, ineklerin kulaklarına takılacak yeni icat edilmiş bir cihazla, hayvanların kendiliğinden ahırlara girecekleri haberine yer verirken, Daily Mail Gazetesi'nde de çaba göstermeden zayıflama sağlayacak ''yağ yiyen çoraplar'' çıktığını, şaka haber olarak duyurulmuştu. 
     149   Irak'ta yayınlanan Babil Gazetesi ise şaka haber olarak geçmiş yıllarda yayınladığı haberde, ambargo altındaki ülkede, gıda yardımının artacağını, öğrencilere de sınavlarda geçer not verileceğini müjdelemişti. 
     149   Suriye'deki Teşrin Gazetesi de, işsizlere aylık 60 dolar maaş bağlanacağı haberini, 1 Nisan şakası olarak yayınlamıştı. 
     149   Ülkemiz'de ise Cihan Haber Ajansı geçen yıl 1 Nisan'da ''Yeşil Yakalandı'' haberiyle, abonelerine ilginç bir şaka yapmıştı. 
     






</TEXT>
</DOC>
