<DOC>
<DOCNO> 65901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sontur15.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün kana bulandı, abisi ile kardeşini tabancayla öldürdü 
</HEADLINE>
<TEXT>

     Denizli'nin Güney İlçesi'ne bağlı Cindere Köyü'ndeki düğünde çıkan tartışmada, öfkeli kardeş, ağabeyini ve kardeşini tabancayla vurarak öldürdü, 2 yeğenini yaraladı. 
     Alınan bilgiye göre, köydeki düğün töreninde 3 kardeş arasında henüz belirlenemeyen bir sebepten tartışma çıktı. Sinirlerine hakim olamayan Mehmet Tekemen 44 , yanında taşıdığı tabancayla ağabeyi Hasan Tekemen 54 ve kardeşi Sedat Tekemen'e 40 ateş etmeye başladı. Hasan ve Sedat Tekemen, olay yerinde öldü. 
     Silah seslerini duyarak olay yerine gelen Hasan Tekemen'in oğlu Yıldıray 25 ve Sedat Tekemen'in kızı Şennur Tekemen 12 de amcaları Mehmet Tekemen'in kurşunlarına hedef olarak yaralandı. 
     Yıldıray ve Şennur Tekemen'in hastanede tedavilerinin sürdürüldü, katil zanlısı Mehmet Tekemen, jandarma ekiplerince gözaltına alındı. 
     






</TEXT>
</DOC>
