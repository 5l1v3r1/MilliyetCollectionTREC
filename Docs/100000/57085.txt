<DOC>
<DOCNO> 57085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/ekonomi/aeko.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF gönüllü’ye ikna oldu 
</HEADLINE>
<TEXT>

Bakan Keçeciler, IMF heyetine 30 bin işçinin gönüllü emeklilik için sıraya girdiğini ve işçileri emekliliğe zorlamanın insan haklarına aykırı olduğunu anlattı. IMF heyeti de bu konuda zorlayıcı olmadıklarını söyledi 
     ELÇİN ERGÜN -HARUN GÜREK Ankara 

     Uluslararası Para Fonu IMF heyeti önceki gün Devlet Bakanı Mehmet Keçeciler ile yaptığı görüşmede, gönüllü emekli olacak personeli yeterli buldu. 
     Bakan Keçeciler, işçilerin nasıl emekli edileceğini soran IMF heyetine, zorunlu emekliliğe gerek kalmadan 30 bin işçinin gönüllü emekli olabilmek için sıraya girdiğini söyledi. Keçeciler’i dinleyen IMF heyeti, devletin küçültülmesi ve kamudaki işçi sayısının azaltılmasında yöntemin önemli olmadığına işaret etti. IMF Avrupa bölge direktörlerinden Willy Kiekens’ın "Sorun gönüllülük temelinde çözümlenebiliyorsa zorlayıcı olmayacağız" dediği öğrenildi. 
     
Küçülme yetkisi alınacak      Hükümet devletin küçülmesi için yürürlüğe koyduğu tasarruf paketinin ardından gerekli yasal düzenlemeleri de yapmaya başladı. Devletin yeniden yapılanması için TBMM’den yetki alınmasına ilişkin yetki yasa tasarısı Bakanlar Kurulu’nda imzaya açıldı. Yasanın süresinin üç ay olduğu ifade edildi. Yetkinin Meclis’ten alınmasıyla birlikte tasarruf paketinde de yer alan konsolide bütçeye dahil DSİ, Köy Hizmetleri ve Karayolları gibi kurumların bölge müdürlüklerinin kapatılması gerçekleştirilebilecek. 
     
Doğalgaza 5 bin lira ATV      Tasarruf önlemleri kapsamında doğalgaza da yılbaşından itibaren 5 bin lira Akaryakıt Tüketim Vergisi ATV geliyor. Bu konudaki kararname taslağı hazırlanarak bakanların imzasına açıldı. 
     IMF’ye verilecek niyet mektubu da dün tamamlandı. IMF heyetinin bugün Türkiye’den ayrılması bekleniyor. Mektupta yer alan taahhütler şöyle 
     
Yabancı yatırım ofisi kurulacak      "İhale, borçlanma, tütün yasalarının çıkarılması. Yabancı yatırım önündeki engellerin kaldırılması, yabancı yatırımcı ofisi kurulması. Yolsuzlukla mücadele eylem planının uygulanması. Büyükşehir belediyelerinden Emlak Vergisi’nin iki kat artırılması. Doğalgazda belediye k r payının düşürülmesi. Kamu kuruluşları bölge müdürlüklerinin kapatılma takvimi. Şeker Fabrikaları özelleştirme takvimi. Telekom özelleştirme planı. Kamu bankalarının yeniden yapılandırılmasının sürdürülmesi. Özel bankaların güçlendirilmesi ve risk kontrol merkezlerinin kurulması. Fon bankaları alacak tahsilatının hızlandırılması. Banka alacaklarının tahsilatı ve iflas sürecinin kısaltılması için İcra İflas Yasası değişikliği. Kamu mali sektörü ve tarım reformu takvimi. Kamu organizasyon şemasının gözden geçirilmesi ve devletin etkin hale getirilmesi." 
     
7 milyar dolar bütçeye      Bu arada IMF’den sağlanacak 10 milyar dolarlık kaynağın 7 milyar dolarlık kısmının bütçe, 3 milyar dolarlık kısmının da Merkez Bankası rezervlerini güçlendirmede kullanılacağı öğrenildi. Krediyle ilgili karar ocak ayında yapılacak IMF İcra Direktörleri toplantısında alınacak. 
     
Bahçeli Daha ne güvencesi istiyorlar      ÖNDER YILMAZ Ankara 

     MHP Genel Başkanı ve Başbakan Yardımcısı Devlet Bahçeli’nin IMF Avrupa Direktörlüğü’nden Willy Kiekens’a randevu vermemesinin altında, Fon’un liderlerden tekrar "siyasi güvence" anlamına gelen "imza" istemesinin yattığı öğrenildi. 
     Milliyet’in, "IMF’ye randevu vermemenizin bir nedeni var mı " sorusunu "Hayır. Sadece programım yoğundu. Bütçe görüşmeleri ve bakanlıkta bekleyen çalışmalar vardı" diye yanıtlayan Bahçeli’nin kapalı kapılar ardında sert konuştuğu ortaya çıktı. 
     Alınan bilgiye göre Kiekens, koalisyon liderlerinden Bahçeli ile de görüşmek istedi. Bahçeli, "talebin nedenini" kurmayları aracılığıyla sordurttu. IMF heyetinden, 2002 - 2004 ekonomi uygulama programı konusunda siyasi güvence olup olmadığının konu edileceği yanıtını alan Bahçeli, "Biz ilk niyet mektubunun altına imza atmadık mı, daha ne güvencesi istiyorlar " diyerek tepki gösterdi ve "Hazine ile konuşsunlar" dedi. Bahçeli, Teknik görüşmeleri tamamlayıp sonra bize gelmeliler" diye konuştu. 
     



 EKONOMİ 



















</TEXT>
</DOC>
