<DOC>
<DOCNO> 76035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/son/sonspo23.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
1965 Beşiktaşlılar Cemiyeti'nden Bilgili'ye tepki.. 
</HEADLINE>
<TEXT>

     Beşiktaş'ta Serdar Bilgili'nin kulüp başkanlığına seçildiği kongrenin yankıları sürerken, 1965 Beşiktaşlılar Cemiyeti, yazılı bir açıklama yaparak, Bilgili'ye tepki gösterdi. 
     Cemiyetten yapılan açıklamada, Bilgili'nin üslubunun ileriki günlerde camiayı içinden çıkılmaz sorunlar yumağına çevirebileceği iddia edilerek, ''Sayın Bilgili'nin Beşiktaş Kulübü'nün onurlu ve şerefli üyelerine Mafia uzantısı , Tinerci gibi yakıştırmalarda bulunduktan sonra, Camiayı birleştireceğim iddiası hiçbir şekilde inandırıcı değildir. Bilgili, bundan böyle Beşiktaş ailemiz üyelerine hangi üslupla hitap ederse, aynı üslupla cevabını alacaktır'' denildi. 
     1965 Beşiktaşlılar Cemiyeti Genel Sekreteri Hasan Bozkurter 
     imzasıyla yapılan açıklamada, kısaca şu görüşlere yer verildi 
     ''Sayın Bilgili'ye diyoruz ki, siz şimdi seçim öncesi 2 yılda yapmayı vaad ettiklerinizi gerçekleştirmeye başlayınız. Muhalefet olarak kurduğumuz gölge kabine ile sizi ve yönetiminizi saniye saniye izleyeceğiz. Yapacağınız doğruların yanında, yanlışlarınızın da karşısında olacağız. Bilgili'den kimin mafya, kimin kokainci, kimin tinerci olduğunu, isim isim açıklamasını talep ediyoruz. Aksi halde büyük Beşiktaş camiasının değerli üyelerini zan altında bırakacağını, bunun Beşiktaş başkanlık koltuğunu dolduran kişiye yakışmayacağını kendisine hatırlatırız. Bu isimleri en kısa sürede açıklamadığı takdirde kendisi zan altında kalacaktır.'' 
     






</TEXT>
</DOC>
