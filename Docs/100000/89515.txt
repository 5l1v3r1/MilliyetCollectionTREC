<DOC>
<DOCNO> 89515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/ekonomi/eko04.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KDV’deki artış yüzde 100’ü geçti 
</HEADLINE>
<TEXT>

Yılın ilk beş ayında 8.9 katrilyonluk faiz dışı fazla elde edilirken, ekonomideki canlanma nedeniyle KDV tahsilatındaki artış ikiye katlandı 
     ANKARA Milliyet 

     Yılın ilk beş ayına ilişkin bütçe uygulama sonuçları umut verici. 15.9 katrilyon liralık 2002 yılı toplam faiz dışı fazla hedefinin 8.9 katrilyon liralık bölümü beş ayda elde edilirken ekonomideki canlanmanın en önemli gösterlerden biri olan KDV tahsilatındaki artış yüzde 100’ün üzerine çıktı. 
     
     Hedefler tutacak’ 
     Maliye Bakanı Sümer Oral’ın dün yaptığı yazılı açıklamaya göre, ilk beş ayda 21 katrilyon 31 trilyon lirası vergi olmak üzere 29 katrilyon 856 trilyon liralık gelir elde edildi, faiz hariç 20 katrilyon 889 trilyon liralık harcama yapıldı. Bütçede 8 katrilyon 967 trilyon lira fazlaya ulaşıldı. 
     Vergi gelirlerinde geçen yılın aynı dönemine göre yüzde 56 tahsilat artışı sağlanırken nisan ayı sonu itibariyle yüzde 77 artış sağlanan KDV tahsilatında bu oranın yüzde 100’ü geçtiğini açıklayan Oral, "Yürütülmekte olan ekonomik programın en önemli unsuru faiz dışı bütçe fazlası, bundan önceki aylarda olduğu gibi yine hedefin üzerinde gerçekleşti. Programın Maliye politikası bölümü, titizlikle ve başarıyla uygulanmaktadır. Yıl sonu için 15.9 katrilyon lira olarak hedeflenen faiz dışı fazlanın gerçekleştirileceği anlaşılmaktadır" dedi. 
     
5 aylık bütçe rakamları Vergi gelirleri 21.0 katrilyon Konsolide gelirler 29.8 katrilyon Bütçe fazlası 8.9 katrilyon Yıl sonu bütçe fazlası hedefi 15.9 katrilyon KDV artışı mayıs Yüzde 100      
     



 EKONOMİ 






















</TEXT>
</DOC>
