<DOC>
<DOCNO> 86064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/yazar/zbirand.html </URL>
<DATE> 2002/05/25/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Murat Karayalçın’a hayırlı olsun... 
</HEADLINE>
<TEXT>

     Murat Karayalçın, Sosyal Demokrat Halk Partisi-SHP parti kurdu. 
     Aslında bu oluşumu tek başına değil de, Erdal İnönü ve diğer arkadaşlarıyla yüklenmek istiyordu. Olamadı. Sonunda kendini ön plana atmak zorunda kaldı. 
     Karayalçın, Türk politikasının en içten, art fikri olmayan, fikir namusu bulunan mert isimlerinden biridir. Siyasi kariyeri süresince olumlu puanlar almıştır. Bu defaki girişimi, şimdiye kadarkiler arasında en güç olanıdır. Zira temel soru, yeni partisini iktidara taşıyıp taşıyamayacağıdır. 
     Karayalçın’ın iki zorluğu var. 
     
     1. Siyaset öylesine bir "business" oldu, kurulması çok pahalı ve büyük emek isteyen bir dev klüpleşmeye dönüştü ki, insanlar artık içerikten çok, işin zarfına bakıyorlar. Oy verecekleri partinin kendilerine ne gibi bir "yarar" getireceğini tartışıyorlar. Açıkçası çıkar hesabı yapıyorlar. Ardından da, "Bu parti iktidar olabilir mi, olamaz mı " hesabını yapıyorlar. Seçmene ulaşmak ve bu beklentilerini yanıtlamak ise, para işi. 
     Programın farklılığı yetmiyor. 
     2. Artık ideolojik farklılıkların sınırları çok daraldı. Bırakın sol partiler arasındaki farkı, sol ile merkez sağ arasında dahi büyük fark kalmadı. İnsanlar seçim yapmakta zorlanıyorlar, zorlandıkça da "liderleri" tercih etmeye başlıyorlar. Lideri beğeniyor veya beğenmiyor, ona göre oy veriyorlar. 
     Karayalçın bu iki zorluğu aşabilecek mi Bu zorluk sadece ona ait değil. Yeni kurulan tüm partilerde aynı sorun yaşanıyor. Karayalçın’ın avantajı, geçmişinin geleceğinin güvencesi olması. Onun, tanıtılmaya fazla ihtiyacı yok. Ancak işi h l zor... 
     Hayırlı olsun... 
     
Bayar siyasete doğrularla girdi      Türk siyasetinin böyle "insanlara" ihtiyacı var. Bu "insanlar" ile aynı fikirleri paylaşmayabilirsiniz. Seçimde oyunuzu da vermeyebilirsiniz. 
     Ancak bu "insanlarla" uygar 
     biçimde tartışabilirsiniz. Uluslararası bazı değerleri ve kuralları paylaştığınız için, diyalog kurabilirsiniz. 
     M. Ali Bayar’dan söz ediyorum. 
     Demokrat Türkiye Partisi liderliğine seçildikten sonra CNN TÜRK’teki MANŞET programında buluştuk. 
     Bu "insan"ın politikaya girmesi, Türk siyasetini zenginleştirecek ve kalitesini attıracaktır. Dünya görüşünüze uymayan politikalar ile karşınıza çıksa dahi, Bayar, Türkiye’yi 2002’li yıllara taşıyacak vizyona ve uluslararası doğrulara sahip bir "insan". Keşke bu "insanlar" artsa, solda ve sağda böyle gençler politikaya girseler. İşte Türkiye, o zaman çok daha çabuk düzlüğe çıkabilir. 
     Bayar’ın yeni DTP’si, yelpazenin merkez sağında oturacak. Ancak, aynı sahada koşturan DYP’den veya MHP’den birkaç gömlek daha çağdaş, daha genç, daha vizyonlu olacak. 
     Şimdi sizleri görür gibi oluyorum. Hafif bir gülümsemeyle "Ooo tamam, bu söylem ve politikalarla değil seçim kazanmak, partisindeki 3-5 oyu dahi kaybeder. Bizim millet bu laflardan anlamaz. Yok çağdaşlıkmış, ulusal doğrularmış, bunlar karın doyurmayacağı için, iş yapmaz" diyeceksiniz. 
     Yani, Türkiye’de oy toplamak için, diğerleri gibi tutamayacağın sözler vermek, köylü ve çiftçiye rüşvet dağıtmak, boş sloganlar ve vatan millet edebiyatı yapmak gerekiyor. 
     Eğer bu dedikleriniz doğru çıkarsa, meheldir bize. O zaman bırakalım, işe yaramazlar, çağ dışılar bizi yönetsinler. 
     
     Bayar, gerçek sağı kabul ettirecek 
     Mehmet Ali Bayar’dan beklenen, görüşlerini paylaşmayanların da saygı duymasını sağlamaktır. Sol görüşleri, azınlık sesleri de koruyabilmektir. 
     MANŞET programında karşımda gördüğüm M. Ali Bayar beni bu yönden heyecanlandırdı. İçi boş sözler, artık bıkkınlık veren hamaset yerine, demokrasiyi tercih etti. Türkiye’nin demokrasi sayesinde bölünmeyeceğini, hedefinin, Avrupa Birliği olduğunu söyledi. 
     Kıbrıs’ta çözümsüzlüğün, Türkiye’ye çok zarar vereceğinin altını çizdi. 
     Güneydoğu konusunda da bağnazlık bayrağını değil, gerçekçilik bayrağını açtı. Sahayı HADEP’e bırakmayacağını, "OHAL biran önce kaldırılmalıdır" diyerek gösterdi. 
     
     Artık yeni bir siyaset anlayışı geliyor 
     Tekrar ediyorum, M. Ali Bayar’ın politikalarını paylaşmayabilirsiniz, farklı dünyalarda olduğunuzu düşünebilirsiniz ancak, Bayar gibi "yeni politikacıların varlığını" desteklememiz gerekir. 
     Türkiye’yi, bu yeni kuşak ileri götürecek. Hangi siyesi renge sahip olurlarsa olsunlar, onları küstürmememiz, korkutup kaçırmamamız gerekir. 
     Cem Boyner’e biraz ilgi gösterip desteklesek iyi olmaz mıydı Politikanın düzeyi yükselmez miydi Boyner’i korumamakla, kaçırmakla kim kaybetti Boyner değil, bizler kaybettik. M. Ali Bayar’lara muhtacız. MHP’de, DYP’de ve ANAP’ta, yeni dünya anlayışı olan, eskilerden farklı etik değerlere inanan genç politikacılar istiyoruz. Bundan dolayı Mehmet Ali Bayar’ları cesaretlendirmemiz gerekiyor. 
     Eskiler ve eski düzenin değişmeyeceğine inananlar h l "Bunlardan bir şey çıkmaz" diyedursunlar. Şöyle bir etraflarına 
     bakıp piyasaya giren yeni suratları görmelerini tavsiye ederim... 
     Beyler Türkiye değişiyor. 
     Mehmet Ali Bayar’lar hoşgeldiniz... 
     
İrtemçelik’i dinler misiniz      Eski Devlet Bakanı, İstanbul 
     Bağımsız Milletvekili Mehmet Ali İrtemçelik, yeni olduğu politika sahnemizin en kişilikli, donanımlı ve ufuklu aktörlerinden biri. 
     Yaşadığımız kritik günlerle ilgili 
     bir uyarısı ve önerisi var 
     "Başkent Hastahanesi’nde gerçekleşen liderler toplantısı ertesinde yapılan açıklamalar, gerekenler hızla yapılmadığı takdirde, ülkemizin iç ve dış gündeminin katlanarak ağırlaşmasına yol açacak niteliktedir. Türkiye, "vek let yok", "erken seçim yok" kararlarıyla kendine iyiden iyiye zarar verme sürecine itilmiştir. Cumhuriyetin vazgeçilmezleri temelinde yeni bir başlangıç yapabilmeye şiddetle ihtiyacımız vardır. Serinkanlılık kadar sağduyu, ciddiyet ve cesaretle hareket etmek kendimizle dürüst olmak zorundayız 
     o Eğer Sayın Başbakan, açıklanan fiziksel rahatsızlıklarının yanısıra ciddi bir idrak sorunuyla da m l l değil ise, artık ağır görev ve sorumluluklarını taşıyabilecek durumda olmadığını anlayamaması mümkün değildir. Bu takdirde, görevini bırakmamak hususunda gösterdiği 
     direnç Türkiye’ye saygısızlıktır ve 
     kabul edilemez. 
     o Eğer Sayın Başbakan herkesin gördüğünü göremiyor, artık görevlerini yerine getiremeyecek durumda olduğunu anlayamıyor ise, benmerkezli siyasi çıkar hesaplarıyla kendisini bir paravan gibi h l o makamda tutmak 
     Sayın Ecevit’e hiç hak etmediği 
     bir eziyeti saygısızca reva görmektir ve kabul edilemez. 
     o İçine girdiğimiz bu kritik günlerde, herkes, söylemi, yaptıkları ve yapmadıkları konusunda dikkatli olmalı bunların belki birkaç hafta, en geç birkaç ay sonra karşısına çıkacağını bilerek davranmalıdır. Dün, Başkent Hastahanesi’nden yayınlanan görüntüler ile yapılan açıklamalar arasındaki saklanamaz çelişkiler, Sayın Başbakan’ın sağlığı yönünden görevine gerçekten devam edip edemeyeceğine ilişkin bir tetkikin ivedilikle yapılıp, sonucunun kamuoyuna açıklanması zorunluluğuna işaret etmektedir. Sonucunu şimdiden bilmek için artık tıp uzmanı olmak gerekmeyen bu işlemden kaçınılması belki mevcut koalisyonun adabıyla bağdaşabilir, ancak devlet yönetme ciddiyet ve sorumluluğunun gerekleriyle bağdaştırılamaz. Türkiye’nin, kimsenin hatırı için kaybedilecek zamanı, "kibarlık olsun" diye kendine kötülük edilmesine kayıtsız kalmaya hakkı yoktur. Gelişmeler ışığında daha da netleşen ulusal ihtiyacımız, hemen yeni bir hük met, sonra da erken seçimdir." 
     
Şen Teyze...      Şen Sahir Sılan’ı ilk önce eşimin albümünde gördüm. Resimde eşim bir aylıktı ve "Şen Teyze’si" ona yanağını dayamıştı. 
     Sonraki yıllarda Şen Teyze, aile dostu, New York’ta Birleşmiş Milletler’de haber kovalarken "her derde deva kurtarıcı" İstanbul’a geldiği zamanlarda kayın validemin arkadaşı olarak tanıdım. 
     Doğrusu tanımamışım. "Pişman Değilim" adlı anılarını okurken ne kadar müthiş bir insan olduğunu, ne denli hayat mücadelesi verdiğini anladım ve onu bir kere daha takdir ettim. Anılarını bizimle paylaştığı için ona müteşekkirim. Bir İstanbul hanımının hayatının sadece "alem" olmadığının en güzel örneği bu kitap. 
     Teşekkür ederiz Şen Teyze... 
     
     







Milliyetçilik ve Kürtler 


Dananın kuyruğu 


İhtarname... 


Bahçeli’den cesur adımlar bekliyorum 


45 parti, 45 çözüm değil 


Cem Derviş ikilisi çare olur 


İz şansı 


Onno dağı 


Eskişehir’de bir vaha Anadolu Üniversitesi 


Bu yıl Irak’a saldırı yok... 


Sevmek mi istersiniz, yoksa sevilmek mi 


Bir memleketin deniz işleri... 


Seçimin ekonomi politiği 


İTO’da 50 yıl çalışabilmenin sırrı nerede 


Kanuni’den Beri 


Murat Evgin "Türk gibi rock" yapıyor 


Kapı kapı dolaştı bankasını sattı 


</TEXT>
</DOC>
