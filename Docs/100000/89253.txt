<DOC>
<DOCNO> 89253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sonspo08.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü antrenörlerinden "Yanal'a destek" istifası... 
</HEADLINE>
<TEXT>

     Ankaragücü Kulübü Başkanı Cemal Aydın'ın, kulübün bilgisayar programlarını aldıkları gerekçesiyle, ''Hırsızlık yaptılar'' dediği eski teknik direktör Ersun Yanal'ın yardımcıları, suçlamalar nedeniyle görevi bıraktıklarını açıkladılar. 
     Yardımcı antrenörler Metin Bayındır, Mesut Bakkal ve Özcan Bizati adına, avukatlar Tayyar Ünsal ve Yunus Fatih Kalkan'ın yaptığı yazılı açıklamada, müvekkillerinin Ankaragücü'nde görev aldıkları süreç içinde, her zaman meslek ahlakıyla temsil ettikleri kulübün manevi kişiliğini, kendi çıkarlarının üzerinde tuttukları ifade edildi. 
     Çalındığı ileri sürülen bilgisayar programlarının Özcan Bizati'ye ait olduğu belirtilen açıklamada, şu görüşlere yer verildi 
     ''Programların Özcan Bizati'ye ait olduğu, fatura ve makbuzla sabittir. 
     Söz konusu haksız suçlalamar karşısında, 31.05.2003 tarihinde sona erecek sözleşmelerine bağlı kalmaları beklenemeyeceğinden, müvekkillerimiz görevlerini bırakmışlardır. Bu konudaki kanuni müraacatları, gerek Ankaragücü Spor Kulübü, gerek de Futbol Federasyonu nezninde yapılmıştır. 
     Bu müvekkiler, Türk futbolu içinde önemli bir yeri olan Cemal Aydın ve Mümtaz Karakaya'yı ''fair-play'' çerçevesinde hareket etmeye davet ve bu kavganın bir an önce sona ermesi arzusu içindedirler.'' 
     





</TEXT>
</DOC>
