<DOC>
<DOCNO> 52689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/dunya/dun02.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Airbus türbülans yüzünden düşmüş 
</HEADLINE>
<TEXT>
Türbülanstan kuyruksuz çıktı 
New York’ta düşen yolcu uçağıyla ilgili en kesin bilgi Ulusal Ulaştırma Güvenlik Kurulu’ndan geldi Uçak türbülansa girdi, kuyruğu koptu ve... 
     DIŞ HABERLER SERVİSİ 

     ABD’nin New York kentindeki JFK Havaalanı’ndan kalktıktan 3 dakika sonra yerleşim birimlerinin üstüne düşen American Airlines’a ait Airbus A300 tipi yolcu uçağıyla ilgili yapılan incelemelerde, uçağın türbülansa girdiği ve kuyruğunu kaybettiği anlaşıldı. Uçağın düşüşüyle ilgili ilk olarak terörist saldırı’ yorumu yapıldı ardından "Motora kuş girdi" denildi. İlk karakutunun incelenmesinin ardındansa yolcu kabininden iki şüpheli ses geldiği’ açıklandı. 
     
     Öndeki jumbo jet sonu oldu 
     Ancak bugüne kadar yapılan en gerçekçi ve somut delillere dayalı’ bilgi, Ulusal Ulaştırma Güvenlik Kurulu’ndan NTSB geldi. 265 kişinin ölümüne neden olan uçağın, kendisinden önce havalanan jumbo jetin yarattığı türbülansa kapıldığı kesinlik kazandı. NTSB eşbaşkanı Mavrion Blakey, bilgi kayıtlarına göre uçağın iki kere türbülansa girdiğini açıkladı. Blakey, her iki türbülansın da aynı yoğunlukta etki yarattığını belirtti. 
     
     Sabotaj ihtimali zayıf 
     Kurulun yöneticilerinden George Black ise uçağın kuyruğunun koptuğunu ancak, pilotların geriyi görme aynası olmadığı için durumu fark etmeyip umutsuzca uçağı düzgün pozisyona geçirmeye çalıştıklarını açıkladı. Arka kanatçıklar ile yönlendirme panelinden oluşan 9 metrelik kuyruk bölümü üzerinde inceleme yapan uzmanlar, parçanın zarar görmediğini, bunun da sabotaj ihtimalini azalttığını belirtti. Kalkıştan kısa bir süre sonra uçağın 2 motorunun düştüğü de ifade ediliyor. 
     



 DÜNYA 















</TEXT>
</DOC>
