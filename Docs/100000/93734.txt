<DOC>
<DOCNO> 93734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sontur04.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da kanlı gece... İki kavga, iki cinayet... 
</HEADLINE>
<TEXT>

     Ortaköy'de silahlı saldırıya uğrayan 1 kişi öldü, 2 kişi yaralandı. Bayrampaşa'da da 1 kişi bıçaklanarak 
     öldürüldü. 
     Ortaköy Dereboyu Caddesi'nde gece saatlerinde meydana gelen olayda, Mustafa Baltacı adlı kişi, aralarında önceden husumet olduğu belirtilen Kabris Boyacı'ya 65 , silahlı saldırıda bulundu. 
     Boyacı olay yerinde ölürken, yanında bulunan Vedat Düşmez ve Mehmet Yılmaz yaralandı. Şişli Etfal Eğitim ve Araştırma Hastanesi'ne kaldırılan yaralıların sağlık durumlarının iyi olduğu öğrenildi. 
     Polis yetkilileri, olay yerinden bir otomobille kaçan Baltacı'nın yakalanmasına çalışıldığını bildirdiler. 
     Bu arada Bayrampaşa Orta Mahalle Çevreyolu Sokak üzerinde, Bayram Çıtak ile arkadaşı Namık Demir arasında henüz belirlenemeyen bir nedenle tartışma çıktı. 
     Tartışmanın kavgaya dönüşmesi sonucu üzerinde taşıdığı bıçağı çeken Demir, Çıtak'ı vücudunun çeşitli yerlerinden yaraladı. Özel İren Hastanesi'ne kaldırılan Bayram Çıtak 23 , burada yapılan müdahaleye rağmen kurtarılamadı. 
     Namık Demir'in ise olaydan sonra polise teslim olduğu belirtildi. 
     





</TEXT>
</DOC>
