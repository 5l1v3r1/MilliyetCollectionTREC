<DOC>
<DOCNO> 79970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/son/soneko09.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, en yüksek büyüme oranını 1980 - 90 yıllarında yakaladı 
</HEADLINE>
<TEXT>

     Dünya Bankası Kalkınma Göstergelerine göre, Türkiye, en yüksek büyüme oranını 1980-90 döneminde yakaladı. 
     Dünya Bankası'nın, 2002 Dünya Kalkınma Göstergeleri'nden derlenen bilgiye göre, Türkiye, 1980-90 döneminde, dünyanın ençok gelişen ekonomilerinin başında yer aldı. 
     1980-90 döneminde ortalama, yüzde 5.4 üzerinde büyüyen Türkiye'nin büyüme oranı, 1990-2000 döneminde yüzde 3.7 düzeyinde gerçekleşti. 
     1980-90 döneminde, tarımda, yıllık ortalama büyüme yüzde 1.3 iken, 1990-2000 döneminde yüzde 1.4 olarak gerçekleşti. 1980-90 döneminde, sanayii sektöründe yüzde 7.8 oranında büyüyen Türkiye'nin, aynı sektördeki büyüme oranı 1990-2000 döneminde yüzde 4.1 olmuştu. 
     
     En yüksek büyüme imalat sektöründe... 
     1980-90 döneminde en yüksek büyüme oranı, yüzde 7.9 ile imalat sanaayinde gerçekleşti. 
     İmalat sektöründeki hızlı büyüme oranı, diğer yıllardaki büyümenin de tetikleyicisi oldu. 
     1990-2000 döneminde, imalat sektöründeki büyüme oranı ise yüzde 4.8 olarak gerçekleşti. 
     Hizmetler sektöründeki büyüme oranı, 1980-90 döneminde yüzde 4.4 olurken, 1990-2000 döneminde yüzde 3.7 olarak gerçekleşti. 
     





</TEXT>
</DOC>
