<DOC>
<DOCNO> 87734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sontur02.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan "Yeni bir fetih başlayacak" 
</HEADLINE>
<TEXT>

     Kapatılan Refah Partisi'nin Genel Başkanı Necmettin Erbakan, Türkiye'nin yeni bir fethe susadığını belirterek, "Yeni bir fetih başlayacak. Allah'ın izniyle bu fethe kesinlikle inanıyoruz" dedi. 
     Elazığ Anadolu Gençlik Dergisi'nin organize ettiği "İstanbul'un Fethi'nin 549. Yılı Kutlamaları"na katılmak için Elazığ'a gelen Erbakan, kutlamalar öncesi Elazığ Belediye Başkanı Hamza Yanılmaz'ı ziyaret etti, Elazığ Bağımsız Milletvekili Mehmet Ağar ile görüştü. 
     Daha sonra kutlamaların yapıldığı Atatürk Stadyumu'na giden Erbakan, "Milletimiz bir milli görüşe ne kadar susamıştır şu gün apaçık ortadadır. Çünkü milli görüşten nasibi yeteri kadar bulunmayan insanlar, ülkenin ekonomisini her türlü milli menfaatini dışarıdaki insanlara bağladılar. Bu maddi ve manevi çöküntü, milletimizin 4 yıldan beri böylece bunalttı. Bundan dolayı şimdi milletimiz her zamandan daha fazla kurtuluşa susamış bulunuyor" diye konuştu. 
     





</TEXT>
</DOC>
