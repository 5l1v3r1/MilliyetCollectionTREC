<DOC>
<DOCNO> 81345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/01/ekonomi/eko06a.html </URL>
<DATE> 2002/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtdışına alo’ ucuzladı 
</HEADLINE>
<TEXT>

Ülke kademelerindeki yeni düzenlemeyle, bazı ülkelerle yapılan telefon görüşmelerinin ücreti yüzde 32 ile 42 arasında indirildi 
     ANKARA Milliyet 

     Türk Telekomünikasyon AŞ, şehiriçi tarifelerdeki indirimden sonra ABD, Kanada, Orta Asya Türk Cumhuriyetleri ve diğer bazı ülkelerle yapılan yurtdışı telefon görüşme ücretlerinde de indirim yaptı. 
     Genel Müdür İbrahim Hakkı Alptürk, Türk Telekom’un uluslararası telefon tarifelerindeki ülke kademelerinin yeniden düzenlendiğini ve bununla bazı ülkelerde yüzde 32 ile 42 arasında indirim sağladıklarını söyledi. Alptürk, "Telefon görüşmelerinin sık yapıldığı ülkelerden Amerika, Kanada, İsrail ve Kazakistan ile yapılan bir dakikalık görüşme ücreti 1.250.000 TL’den 850.000 TL’ye yüzde 32 Gürcistan, Tacikistan, Türkmenistan ve Özbekistan ile yapılan bir dakikalık görüşme ücreti 850.000 TL’den 550.000 TL’ye yüzde 35 Japonya, Suudi Arabistan ve Irak ile yapılan bir dakikalık görüşme ücreti ise 2.150.000 TL’den 1.250.000 TL’ye yüzde 42 inmiştir" dedi. 
     Söz konusu ücretlere KDV, Hazine ve haberleşme vergileri dahil. 
     



 EKONOMİ 
















</TEXT>
</DOC>
