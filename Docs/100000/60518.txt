<DOC>
<DOCNO> 60518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/04/yasam/yas02.html </URL>
<DATE> 2002/01/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Asıl özgürlük 40’ında başlar 
</HEADLINE>
<TEXT>

Psikologlara göre hayattaki en büyük pişmanlıklar, 40’lı yaşlarda insanın beynini ve yüreğini mengeneye alıyor.. Ve böylece, Ben ne istiyorum ’un arayışı başlıyor.. 
     EYVAH Yaşlanıyorum 
Elif Korap - 2 

     Her dönem yaşama dair her şeyin yeniden keşfedildiği bir uyanış. Ve bu uyanışın neresinde durulduğundan çok, uyanışın ayırdında olmak önemli uzmanlara göre. 
     Yaşanan bu keşifte en zorlu dönemlerden biri de 40’lı yaşlar. Psikolog Doğan Cüceloğlu’na göre bu yaş dilimini yıpratıcı kılan, hayattaki en büyük pişmanlıkların 40’lı yaşlarda belirmesi. 
     
     Kadın için daha zor 
     Cüceloğlu pişmanlıkların bu denli önemli bir konuma gelişini şöyle açıklıyor 
     "30’lu yaşlar da da pişmanlık var, ama hala bazı şeylerin değişebileceği inancı hakim. Oysa 40’larda kişi yeni bir hayata başlamak için geç kaldığını düşünüp umutsuzluğa kapılıyor. Şu ana kadar para kazanmış, kendime bir ev almış ve mesleğimde şu kariyeri elde etmiş olmalıydım, diyerek ilk kez çaresiz kaldığını düşünüyor." 
     
     Erkek aldatıyor çünkü... 
     40’lı yaşlar özellikle kadınlar için daha yıpratıcı oluyor. 
     Gençliği ve güzelliği ile bu yaşlara kadar ilgi odağı olan kadın, kendisine iyi bakmadıysa fiziksel güzelliğinde kayıplar yaşıyor. Ne yazık ki kadına toplum tarafından daha çok 20 ve 30’lu yaşlarında değer veriliyor. Örneğin, tüm dünyada olduğu gibi Türkiye’de de 40 ve 50 yaşlarına gelmiş erkek oyuncular önemli rollere çıkarken, filmlerde kadın başroller her zaman genç ve güzel oyunculara bırakılıyor. Bu da kadın ve erkeğin aynı süreçleri farklı yaşadığını gösteriyor. 
     Cüceloğlu’na göre aldatmaların en yoğun yaşandığı dönem de 40’lı yaşlar. Cüceloğlu bu durumu şu nedene bağlıyor 
     "Özellikle erkek, 40’lı yaşlarda eşini aldatma eğilimi gösteriyor. Yaşadığı pişmanlıklar ve son çırpınışlar bunun nedeni. Eşinden sıkılıyor ve treni kaçırmamak için yaptığı hataları düzeltmeye çalışıyor. Aldatmanın bir nedeni de kişilerin hala genç oldukları konusunda kendilerini telkin etmeye çalışmaları. Aslında kadın da aynı duygular içinde fakat, toplumsal baskılar nedeniyle düşündüklerini uygulayamıyor." 
     Cüceloğlu, erkeklerin eşlerini aldatırken genç kadınları tercih etmelerini ise genetik çekim’e bağlıyor. Ona göre, genç kadınlar doğurgan oldukları için erkekler onlara yöneliyor. 
     
     Seçiminizi yapın 
     Cüceloğlu, insanların kaderci yaklaşmak yerine sorunları çözmeye çalışmaları gerektiğine de dikkat çekiyor ve sözlerini şöyle tamamlıyor 
     "Her yaşın olumlu yönü değerlendirilmeli. Örneğin 40’lı yaşların 20 ve 30’a göre büyük avantajları var. 30’lu yaşlarda insanlar çevrelerinin ve mesleklerin kendilerine dayattıkları kalıplar içinde yaşıyor ve o durumda mutlu olduklarını varsayıyorlar. 40’lı yaşlarda ise bu değişiyor ve kişi ben ne istiyorum’a daha çok önem vermeye başlıyor." 
     
     İşte 40’ların endişeleri’ 
     40’lı yaşlarda erkek 

</TEXT>
</DOC>
