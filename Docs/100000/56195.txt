<DOC>
<DOCNO> 56195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/son/soneko08.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman ekonomisinin her yıl 700 bin göçmene ihtiyacı var 
</HEADLINE>
<TEXT>

     Almanya'nın Bonn kentinde bulunan ve istihdam piyasası araştırmaları yapan ''İstihdamın Geleceği'' IZA 
     adlı enstitü, istihdam piyasasındaki vasıflı eleman ihtiyacının karşılanabilmesi için Almanya'ya her yıl en az 700 bin göçmenin gelmesi gerektiğini belirtti. Der Spiegel dergisi, Federal hükümet tarafından kurulan Göç Komisyonu için hazırlanan ve önümüzdeki hafta resmen açıklanacak İZA'nın bir raporuna göre, Almanya'daki demografik gelişmenin dengelenebilmesi için ülkeye acilen yabancı işçi alınması gerektiğini yazdı. Alman şirketlerinde, gelecek 20 yıl içerisinde yaklaşık 1 milyon 200 bin yüksekokul mezunu ve 4 milyon 200 bin vasıflı eleman açığı oluşacağına dikkat çekilen raporda, vasıfsız işlerin sayısının azalacağı ve bu işler için yeterli yerli potansiyel bulunduğu için, vasıfsız yabancı işçiye fazla ihtiyaç duyulmayacağı kaydedildi. 
     






</TEXT>
</DOC>
