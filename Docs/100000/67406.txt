<DOC>
<DOCNO> 67406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/yazar/gureli.html </URL>
<DATE> 2002/02/13/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Sevgi özveri ve emek ister 
</HEADLINE>
<TEXT>

     Ünlü, sarışın ve güzel kadın magazin sayfasındaki röportajında, "Bugüne kadar hep aşk yaşadığım insanlarla birlikte oldum. Kabulleneceğim, seveceğim, aşık olacağım birisi karşıma çıkana kadar bekliyorum" diyor. 
     Benzeri sözlerle magazin sayfalarında sık sık karşılaşılır. Bu durum, yalnızca magazin dünyasının "ünlülerine" özgü değil. "Medya"ya yansımayan kimi ünsüzlerin yaşamlarında da bu anlayışın egemen olduğuna sık sık rastlanıyor. 
     Olayın özü kısaca şu Kabullenmeden, sevmeden, aşık olmadan "aşk" yaşamak. Ve de sonra, kabulleneceğin, seveceğin, aşık olacağın birini beklemek. 
     Eski çamların bardak olduğunu anımsıyorsunuz herhalde. "Kadın sevmeden yatmaz, erkek ise sevgiye aldırmaz" benzeri söylemler tarihe karışıyor artık. Bunu doğrulayan bir araştırmanın haberi The Observer'dan aktarma olarak geçtiğimiz hafta Cumhuriyet'in Bilim Teknik ekinde yayımlandı. Söz konusu araştırma, "erkeklerin olabildiğince fazla sayıda kadınla yatıp kalktığı, kadınların ise eş seçmede daha seçici davrandığı görüşünü tersine çeviriyor" imiş. 
     Yani kadınlar, erkeklerin tekelinde sanılan "çapkın" sıfatını onların elinden almışlar da farkında değilmişiz. 
     Ya Dieter Duhm'un "sevgi yeteneği olmayan insanın aşk ilişkisinin, kişisel temele dayanmadığı ve böylece kişiliksiz bir aşk olduğu" görüşüne ne dersiniz Duhm'a göre, görünüşteki seks bolluğu ve özgürlüğü, var olan cinsel eksikliklerin üstünü örtmektir. 
     Aşk ile seksin ilintisi tartışmalarının sonu yüzyıllardır gelmiyor. Seksin, aşkın bir öğesi olduğu elbet yadsınmıyor. Ama aynı zamanda, seksin, aşkın bir düşmanı olduğu da göz ardı edilmemeli. 
     Sevmediğiniz, üstelik onun da sizi sevmediğini bildiğiniz biriyle seks yapmanın ileride karşınıza bir bedel çıkaracağını kabul etmelisiniz, eğer duygusallığı önemsiyor, gerçek bir aşkı bekliyorsanız. 
     Sevgisiz cinselliği yaşayanlar, sevdanın tadına varmanın özveri ve emek gerektirdiği gerçeğini benimsemekte zorlanır. Sevgisiz cinselliğin biçimlendirdiği değer ölçülerinin sevda yoğun bir cinselliği kutsaması kolay değildir. 
     Ne dersiniz Dünya Sevgililer Günü arifesinde pişmiş aşa soğuk su mu kattık 
     Neyse, boş verin bunları, siz yine keyfinize bakın. Dolce vita 
     Dünya Sevgililer Günü'nüz kutlu olsun. 
     
Bir şiir      İ. Babaev'in Bekleyiş şiirinden dizeleri Anıl Meriçelli Anatoli Miziev'in çevirisiyle Bahçe dergisi, sayı 13 sunuyoruz 
     "Gece. Ak bulutlar. Dolunay. Ilık süt gibi bu gece. Kanıncaya dek içiyorum ben Yıldızlar da içiyor gökyüzünde. Her şey ne güzeldir şimdi, Ak ağacın altındayım ben. Benimle birlikte bekliyorlar seni Gece. Ak bulutlar. Ve dolunay." 
     
     







Model ülke 


Kim rüşvetçi... 


İstanbul toplantısı 


Huzurlu ve barış içinde bir dünya için... 


İstanbul ruhu 


Ateş olmayan yerden duman çıkmaz 


Döviz kurunda oynaklık ve denge için müdahale 


Sevgi özveri ve emek ister 


Uyum içinde farklılık... 


Birisi Erdoğan’a demokrasiyi anlatmalı... 


Tüpraş yatırımcıları ve petrol kanunu’ 


Medeniyetler arası terörizm tartışması 


Cem Yılmaz'ın elinde bir ayna... 


Yerli ortağın global oyunda söz hakkı yok’ 


özlediğimiz, beklediğimiz örgüt Nuri Alço Revival 


9.1 milyar dolar bitti - gitti 


</TEXT>
</DOC>
