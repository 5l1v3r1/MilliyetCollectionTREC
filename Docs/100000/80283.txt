<DOC>
<DOCNO> 80283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/yasam/ayas.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Seninle gurur duyduk 
</HEADLINE>
<TEXT>
Vanlı d hinin ABD çıkarması 
Ercişli lise öğrencisi Akif, kendi icadı motor yağı kontrol sistemi’ ile Türkiye’yi Uluslararası Bilim ve Çevre Olimpiyatları’nda temsil edecek 
     ŞÜKRAN ÖZÇAKMAK İstanbul 

     Otomobilinizin yağını kontrol etmek için artık kaputu açıp, demir çubuğu yağa daldırmaya, elinizi kirletmeye gerek kalmadı. Van’ın Erciş İlçesi’nde doğan lise ikinci sınıf öğrencisi M. Akif Güneş, benzinli araçlarda motor yağının eskime derecesini bildiren bir gösterge cihazı icat etti. Eskimiş yağın motor verimine ve çevreye etkisini de tesbit eden mucize cihazın küçük mucidi, buluşuyla Türkiye’yi ABD’de temsil edecek. 
     
     Daha çok çalışmalıyım’ 
     Projesiyle 12-18 Mayıs tarihlerinde ABD’de bu yıl 53’üncüsü düzenlenecek Uluslararası Bilim ve Çevre Olimpiyatları’na INTELISEF katılma hakkını kazanan Akif, Van Özel Serhat Lisesi’nde bursla okuyor. 
     İlkokul mezunu manav bir babanın ve okuma yazma bilmeyen bir annenin 6 çocuğundan biri olan Güneş, "Başarıyı yürekten isterseniz önünüzdeki engeller eriyip gider" diyor. İstanbul’da bu yıl 10’uncusu düzenlenen Ulusal Çevre Proje Olimpiyatı’nda 51 proje arasından INTELISEF’e katılma hakkını kazanan Ercişli küçük dahi, duygularını da hayli olgun’ şu sözlerle açıklıyor 
     "ABD’deki yarışmaya katılmak için çok çalıştım. Okulda yatılı kalıyorum. Ailemi dahi ayda bir görmeye gidiyorum. Fırsatlar insanın önüne kendiliğinden çıkmıyor. Van’da yaşıyorum. Geleceğimi kurtarmak için çok çaba sarfetmem gerektiğini biliyorum." 
     
Van’dan ilk kez çıktı      Van’dan ilk kez İstanbul’a gitmek için ayrılan Akif, bu büyük kentte en çok turistlerden ve metrodan etkilenmiş. "Metroyu Van’a götürmek isterdim. Ama göç ve yoksulluk nedeniyle Van’da insan kalmadı. Yüzölçümü büyük nüfusu az. Van Gölü İstanbul’un denizinden daha güzel. Memleketimi seviyorum" diyen Akif, Türkiye’de her şeyin daha güzel olacağına inancını da koruyor. Van’dan İstanbul’a ve ABD’ye bilim köprüsü kuran Akif Güneş, Bilkent Üniversitesi’ni burslu kazanarak bilgisayar mühendisi olmayı hedefliyor. 
     



 YAŞAM 

















</TEXT>
</DOC>
