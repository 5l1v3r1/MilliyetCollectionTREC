<DOC>
<DOCNO> 50216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/sonspo11.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe adeta revire döndü... 
</HEADLINE>
<TEXT>

     Avrupa Şampiyonlar Ligi'ne puan alamadan veda eden Fenerbahçe, zorlu lig maçları öncesi adeta revire döndü. 
     Sarı-lacivertli takımda ciddi sakatlıkları bulunan Revivo ve Ogün'den sonra, Oktay'ın rahatsızlanması, Rapaiç ve Abdullah'ın da FC Barcelona maçında sakatlanması, teknik heyeti sıkıntıya soktu. 
     Teknik direktör Mustafa Denizli, Oktay'ın durumunun belirsiz olduğunu, Rapaiç ve Abdullah'ın da durumlarının yarın netlik kazanacağını söyledi. 
     Bu arada sakatlığı nedeniyle bir süredir takımdan ayrı kalan Zoran Mirkoviç ise bu sabahki idmahnda takımla birlikte çalıştı. 
     Fenerbahçe, Gaziantepspor ile 4 Kasım Pazar günü yapacağı maçın hazırlıklarına bu sabah başladı. 
     Teknik direktör Mustafa Denizli yönetiminde, Samandıra Tesisleri'nde gerçekleştirilen ve yaklaşık 1.5 saat süren idmanda futbolcular kondisyon ve pas çalışması ile çift kale maç yaptı. 
     Bol gollü geçen idman maçında kırmızı takım, yeşil takımı 5-4 yendi. Galip takımın gollerini, Johnson 2 , Serkan, Hakan ve Ali Güneş, yeşil takımın gollerini ise Andersson 2 ve Ceyhun 2 
     kaydetti. 
     Antrenmanda, teknik direktör Mustafa Denizli'nin neşeli olduğu gözlendi. 
     Fenerbahçe, yarın basına kapalı yapacağı idmanın ardından, akşam saatlerinde Gaziantep'e gidecek. 
     






</TEXT>
</DOC>
