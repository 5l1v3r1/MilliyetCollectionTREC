<DOC>
<DOCNO> 55737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur32.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinnet geçiren kadın kocasını öldürdü, son kurşunu kendisine sıktı 
</HEADLINE>
<TEXT>

     İzmir'in Kemalpaşa İlçesi'nde, psikiyatri tedavisi gören kadın, polis memuru olan eşini tabancayla öldürdükten sonra, kendini de başından yaraladı. 
     Alınan bilgiye göre, Kemalpaşa Merkez Karakolu'nda görevli Polis Memuru Hüseyin Pehlivan 37 , nöbetten çıktıktan sonra, 191 sokak 3 numaradaki evine döndü. Eşi uyuduğu sırada, beylik tabancasını alan Necibe Pehlivan 30 , vücuduna ve başına 4 el ateş etti. Necibe Pehlivan daha sonra, tabancayla kendisini başından vurdu. 
     Olay sırasında odalarında bulunan çiftin çocukları Kadriye 8 ve Cemile'nin 11 bağrışmaları ve silah sesleri üzerine komşular eve geldi. Ağır yaralı olan Cemile Pehlivan önce Kemalpaşa Devlet Hastanesi'ne, yapılan ilk müdahalenin ardından ise Ege Üniversitesi Hastanesi'ne sevk edildi. 
     Hüseyin Pehlivan'ın 5 ay önce Kemalpaşa'da göreve başladığı, eşi Necibe Pehlivan'ın ise psikiyatri tedavisi gördüğü belirtildi. 
     Necibe Pehlivan'ın, Ege Üniversitesi Hastanesi'nde yoğun bakım servisinde tutulduğu kaydedildi. 
     






</TEXT>
</DOC>
