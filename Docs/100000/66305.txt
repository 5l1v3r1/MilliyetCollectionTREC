<DOC>
<DOCNO> 66305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/guncel/gun06.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu kaçakçıları polisle çatıştı 1 yaralı 
</HEADLINE>
<TEXT>

     SERHAT ÜNAL, ELVAN EZBER, SABRİ SEVER İstanbul 

     Şişli’de alıcı gibi davranan narkotik polisine, uyuşturucu satmaya çalışan silahlı üç şebeke üyesininin açtığı ateş sonucu, bir polis memuru yaralandı, yedi zanlı da operasyon sonucu yakalandı. 
     Narkotik Şube Müdürlüğü ekipleri, bir hafta önce alıcı gibi davranarak uyuşturucu sattıklarını söyleyen şebekeyle irtibata geçti. Yapılan anlaşma sonucu polis, dün şebeke üyeleriyle Şişli’deki Profilo Alışveriş Merkezi yakınındaki bir adreste buluştu. 
     Üç zanlı, Aksaray’da kaldıkları evde 15 kilo daha bulunduğunu söyledi. Bunun karşılığında polisle 350 bin Euro karşılığında anlaştı. 
     O sırada Narkotik Şube ekipleri, polis, teslim olun’ diye bağırınca şebeke üyeleri kaçmaya başladı. Bu sırada iki kişi de silahlarına sarılarak ateş açtı. Bu kurşunlardan birinin sağ omzuna isabet etmesi sonucu yaralanan polis memuru Ali Keçelioğlu, Şişli Etfal Hastanesi’ne kaldırıldı, ardından da tedavisi yapıldıktan sonra taburcu edildi. 
     
     Un çıktı 
     Kaçmaya çalışan silahlı üç zanlı bir inşaatta kıstırıldı. Ardından yapılan operasyonla üç zanlı olayda kullandıkları ruhsatsız silahlarla birlikte gözaltına alındı. Polis, zanlıların kaldığı Aksaray’daki eve düzenlediği baskında da dört kişiyi daha yakaladı. Yapılan arama sonucu çuvallar içerisinde eroin’ görüntüsü verilerek doldurulmuş 15 kilo un ele geçirildi. Yakalanan yedi kişi sorgulanmak üzere Narkotik Şube Müdürlüğü’ne gönderildi. 
     



 GÜNCEL 





















</TEXT>
</DOC>
