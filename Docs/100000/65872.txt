<DOC>
<DOCNO> 65872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sonspo06.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Deplasman fobisi, Galatasaray'ın da başına dert.. 
</HEADLINE>
<TEXT>

     Bu sezon ligde kendi sahasında yaptığı 11 maçı da kazanan Galatasaray, deplasman maçlarında ise ''3 puan''a hasret kaldı. 
     Ligde deplasmanda galibiyet almaya adeta hasret kalan ''Cim bom''', 30 Eylül 2001 tarihinde Gençlerbirliği karşısında alınan 3-1'lik galibiyetin ardından tam 125 gündür rakip sahalarda mutlu sona ulaşamadı. 
     Kendi sahasında adeta aslan kesilen ve ligde yaptığı 11 karşılaşmayı da 3 puanla kapatmasını bilen Galatasaray, deplasmanda ise aynı başarıyı gösteremeyerek, yalnızca 3 galibiyet elde etti. 
     Sarı-kırmızılılar, ligin ilk haftalarında deplasmanda Çaykur Rizespor'u 6-3, Malatyaspor'u 2-0 ve Gençlerbirliği'ni 3-1 yenmişti. 
     Galatasaray, deplasmanda bu sezon Gaziantepspor ile 1-1, Beşiktaş ile 2-2, Yimpaş Yozgatspor ile 3-3, Denizlispor ile 1-1 ve dün yapılan karşılaşmada da ligin son sıralarında yer alan Antalyaspor ile berabere kaldı. Galatasaray, deplasmanda Bursaspor'a 5-0, Ankaragücü'ne de 2-1 yenildi. Sarı-kırmızılılar, böylece kendi sahalarında 33, deplasmanda ise 14 puan topladı. 
     






</TEXT>
</DOC>
