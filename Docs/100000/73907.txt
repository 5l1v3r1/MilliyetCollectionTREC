<DOC>
<DOCNO> 73907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/guncel/gun09.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İranlı katil polis öldürdü 
</HEADLINE>
<TEXT>

     TAYLAN YILDIRIM İzmir DHA 

     İzmir’de, bir kafeteryada oturan polis memuru Erol Özçelik, biri İran asıllı iki kişi tarafından, kurşun yağmuruna tutularak öldürüldü. 
     Olay, dün saat 21.00 sıralarında, Cafe Göztepe’de meydana geldi. Çevik Kuvvet Şube Müdürlüğü’nden bir süre önce Hassas Bölgeleri Koruma Şube Müdürlüğü’ne atanan Özçelik 29 , kafeteryanın bahçesinde otururken yanına gelen iki kişiyle bir süre tartıştı. Görgü tanıklarının ifadesine göre, saldırganlardan İran asılllı Muhammed El Atta isimli sabıkalı, belindeki tabancayı çekip 5 - 6 el peş peşe ateş etti. Başına, göğsüne, sırtına ve kalbine isabet eden kurşunlarla ağır yaralanan Özçelik, kaldırıldığı Dokuz Eylül Üniversitesi Hastanesi’nde kurtarılamadı. Olay yerinden beyaz minibüsle kaçan Atta ile yanındaki kimliği belirsiz arkadaşı kayıplara karıştı. 
     Saldırganların kaçtığı araç, terk edilmiş halde bulunurken, polis soruşturma başlattı. 
     



 GÜNCEL 
























</TEXT>
</DOC>
