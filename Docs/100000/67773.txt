<DOC>
<DOCNO> 67773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/15/yazar/akyol.html </URL>
<DATE> 2002/02/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Chomsky, Aleviler, Türban vs... 
</HEADLINE>
<TEXT>

     CHOMSKY'NİN Kürt meselesinden dolayı Türkiye devletini ağır bir biçimde suçlayan kitabı için beraat kararı verildi. 
     Chomsky, "Amerikan Müdahaleciliği" adlı kitabında, PKK terörü oluk gibi kan akıtırken, terörizmi değil, terörü bastırmaya çalışan Türkiye'yi suçluyordu Bunu "muhalif aydın" tipinin tek boyutluluğu ve saplantısı olarak görüyorum. 
     Aynı saplantıyla, Sırp kasaplığını unutup sırf NATO'nun Belgrad'ı bombalamasını suçluyor Evet büyük bir bilgin, ama bilginlerin de saplantıları oluyor. 
     Bunun yanında, davanın beraatle sonuçlanmasına sevindim. Chomsky'nin kitabını mahkum etmek, Türkiye'nin imajını tahrip ederdi. 
     Demek ki, çağımız, Türkiye'yi özgürlükçü demokrasiye mecbur tutan bir çağ Çağımızda çağdaşlaşmanın adı, liberalleşmektir... 
     Üstelik, saplantıların ifade edilmesi de toplumları dürtüp düşünmeye sevk edebilir. 
     
     ÖBÜR taraftan, "Alevi - Bektaşi Kuruluşları Birliği Derneği" mahkemece kapatıldı. Savcının gerekçesi şu 
     "Karşıt ve benzer dini ve örfi derneklerin de kurulması kaçınılmaz olacaktır..." 
     Evet, öyle olurdu... Anayasa ve yasalarda bu yönde yasaklar olduğu da doğru... 
     Fakat meselenin bir de başka yönü var 
     Avrupa İnsan Hakları Mahkemesi, Yunanistan'ı mahkum ettiği "İbrahim Şerif Davası"nda, insanların inançlarına göre dini cemaatler kurup cemaatlerine yönetici seçebileceklerini vurgulamıştır. Yunanistan'ın Batı Trakya'daki baskısını sürdürmek için ileri sürdüğü "inançlar arasında çatışma çıkar" şeklindeki gerekçesini AİHM kabul etmemiştir. 
     AİHM'ye göre, devletin görevi, farklılıkları bastırarak değil, hoşgörüyü sağlayarak çatışmayı önlemektir. 
     Çağımızın gereği bu... Kapatma kararını Yargıtay onaylasa da, AİHM'den döner kesinlikle 
     Birçok Alevi ve Bektaşi kuruluşu var zaten niye tabelaya kimliklerini yazmasınlar 
     
     FİKİRLERİN ve inançların çeşitliliği değil, "militanlaşması" toplumsal tehdittir. 
     Türkiye, "militan" resmi ideolojinin tatbikatı olarak, fikirler ve vicdanlar üzerine, hatta hiçbir sosyolojik gerekçeye dayanmayan türban yasağı gibi eğitim hakkı alanındaki resmi ayırımcılıkla mı model olacak 
     Dini tolerans ve diyalog fikrinin İslami kesimde ilk örneklerini ortaya koyan Fethullah Gülen hakkında "tek kişilik çete" davaları açarak mı model olacak 
     Türkiye bir yandan, çağımızın gereği olan özgürlüklerin alanını genişletip rejimini liberalleştirmeli öbür yandan da "hoşgörü"yü güçlendirecek, "militanlığı" itibarsızlaştıracak bir 'iklim' yaratmalıdır. 
     Her fikir ve inanca özgürlük ama her fikir ve inanç "militanlaştıkça" sosyal gerilime sebep olur. 
     Fikir ve inançların köklü psikolojik ve zihni kaynakları vardır, karşı taraf "militan" baskıyla değişmez ama hoşgörüyle yumuşar, diyaloğa açılır, birlikte yaşanılabilir hale gelir... 
     "Militan demokrasi" yanılgısının aksine, çağımızda "milli birlik ve beraberliğin" formülü hem farklılıklara devletin hoşgörülü davranması, hem farklılıkların hoşgörülü olmasıdır. 
     
     







Chomsky, Aleviler, Türban vs... 


Madam Fogg 


İşte Türkiye'nin katma değeri 


Tayyip Erdoğan'da tehlikeli eğilimler 


Yolsuzluk MR'ı 


Cumhuriyetin mimarı Ankara Üniversitesi 1 


Krizden önce hangi çanlar çalmıştı 


İmkansız değil, ama... 


Mavi ışıklı trafik magandaları 


Utanmazdan nasıl spor adamı olur 


Mülkiyeli zeytinci 


Fogg'u bırak AB'ye bak 


Telefonla günlük tutma hizmeti verilir 


Muhalifin ecnebisi iyidir 


Aflatoksin’ ihracatımızı engelleyecek 


</TEXT>
</DOC>
