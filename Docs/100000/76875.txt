<DOC>
<DOCNO> 76875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/dunya/dun01.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Arafat’ı harcadı 
</HEADLINE>
<TEXT>

ABD Başkanı Bush, Arafat alternatifsiz değil, barış yapacak başkaları da var’ dedi. Arafat’ın barış sürecinden tasfiyesini ima eden bu sözler İsrail Başbakanı Şaron’u sevindirdi 
     YASEMİN ÇONGAR Washington 

     ABD Başkanı George W. Bush, Filistin lideri Yaser Arafat’a yönelik sert eleştirilerini sürdürürken, yönetiminin Arafat’a güvenmediğini ve teröre karşı kararlı bir çıkış yapmaması halinde Filistin liderinin, Arap - İsrail barış sürecinde tümden devredışı bırakılabileceğini söyledi. 
     Perşembe günü Arafat’tan "Sözünü tutmayan, halkının umutlarına ihanet eden, başarısız bir lider" diye söz eden Bush, önceki gün İngiliz ITV televizyonuna verdiği mülakatta da Filistin liderinin "alternatifsiz" olmadığını söyledi. Arafat’ın 1993 Oslo Anlaşması kapsamındaki sözlerini tutmadığını ve "halkını yüzüstü bıraktığını" belirten Bush, Filistin liderinin bu aşamada da, bir barış anlaşması yapabileceğinden kuşku duyduğunu dile getirdi. ABD Başkanı, "Ancak barış yapabilecek başkaları var" diyerek Ürdün Kralı Abdullah, Suudi Veliaht Prensi Abdullah, Mısır Devlet Başkanı Mübarek gibi liderlerin sürece öncülük edebileceğini söyledi. 
     
     Arafat’la görüşme yok 
     İsrail’in önde gelen gazetelerinden "Yediot Ahronot," Bush’un bu sözlerini memnuniyetle karşılayan İsrail Başbakanı Ariel Şaron’un, "bunu Filistinlilere Arafat’ı devirmeleri yönünde bir çağrı" olarak yorumladığını yazdı. 
     Bush, yarın bölgeye gidecek olan ABD Dışişleri Bakanı Colin Powell’ın İsrail, Ürdün, Mısır, S. Arabistan liderleriyle görüşerek çözüm arayacağını belirtirken, Beyaz Saray Sözcüsü Ari Fleischer da, Powell’ın "Arafat ile görüşmesinin şimdilik öngörülmediğini" açıkladı. 
     



 DÜNYA 












</TEXT>
</DOC>
