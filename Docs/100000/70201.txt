<DOC>
<DOCNO> 70201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sondun21.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Phılıp yine gaf yaptı.. 
</HEADLINE>
<TEXT>

     İngiltere Kraliçesi İkinci Elizabeth'in gaflarıyla ünlü eşi Prens Philip, Kraliçe'nin Avustralya ziyareti sırasında Aborjinlere, ''birbirlerine mızrak atıp atmadıklarını'' sordu. 
     Cairns'deki Tjapukai Aborjin Parkı'nı ziyaret eden Prens Philip, bazı Aborjin kabile liderleriyle görüşmesi sırasında, kabilelerin hala mızrak kullanıp kullanmadığını sorarak, bir kez daha ''tökezledi.'' Parkın kurucularından William Brim, Prensin ziyaretinden sonra yaptığı açıklamada, Prens'in şaka olarak algıladıkları sorusuna gücenmediklerini ve aynı şekilde karşılık vererek soruyu ''Evet'' diye yanıtladıklarını söyledi. 
     Avustralya'da Aborjinler göçebe hayatı yaşıyor, ancak kabile savaşlarıyla tanınmıyor. 
     Prens Philip, pek çok kez bazı milletleri ve etnik grupları irticalen sarf ettiği sözlerle gücendirmişti. 
     






</TEXT>
</DOC>
