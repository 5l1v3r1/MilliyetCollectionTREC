<DOC>
<DOCNO> 60434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/son/sontur13.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir yağışlı hava fırtına ile geliyor 
</HEADLINE>
<TEXT>

     Türkiye, yarın yeni bir yağışlı havanın etkisine girecek ve bütün yurtta yağış görülecek. 
     Meteoroloji Genel Müdürlüğü'nden yapılan açıklamaya göre, soğuk ve yağışlı hava yurdun kuzey, iç ve doğu bölgelerinde etkisini sürdürüyor. 
     Yapılan son tahminlere göre Türkiye, yarın yeni bir yağışlı havanın etkisine girecek ve bütün yurtta yağış görülecek. 
     Halen kuzey, iç ve doğu bölgelerinde devam eden yağışlara ilave olarak yarın, batı bölgelerinde kar yağışı yeniden başlayacak. 
     Yarın Marmara, iç Ege, Batı Karadeniz, İç Anadolu'nun batısında kuvvetli poyrazla birlikte kar yağışı, Akdeniz'in kıyı kesimlerinde lodosla birlikte şiddetli sağanak yağış bekleniyor. 
     Yağışlar Marmara'nın doğusu, Batı Karadeniz, Akdeniz, İç Anadolu'nun güney ve doğusu ile Güneydoğu Anadolu'nun batısında etkili olacak. 
     Hava sıcaklığı doğu bölgelerde azalmaya devam edecek, batıda değişmeyecek. 
     Açıklamada, vatandaşların ve ilgililerin, kuzey ve iç doğu bölgelerindeki kar yağışı, Akdeniz kıyılarındaki şiddetli sağanak yağış ve fırtına ile kuzey, iç ve doğu bölgelerinde görülen kuvvetli don olayı ve buzlanma nedeniyle tedbirli olmaları gerektiği hatırlatıldı. 
     






</TEXT>
</DOC>
