<DOC>
<DOCNO> 51585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/sondun03.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin "Nükleer ve kimyasal silahlara sahibiz, kullanmaya hazırız" 
</HEADLINE>
<TEXT>

     Usame Bin Ladin, nükleer ve kimyasal silahlara sahip olduklarını ve bu silahları kullanmaya hazır olduklarını iddia etti. 
     İngilizce yayımlanan Pakistan gazetesi Dawn'ın haberine göre, Bin Ladin Kabil'de yaptığı açıklamada, ''Eğer Amerika bize karşı nükleer veya kimyasal silah kullanırsa, biz de elimizde bulunan nükleer ve kimyasal silahlarla karşılık verebiliriz'' dedi. 
     Bin Ladin açıklamasında, 11 Eylül saldırıları hakkında da ''Bu saldırıların hedefi kadınlar ve çocuklar değildi. Saldırıların gerçek hedefi ABD'nin ekonomik ve askeri gücünün sembolleriydi'' iddiasında bulundu. 
     Pakistan'ın en saygın gazetelerinden biri ve ülkede İngilizce yayın yapan gazetelerin en eskisi olan Dawn, Bin Ladin'in bu açıklamaları, Pakistan'da Urdu dilinde yayın yapan Usaf gazetesinin yayın direktörü Hamid Mir'e dün yaptığını belirtti. 
     






</TEXT>
</DOC>
