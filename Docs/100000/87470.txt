<DOC>
<DOCNO> 87470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/spor/spo01.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma şüphesi 
</HEADLINE>
<TEXT>

Boynundan tümör aldıran Fransız futbolcunun doktoru raporlarını yollamadı, yönetici Doç. Dr. Mete Düren, Pascal’ın kanser olabileceğini söyleyince transfer askıya alındı 
     ORHAN YILDIRIM 

     Düren uyardı 
     NOUMA ile aylar önce el sıkışan, fakat bir türlü sözleşme yapmayan Beşiktaş Yönetimi’nin, korkunç bir şüphe yüzünden bu transferi askıya aldığı öğrenildi. Fransız futbolcu ile hem para, hem de on maddelik liste konusunda sorun çıkmadan anlaşan Siyah - Beyazlılar’ın, yönetici Doç.Dr.Mete Düren’in Pascal Nouma’da kanser olabileceğini söylemesi üzerine bu kararı aldığı ifade edildi. 
     
     Olay nasıl gelişti 
     BİR süre önce Cannes’da yöneticilerle biraraya gelerek Marsilya’dan alacaklarından vazgeçeceğini, bu para karşılığında bonservis sorununu halledeceğini belirten Nouma’dan yöneticiler ameliyat raporlarını isteyince olayın seyri değişti. Geçen yıl boynundan tümör aldıran siyahi futbolcu doktorunun Amerika’da olduğunu söyleyerek 5 gün süre istedi, ancak raporlar gelmedi. 
     
     Başka rapor geldi 
     ENDİŞEYE kapılan yöneticiler beklemeye koyulurken Nouma’nın doktoru,öFutbol oynamasına engel bir durum yoktur" yazılı bir rapor gönderdi, ameliyat raporlarını daha sonra vereceğini açıkladı. Bunun üzerine Mete Düren raporları görmeden bu transferin gerçekleştirilemeyeceği söyledi ve "Alınan parçanın patalojik incelemesi yapılmalı. Nouma kanser olabilir" dedi. Ardından transfer donduruldu, Başkan Serdar Bilgili "Alternatif isimlerle masaya oturun" talimatını verdi. 
     
Amaral’da pürüzSiyah-Beyazlı yönetim, Brezilyalı yıldız için Fiorentina ile fiyatta uzlaşma sağlayamadı 
     Arada fark var 
     FIORENTINA’DA forma giyen Brezilyalı Amaral’ı transfer etmek isteyen Beşiktaş, ilk etap görüşmelerinden olumlu sonuç alamadı. Amaral ile her konuda anlaşma sağlanmasına karşın, Fiorentina 6 milyon euroluk isteğinden indirim yapmayınca pazarlıklar tıkandı. Beşiktaş, Amaral için en fazla 3.5 milyon euro verebileceğini bildirdi. 
     
     Cordoba’ya çağrı 
     KOLOMBİYA Milli Takımı’nın tecrübeli eldiveni Cordoba da imza için salı günü İstanbul’a davet edildi. Siyah-Beyazlılar, Rapid Bükreşli Stelea’yı, Cordoba’da pürüz çıkması durumunda ikinci alternatif olarak bekletiyor. Öte yandan yurtdışındaki temaslarını tamamlayan Transfer Komitesi Üyeleri Hüsnü Güreli, Yıldırım Demirören ve Kıvanç Oktay dün İstanbul’a döndüler. 
     
Zago, Kartal için geliyor      BEŞİKTAŞ’IN prensip anlaşmasına vardığı Brezilyalı defans oyuncusu Zago’nun bugün İstanbul’a geleceği açıklandı. Roma’dan teknik direktör Capello ile anlaşamadığı için ayrılan Sambacı’nın, Siyah-Beyazlı yöneticilerle bir araya gelip, transferine son noktayı koyacağı öğrenildi. Zago’yu daha önce Milan da transfer etmek istemiş, ancak Capello bu futbolcunun gitmesine izin vermemişti. 
     
Yeni hedef Romanya      BEŞİKTAŞ’IN transferdeki yeni harekat merkezi Romanya oldu. Transfer Komitesi’nin Fransa ve İtalya’da yaptığı temasların ardından, teknik direktör Lucescu dün Romanya’ya geçerek, transfer için girişimlere başladı. Rumen teknik adamın, Rapid Bükreş ile Otelul Galati arasında oynanan maçı izlediği öğrenildi. Lucescu’nun Rapid Bükreş’te forma giyen kaleci Bogdan Stelea, Daniel Pançu ve Adrian İençsi’yi takip ettiği bildirildi. Dünkü maçta cezalı olan Pançu oynamadı. 
     
Edilson’a gidiyorlar      YÖNETİCİ Kıvanç Oktay bugün Kore’ye gidip, Brezilyalı Edilson ile bir araya gelecek. Flamengo’da forma giyen, hücumun sağ ve sol kanatlarında mücadele eden Edilson’dan Siyah - Beyazlı takıma gelip gelmeyeceği konusunda son cevap alınacak. Teknik direktör Lucescu’nun bu futbolcunun transferinin mutlaka bitirilmesini istediği öğrenildi. 
     



 SPOR 


































</TEXT>
</DOC>
