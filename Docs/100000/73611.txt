<DOC>
<DOCNO> 73611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/soneko08.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK ve Bağ - Kur'un toplam 8.3 katrilyon lira alacağı var... 
</HEADLINE>
<TEXT>

     Prim borçlarına, 18 ayda eşit taksitler halinde ödeme kolaylığı getirilen SSK ve Bağ-Kur'un, toplam 8 katrilyon 327 trilyon lira tutarında alacağı bulunuyor. 
     SSK'nın, çeşitli özel sektör kuruluşları, KİT'ler, belediyeler ve kamu kuruluşlarından 1 katrilyon 392 trilyon 525 milyar 694 milyon 827 bin 230 lirası prim aslı, 1 katrilyon 364 trilyon 378 milyar 55 milyon 368 bin 416 lirası gecikme zammı olmak üzere, toplam 2 katrilyon 756 
     trilyon 903 milyar 750 milyon 195 bin 640 lira alacağı var. 
     Özel sektör kuruluşlarının SSK'ya gecikme zammı dahil 2 katrilyon 96 trilyon 91 milyar 324 milyon 159 bin 640 lira, KİT'lerin 90 trilyon 
     296 milyar 167 milyon 162 bin 440 lira, belediyelerin 2 trilyon 437 
     milyar 679 milyon 371 bin 936 lira ve kamu kuruluşlarının ise 38 trilyon 78 milyar 579 milyon 501 bin 1 lira tutarında prim borcu bulunuyor. Bağ-Kur'un ise 1479 sayılı Yasaya tabi esnaf ve sanatkarlarla, 2926 sayılı Yasaya tabi tarım sigortalılarından, toplam 5 katrilyon 571 trilyon 5 milyar lira tutarında prim alacağı var. Esnaf ve sanatkarların kuruma 3 katrilyon 638 trilyon 2 milyar lira, tarım sigortalılarının ise 1 katrilyon 933 trilyon 3 milyar lira tutarında prim borcu var. Kuruma üye 2 milyon 430 bin 881 tarım sigortalısının yüzde 21.5'ini oluşturan 523 bin 246 kişi Bağ-Kur'a hiç prim ödemezken, yüzde 60.3'ünü oluşturan 1 milyon 465 bin 807 kişi ise kuruma aralıklı olarak prim ödedi. Kuruma üye toplam esnaf ve sanatkarların yüzde 18.2'sini oluşturan 441 bin 828 kişinin ise prim borcu bulunmuyor. Yine kuruma üye toplam 899 bin 101 tarım sigortalısının yüzde 50.6'sını oluşturan 455 bin 377 kişi kuruma hiç prim ödemezken, yüzde 41.1'ini oluşturan 369 bin 399 kişi ise kuruma aralıklı olarak prim ödedi. Yine toplam tarım sigortalılarının yüzde 8.3'ünü oluşturan 74 bin 325 kişinin ise kuruma prim borcu bulunmuyor. 
     
     Ödeme kolaylığı 
     Bu arada, SSK ve Bağ-Kur yönetim kurulları, birikmiş prim borçlarının, 18 ayda eşit taksitler halinde ödenmesi yönünde karar aldı. 
     Buna göre, kuruma birikmiş prim borcu olan mükellefler, 30 Nisan akşamına kadar her iki kurumun bölge ve il müdürlüklerine başvurarak, bu borçlarını 18 ayda, eşit taksitler halinde ödeyebilecekler. İlk borç taksidi 31 Mayıs akşamına kadar ödenecek. Taksitlendirilen prim borçlarına aylık yüzde 5 gecikme zammı yerine, yıllık yüzde 3 oranında tecil faizi uygulanacak. 
     Prim borçlarını taksitler halinde ödeme kolaylığı uygulaması ile her iki kurumda 1.7 katrilyon lira düzeyinde prim tahsilatının gerçekleşmesi bekleniyor. 
     






</TEXT>
</DOC>
