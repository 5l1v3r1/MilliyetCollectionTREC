<DOC>
<DOCNO> 57856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/magazin/yazdud.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Onların da bayramları vardı 
</HEADLINE>
<TEXT>

Neredeyse ölüyordum 
     Nasıl .. Diziden sıkılmadınız değil mi Bugün de renkli isimler var sayfamızda. Kimler mi Sahnelerin starı Hülya Avşar, canım ablam Hülya Koçyiğit, duygu yüklü sevgili arkadaşım Kenan Işık, çiçeği burnunda anne Nilüfer, arabeskin efendisi ve babası Orhan Gencebay, Kadırgalı güzelim, delikanlı kardeşim Seda Sayan. Söze Hülya Avşar giriyor. 
     
     HÜLYA AVŞAR 
     Kızı Zehra'yı kendisi gibi yetiştiriyor 
     Bence insanlar, biraz da şartların ağırlığından eş, dost, akraba ziyareti yapamıyorlar. Çünkü her şey maddiyata dayanıyor. Ama ben kızım Zehra'yı çocukluğumda gördüğüm gibi yetiştiriyorum. 
     Babam rahmetli Celal Bey, memur olmasına rağmen her bayram bize yeni giysiler, ayakkabılar alırdı. 
     7-8 yaşındayken Ankara'da otururduk. Bayrama iki gün kala Kızılay'da alışveriş yaptık. 
     Kardeşim Leyla da var, Helin henüz doğmamış. Elbisemi ve ayakkabılarımı, her zamanki gibi başucuma asıp uyudum. Sabah kalktık, annem beni yıkadı. 
     Odaya döndüm, giyineceğim. Aaa, ayakkabılar yastığımın altında yok. Leyla ile birbirimize girdik, ev ayağa kalktı. Ben haylazım, Leyla sessiz, sakin. Sonunda ayakkabılarım annemlerin gardrobundan çıktı. Meğer rahmetli babam beni kızdırmak için saklamış. 
     Olan, Leyla'ya oldu sonuçta. 
     
     HÜLYA KOÇYİĞİT 
     Kardeşi uğruna ölümden döndü 
     Benim için bayramlar saygınlığını ve özelliğini korumaya devam ediyor. Ama ben çocukluğumda yaşadığım bayram manzaralarını hatırlıyorum h l . Bayramların bence en önemli özelliği kalbi kırıkların barışmasına vesile olması. Aslında bu konudaki tek üzüntüm şu yaşadıklarımızı çocuklarımıza geçiremedik. Sadece hatıralarda kaldı. Eski bayramların büyüsünü artık yakalayamıyoruz. Çünkü çok şey değişti. Eskiden ailelerimizle birlikte olmak, büyüklerimizin aldığı hediyelere kavuşmak bizim için büyük mutluluktu. Verilen harçlıklar, topladığımız şekerler, yediğimiz kağıt helvalar... Bayrama özel diktirilen giysiler... Galiba işin en heyecan verici tarafı da buydu. Çünkü ekonomik durum gereği çok sık yeni kıyafet alınmazdı. Hiç unutmuyorum 6 yaşlarındaydım. Bir bayram günü, kardeşim Feryal'le birlikte, yepyeni kıyafetlerimizle sokakta oynuyorduk. O anda üstümüze doğru hızla gelen bir araba gördüm. Paniğe kapıldım, kardeşimi kurtarmak için yola atladım. Ama o anı anlatamam, ölümden döndüm. Sokak ayağa kalktı. Araba o kadar hızlı geçti ki esnaf plakasını alamamış. Komşular ellerinde su bardaklarıyla etrafımıza üşüştüler. Annem, rahmetli Melek Hanım olayların farkında olmadığı için "Ne bu halin " diye sordu. Çamura bulanan üstümü, başımı görünce anladı. Tabii oturup ağladım. 
     
     KENAN IŞIK 
     Pantolon paçası dert oldu 
     Çocukluktan kalma duygularım sevinç, mutluluk ve eğlence. 
     Çok keyifliydi, çoook. Bayrama gün sayardım. 
     11 yaşındaydım. Kışa denk gelen bir bayram günüydü. Artık uzun pantolon giymeye başlamıştım. Annemler lacivert bir takım elbise almışlardı. Uzun gelen paçalarını kısalttırmak için mahalle terzisine bıraktık. 
     Bayram sabahı güle oynaya takımı giydim. Bir de ne göreyim Pantolonun paçaları bileğimde. Ağlasak mı gülsek mi karar veremedik. Mecburen öylece giydim ama içime de oturdu. 
     
     NİLÜFER 
     Bu, onun en güzel bayramı 
     Bayram benim için, alınan yeni bir çift ayakkabı, belki yeni bir elbise, bol bol yenen şekerler, harçlıklar, teyzelerimin verdiği birbirinden güzel ve şık mendiller... 
     O mendillerden bazısını h l saklarım. Ama galiba en önemlisi babamın da evde olması nedeniyle renklenen, ahenklenen mutlu yıllardı. Şimdi her zamankinden de heyecanlı ve mutluyum. Çünkü bu, kızım Ayşe Nazlı ile geçirdiğim ilk bayram. Küçük kızımı kendim gibi yetiştireceğim. Bayram anısı deyince aklıma sahne aldığım bir bayram günü geliyor Terzim sahne kostümümü son anda yetiştirdiği için daha heyecanlı bir bayram yaşamadım diyebilirim. 
     
     ORHAN GENCEBAY 
     Babasının eski takımını giydi 
     Bayramların çok özel ve sihirli günler olduğuna inanırım. Çünkü bayramlar sevgi, saygı hoşgörü ve coşku doludur. Küsleri barıştıran, insanları birbirine yakınlaştıran bayramları çok severim. Artık insanlar, bayramların samimi ve güven verici gücünü kullanamıyorlar. Çoğu insan bayram gününü, herhangi bir gün gibi görüyor. Çocukluğumda Türkiye'nin neredeyse tümü garibandı. Sevgi, saygı, moral ve şükretme duygusu çok yüksekti. Hiç unutmam, bir bayram arifesinde babamın giyerek eskittiği bir elbisesi ters yüz edilip bana uyarlanmıştı. O elbiseyi giymekle büyük mutluluk ve gurur duyacaktım. Çünkü o benim babama ait birşeydi. O elbise babamın varlığını, gücünü bana taşımıştı. Kendimi farklı hissediyordum. O gece babamın kıyafeti ve bayramlık aldığı yeni ayakkabımla heyecandan zor uyumuştum. 
     
     SEDA SAYAN 
     Sarhoş da olsa babası önemli 
     Bayramlarda bütün aile bir arada olsun istiyorum. Çocuğum, annem, kardeşlerim, bütün dostlarım birlikte olsun. 
     Eski bayramları çok renkli geçirirdik. Babam çok fakir olmamıza ve alkole düşkünlüğüne rağmen bize çok güzel yaşatır, bayramların çok önemli olduğu bilincini verirdi. Kadırga'da otururduk. Aksaray'da bütün dükkanlar sabaha kadar açık olurdu. Ben de o dükkanların birinde yeşil, İspanyol paça bir pantolon beğenmiştim ama babamın onu alacak parası yoktu. 
     Çok üzülmüştüm. Arife gününe kadar ağladım. Annem benden yaka silkiyor, babam ise maddi gücü olmadığı için kızıyordu. Bayram sabahı beni müthiş bir sürpriz bekliyordu 
     O çok beğendiğim pantolon kapının üzerinde asılıydı, babam da gülerek bana bakıyordu. Çok içen bir adamdı ama böyle güzel özellikleri vardı. 
     
     Yarın Sibel Can, Mehmet Ali Erbil, Türkan Şoray, Yeşim Salkım, Yıldırım Mayruk, Yonca Evcimik, Zerrin Özer 
     
     
     



 MAGAZİN 














</TEXT>
</DOC>
