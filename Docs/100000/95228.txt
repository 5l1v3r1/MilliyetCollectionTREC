<DOC>
<DOCNO> 95228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/siyaset/siy16.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Bayar, Cem’le dirsek temasında 
Karşılıklı davet söz konusu değil      PINAR AKTAŞ İstanbul 

     DTP Genel Başkanı Mehmet Ali Bayar, Devlet Bakanı Kemal Derviş ve İsmail Cem ile kişisel ilişkileri olduğunu belirterek, "Merkezi siyasetin denenip denenemeyeceğini görüştük. Karşılıklı davet söz konusu değil" dedi. 
     Genç Yönetici ve İşadamları Derneği’nin Ritz Carlton Oteli’ndeki yemekli toplantısında katılan Bayar, Derviş ile sık sık görüştüğünü söyledi. Cem ile de uzun zamandır şahsi ilişkileri olduğunu kaydeden Bayar, şöyle konuştu 
     "Türkiye’nin tahlilini yaptım. Önümüzdeki sorunları anlattım. Türkiye’yi nasıl gördüğümü söyledim. Bu fırsatın nasıl değerlendirilmesi gerektiğini anlattım. Herhangi karşılıklı davet söz konusu değil. Onların kendi süreçleri var. Bu bir partileşme süreci olabilir." 
     Bayar, Derviş ve Cem ile uzlaşı kültürünü ortaya çıkaracak yeni bir merkez siyasetin denenip denenemeyeceğini de görüştüklerini belirterek, şöyle devam etti 
     "Gelişmeler onların da tahmininden hızlı meydana geldi. Merkezde bir bütünleşme olabilir. Somut bir mekanizma konuşmadık. Onlar sol bir yapılanmaya giderlerse sağda da böyle bir arayış ortaya çıkar. Bizim aradığımız ise merkezin yeniden inşasıdır." 
     
     Arınç, bölünmeyi değerlendirdi 
Çok seviniyorum bayram ediyorum      AHMET ERTAN DHA 

     AKP Grup Başkanı Bülent Arınç, "DSP’nin millete yaptığı zulüm ve haksızlıkları iyi bildiğim için bu partinin şimdi böyle parçalanmasına çok seviniyorum. Bayram ediyorum" dedi. 
     Tatilini Edremit’te geçiren Arınç, erken seçimin artık kaçınılmaz olduğunu belirtti. Havran’da halkla kahvede sohbet eden Arınç, DSP’deki istifalar için ise şunları söyledi 
     "Oh oh Allah arttırsın. Çok seviniyorum. DSP’nin millete yaptığı zulüm ve haksızlıkları çok iyi bildiğim için bu partinin şimdi böyle bölünmesine ve parçalanmasına çok seviniyorum. Bayram ediyorum. Başbakan Bülent Ecevit, partisinin milletvekili sayısının yarıya inmesine rağmen koltuğunda oturmaya devam ederse bir gensoruyla bu hükümet düşürülür. Artık Türk siyasetinde DSP’nin etkinliği kalmamıştır." 
     
     AKP’de yeni oluşum’ tedirginliği 
Cem istifa etti Tayyip döndü      ABDULLAH KARAKUŞ Ankara 

     DSP’den ayrılanların gördüğü ilgi AKP’yi tedirgin etti. AKP Genel Başkanı Recep Tayyip Erdoğan, Karadeniz gezisini yarıda bırakarak Ankara’ya dönerken, parti yönetiminde de "Bu oluşum bizim önümüzü kesmeye yönelik yapılıyor" düşüncesi hakim oldu. 
     Erdoğan, dün aniden döndüğü Ankara’da kurmaylarından İsmail Cem ve Kemal Derviş’e ilişkin gelişmeler hakkında bilgi aldı. Yönetim bugün toplanarak son durumu değerlendirecek. 
     AKP Grup Başkanvekili Mehmet Ali Şahin, Cem - Özkan - Derviş üçlüsünün yeni oluşum çalışmalarının AKP’nin önünü kesmeye yönelik olabileceğini savunarak şunları söyledi 
     "Ancak umduklarını bulamayacaklar. Halk bizim yanımızda. Bizim önümüzü kesemezler. Yeni oluşumla pek sonuç alamazlar. Sonları iyi olmaz, işleri zor. Bizim oyumuz günden güne artıyor. Tek başımıza iktidara geleceğiz." 
     
     SP’ye göre sürpriz yok 
Kutan Senaryo uygulanıyor      ANKARA Milliyet 

     Saadet Partisi Genel Başkanı Recai Kutan, Dışişleri Bakanı İsmail Cem’in hem Dışişleri Bakanlığı görevinden hem de DSP’den istifa etmesini, "Türkiye’de bir senaryo uygulanıyor. Gelişmeler tesadüf değil" diye değerlendirdi. 
     Kutan, TÜSİAD Başkanı Tuncay Özilhan ve beraberindeki heyetle önce Genel Merkez’de görüştü arkasında da heyeti Hüsrev Lokantası’na yemeğe götürdü. Görüşmenin ardından Kutan, Cem’in istifasının sorulması üzerine "Biz bunu bekliyorduk. Bir senaryo uygulanıyor. Türkiye’de ve mutlaka Cem’in, Kemal Derviş Bey’in içinde olacağı, hatta başında olacağı yeni oluşumlar geliştirilmek isteniyor diye. Adım adım uygulamaya konuluyor. Bu, bizim için sürpriz değil" diye konuştu. 
     
Demirel İstifa tek taraflı tasarruftur      İSTANBUL Milliyet 

     Dokuzuncu Cumhurbaşkanı Süleyman Demirel, Kemal Derviş’in Cumhurbaşkanı Ahmet Necdet Sezer ve Başbakan Bülent Ecevit’in talebi üzerine, istifa dilekçesinin işleme konulmamasını kabul etmesine "İstifa kabule bağlı değildir, tek taraflı tasarruftur. Peki demediği takdirde, onu mecbur eden bir şey yoktur" yorumunu yaptı. 
     "Ekonomiden sorumlu devlet bakanı" tabirinin yanlış olduğunu savunan Demirel, "Ekonomiden sorumlu 11 tane bakan vardır. Türkiye, Hazine bakanını ekonomi bakanı yaptı ve her şey’ haline getirdi. Şimdi de şaşırıyor, ne oluyor’ diye" dedi. 
     Demirel, yeni lider olarak ortaya çıkanların Türkiye’yi nasıl kurtaracaklarını söylemeleri gerektiğini ifaede ederken "Yeni lidere ihtiyaç var mı " sorusuna ise "Yine ithal mı edilecek, yoksa Türkiye’nin içinden mi çıkacak Bugüne kadar hep Türkiye’nin içinden çıktı. Halk, kendilerine lazım olan adamı da reçeteyi de idareyi de bulur" yanıtını verdi. 
     
TÜSİAD Belirsizliğe karşı seçim olmalı      ANKARA Milliyet 

     TÜSİAD Başkanı Tuncay Özilhan, ekonominin yük altında kalmaması için seçim tarihinin belirlenmesini istedi. Özilhan, Başbakan Bülent Ecevit’in İsmail Cem’in istifasına üzüldüğünü de kaydetti. 
     Ecevit’le Başbakanlık Konutu’nda görüşen Özilhan görüşmenin ardından yaptığı açıklamada, Avrupa Birliği ve ekonomik program konusundaki kaygıları dile getirdiklerini belirtti. Hükümetteki istifaların yarattığı belirsizliğe de değinen Özilhan, şöyle konuştu 
     "Türkiye’de ekonominin yük altında kalmaması için seçim ihtiyacı varsa tarihi tespit edilmedi. Belirsizliğin bir an önce ortadan kaldırılması gerekir. Yeni oluşumlar ise bizim açımızdan da yeni. Başbakan da Sayın Cem’in istifa etmesine üzüldüğünü söyledi, ancak seçim için tarih vermedi. Başbakan bu konuda da Olmazsa iyi olurdu ama Meclis’e başvuru olduğu için oturup konuşacağız, ikna etmeye çalışacağız’ yorumunu yaptı." 
     
Mersin Belediye Başkanı da istifa etti      DSP’de başlayan istifa furyası yerel yönetimlere de sıçradı. Mersin Büyükşehir Belediye Başkanı Macit Özcan dün DSP’den istifa etti. 
     Bugün basın toplantısı düzenleyeceğini kaydeden Özcan, Büyükşehir Belediye Meclis üyeleri Eral Ertan, Kemal Sığırcıkoğlu, Nüvit Beydağ, Selahattin Güner ve Ayhan Terban’ın da DSP’den istifa ettiklerini bildirdi. 
     Belediye başkanlarından bir istifa da Balıkesir Karaağaç beldesinden geldi. Belediye Başkanı Şenol Halkalı noter kanalıyla partiye gönderdiği istifa dilekçesinde, "Hüsamettin Özkan ve Tamer Kanber ile birlikte ben de partiden istifa ediyorum" dedi. 
     



 SİYASET 























</TEXT>
</DOC>
