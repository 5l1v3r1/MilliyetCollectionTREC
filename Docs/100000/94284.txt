<DOC>
<DOCNO> 94284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/son/sontur02.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzmanlara göre eğitimsiz kadının cinsel sorunu daha az... 
</HEADLINE>
<TEXT>

     Elazığ Fırat Üniversitesi F.Ü Tıp Fakültesi Üroloji Anabilim Dalı Öğretim Üyesi Doç. Dr. İrfan Orhan, cinselliğini yaşamak isteyen kadının, erkek tarafından ahlaksız olarak nitelendirildiğini belirterek, eğitimsiz kadınların cinsel sorunlarının, eğitimli kadından daha az olduğunu söyledi. 
     Doç. Dr. Orhan, eğitimsiz kadınların cinsel eğitimin yanında normal eğitimi de almadıklarını belirterek, bu kadınların cinsel ilişki sırasında, her şeyi kabul edip, kaderlerine razı olduklarını anlattı. 
     Eğitimsiz kadının bu nedenle psikolojik olarak daha rahat olduğunu, belirten Doç. Dr. Orhan, şunları söyledi 
     ''Kadınlar cinsel sorunlarının farkında değiller, çünkü kadınlar cinselliğin ne olduğunu tam olarak bilmiyorlar. Cinsel sorunu olduğunu bilen kadın da bu sorunu ifade edemiyor. Çünkü cinselliğini yaşayamadığını ifade eden kadın, toplum tarafından kendisine kötü gözle bakılacağını düşünüyor. Bunun yanında sorunlarına çözüm aramak isteyen kadınlar da kime gideceğini bilmiyor. Kadınların cinsel sorunları için üroloğa gitmeleri gerekmektedir. Sorunu olan kadınların, kadın doğumcu, jinekologdan önce bize gelmeli, çünkü cinsel sorunlar bizim konumuzdur. Kadınlarımız, cinselliği boyun eğilecek bir yenilgi olarak görmeyip, aktif olarak yaşanacak bir eylem olarak görmeliler.'' Cinselliğin toplum tarafından bilinmediğini, cinselliği sağlıklı olarak yaşamayan toplumların başarılı olamayacağını kaydeden Doç. Dr. 
     Orhan, kadınlardaki cinsel sorunların, cinsel isteksizlik, uyarılma ve orgazm bozukluğu olduğunu anlatarak, sözlerini şöyle tamamladı 
     ''Türk toplumsal yapımız, cinsel eğitim açısından insanlara bir şey öğretmiyor. Cinselliğini yaşamak isteyen kadın, erkek tarafından ahlaksız olarak nitelendiriliyor, bu konuda bilgisi olan kadınlarda, rahat hareket edemediği için cinsel yönden isteksiz olması gerekiyor. 
     Çünkü yaşadığımız tabulardan dolayı cinsel yönden istekli olan bir kadın, ahlaksız olarak nitelendiriliyor. Bu nedenle toplumumuzda kadıların ahlaklı olması için, cinsel isteklerinin olmaması gerekiyor.'' 
     





</TEXT>
</DOC>
