<DOC>
<DOCNO> 81839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/son/sondun06.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan, Cenin heyetini resmen dağıttı 
</HEADLINE>
<TEXT>

     BM Genel Sekreteri Kofi Annan, Cenin kampında araştırma yapmak üzere oluşturduğu komisyonu, lağvettiğini resmen açıkladı. 
     İsrail'in işbirliğini reddetmesi üzerine Annan, heyeti lağvetme eğiliminde olduğunu bildirmiş, Güvenlik Konseyi'ne de, herhangi bir karar almak istediği takdirde dün akşama kadar süre tanımıştı. Ancak Konsey üyeleri, bu süre içinde herhangi bir karar alamadılar. 
     Heyeti lağvedilmesine karşı çıkan Arap ülkeleri, Güvenlik Konseyi'nden karar çıkartabilmek için gerekli 9 oyu bulamayınca, İsrail'i zorlamak amacıyla hazırladıkları karar tasarısını geri çektiler. 
     Arap ülkeleri temsilcileri, buna karşılık cuma günü Güvenlik Konseyi'nde Ortadoğu konusunda bir açık oturum yapılmasını ve konunun olağanüstü toplanacak Genel Kurul'da ele alınmasını kararlaştırdılar. 
     





</TEXT>
</DOC>
