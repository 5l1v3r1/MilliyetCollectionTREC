<DOC>
<DOCNO> 51639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/dunya/adun.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin'den büyük tehdit 
</HEADLINE>
<TEXT>

Terörist Usame bin Ladin, Pakistan'da yayımlanan bir gazeteye konuştu "Nükleer ve kimyasal silahlarımız var. Bu silahları kullanmaya da hazırız" 
     DIŞ HABERLER SERVİSİ 

     Dinci terör örgütü El Kaide'nin Suudi asıllı lideri Usame bin Ladin, nükleer ve kimyasal silahlara sahip olduklarını ve bu silahları kullanmaya hazır olduklarını iddia etti. 
     İngilizce yayımlanan Pakistan gazetesi Dawn'da dün yer alan özel röportajında Bin Ladin, "Eğer Amerika bize karşı nükleer veya kimyasal silah kullanırsa, biz de elimizde bulunan nükleer ve kimyasal silahlarla karşılık verebiliriz'' dedi. Ladin, nükleer ve kimyasal silahları nereden bulduğuna ilişkin soruyu ise yanıtsız bıraktı. 
     
     '11 Eylül haklı eylem' 
     Bin Ladin, 11 Eylül saldırıları için de "Bu saldırıların hedefi kadınlar ve çocuklar değildi. Saldırıların gerçek hedefi ABD'nin ekonomik ve askeri gücünün sembolleriydi" dedi. Ladin saldırıları, Washington yönetiminin, İsrail'le yaptığı işbirliğinin yanı sıra, Irak, Keşmir ve dünyanın diğer yerlerindeki Müslümanlara tavrı nedeniyle haklı bir eylem olarak niteledi. 
     
     Kendinden emin, coşkulu 
     Pakistan'ın en saygın gazetelerinden biri olan ve İngilizce yayımlanan gazetelerin en eskisi olan Dawn, Bin Ladin'in bu açıklamaları, önceki gün K bil yakınlarında bilinmeyen bir yerde Hamid Mir adlı muhabirlerine yaptığını bildirdi. 
     Mir, Ladin'in röportajla ilgili olarak, Ladin'in kendinden oldukça emin gözüktüğünü ve coşkulu olduğunu belirtti. Mir, Ladin'in sanılanın aksine oldukça sağlıklı olduğunu da sözlerine ekledi. 
     



 DÜNYA 













</TEXT>
</DOC>
