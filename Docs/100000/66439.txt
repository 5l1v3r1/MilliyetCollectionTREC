<DOC>
<DOCNO> 66439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sonspo09.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş İstanbulspor maçı hazırlıklarına izin yapmadan başladı 
</HEADLINE>
<TEXT>

     Türkiye Kupası'nda çeyrek finalde Gaziantepspor'u deplasmanda 3-2 yenen ve yarı finale yükselen Beşiktaş, hafta sonunda ligde İstanbulspor'la yapacağı maçın hazırlıklarına ara vermeden başladı. 
     Fulya Tesisleri'nde yapılan antrenmana, tesislerde bulunan teknik direktör Christoph Daum katılmazken, siyah-beyazlı futbolcular Roland Koch yönetiminde çalıştı. 
     Antrenmanda Gaziantepspor maçında ilk 11'de forma giyen futbolcular koşu yapmakla yektinirken, yedek futbolcular koşunun ardından orta ve şut çalışması yaptı. 
     Siyah-beyazlıların bugünkü antrenmanına hafif sakatlıkları bulunan Sertan, Ali Eren ve Ahmet Yıldırım katılmazken, takımla birlikte koşu yapan Stavrum daha sonra takımdan ayrı çalışmalarını sürdürdü. 
     Antrenman öncesinde kaleci antrenörü İmmel, Gaziantepspor maçında görev yapan Myhre ile bir süre görüştü. 
     Beşiktaş, İstanbulspor maçı hazırlıklarına yarın yapacağı antrenmanla sürdürecek. 
     






</TEXT>
</DOC>
