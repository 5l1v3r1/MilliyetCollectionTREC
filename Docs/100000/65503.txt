<DOC>
<DOCNO> 65503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/spor/bana.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     ARİF G.SARAY 
     Akıllı, çabuk ve etkili futboluyla hem gol atıyor, hem de seyir zevki veriyor. Rizespor karşısında hem takım oyunu oynadı, hem de bireysel gösteri yaptı. En kritik anlarda sahneye çıktı. Teknik Direktör Lucescu’nun yeniden güvenini kazandı. 
     
     VEYSEL DENİZLİ 
     Gaziantep önünde takımının başarılı çıkışını sürdüren, güzel oyununu üç golle süsleyen adamdı. Heyecanlı, hırslı, yaratıcı ve üretken kişiliğiyle alkışlandı. Arkadaşlarıyla uyumu, ciddi ve tutarlı görev anlayışı ile dikkatleri çekti. 
     
     HAKAN KELEŞ A.GÜCÜ 
     Fenerbahçe savunmasını kevgire çevirdi. Maçın adeta tek patronuydu. Topu her alışında korku yarattı. Nefis asistlerle galibiyetin yaratıcısı oldu. Ok gibi fırlayan, müthiş tekniği ve oyun görüşüyle rakibini sürekli yıpratan gerçek bir hücum oyuncusu. 
     
     TOLGA G.BİRLİĞİ 
     Yaşadığı kötü günlere rağmen futboldan kopmadığını bir kez daha gösterdi. Ligde şiddetle puana ihtiyacı olan takımı için İstanbulspor maçında tüm enerjisini harcadı. İşini dört dörtlük yaptı. Haftanın kahramanlarından biri olmayı başardı. 
     
     HAFTANIN KARMASI 

</TEXT>
</DOC>
