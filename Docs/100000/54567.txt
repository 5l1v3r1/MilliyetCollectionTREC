<DOC>
<DOCNO> 54567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sonspo15.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Bursaspor'u kupadan eledi 
</HEADLINE>
<TEXT>

     ürkiye Kupası 3. Kademe maçında Göztepe uzatma bölümünde kazandığı altın gol ile Bursaspor'u 3-2 yenerek 4. tura çıktı. 
     39. dakikada gelişen Bursaspor atağında Ender'in sağdan ortasında 
     Korhan'ın dokunamadığı top boşta kaldı. Uygun durumdaki Okan, meşin yuvarlağı filelere yolladı 0-1. 
     45. dakikada Göztepe'nin beraberlik sayısı geldi. Sahanın başarılı 
     ismi olarak dikkat çeken Barcik'in sağ kanattan yaptığı güzel ortada Mustafa Özkan'ın kafa vuruşunda top, sarı- kırmızılı takıma beraberliği getirdi 1-1. 58. dakikada Bursaspor atağında Ender'in sağdan ortasında topu kontrol etmek isteyen Sinan'ın ayağına çarpan top havalanarak, kaleci Majdan'ı aştı ve ağlara gitti 1-2. 71. dakikada Barcik'in ara pasına hareketlenen Korhan, önüne çıkan Moshoeu'yu şık bir çalımla etkisiz hale getirdikten sonra düzgün bir vuruşla golü kaydetti 2-2. Maçın 90 dakikalık bölümü 2-2 sonuçlandı. 92. dakikada Göksel'in sağ kanattan sürüklediği atakta topla buluşan Barcik, şık vuruşla maçın skorunu belirledi 3-2. Göztepe bu sonuçla Türkiye Kupası'nda 4. kademe maçı oynamaya hak kazanan taraf oldu. 
     






</TEXT>
</DOC>
