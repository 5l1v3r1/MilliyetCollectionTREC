<DOC>
<DOCNO> 90619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/ekonomi/eko08a.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Yüksek faiz maliyetleri artırıyor 
</HEADLINE>
<TEXT>

     Türkiye Odalar ve Borsalar Birliği Başkanı TOBB Rifat Hisarcıklıoğlu, faizlerin yeniden yükselmeye başlamasının, kendilerini çok rahatsız ettiğini söyledi. 
     9. Cumhurbaşkanı Süleyman Demirel’in dün TOBB’a yaptığı ziyaretten sonra gazetecilerin sorularını yanıtlayan Hisarcıklıoğlu, Avrupa Birliği konusunda TOBB Brüksel’e bir ziyarette bulunacağının hatırlatılması üzerine Türkiye ile ilgili AB nezdinde lobi yapmak üzere, Nisan ayında İspanya Odalar Birliği ile bir anlaşma yaptıklarını söyledi. 
     
     Faiz yüzde 70’e çıktı 
     Reel faizlerin çok yükseldiğinin hatırlatılması üzerine de Hisarcıklıoğlu, faizlerin bu derece yükselmesinin kendilerini çok rahatsız ettiğini söyledi. Reel faizlerin 1 yıllık ortalamasına bakıldığında çok rahatsız edici bir hadise bulunmadığını belirten Hisarcıklıoğlu, ancak yüzde 53-52’lere düşmüş faizlerin tekrar yüzde 70’ler seviyesine çıkmasının sonucunu, bir süre sonra 65 milyon insanın kendilerinin ödeyeceği anlamına geldiğini söyledi. Hisarcıklıoğlu, bunun da kendilerini rahatsız ettiğini vurguladı. 
     "Yüksek faizlerin üretimi tehdit edecek boyuta ulaşıp ulaşmadığının" sorulması üzerine de Hisarcıklıoğlu, "Tabii faizler yükseldiği zaman, otomatikman kullanmış olduğunuz maliyetler de yukarı çıkıyor" dedi. 
     



 EKONOMİ 






















</TEXT>
</DOC>
