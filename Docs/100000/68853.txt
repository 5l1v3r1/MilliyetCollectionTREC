<DOC>
<DOCNO> 68853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sonspo05.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü'nün önlenemez yükselişi... 
</HEADLINE>
<TEXT>

     Başkent'in Birinci Süper Lig'deki temsilcilerinden Ankaragücü, 2001-2002 sezonunda başarılı bir performans çizerken, birçok güçlü rakibini geride bırakıp puan cetvelinde 4. sıraya yerleşti. 
     Ankaragücü, bu sezon ''3 büyükler''in hepsini de yenen tek takım unvanına da sahip oldu. Başkent'in sarı-lacivertlileri, ilk yarıda İstanbul'da 4-1 yenildiği Fenerbahçe'yi Ankara'da 3-2, Ankara'da 4-3 yenildiği Beşiktaş'ı da İstanbul'da 2-1 yenmeyi başardı. Başkent temsilcisi Galatasaray'ı ise ilk yarıda Ankara'da 2-1 yenmişti. 
     Birinci Süper Lig'de 23. hafta maçları geride kalırken, 7 yenilgisi bulunan Ankaragücü, 42 puanla 4. sırada yer alıyor ve en yakın rakibi Gaziantepspor ile arasında 8 puan bulunuyor. 
     Sezona Antalyaspor ve Malatyaspor karşısında alınan farklı skorlu galibiyetlerle başlayan Ankaragücü, 3. haftada İstanbullu renktaşı Fenerbahçe ile yaptığı ve 4-1 yenildiği maçtan sonra 6 hafta başarısız sonuçlar aldı ve bir bocalama devresi yaşadı. 
     Ancak, 10. haftadan itibaren yükselişe geçen sarı-lacivertliler, bu dönemde yalnızca ilk yarıda Ankara'da 6-0 yendiği Malatyaspor'a 4-1 yenildi. Ankaragücü'nün ligin 2. devresinde yaptığı 6 karşılaşmada 1 yenilgi ve 5 de galibiyeti bulunuyor. 
     Ankaragücü ayrıca, attığı golle, 55 golü bulunan lider Galatasaray ve 2. sıradaki Beşiktaş'tan sonra en fazla gol atan takım unvanını da aldı. 
     






</TEXT>
</DOC>
