<DOC>
<DOCNO> 88544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/sonspo12.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nijerya Teknik Direktörü "İsveç şansıyla kazandı" 
</HEADLINE>
<TEXT>

     17. Dünya Kupası finallerine, 2-1'lik İsveç yenilgisiyle veda eden Nijerya'nın teknik direktörü Adegboye Onigbinde, ''İsveç, şansıyla kazandı'' dedi. 
     F Grubu'nda ikinci yenilgisini alarak elenen takımının, İsveç karşısında öne geçmesine ve rakip alanda birçok atak geliştirmesine karşın şanssız bir şekilde yenildiğini belirten Onigbinde, ''Elendik, ama onurumuzla mücadele ettik. Gruptaki son maçımız olan İngiltere mücadelesi, onur karşılaşmamız olacak'' diye konuştu. 
     Nijerya Kaptanı Jay Jay Okacha ise çok iyi oynamalarına karşın kaybettiklerini ifade ederek, ''Yakaladığımız fırsatları değerlendiremedik ve bedelini ödedik'' dedi. 
     Takımın tecrübeli golcüsü Nwankwo Kanu ise kazanmak istedikleri bir maçı kaybettiklerini belirterek, ''Göze hoş gelen değil, sonuç alacağımız futbol oynamak istiyoruz'' ifadesini kullandı. 
     





</TEXT>
</DOC>
