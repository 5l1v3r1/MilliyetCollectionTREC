<DOC>
<DOCNO> 86757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sondun44.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü sanatçılar mülteci çocuklar için 2.1 milyon euro topladı 
</HEADLINE>
<TEXT>

     Ünlü İtalyan tenor Luciano Pavarotti'nin, Zambia'daki Angolalı mülteci çocukları yararına, İtalya'nın Modena kentinde dün akşam verdiği konserde 2,1 milyon euro toplandı. 
     Konserin düzenleyicileri, Sting, Lou Reed, Andrea Bocelli, James Brown ve Zucchero gibi ünlü sanatçıların da katıldığı ve ''Pavarotti and friends'' adı verilen konserin, RAI 1 televizyonunda 6 milyondan fazla seyirci tarafından izlendiğini belirtti. 
     Toplanan bağışın 1,1 milyon euro'luk bölümü bilet satışlarından, 1 milyonluk diğer bölümünün ise çeşitli kişilerin yaptığı bağışlardan oluştuğu kaydedildi. 
     Öte yandan dışişlelığı da, Angolalı mültecilere 270 bin euro tutarında bir bağış yapma kararı aldığını açıkladı. 
     BM verilerine göre, 27 yıldır iç savaş yaşanan Angola'da, ülkenin nüfusunun üçte birine karşılık gelen 4,5 milyon kişi ülke içinde yerlerini terk etmeye zorlandı. 450 bin kişi de çoğunluğu Zambia ve Demokratik Kongo Cumhuriyeti olmak üzere diğer ülkelere sığındı. 
     





</TEXT>
</DOC>
