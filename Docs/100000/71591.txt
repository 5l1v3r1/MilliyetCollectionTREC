<DOC>
<DOCNO> 71591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/siyaset/siy02.html </URL>
<DATE> 2002/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan’dan MGK Genel Sekreteri’ne 
</HEADLINE>
<TEXT>
AB’den vazgeçilemez 
Ecevit, Türkiye’nin Avrupa Birliği dışında bir arayışa giremeyeceğini belirterek, "Yılgınlığa kapılmamak gerekir" dedi 
     ANKARA Milliyet 

     Başbakan Bülent Ecevit, Milli Güvenlik Kurulu Genel Sekreteri Orgeneral Tuncer Kılınç’ın Türkiye’nin Avrupa Birliği AB dışında bir arayışa girmesi gerektiği yönündeki görüşünü "AB’ye üyelik yolundaki engeller nedeniyle yılgınlığa kapılıp da başka seçenek aramamız söz konusu olamaz" diye değerlendirdi. 
     Avrupa’da kimi çevrelerin Türkiye’nin AB’ye üyeliğini içine sindiremeyebileceğini, AB ile Türkiye arasında zaman zaman tartışma ve anlaşmazlıklar olabileceğini belirten Ecevit, şunları kaydetti 
     "Fakat şu gerçek değiştirilemez Türk ulusu coğrafi, tarihsel, kültürel açıdan da Avrupalıdır. Ancak Türk ulusu yalnız Avrupalı değildir. Aynı zamanda Asya, Ortadoğulu, Akdenizli ve Kafkasyalıdır. Türkiye, Avrasya sürecinin ve doğu batı yakınlaşmasının önde gelen eksenidir. Çağdaş, demokrat ve laik kimliği ile kültürler ve dinler arasında uzlaşının da bir güvencesidir." 
     Geçen ay İstanbul’da yapılan ve Avrupa ile İslam lemini kaynaştıran toplantının bunun bir kanıtı olduğunu vurgulayan Ecevit, şöyle devam etti 
     "Öyle bir toplantı başka bir ülkede yapılamazdı. Bu eşsiz özellikleri nedeniyle Türk ulusu Avrupa’nın ufkunun açılmasına da katkıda bulunmaktadır. Bu nedenlerle AB’ye tam üyelik Türkiye’nin yadsınamayacak ve vazgeçilemeyecek bir hakkıdır. Onun için üyelik yolunda karşılaştığımız veya bundan sonra da karşılaşabileceğimiz güçlük ve engellerden yılgınlığa kapılıp da başka seçenekler aramamız söz konusu olamaz. Türkiye, elbette bölge ülkeleri ile ve başka ülkelerle de ilişkilerini sürdürecek ve derinleştirecektir." 
     



 SİYASET 













</TEXT>
</DOC>
