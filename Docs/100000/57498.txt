<DOC>
<DOCNO> 57498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sondun16.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Kesimi Dışişleri Bakanı "Çözüme yakın değiliz" 
</HEADLINE>
<TEXT>

     Kıbrıs Rum Yönetimi Dışişleri Bakanı Yannnakis Kasulides, ''Kıbrıs'ta şu anda bir çözüme yakın bulunulduğunu hiç kimsenin iddia edemeyeceğini'' söyledi. 
     Kasulides, Rum tarafında yayımlanan Haravgi gazetesine yaptığı açıklamada, ısrarlı yayınlara karşın ABD veya başkanları tarafından hazırlanan çözüm planı bulunmadığını belirterek, ara çözüm zamanı da olmadığını, her iki tarafın nihai bir çözüm arzusunda olduğunu kaydetti. 
     Rumlar'ın AB gidişatının ertelenmesinin felaket olacağını savunan Kasulides, böyle bir düşünceye karşı her ne pahasına olursa olsun mücadele vermeleri gerektiğini anlatarak, ''Haziran'a kadar çözüm bulunmazsa, görüşmelerin bir anlamı olmayacak'' şeklindeki görüşü paylaştığını söyledi. 
     ABD ve BM Genel Sekreteri'nin Kıbrıs Özel Temsilcisi Alvaro De Sotu'nun, görüşmelerin başlatılması konusunda çeşitli arayışlar içinde olduğu bir sırada sürprizle karşı karşıya kaldıklarını ve mektup teatisinden sonra her şeyin değiştiğini ifade eden Kasulides, ''görüşmelerin yeniden başlaması için ileri sürdüğü şartlar açısından, Türk tarafından bir dönüşün söz konusu olabileceğini'' ileri sürdü. 
     Türk tarafının bu ''dönüşünde'' iki olasılıktan bahseden Kasulides, ''birinci olasılığın, KKTC Cumhurbaşkanı Rauf Denktaş'ın, Kıbrıs sorununa uzlaşıcı bir çözüm bulunması gerektiğini anlamış olması, ikincisinin ise manevra yaparak Avrupa Birliği üyeliğini geciktirme ve içine girilen yalnızlıktan kurtulmaya yönelik bir çaba olması olduğunu'' iddia etti. 
     Bu aşamada aşırı beklentiler içine girilmemesi gerektiğini dile getiren Kasulides, Türk tutumuyla ilgili söylemlerin hiçbir zaman değişmesini beklemediklerini, değişikliğin görüşme masasında görülebileceğini kaydetti. 
     Görüşmeler sırasında Türk tarafına baskı yapılmasını bekleyip beklemediği yolundaki bir soruyu yanıtlayan Kasulides, '' Kıbrıs ın 2002 yılında AB üyesi olmasının tek başına bir baskı unsuru olduğunu'' 
     savundu. 
     -''KIBRIS TÜRKLERİN VE RUMLARIN''- ''Türk politikasının değişmez hedefi Kıbrıs'ın taksim edilmesi'' olduğunu ileri süren Kasulides, ''Bundan dolayı bulunacak çözüm, çözümün çökmesi durumunda hiçbir zaman yasal yönden taksime müsaade etmeyecek şekilde olmalıdır'' dedi. Kasulides, şöyle konuştu 
     ''Kısacası kimse şunu iddia edemez ve yabancıların da anlaması gerekir ki 'Kuzey Kıbrıs Türkler'e Güney Kıbrıs da Rumlar'a ait değildir'. Çekoslovakya veya Etopya, Eritre gibi değildir. Kıbrıs aynı zamanda Kıbrıslı Rum ve Türkler'e aittir ve coğrafik açıdan bölünemez. 
     Bundan dolayı ortaya çıkacak çözümde yasal taksime olanak verecek unsurlar olmamalıdır.'' Kasulides, ''Aslında Denktaş'ın istediği gibi Kıbrıs Cumhuriyeti'nin bir gelişiminin devamı olmayan federal bir devletin ortaya çıkmasını kabul edecek miyiz '' şeklindeki soruyu, şöyle yanıtladı 
     ''Bu gibi tartışmalara girmekten kaçınacağım. Ancak çözüm sonrası neyin olacağı sıfırdan başlayamaz. Kıbrıs Cumhuriyeti, 1960 anlaşmaları zemininde uluslararası varlık ve kişilik kazandı. 1960 ve sonrası yer alanları sıfırlıyor muyuz, bu nasıl mümkün olabilir Tüm dünya ile yaptığımız uluslararası anlaşmalar, sözleşmeler, yasalar v.s. ne olur '' 
     






</TEXT>
</DOC>
