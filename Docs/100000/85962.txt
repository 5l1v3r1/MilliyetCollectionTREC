<DOC>
<DOCNO> 85962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/24/son/sontur11.html </URL>
<DATE> 2002/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Piknikte kaybolan çocuk ölü bulundu... 
</HEADLINE>
<TEXT>

     Eskişehir'de geçtiğimiz pazar günü piknikte kaybolduğu bildirilen ve yetiştirme yurdunda kalan çocuk ölü bulundu. 
     Alınan bilgiye göre, 75. Yıl Yunus Emre Çocuk Yuvası'nda kalan 7 yaşındaki İbrahim Kuyu, geçtiğimiz pazar günü yurt yöneticileri ve yurtta kalan diğer çocuklarla birlikte merkeze bağlı Sarısungur Çeşmeli mevkiindeki mesire yerine pikniğe götürüldü. Piknik sonunda 3 çocuğun ortada olmadığı gören yurt yöneticileri yaptıkları aramada iki çocuğu buldu, ancak İbrahim Kuyu'yu bulamadı. 
     Jandarma Alay Komutanlığı'na durumun bildirilmesi üzerine yapılan aramada, İbrahim Kuyu'nun dağlık alanda cesedi bulundu. Kuyu'nun cesedi üzerinde herhangi bir darp ve cebir izi bulunmadığı, kesin ölüm nedeninin yapılacak otopsiden sonra belirleneceği bildirildi. İbrahim Kuyu'nun diğer çocuklara oranla algılama yeteneğinin daha az olduğu öğrenildi. 
     





</TEXT>
</DOC>
