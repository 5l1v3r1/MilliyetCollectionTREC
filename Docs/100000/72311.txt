<DOC>
<DOCNO> 72311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/yazar/cemal.html </URL>
<DATE> 2002/03/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Doktor Alberto’nun bu sözleri savaşın dehşetini özetliyor 
</HEADLINE>
<TEXT>
İş yok ama takma bacak verebiliriz 
Bacak fabrikası denilen Vezir Ekber Han Hastanesi’nde çalışan Dr. Alberto, bu sözleri söyledikten sonra kendi bacağına vuruyor Tak tak Kuru bir tahta sesi 
     K BİL 

     Burası, Vezir Ekber Han Hastanesi... Burası, ayak, bacak fabrikası... Savaşın nasıl bir cehennem, nasıl bir dehşet olduğunu anlamak isteyenler için... "İş yok, bacak var " Milanolu Doktor Alberto "Burada sana bir bacak vermek kolay ama iş vermek çok çok zor..." K bil gerçeğini anlatıyor. Vuruyor bacağına tak tak. Tahta sesi geliyor. 
     
     Sakal Taliban’la gitti 
     "İç savaşta tek bir kurşun yetti" diyor gayet sakin, "Tam dizime isabet etti zehirli kurşun... Bütün bacak gitti, kestiler." Şimdi hastanenin protez bölümünde çalışıyor uzman olarak. "Sakalın yok" deyince gülüyor "Taliban da gitti, sakal da..." 
     Hoş bir kadın. İsmi, Ruhafza. Düzgün bir İngilizcesi var. O da savaşı anlatıyor "Bacağımı kaybettiğimde 11 yaşımdaydım. 1984 yılı olmalı. Rus işgal zamanıydı. Okulun bahçesinde oynarken oldu. Mücahitler, Ruslara karşı döşemiş mayınları. Bastım, gitti bacağım..." 
     
     Zahir Şah bir gelsin... 
     Şimdi hastanede çalışıyor, fizik tedavi uzmanı. K bil Üniversitesi’nde okumuş. Annesi Tacik, babası Peştun. "Siz barışı kendi ailenizin içinde yapmışsınız" diyorum, katıla katıla gülüyor. Yüzü açık, başında siyah yemenisi. 
     "H l burka giyiyor musun " 
     "Dışarıda giyiyorum. Kralımız, Zahir Şah gelince atacağız burkaları..." 
     Kapının önünde şirin bir oğlan çocuğu. Boyundan büyük bir protezin üstüne oturmuş etrafı seyrediyor. Fotoğraf makinesinin flaşı patlayınca ağlamaya başladı. Babası, takma bacağıyla sekerek yanına gelip başını okşuyor. 
     
     Küçük bir kız ağlıyor 
     Çocuk ağlaması. Perdeyi aralıyorum. Bir kız çocuğu. 4 - 5 yaşında. İçini çeke çeke ağlıyor. İnsanın içi acıyor. Babasının elini tutmuş sıkı sıkıya... Ayağındaki alçı kesiliyor. İsmi Tamila. Fotoğrafını çekerken bir şeker veriyor Ahmet Dumanlı. Bir an ağlamasını kesip bir şeyler söylüyor. Siyah sakallı baba, "Bir şeker de kız kardeşi için istedi" diyor. 
     Tek sıra olmuş yürüyorlar, seke seke... Tek bacakla yürümeyi öğreniyorlar. Kimi alışmış, kimi zıplaya zıplaya gidiyor. Arada bir yere kapaklananlar da, buna gülenler de, kızanlar da var. Kimi dalgın, yerde oturuyor. Kimi, yeşil çayını yudumluyor bir köşede, düşünceye dalmış. 
     
Bacak fabrikasının meleği      Hastanede protezler yanyana dizilmiş duruyor. Talep öyle çok ki, üretime ara verilmiyor. Hasta k h küçük bir kız oluyor, k h yaşlı bir adam... Hastane personeli olan Ruhafza yanda adlı kadın da hastalarla aynı kaderi paylaşıyor. 11 yaşında bacağını kaybettiğini anlatan Ruhafza, mayın kurbanlarından... Kendisi de sakat olduğu için hastaneye gelenlere elinden geldiğince yardımcı oluyor. Üstteki fotoğrafta yer alan küçük kız da onun yardımıyla yeni protezine alışmaya çalışıyor. 
     
Afganistan’a para girerse tüm sorunlar biter      Etraf temiz ama çok yoksul. Kocaman atölye haldır haldır çalışıyor. Her tarafta ayak bacak Ustalara bakıyorum, çoğu tek bacaklı. Bazılarının tek kolu protez. El, parmak yerine kıvrık bir çengel... Kasvetli bir ortam. Milanolu genç doktorun adı, Alberto Cairo. Kızılhaç aracılığıyla 1990’da gelmiş buraya. 
     
     Bu gördüğüm 6. rejim’ 
     Soruyorum "Niçin Afganistan " 
     Sorumu soruyla karşılıyor "Peki, siz neden buradasınız " 
     Susuyorum. İkimiz de mesleğimizin gereğini yapıyoruz. 
     "Bu benim Afganistan’daki 6. rejimim" diyor Doktor Alberto, "1990’da Ruslar ve komünist Necibullah, 92’de Mücahitler, 93’te Rabbani, 96’da Taliban, 4 - 5 aydır da bugünkü rejim." 
     "İşgal, iç savaş, böylesine ayrılık ve kan davalarından sonra bu insanlar nasıl birleşecekler bir devlet çatısı altında " 
     "Parayla, ekmekle. Yatırım yapılacak, Afganistan’a para girecek. Ekonomi çarkı dönecek. İnsanların hayat şartları düzeldikçe gevşemeye başlayacaklar. O zaman Tacik’i de, Peştun’u da bir araya getirebilirsin... Tabii eğitim de lazım. Bütün bunlar zaman alacak. Bakın bugün İtalya’da h l Kuzey, Güney’e kötü bakıyor." Doktor Alberto ekliyor 
     
     Biraz zaman lazım 
     "Ayrıca insanlar biraz pragmatik Komünist Necibullah zamanında hastaneye gelen yaralı askerler, kendilerini Necibullah’ın askerleri diye nitelerdi. Sonra Mücahitler’in, sonra da Taliban’ın askeri oldular." 
     
Afganlar, Barış Gücü’nden yana      "SOKAKTAKİ adam memnun mu " "20 yıl savaşı yaşamış bu insanlar. Her şeylerini kaybetmişler. Huzur nedir, barış nedir bilmiyorlar. Onun için K bil’de sokağa çıkın, Barış Gücü askeri gitsin mi ’ diye sorun, yüzde 99 hayır yanıtını alırsınız. Barış Gücü daha uzun zaman kalmalı burada..." Doktor Alberto haklı. 
     Barış Gücü burada daha uzun süre kalıcı olmalı. Başka çare yok. 
     Amerika’sıyla, Avrupa’sıyla, tabii Türkiye’siyle Batı, Afganistan’da barışı kazanmak zorunda. 
     Tersi felaket olur. Afganistan’da barış değil savaş kazanırsa, bu kez bir değil bin tane Bin Ladin çıkar sahneye. 
     11 Eylül’ün dersi bu. K bil yazıları devam edecek. 
     
     







Devlet ve toplum 


Kar fırtınası... 


İsrail'e kim dur diyecek 


Demokrasinin grisi olmaz 


İş yok ama takma bacak verebiliriz 


Kravatlı PKK 


Orta öğretim başarı puanı 


Bankalara sermaye desteği çözüm mü 


Siyanür, hukuk, siyaset, ticaret 


Teröre karşı atom mu 


Amerika, AB üyeliğimize karşı mı 


TOBB’da ince siyaset 


Çocuk pornosu ve savcılık tutumu 


"Medeniyet öğren ayı " 


Holdingler kadın yönetici fukarası 


Eğlenceli Avrupa Dersleri 


Vergiyi siz vermeyeceksiniz 


Bu yıl enflasyon inecek ise büyüyemeyiz 


</TEXT>
</DOC>
