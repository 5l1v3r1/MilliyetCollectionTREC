<DOC>
<DOCNO> 66018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/son/sondun17.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü pop yıldızı Shakira ''Dış görünüşüme önem vermiyorum'' 
</HEADLINE>
<TEXT>

     Kolombiyalı pop şarkıcısı Shakira, dış görümümüne önem vermediğini ve estetik ameliyatı olmayı düşünmediğini söyledi. 
     Shakira, Alman Bild gazetisinin VivaBamS ekine verdiği demeçte, çok sayıda kadının mankenleri örnek aldığını ve estetik ameliyatı olduğunu belirterek, kendisinin ameliyatla doğallığını bozmak istemediğini ve dış görünümünden çok, şarkıları ve sesiyle gündemde kalmayı tercih ettiğini söyledi. 
     Shakira, 13 yaşından bu yana profesyonel olarak şarkı söylediğini, ailesinin hep kendisini desteklediğini ve yanında olduğunu kaydetti. 
     Annesinin isteğiyle şarkı yarışmasına katıldığını söyleyen Shakira, 8 yaşında şarkı sözü yazmaya başladığını, bu konuda da yazar olan babasının kendisine çok yardımcı olduğunu belirtti. 
     Hayalindeki prensi ''birçok kurbağa öptükten'' sonra bulduğunu söyleyen Shakira, gerçek aşkı şu anki sevgilisi olan Antonio adlı bir avukatta bulduğunu açıkladı. Shakira, sevgilisinin eski bir Arjantin devlet başkanının oğlu olduğunu da ifade etti. 
     






</TEXT>
</DOC>
