<DOC>
<DOCNO> 74627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/yasam/yas05.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aynalarla barışık olmanın 8 yolu 
</HEADLINE>
<TEXT>

İngiliz yazar Laure Redmond, "Feel Good Naked" Çıplakken İyi Hissedin adlı kitabında güzel ve sağlıklı olmanın yollarını sıraladı... 
     NEVSAL ELEVLİ Londra 

     1. Tadımlık mük fatlar Haftada bir kez, en çok sevdiğiniz şeyi yeyin. Ancak bu 500 kaloriyi geçmesin. 
     Neden Bu, mahrumiyet hissini ortadan kaldırır, dayanma gücünüzü artırır. 
     2. Su için Günde en az iki litre su için. 
     Neden Su sindirim sistemini temizler, böbrekleri çalıştırır, enerji verir, rahat bir uyku sağlar, baş ağrılarını azaltır. 
     3. Egzersiz yapın Her gün 10 dakika egzersiz yapın. 
     Neden Egzersiz zihni ve bedeni dinlendirir, kaslarınızı kuvvetlendirir, toksinlerden kurtulmanızı sağlar. 
     4. Sağlık gündemi Amaçlarınızı yazın. 
     Neden İnsanlar alınmış randevulara ve imzalanmış taahhütlere uyar. 
     5. Aralarda yemeyin Sadece yemeniz gereken kadar yeyin. Televizyon karşısında kesinlikle yemeyin. 
     Neden Amaçsız yemek ancak duyu organlarınızı tatmin eder. Yavaş yerseniz daha çabuk doyarsınız. 
     6. Kendinize bir örnek alın Görünümünüze ve kişiliğinize benzeyen birini seçin. Ama taklitçi değil, uyarlayıcı olun. 
     7. Dinlenin Her gün en az yarım saat dinlendirici ve stres atıcı bir şeyler yapın. Bu, kitap okumak, banyo yapmak ve egzersiz olabilir. 
     Neden Dinlendirici bu yarım saat görünümünüzü de iyileştirir. 
     8. Dik durun Bu eski ama güçlü bir hiledir. Başınızı ve vücudunuzu dik tutun, karnınızı içeri çekip omuzlarınızı geri atın. 
     Neden Vücudunuzu dengeli taşımanız "görünümünüzü" beş kilo zayıflatır. 
     



 YAŞAM 





















</TEXT>
</DOC>
