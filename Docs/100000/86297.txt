<DOC>
<DOCNO> 86297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/spor/spo05a.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Samba rüzgarı 
</HEADLINE>
<TEXT>

Grubumuzdaki en güçlü rakibimiz Brezilya, Güney Kore’ye ayak bastı, ortalığı birbirine kattı. Teknik Direktör Scolari, "Türkiye’yi mutlaka yenmek zorundayız" yorumunu yaptı 
     MEHMET DEMİRCAN Ulsan 

     Hedef iyi başlangıç 
     A MİLLİ Takımımız’ın, finallerdeki ilk maçını oynayacağı Brezilya, zorlu 90 dakikaya konsantre oldu. Sambacılar’ın teknik direktörü Scolari, artık geri sayıma geçtiklerini dile getirip, "Dünya Kupası gibi organizasyonlarda hatanın telafisi zor olur. Bu yüzden Türkiye karşısında dikkatli olmak zorundayız. Takımıma çok güveniyorum. Turnuvaya iyi bir başlangıç yapmak için Türkiye engelini kazasız geçmeliyiz. Rakibimizi yakından tanıyoruz" diye konuştu. 
     
     Medya ordusu karşıladı 
     BREZİLYA da dün Güney Kore’ye gitti. Malezya kampından sonra Ulsan’da hazırlıklarına devam edecek olan Sambacılar’a, Koreliler müthiş bir karşılama töreni düzenledi. Brezilya kafilesi, Ulsan sahilindeki Hyundai Oteli’ne zor girerken, bir meyda ordusu her gelişmelerini yakın takibe aldı. Güvenlik güçleriyle medya mensupları arasında da zaman zaman tartışma çıktı. Karşılama ve gösterilen ilgi Sambacılar’ı şaşkına çevirdi. 
     
R.Carlos’a büyük tepki      BREZİLYA Milli Takımı’nın savunmadaki yıldızı Roberto Carlos’un, "Yüzde 40 kapasite ile oynayalım, Türkiye’yi rahat yeneriz" sözleri, kafilemizin tepkisini çekti. Milli Takımlar Sorumlusu Can Çobanoğlu, "Biraz erken konuşmuş. Herşey sahada belli olacak. Türkiye’nin artık çok güçlü bir takım olduğunun farkında değiller galiba" diye konuştu. 
     
RONALDO Zorlanmayız      DÜNYANIN en iyi forvetleri arasında gösterilen Brezilya Milli Takımı’nın golcüsü Ronaldo, gruptan zorlanmadan çıkacaklarını iddia etti. Ronaldo, "Kimseden korkumuz yok. Türkiye karşısında galibiyetten başka bir şey düşünmüyorum. Brezilya Dünya Kupaları’nın her zaman favorisidir. Hedefimiz kupayı ülkemize götürmek" dedi. 
     



 SPOR 

























</TEXT>
</DOC>
