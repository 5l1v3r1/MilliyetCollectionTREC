<DOC>
<DOCNO> 59525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sontur25.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kumarhane baskınından kaçan eski Fenerli futbolcu aranıyor 
</HEADLINE>
<TEXT>

     Kadıköy'de, polis tarafından yapılan baskında, bir kumarhane ortaya çıkarıldı. 
     Kadıköy Merkez Karakolu'ndan yapılan açıklamaya göre, bir ihbar üzerine Rasimpaşa Mahallesi Başakcı Sokak 3 numaralı binanın bodrum katına yapılan baskında, çalışır vaziyette 4 kumar makinesi ve 148 adet plastik marka ele geçirildi. Baskın sırasında içeride bulunan Aydın Gündüz gözlem altına alınırken, kumarhane mühürlendi. 
     Kumarhanede, eski Fenerbahçeli futbolcu Hakan Tecimer'in Üsküdar'daki kahvehanesi için Umum Kıraathane, Kahveci ve İçkisiz Gazinocular Esnaf Odası'ndan alınmış kimlik kartı ile çeşitli fotoğrafları bulundu. 
     Polis yetkilileri, olayla ilgili olarak Tecimer ile bir kişinin daha arandığını belirtiler. 
     Yetkililer, ele geçen makinelerin, atari oyunu için düzenlenen cihazlar olduğunu, ancak elektronik aksamında yapılan değişiklikle at yarışı programlı kumar aletine dönüştürüldüğünü kaydettiler. 
     Bu arada, Kadıköy Adliyesi'ne sevke dilen Aydın Gündüz, tutuksuz yargılanmak üzere serbest bırakıldı. 
     






</TEXT>
</DOC>
