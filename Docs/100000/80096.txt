<DOC>
<DOCNO> 80096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/24/yazar/civaoglu.html </URL>
<DATE> 2002/04/24/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Ata Polonya'da 
</HEADLINE>
<TEXT>

     Polonya'nın bir uç noktasındaki Wuc kasabasının meslek lisesi... Adı Atatürk. 
     Bir devlet okulu. 
     Dili, programı, öğretmenleri, öğrencileri Polonyalı. 
     Ama... 
     Okulun giriş kapısının büyük holünde Atatürk heykeli. Bir yanında Türk diğer yanında Polonya bayrakları... 
     Atatürk'ün armağanı olan 23 Nisan Çocuk ve Ulusal Egemenlik gününün Wuc'daki Atatürk Meslek Lisesi'nde Polonyalı genç kızlar ve delikanlılarla, öğretmenleri arasında kutlanışı heyecan verici. 
     Öğrencilerin arasında 3 - 5 Türk öğrenci için nasıl da onurlu bir anı. 
     - "Nereden mezunsun " 
     - "Wuc - Polonya Atatürk Meslek Lisesi." 
     Olağandışı bir duygusal manyetik alan yaratıyor. 
     Yarınlarda o gençlerin her biri Atatürk Türkiye'sinin Avrupa'daki koruyucu melekleri olacak. 
     Acaba... 
     Fethullah Gülen'cilerin yurtdışında açtıkları okulların hangisi Atatürk adını taşıyor 
     
Laik cevap      Wuc kasabası deprem ile sarsılmış. 
     Binalar yıkılmış. Meslek lisesi de... 
     Polonya'daki Türk İşadamları Derneği'nin Başkanı Sabri Bektaş öncülük etmiş... Binayı yeniden yapılandırmak için büyük sayılabilecek bütçeyle Polonya'daki Türk işadamlarının katkılarını sağlamış. 
     Bir koşulları varmış 
     "Adı Atatürk olmalı." 
     Yanıtları 
     "Bizim için onurdur." 
     Türkiye'de "Kemalizim" söylemini "eleştirel" kullananların acaba yüzleri kızarır mı 
     Burada Atatürk'ün laik Türkiye felsefesinin vurgulanışını da yansıtayım. 
     Atatürk Meslek Lisesi girişiminin arkasındaki isim Sabri Bektaş, Mardin'in Midyat'ından Süryani bir vatandaş. 
     Yani... 
     Doğu'daki Ortodoks - Hıristiyan insanlarımızdan biri. 
     Polonya'da Türkiye'nin yüzünü ağartan yatırımların ve inşaatların altında imzası olan 44 yaşında başarılı bir işadamı. 
     Kimsenin kuşkusu olmasın tıpkı Hanefi - Müslüman ve Alevi - Müslüman çoğunluk gibi diğer dinlerden olan yurttaşlarımızın... Örneğin, Musevilerin, Hıristiyanların da Atatürk sevgileri Süryani Sabri Bektaş'tan aşağı değildir. 
     Atatürk'e karşı olanlar Türkiye'yi çağın gerisine çekmek isteyenlerdir. 
     
Ayak izleri      Aslında Atatürk Tanzimat ve Islahat fermanları ile başlamış olan laisizm sürecinin noktasını koymuştur. 
     Daha o fermanlarda topraklarımızdaki azınlık dinlerine eşitlik olanakları açılmıştı. 
     Fakat "seküler" olamamıştık. 
     Yani... Toplum henüz "dünyevi" olamamıştı. 
     Şeriatın baskısını üzerinden kaldıramamıştı. 
     Din ve devlet işlerini birbirinden ayıran laisizm o nedenle Atatürk tarafından son nokta konulurken "evrim" yerine "devrim" bir zorunluktu. 
     
Batı'daki Türkiye      Polonya gözlemlerini, yönetiminde 20 yıldır yer aldığım TÜTAV'ın Türk Tanıtma Vakfı kültür seferleri bağlamında yansıtıyorum. 
     Wuc'taki Atatürk Meslek Lisesi 23 Nisan kutlamalarından başlayan... Krakow, Wroglaw ve Varşova'daki etkinliklerle süren Türkiye tanıtımlarını izleyelim. 
     Kemal Baytaş'ın sıfırdan aldığı ve hiçbir devlet yardımı olmaksızın çınar gibi büyüttüğü, Türkiye'ye gönül verenlerle geliştirdiği etkinlikler Polonya'da... 
     Geleneksel ve stilize halk dansları, özgün Türk müziği, semah, defile... 
     Hepsi gönüllü olan Türk gençleri... 
     Devlet Operası sanatçılarının da tek kuruş almadan sesleriyle katkıları... Atatürk'ün sevdiği türkülerden, İtalyanca opera aryalarına... Genç kızların ve delikanlıların yöresel danslarından, Placido Domingo gibi opera kültürüyle pop seslendirmelerine... Mehterden, Anadolu türkülerinin düet seslendirmelerine kadar açık hava konserleri, Polonya siyaset adamlarının ve devlet bürokrasilerinin katıldıkları salon konserleri... 
     Böyle bir 23 Nisan geçirdim. Birçoklarının aksine... Türkiye'nin dışarıdan görünüşü daha güzel. 
     
     







Fransa dersleri... 


Mesleksiz yığınlara "çalışın, çalışın" demenin anlamı ne 


Ata’nın çavuşu 


Kömür karası ve yüzkarası 


Fransa’dan siyaset dersleri 


Le Pen hayaleti ve solun kimlik krizi... 


Ata Polonya'da 


Türkiye 12 yılı başarabilir mi 


Hastane özel olursa daha iyi hizmet alınır mı 


Jospin ve "eskimiş yüzler"imiz 


Aşırı sağ böyle giderse... 


İki turlu seçimde Erbakan, başbakan olamazdı 


Bir halk düşmanı’ndan mektup var 


Sokak çocukları çöp toplayıcılar .. 


Yeni ilaç yok, ama sektör h l çok k rlı 


Konuşacak o kadar çok şey...’ 


Aslolan rekabet 


BDDK saygın, otoriter, şeffaf olmalı 


</TEXT>
</DOC>
