<DOC>
<DOCNO> 92474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sonspo20.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim "Galatasaray'da futbolcu kaynağı oluşturacağız" 
</HEADLINE>
<TEXT>

     Galatasaray Teknik Direktörü Fatih Terim, altyapıda yeni bir uygulama başlattıklarını belirterek, ''Yurtiçi ve dışında açacağımız futbol okullarıyla, futbolcu kaynağı oluşturacağız'' dedi. 
     Fatih Terim, bugün Galatasaray Edirne Futbol Okulu öğrencileriyle Florya Metin Oktay Tesisleri'nde biraraya geldi. Burada minik oyuncularla biraraya gelen Terim, ilk uygulamayı Edirne'de başlattıklarını belirterek, ''Çorlu, Keşan, İzmir, Adana ve Ankara ile yurtdışında bu okulları açacağız. Galatasaray, buradan kaynak elde edeceği gibi, genç oyuncuların eğitimine de katkıda bulunacak. Bu okullarda yetişen oyuncular Galatasaray'ın futbolcu kaynağı olacak. Binlerce Galatasaraylı çocuğu da eğitmiş olacağız.'' Galatasaraylı minik sporcular, Florya Metin Oktay Tesisleri'nde bir de antrenman yaptı. 
     





</TEXT>
</DOC>
