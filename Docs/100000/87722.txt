<DOC>
<DOCNO> 87722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sonspo15.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AFP "Türkiye, tartışmalı penaltıyla yenildi" 
</HEADLINE>
<TEXT>

     Fransız haber ajansı AFP , 17. Dünya Kupası'nda bugün Brezilya karşısına çıkan Türk Milli Takımı'nın, maç sonlarında ''tartışmalı'' bir penaltıyla yenildiğini bildirdi. 
     Türkiye'nin Dünya Kupası'na 2. kez katıldığını, Brezilya'nın ise 4 kez kupayı kazandığına işaret eden ajans, ilk yarıda Brezilya'nın Rüştü'yü geçemediğini vurguladı. 
     İlk yarının uzatma dakikalarında Hasan ile galibiyete ulaşn A millilerin, ikinci yarıda Brezilya baskısını kabul ettiklerini kaydeden ajans, Ronaldo'nun 1999 Amerika Kupası'ndan bu yana milli takımda ilk golünü atarak takımına beraberlik getirdiğini anımsattı. 
     AFP, Alpay'ın Brezilyalı Luizao'yu ceza alanının dışında düşürdüğünü, ancak maç boyunca kendini oyuna veremeyen hakemin penaltı noktasını gösterdiğini, Rivaldo'nun da bu fırsatı ''geri çevirmediğini'' kaydetti. 
     Ajans, maçın sonlarında Hakan Ünsal'ın sertçe vurduğu topun çarptığı Rivaldo'nun, kafasına darbe almış gibi ''numara'' yaparak yere yuvarlandığını ve hakemin de bu numarayı ''görmezlikten gelerek'' Hakan Ünsal'a kırmızı kart gösterdiğine dikkati çekti. 
     





</TEXT>
</DOC>
