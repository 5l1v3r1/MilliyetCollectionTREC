<DOC>
<DOCNO> 85573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/magazin/mag01.html </URL>
<DATE> 2002/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Benim adım Cell-O şarkıcılıktan geldim’ 
</HEADLINE>
<TEXT>

Reklamlardaki Cell-O’ tiplemesiyle şöhreti alevlenen Ragga Oktay "Beni Turkcell’de müdür zannetseler de aslında iyi bir müzisyenim" 
     TAHSİN AKSU İstanbul 

     TURKCELL’İN reklam filmlerinde canlandırdığı Cell-O’ karakteri ile geniş bir hayran kitlesine sahip olan müzisyen Ragga Oktay, "Bazı insanlar beni Turkcell’de görevli müdür zannedip, problemlerini anlatıyorlar" dedi. Turkcell Plaza’da basın toplantısı yapan Y R Reklamevi’nin Başkanı Serdar Erener de "Cell-O’yu Sevgi ve Bilgi Gezegeni’nden gelen bir bilimkurgu kahramanı olarak düşündük. Ragga Oktay bu iş için kusursuz bir adaydı" diye konuştu. 
     
     Evimde kuyruk var’ 
     ÖZEL kostümü, gözlüğü ve çantasıyla sahne alan Ragga Oktay, reklam filminde söylediği şarkıyı bir kez daha canlı olarak seslendirdi. Asıl adı Oktay Yurdalan olan 26 yaşındaki Hollanda doğumlu sanatçı, halkın Cell-O karakterini çok benimsediğini belirterek, "Sabahları evimin önünde beni görebilmek için kuyruklar oluşuyor" dedi. 
     
     Benim tarzım bu’ 
     GENÇ sanatçı, duygularını da şöyle dile getirdi "Müzisyen olarak tarzımın reklam filmindeki Cell- O’nun gölgesinde kalacağını düşünmüyorum. Çünkü rolümde tarzımı kullanıyorum. Sonuç olarak Ragga Oktay ile Cell-O el ele yola devam edecekler." Turkcell Satış ve Pazarlamadan Sorumlu Genel Müdür Yardımcısı Tülin Karabük de kampanyanın başarılı olduğunu belirterek, "Bu kampanya ile önce müşteri’ anlayışımızı daha da vurgulamayı amaçladık" dedi. 
     



 MAGAZİN 














</TEXT>
</DOC>
