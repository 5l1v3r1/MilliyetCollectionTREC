<DOC>
<DOCNO> 69734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/spor/spo03.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu yaktı 
</HEADLINE>
<TEXT>

Gençlerbirliği maçı sırasında üç kez sahanın içine giren Lucescu’ya gerekli uyarıları yapmayan Bülent Uzun dinlenmeye alındı. Rumen hoca da Ceza Kurulu’na sevk edildi 
     CEMAL ERSEN 

     Seyirci kaldı 
     MERKEZ Hakem Komitesi, Galatasaray - Gençlerbirliği maçının gözlemci ve hakem raporlarını değerlendirdi. Komite, karşılaşmayı yöneten Bülent Uzun’u, Lucescu’nun saha ihlallerine seyirci kalması ve 12. kuralları uygulamaması nedeniyle dört hafta dinlendirmeye karar verdi. Karşılaşmanın dördüncü hakemi Kazım Erçakır da uyarıldı. 
     
     Ceza gündemde 
     MAÇIN gözlemcileri Özcan Oal ve Sabri Çelik’in, dün Futbol Federasyonu’na ulaşan raporları doğrultusunda tedbirsiz olarak PFDK’ya sevk edilen Lucescu’nun, asgari 15 gün hak mahrumiyeti cezası alacağı bildirildi. Gözlemci raporlarında hakem Bülent Uzun’un, Cafer - Mondragon diyaloğundaki değerlendirmesinin notunun düşürülmesine neden olduğu kaydedildi. 
     
Terim - Hagi zirvesi      LİVERPOOL maçını izlemek için kaptan Bülent ve Sarı - Kırmızılı futbolcuların davetlisi olarak İstanbul’a gelen Hagi, eski dostlarıyla hasret giderdi. Havaalanında Galatasaray taraftarlarınca alkışlarla karşılanan eski yıldız, yaklaşık bir yıldır göremediği arkadaşlarıyla buluştu. Rumen yıldız eski teknik direktörü Fatih Terim ile de akşam yemeğinde biraraya geldi. 
     TERİM’İN çağrısıyla Kireçburnu Deniz Restoran’a gelen Hagi, eski hocasıyla özlem giderdi. İkilinin görüşmesi, oldukça sıcak bir ortamda gece geç saatlere kadar devam etti. Terim’in İtalya’daki tecrübelerinin de masaya yatırıldığı gecede, artık teknik adamlık yapan Hagi ile önümüzdeki sezonlarda birlikte çalışabilecekleri öğrenildi. 
     
1 Milyon dolar doping      GALATASARAY yönetimi Liverpool maçı öncesinde futbolcularının birikmiş alacaklarının 1 milyon dolarlık bölümünü ödeyerek, adeta doping yaptı. Florya’ya giderek maç için kamp yapan Sarı - Kırmızılı futbolculara paralarını dağıtan Şube Sorumlusu Abdürrahim Albayrak, futbolculara garanti vererek geriye kalan alacaklarının da en kısa sürede ödeneceğini müjdeledi. 
     
Bülent Akın ameliyat oldu      GENÇLERBİRLİĞİ maçında sağ diz ön çapraz bağları kopan Bülent Akın, dün Belçika’da ameliyat oldu. Operasyonun başarılı geçtiği belirtilirken, Bülent Akın’ın üç ay sürecek bir rehabilatasyon devresinden sonra sahalara dönebileceği açıklandı. Bakım dönemini Belçika’da geçirecek olan Bülent, "Burada daha iyi imkanlarla çalışıp, İstanbul’a hazır gelmek istiyorum" dedi. 
     



 SPOR 






























</TEXT>
</DOC>
