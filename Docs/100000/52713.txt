<DOC>
<DOCNO> 52713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/guncel/gun04.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimlik numarası adayları bezdirdi 
</HEADLINE>
<TEXT>

Sınava girmek için kimlik numarası alamayan adaylar, başvurunuzu geciktirmeyin. Çünkü kimlik numarasını sonradan da bildirmek mümkün... 
     İSTANBUL Milliyet 

     ÖSS başvuruları için pazartesi son gün. Henüz başvuruda bulunmayan öğrencilerin en büyük derdi ise bu yıl başvuru formlarında ilk kez yer alan, TC kimlik numarası... Numaraların öğrenildiği 'tckimlik.nvi.gov.tr' adresindeki site yoğun ilgi nedeniyle kilitlendiği için bilgi alamayan adaylar panik içinde. 
     Kimlik numaralarını öğrenemeyen adaylar, başvuru formlarını ÖSYM merkezleri ve okullara teslim edemedi. Yaşanan kargaşayla ilgili açıklama ise dün ÖSYM Başkanı Dr. Fethi Toker'den geldi. Toker konuyla ilgili olarak şunları söyledi 
     
     Dilekçe ile bildirin 
     "Kimlik numaralarını öğrenemeyen adaylar T.C kimlik numarası alanını boş bırakarak, başvuru belgelerini zamanında teslim etmeli. Belgelerini okullarına veya ÖSYM Merkezi yöneticiliklerine veren adaylar, T.C kimlik numaralarını öğrendikten sonra bir dilekçe ile ÖSYM'ye bildirebilir." 
     



 GÜNCEL 





















</TEXT>
</DOC>
