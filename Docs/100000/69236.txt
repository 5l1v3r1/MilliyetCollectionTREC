<DOC>
<DOCNO> 69236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/24/spor/spo03.html </URL>
<DATE> 2002/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu çıldırdı 
</HEADLINE>
<TEXT>

Galatasaray Teknik Direktörü, ilk yarıda Perez’in sakatlanmasıyla isyan etti ve sürekli sahaya girdi. Rumen hoca güçlükle sakinleştirildi 
     SARI - Kırmızılı ekibin hocası Mircea Lucescu, 17. dakikada İsmail Güldüren’in, Perez’e yaptığı sert faul sonrası çılgına döndü. Bülent Akın’ın daha maçın başlarında dizinin dönmesiyle sinirleri gerilen Rumen hoca, Perez’in pozisyonundan sonra sahaya girdi ve bağırmaya başladı. Dördüncü hakem Kazım Erçetin, Lucescu’yu güçlükle sakinleştirip, yerine götürdü. 
     PEREZ’İN pozisyonu sonrası İsmail Güldüren sarı kart görürken, orta hakem Bülent Uzun, Lucescu’ya kart göstermedi. Lucescu, eksik oyuncu sayısının yediye ulaşması yüzünden takım kurmakta zorlandı. Rumen hoca, maçtan sonra "Üzerimizde Liverpool maçının yorgunluğu vardı. Şimdi kalan 9 futbolcumla yeniden bu maça hazırlanmaya çalışacağım" açıklamasını yaptı. 
     LUCESCU, Bülent’in sakatlanmasında kendisini sorumlu tutup, "Maçtan önce yorgunum’ dedi. İlerleyen dakikalarda değiştireceğimi ilettim. Buna fırsat kalmadı" dedi. Galatasaray’ın hocası, "Sinirlendim, çünkü gözümün önünde oyuncularıma tekme atıldı. Sonuçta küfür etmedim, terbiyesizlik yapmadım. Yaptıklarımın affedilir olduğuna inanıyorum" diye konuştu. 
     



 SPOR 



























</TEXT>
</DOC>
