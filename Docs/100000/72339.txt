<DOC>
<DOCNO> 72339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sondun14.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa adli makamları donmuş çiftin gömülmesini istedi 
</HEADLINE>
<TEXT>

     Fransız adli makamları, ''tıbbi ilerlemelerden yararlanmak'' amacıyla şatolarının mahzeninde kendilerini dondurtan karı-kocanın gömülmesini istedi. 
     Fransa'nın orta kesimlerindeki Saumur'daki mahkeme, oğulları tarafından, isteklerine uygun biçimde dondurulan Martinot çiftinin bulundukları yerden alınarak gömülmesi gerektiği sonucuna vardı. 
     Fransa'da geçen yıl Şubat ayında ölen Doktor Raymond Martinot, Preuil Şatosu'nda 1984'te kanserden ölen karısının ardından, kendisinin de şatodaki derin dondurucuya konulmasını istemiş, ceset bu isteğe uygun olarak oğlu tarafından dondurulmuştu. 
     Bu gelişmeler karşısında Fransız adli makamları, Martinot'nun bu girişiminin yasadışı olduğunu, öldükten sonra yakılma ya da gömülme dışında başka seçenek olmadığını belirtmişlerdi. 
     






</TEXT>
</DOC>
