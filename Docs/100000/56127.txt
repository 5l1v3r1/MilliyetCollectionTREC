<DOC>
<DOCNO> 56127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/08/magazin/yazdud.html </URL>
<DATE> 2001/12/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Etiler’de eğlence tam gaz 
</HEADLINE>
<TEXT>

S’de çocuk mönüsü, Beykoz Hasır, Pizzeria Rose, Gümüşsuyu’nda bir efsane Pucci, Polo 13’de Cenk’li geceler, Keops, Cilveli, Jaca, Nispet... 
     ayramda size sunacağım sürpriz röportajla ilgili olarak konuklarımdan biriyle Akmerkez’deki S Brasserie’de buluştuk. Malum ya, ben orucu hurma, 5 kayısı, 10 fındık içi ve ceviz, hazır çorba ve meyvayla açıyorum. Yemeği de 21.00 sıralarında balık, beyaz et, salatayla hallediyorum. O gün, Akmerkez’in alt katındaki S Brasserie’de Polo 13’ün başarılı işletmecisi Ali Sayar ile güvenlik şefi sevgili Ragıp iftar yapıyorlardı. Ben hindi schnitzel, arkadaşım sebzeli ve domates soslu kalamar ızgara istedik. Ortaya körili mısır salatası söyledik. Benim tatlım kahve soslu parfe, konuğumunki ise muzlu krepti. Çay, kahve ve su, toplam 40 milyon ödedim. Kişi başı 20 milyon. Ne yalan söyleyeyim, çok geldi. Ne diyeyim. Bir dahaki sefere çocuk mönüsü alacağım. Hem hesaplı hem mideme uygun 
     Neler mi var çocuk mönüsünde Hamburger veya ızgara köfte, veya fish chips veya spaghetti bolonez veya napoliten. S Brasserie’nin telefon numarası 0212 282 05 23. S’de Ali Sayar ile sohbet ettik. Birlikte iftar yapmadığımız için haklı olarak kırılmış ama saatler tutmuyor. Beykoz’daki Hasır için sözleştik. Geçen yıl sırdaşım İsmail Akkaya ile gitmiştik. Beykoz Hasır özellikle yazın harika. 36 yıldır Türk mutfağının seçkin lezzetlerini başarıyla sunan Beykoz Hasır bir klasik. Ben en çok İskender, koru ve patlıcanlı kebabı ile hayli zahmetli olan şölen yemeği’ keşkek’i seviyorum. Keşkekin yapılışını bilmeyenler için koyunun gerdan eti buğday ile uzun süre kaynatılır. Kemikleri çıkarılan et dövülür. Kırmızı biberli tereyağ kızdırılır ve etin üzerine dökülür. Bu yıl Beykoz Hasır’da iftar mönüsü çok zengin. Ramazan boyunca cuma, cumartesi ve pazar akşamları özel iftar programı var. Saz eserleri, akşam ezanı, davullu duyuru, tasavvuf müziği, yemek duası, gülsuyu ikramı, fasıl ve solo şarkılar... Ne hoş değil mi Canlı tasavvuf müziği ve program olduğu günler kişi başı 21, diğer günler 17 milyon hesap geliyor. Beykoz Hasır’ın telefon numarası 0216 322 29 01. Geçen hafta yine Anadolu yakasında Pizzeria Rose diye bir yere uğramış, yerimin darlığı nedeniyle yazamamıştım. Pizzeria Rose Çiftehavuzlar’da, Büyük Kulüp’ün yanında. Buraya ilk kez, İzmir’den gelen dostum Kemal Zorlu ile gitmiştim. Kemal, Mazhar Zorlu Holding Yönetim Kurulu Başkanı’dır. Pizzeria Rose’da birbirinden lezzetli ev yapımı makarnalar, odun ateşinde pişirilen pizzalar, salatalar, tatlılar, alkollü ve alkolsüz içecekler, kahve çeşitleri var. Benim size önerim porçini mantarlı risotto ve karides, kalamar, domates soslu makarna. Maç meraklıları için dev bir ekran var. 
     Pizzeria Rose’da. Türkiye için seve seve’ kampanyasına burası da katılıyor bayram süresince yüzde 10 indirim uyguluyor. Telefon numarası 0216 385 57 26. 
     
     Etiler’de eğlenceye buyrun 
     Mübarek ramazan ayı artık bitiyor, hayırlısıyla. Ramazan ayının bitimine bir hafta kala bütün eğlence yerleri kapılarını açtı, ben de Etiler’deki canlı müzik yapan lokalleri turladım. Hemen hepsi doluydu ve gencinden yaşlısına herkes masa üstlerinde, eller havadaydı. İlk durağım, kardeşim kadar yakın Cenk Eren’in çalıştığı, işletmesini Ali Sayar-Deniz Akkaya ikilisinin yaptığı Levent’teki Polo 13 oldu. Aileler ağırlıktaydı. Bazı masalarda sadece meşrubat gördüm, birkaçında şişenin dibi bulunmuştu 
     Polo 13’ün ardından Hande Yener’in sahne aldığı, sevgili arkadaşım Nida Büyükbayraktar’ın sahibi olduğu, Etiler girişindeki Keops’a gittim. Giriş 15 milyon, tek içki dahil. Keops stadyum gibiydi. Hande müthiş keyifli programlar yapıyor. Ardından yine Keops’un bünyesinde yer alan Cilveli Meyhane’ye uğrayıp Cihan Doğan’ı dinledim. Arada Akmerkez Vakkorama’da müdürlük de yapan Turgut Reyhan sahne aldı. Bir sonraki durağım Jaka oldu. Eskiden sevgili Rıfat Ababay ve Betül Kabahasanoğlu ile izlediğim Utku vardı sahnede. Utku acaip havalanmış. Dilek Önder’in POSTA’da onunla yaptığı tam sayfalık röportaj yaramış yani. Nida’ya el sallayıp sevgili Can Koç’un sahibi olduğu Birol’un sahne aldığı Nispet’e uğradım. Pek keyifliydi. Derken Sevda Demirel’in çıktığı, Ulus’daki Civanım Bar’a kapıdan "Ceee " dedim. Finali ise Etiler’deki Şamdan’da yaptım. Özetle Etiler’de eğlence devam ediyor. 
     
     Cevat Tuksavul’un Pucci başarısı 
     20 yıldır tanırım Cevat Tuksavul’u. Ortağı olduğu Cihangir’deki Susam’ın fanatik müşterileri arasındaydım. Cevat daha sonra Chinawhite, ardından da Laila’ya genel koordinatörlük yaptı. Ama bana göre Cevat şimdiki yerinde, yani Gümüşsuyu’ndaki bir İtalyan efsanesi olan Pucci’de huzuru buldu. Cevat Tuksavul’un başarısında kendine inananlara ihanet etmemesi, nankör olmaması yatıyor. Sırdaşım İsmail Akkaya, saç doktoru Veysel Şenel ve karısı Aynur ile birlikte gittik Pucci’ye. Veysel Şenel bana göre mesleğinde assolist artık. Neyse, yine Susam ve Hammam’dan tanıdığım sevgili Ferit Yıldız, İbrahim Ömür, halkla ilişkileri başarıyla yürüten Aylin Kesir, Pucci’nin kapısında karşıladılar bizi. Yemek seçimini mutfak şefi Mahmut Mencutekin’e bıraktık. Masaya önce karides ve kuşkonmazlı risotto ve köftecikler geldi. Kuşburnu ve acı soslu, susamlı kalamar tava, porçini mantarlı eti de unutmamam gerek. Veysel havyarlı ve somonlu fettuccini, ben ve Aynur da kuzu etinden mantar soslu bonfile yedik. İsmail ara sıcaklarla doydu. Finalde ise ortaya limon sorbeli panna cotta, tiramisu, sıcak çikolata soslu kek geldi. O akşam üst katta yemek yiyenler arasında Zuhal Olcay, Meral Okay, Grup Gündoğarken’in üyeleri vardı. Yeni başlayacakları bir diziyle ilgili görüşme yapıyorlarmış, Meral Okay söyledi. Alt katta ise Zafer Civelek, Alp Abulafya, Yavuz Atay, Melda Kamhi, Kemal Sadıkoğlu, Fuat Tatari, Murat Bengüer vardı. Murat, Taksim’deki ünlü gece kulüplerinden 7.th House’un ortağı, Şeniz Bengüer’in kardeşi. Şeniz Bengüer uzun süredir Bodrum’daki Dodo Beach’in ortağı, Seyyal Taner’in eski sevgilisi Mimar Mehmet Dirim ile birlikte. Bengüer kardeşler bu yıl Bodrum’da da bir beach club açacaklarmış. O gece masaya şef İbrahim Ömür ve garson Ali Ekber Törüye baktılar. Başarılıydılar. Pucci’nin telefon numarası 0212 293 67 32. Bu yazıyı okurken şaşırdınız değil mi Cevat Tuksavul canice öldürüldü çünkü. Ben bu yazıyı Cevat’ın ölümünden bir gün önce yazmıştım. İçimden yazımı değiştirmek gelmedi. Yaşadığımız o güzel gecenin anısına yazı olduğu gibi kalsın istedim. Ruhun şad olsun Cevat Tuksavul. Evet, bugünlük de bu kadar kalın sağlıcakla. 
     
     



 MAGAZİN 











</TEXT>
</DOC>
