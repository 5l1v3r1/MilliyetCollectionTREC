<DOC>
<DOCNO> 79016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/spor/spo01.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da iç barış 
</HEADLINE>
<TEXT>

Beşiktaş’ta ayrılık sinyallerinin peş peşe gelmesi üzerine alarm veren Başkan Serdar Bilgili, Sinan Engin ve Yıldırım Demirören ile görüşüp, krizi çözdü. Ardından da transfer çalışmaları start aldı 
     ORHAN YILDIRIM 

     Ben de ayrılıyorum’ 
     SİYAH - Beyazlı ekip, dün hareketli saatler yaşadı, tırmanan kriz Başkan Serdar Bilgili’nin el koymasıyla son buldu. Önce istedikleri yapılmadığı için göreve devam etmeyeceğini açıklayan Sinan Engin’e, Asbaşkan Yıldırım Demirören’den destek geldi. Engin ile görüştükten sonra Bilgili’yi arayan Demirören, "Sinan takım başarısız olduğu için görevi bırakmak istiyor. O bırakırsa, ben de ayrılıyorum" dedi. Bilgili hemen ikiliyi toplantıya çağırdı. 
     
     Tam yetki verdi 
     NİŞANTAŞI’NDAKİ bir cafede gerçekleşen görüşme tam üç saat sürdü. Bilgili, "İkiniz de görevinizi en iyi şekilde yaptınız. Şimdi ayrılık değil, birlik zamanı" dedi. Bunun üzerine Engin ve Demirören "devam" derken, Başkan Bilgili iç ve dış transferde ikiliye tam yetki verip, gönüllerini aldı. Ancak Bilgili, "Daum hakkındaki kararı ben veririm" dedi. Daha sonra Ceylan Otel’e geçen üçlü, iç transferde sözleşmesi biten 12 oyuncuyla hemen görüşmelere başladı. 
     
     Myhre gidiyor 
     YILDIRIM Demirören ve Sinan Engin, geç saatlere kadar mukavelesi sona eren 12 futbolcuyla masaya oturdu. Daha sonra da Daum ve yardımcılarıyla yemekte buluşup, ön görüşmede bulundu. Yönetim ilk pazarlığı kaleci Asper’le yaparken, Myhre ile yolların ayrılacağı öğrenildi. Christoph Daum’un ısrarına rağmen maliyeti daha ucuz olduğu için yönetim tercihini Asper’den yana kullandı. İsveçli kaleci, "Birinci kaleci olursam, para sorun olmaz" garantisini verdi. 
     
İlhan’a baskı      MUSTAFA Denizli’nin kızı Selin ile Etiler’de aynı evde yaşadığı öğrenilen İlhan Mansız’ın uyarılması kararı alındı. Yöneticilerin, Selin’den ayrılması konusunda İlhan’a baskı yapmayı dahi düşündükleri bildirildi. Öte yandan Daum’un son Almanya’ya gidişinde Köln’de sürat yaparken radara yakalandığı ve ehliyetine el konulduğu bildirildi. 
     
Baya ilk 10’da      SİYAH - Beyazlılar’ın Tunuslu futbolcusu Baya, Afrika’da yılın en iyi oyuncusu yarışmasında 10. oldu. 2001’deki performanslarına göre yapılan değerlendirmede, Fransız Lens’te oynayan Senegalli Ousseynou Diouf birinciliği, Alman Bayern Münih’te top koşturan Ganalı Kuffour ikinci, İspanyol Real Mallorca’da oynayan Kamerunlu Samuel Eto’o üçüncülüğü aldı. 
     
Muhalefet ayaklandı      BEŞİKTAŞ muhalefetinin etkili ismi Mehmet Kazancı, Mete Düren’in isteğiyle Erol Ersoy’un yerine Muhittin Boşat’ın derbiye atandığını iddia etti. Kazancı, "Tamer ve İlhan’ın transferinde Haluk Ulusoy yardım etti. İstifa etmeliler" dedi. Muhalefetin pazartesi günkü basın toplantısında kulübe 13 yaşında üye yapıldığını, bir çiftin oturduğu adreste 128 üyenin gösterildiğini açıklayacağı öğrenildi. Büyük Birleşik Grubu da yönetimi istifaya çağırdı. 
     



 SPOR 

























</TEXT>
</DOC>
