<DOC>
<DOCNO> 70416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/02/son/sonspo10.html </URL>
<DATE> 2002/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da yas... Chievo'nun forvet oyuncusu Mayele öldü 
</HEADLINE>
<TEXT>

     İtalya Birinci Futbol Ligi takımlarından Chievo'da oynayan Jason Mayele'nin bu sabah geçirdiği trafik kazasında öldüğü bildirildi. 
     Sabah erken saatlerde kulübün eski binasına doğru giderken kaza geçiren Mayele'nin hastaneye kaldırıldıktan 1 saat sonra hayatını kaybettiği belirtildi. 
     Kazanın Mayele'nin hatasından meydana geldiğini söyleyen yetkililer, Mayale'nin çarptığı araçta bulunan sürücünün de olay yerinde hayatını kaybettiğini kaydettiler. 
     31 yaşında olan Kongolu futbolcu Chievo'da hücum oyuncusu olarak 
     görev yapıyordu. 
     Bu arada Mayele bu yıl trafik kazalarına kurban giden İtalyan futbol ligindeki 2. futbolcu olDU. 23 Ocak 2002 tarihinde de Brescia'da oynayan Vittorio Mero trafik kazası sonucu hayatını kaybetmişti. 
     Mero'nun öldüğü gün Brescia'nın İtalya Kupası'nda Parma ile karşılaşacak olması yine Chievo takımının da oyuncusunu kaybettikten bir gün sonra yarın ligde Parma ile oynayacak olması, kötü bir tesadüf olarak gösterildi. 
     






</TEXT>
</DOC>
