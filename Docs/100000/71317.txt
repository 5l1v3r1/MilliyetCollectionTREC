<DOC>
<DOCNO> 71317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/soneko19.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMKB'de birinci seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 466.91 puan artarak 1. seansı, 11.813.60 puandan tamamladı. 
     Hisse senetleri, 1. seansta ortalama yüzde 4.11 oranında değer kazandı. 
     İMKB ilk seansa 11,393.70 puan seviyesinde, 47.01 puan artışla başladı. Endeks, seansın ilk yarısını 412.61 puan artışla 11,759.30 puandan geçti. 
     Seans boyunca dünkü kapanış seviyesinin altına inmeyen endeks, en yüksek olarak 11,828.70 puanı gördü. 
     1. seans kapanışında mali endeks 652.55 puan artışla 15,997.31 
     puana, hizmetler endeksi 287.81 puan artışla 7,5.86 puana, sanayi endeksi 347.59 puan artışla 9,903.32 puana yükseldi. Böylece mali grup hisseler önceki kapanışa göre ortalama yüzde 4.25, hizmetler grubu hisseler ortalama yüzde 3.97, sanayi grubu hisseler yüzde 3.64 değer kazandı. 1. seansta işlem gören toplam 291 hisse senedinden 260'ı değer kazandı. 6 hisse senedi değer yitirirken, 25 hissenin fiyatında ise bir değişiklik olmadı. Seansta, 241 trilyon 167 milyar 812 milyon liralık işlem hacmi oluştu. 1. seansta Yapı ve Kredi Bankası, Turkcell, Koç Holding, Garanti Bankası ve Doğan Holding en yoğun işlem gören hisseler oldular. Borsa uzmanları, yukarı yönde güçlü bir açılış yapan endeksin ortalamaların üzerine çıktığına işaret ederek, endeksin 11,700 seviyelerinde tutunabilmesi durumunda kısa vadeli yönün yukarı doğru olacağını ancak 11,950 puan seviyelerindeki direncin de önemli olduğunu vurguluyorlar. Borsa uzmanları, Uluslararası Para Fonu'nun IMF Türkiye'den sorumlu Avrupa 1. Bölge Direktörü Michael Deppler'in, ''Türkiye'nin ekonomik programı başarıyla uygulaması sayesinde ekonominin sağlam temellere oturtulduğu'' yönündeki açıklamalarının yanında, IMF Türkiye Masası Şefi Juha Kahkonen'in benzer yöndeki açıklamalarının bugünkü yükselişte etkili olduğunu vurguluyorlar. 
     






</TEXT>
</DOC>
