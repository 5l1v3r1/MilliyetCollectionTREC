<DOC>
<DOCNO> 67033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sondun03.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İran "Basra körfezi ABD'ye mezar olur" 
</HEADLINE>
<TEXT>

     İran Devrim Muhafızları Komutan Yardımcısı General Muhammed Bagır Zülkadr, ABD'nin kendilerine saldırması durumunda, Basra Körfezi'ni Amerikan askerleri için mezar haline getirecekleri tehdidinde bulundu. 
     Zülkadr, bugün İran televizyonundan yayınlanan bir konuşmasında, "Eğer İran toptan güvensiz hale getirilirse, petrol ihracı engellenirse, bölgeden başka petrol de ihraç edilemez. Eğer savaş çıkarsa, o zaman Basra Körfezi Amerikan askerleri ve donanması için mezar olacaktır" dedi. 
     Devrim Muhafızları Komutan Yardımcısı, "İran Afganistan değildir. Bize karşı savaş iki ya da üç ay sürmez. Amerikalılar sarhoşlar gibi nara atıyor, ama zamanı gelince hatalarını anlayacaklar" diye konuştu. 
     






</TEXT>
</DOC>
