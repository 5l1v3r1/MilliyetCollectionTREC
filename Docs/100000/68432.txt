<DOC>
<DOCNO> 68432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/yazar/guclu.html </URL>
<DATE> 2002/02/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hocalara yine zam yok 49 
</HEADLINE>
<TEXT>

     Ankara, Hacettepe ve ODTÜ rektörleri dün Başbakan Ecevit ile bir kez daha bir araya geldi. Ama yine müjdeli bir haber alınamadı. 
     Maliye Bakanı Oral, Milli Eğitim Bakanı Bostancıoğlu ve Devlet Bakanı Hüsamettin Özkan’ın da katıldığı toplantıda yeni alternatifler üzerinde duruldu. 
     Devlet kadrolarındaki ücret dengesizliğini gidermek amacıyla ayrılan 200 trilyon liranın kimlere verileceği konusunda henüz karar verilemediği anlaşıldı. 
     Herkese verilmesi halinde çok düşük kalacağı, sadece üst düzey görevlilere verilmesi halinde ise tepki yaratacağı varsayımından yola çıkılarak görev tazminatlarının yanı sıra üniversite ödeneklerinin artırılması gündeme geldi. 
     Rektörler, halen üniversite öğretim elemanlarının aldıkları maaşın yarısına yakınının üniversite ödeneği olduğunu, bunun yüzde 50 oranında artırılması halinde üniversitelerde gözle görülür bir rahatlama yaratacağını Başbakan ve bakanlara ayrıntılı örneklerle anlattılar... 
     Bu formül, çözüm bulmada tıkanan hükümete de cazip geldi. Bu konudaki çalışmalar bayramdan sonra gerçekleşecek. 
     Üniversite ödeneklerindeki artıştan profesörden araştırma görevlisine kadar tüm akademik kadrolarla birlikte kilit görevlerdeki idari personel de yararlanabilecek... 
     Rektörler, 1993’te yüzde 90, 1994’te yüzde 135, 1995’te yüzde 155, 1996’da hiç artırılmayan, 1997’de ise yüzde 245’e çıkartılan üniversite ödeneğinin bu tarihten sonra hiç artırılmadığına da dikkat çekerek en az yüzde 50’lik bir artışın yapılmasını önerdiler. 
     Bu formülle, görev tazminatının düşük olmasının yaratacağı tepkinin en aza indirilmesi öngörülüyor. 
     Üniversite ödeneklerinin artırılması için düşünülen en erken tarih ise 2002 Temmuz’u... 
     
Başbakan konulara h kimdi      Önceki görüşmelerde rektörleri sadece dinlemekle yetinen Ecevit’in dünkü toplantıya daha donanık geldiği vurgulandı. 
     Rektörler, maaşlarındaki iyileştirmenin yanı sıra iki önemli konuyu daha Başbakan’ın bilgisine sundular. Bunlardan ilki araştırma fonlarının kullanımına yönelik yönetmeliğin çıkmaması nedeniyle iki aydır durma noktasına gelen bilimsel çalışmalara işlerlik kazandırılması, ikincisi ise Türkiye’ye yabancı öğrenci akışının sağlanması... 
     Araştırma fonlarına yönelik tıkanıklığın giderilmesi konusunda Maliye Bakanı Oral’a talimat veren Ecevit, yabancı ülkelerden Türkiye’ye yoğun öğrenci akışı sağlanması konusunda ise, ABD ziyareti sırasında Başkan Bush’un kendisini bu konuda bilgilendirdiğini ve konuya sıcak baktığını söyledi... 
     Özetin özeti Hocalar için bugün bir bayram müjdesi bekliyorduk yine boş çıktı. 
     Üniversite ödeneğinin artırılması yönündeki öneri, tıkanma noktasına gelen hükümet için iyi bir çıkış yolu olabilir. Umarız o da yılan hik yesine dönmez. Yoksa rektörlerin de Başbakan’a ilettiği gibi üniversitenin bundan sonraki tepkisi çok farklı olacaktır .. 
     
     







Erdoğan'ın söyledikleri... 


Galatasaray... 


Rant nereye gitti 


Futbol paleti 


Savaş ve aydın 


Hocalara yine zam yok 49 


Avrupa’nın ABD ile arası açılıyor 


Adı Karamehmet’te, varlıkları Ege Çelik’te’ 


Haydi ifadeye 


Solda İlhan Abi formülü 


Sigortanın 4 yıldır yasası yok 


Tirilye 


Uyanın da balığa çıkalım 


</TEXT>
</DOC>
