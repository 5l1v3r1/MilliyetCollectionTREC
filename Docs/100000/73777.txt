<DOC>
<DOCNO> 73777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/son/sondun06.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
General Motors'a işçilerinden 7.4 milyar dolarlık tazminat davası 
</HEADLINE>
<TEXT>

     ABD'de 50 kadar işçi, otomobil devi General Motors GM firması aleyhinde tazminat davası açtı. GM fabrikalarından birinde ırkçı saldırılara uğradıklarını, haklarının ihlal edildiğini öne süren işçiler, toplam 7.4 milyar dolar tazminat istiyorlar. 
     Michigan eyaletindeki Pontiac kentinde bulunun GM fabrikasının işçileri, çeşitli olaylar sırasında hakları çiğnenirken fabrika yönetimini gerekeni yapmamakla suçladılar. Davacılar, özellikle ırkçı örgüt Ku Klux Klan'a özgü giysiler giyerek siyah işçilere saldıran beyazların eylemlerinin yönetim tarafından görmemezlikten gelindiğini öne sürdüler. 
     Dava dilekçesini mahkemeye sunan avukat, ''30 yılda bu tür çok dava açtım, ama bu aldığım en korkunç dava. 2002'deyiz, 1802'de değil...'' dedi. 
     GM firması ise, davaya konu olan olayların sorumlularının cezalandırıldığını iddia etti ve davayı üzüntüyle karşıladığını bildirdi. 
     






</TEXT>
</DOC>
