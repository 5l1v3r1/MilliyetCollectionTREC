<DOC>
<DOCNO> 65041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/son/sontur03.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de bir amca, yeğenini bıçaklayarak öldürdü 
</HEADLINE>
<TEXT>

     Konak ilçesinde meydana gelen olayda, bir kişi bıçaklanarak öldürüldü. 
     Hurdacılık yapan Hüseyin İnce 33 , Ballıkuyu 1056 sokaktaki evde tartıştığı yeğeni Ahmet İnce'yi 17 sol koltuk altından ve kalbinden bıçaklayarak öldürdü. 
     İş aramak üzere Niğde'nin Çameli ilçesinden amcası Hüseyin İnce'nin yanına gelen yeğeni Ahmet İnce arasında tartışma başladı. 
     Olay daha sonra kavgaya dönüştü ve Hüseyin İnce, mutfaktan kaptığı bıçakla yeğenini bıçakladı. 
     Ağır yaralanan Ahmet İnce, amcası Hüseyin İnce tarafından taksiyle Yeşilyurt Atatürk Eğitim ve Araştırma Hastanesi'ne götürüldü. Ancak genç, aşırı kan kaybı sonucu hastane acil giriş kapısında öldü. 
     Cinayet, hastane polisinin şüphe etmesi üzerine ortaya çıktı. 
     Emniyet güçleri, tek koluyla yeğenini bıçaklayarak öldüren amca Hüseyin İnce'yi yakaladı. Emniyet Müdürlüğü'ne götürülen öfkeli amca gözaltına alındı. 
     Olayla ilgili soruşturma başlatıldığı bildirildi. 
     






</TEXT>
</DOC>
