<DOC>
<DOCNO> 84309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yazar/yilmaz.html </URL>
<DATE> 2002/05/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Tayyip Erdoğan tutuklattı 
</HEADLINE>
<TEXT>

     "İnsanız, yaşadığımız sürece başımıza her şey gelebilir." Bu sözler, beni Küçükçekmece Adliyesi’ne götüren polis memuruna ait... 
     Sahi ya, aynen de polisin dediği gibi oldu. 
     Müşteki gittiğim Üsküdar Çevik Kuvvet’ten, sanık olarak çıktım. 
     Son 15 gündür, polisiye bir hayat yaşıyorum. 
     Önce evime hırsız girdi. Emniyetin ilgili tüm birimleri olay yerine geldiler. Parmak izi arandı, konu komşudan ifadeler alındı, deliller toplandı. 
     Konu hırsızlık olunca polise bir dokun, bin ah işit 
     Son aylarda elinde birikimi olanlar, nereye yatırım yapacaklarını bilemediklerinden, tasarruflarını işyeri veya evlerinde saklamaya başlamışlar. Hırsızlar da bu gelişmeyi değerlendirip, nakit ve mücevher avına çıkmışlar... 
     Gelelim sanık hikayesine... 
     Çevik Kuvvet’e hırsızlık olayını takiben parmak izi için gitmiştim. Kapıda kimliğimi verdim, işlemler yapıldı, komiserle sohbet ettim, çıkıyorum.... Kapıda "Serpil Hanım hakkınızda gıyabi tutuklama kararı var, bizimle gelin" diyen bir polis .. 
     
5 saatte 5 kimlik      Küçükçekmece Adliyesi’ne gidip, ifade vermem gerekiyormuş. Nasıl olacak Emniyetin arabasında 10 kilometre gidebilecek kadar benzin var. Benim arabamla gidilebiliyor ancak. Araban olmasa, karakolda yatacaksın, ertesi sabah oradan kalkan polis minibüsündeki diğer sanıklarla yola koyulacaksın, bir vakit Küçükçekmece’ye varacaksın... 
     Çevik Kuvvet’te "yakalanmam" ise, burada başlatılan bir uygulamanın ilk gününe denk düşüyor. Arananların kayıtları o gün bilgisayarlarına girmiş. Uygulamanın başladığı ilk 4 saatte, Çevik Kuvvet’e verilen 5 kimlik "aranıyor" çıktı. 
     "Gıyabi tutukluluk" kararının aslını, Küçükçekmece Adliyesi’ne gelince öğreniyorum. 1999 yılında Sabah gazetesinde çalıştığım günlerde çıkan "Çöplük hiç bu kadar kokmadı" yazımla ilgili AKP lideri Tayyip Erdoğan ve İstanbul Belediyesi’nden ihale alan Prof.Nevzat Kok, hakkımda ceza davası açmışlar. Gazetenin avukatları o tarihte Sabah’tan ayrıldığım için bana ulaşamamış ve bu karar çıkmış. 
     Dosyadan yazıyı okuyoruz... 
     Tayyip Erdoğan’a ne demişim diye bakıyorum. 
     Belediyeye iş yapan Emi Haritacılık’ın adı 4.5 trilyon liralık naylon fatura olayına karışmış. Şirket ortaklarından Akın Ekinci ve Mustafa Ergün gözaltına alınmış. Mustafa Ergün’ün kardeşi Ahmet Ergün’ü polis "yurtdışına para kaçırdığı" iddiası ile arıyor. Ben de Ahmet Ergün’ün, Erdoğan’ın başdanışmanı olduğunu yazmışım. 
     
Hocaların şirketi      Gelelim diğer davacı Prof. Nevzat Kor’a... Kor’un şirketi Mimko, belediyenin Kemerburgaz Kompostlama Tesisi’nin mühendislik ve müşavirlik ihalesini almış. 30 milyon marklık tesis ihalesini alan BİAT firmasının sahipleri ise, Kor’un bir dönem öğrencileri olmuş. Aynı zamanda Kor, Tayyip Erdoğan döneminden, geçtiğimiz günlere kadar da İstanbul Büyükşehir Belediyesi Genel Sekreterliği koltuğunda oturan Prof.Adem Baştürk’ün ve İSKİ Genel Müdürü Veysel Eroğlu’nun hocası. Baştürk’ün bir diğer hocası Almanya’da yanına gittiği Prof. Oktay Tabasaran. Tabasaran’ın firması İGA’nın da, Mimko ile ortaklık bağı var. 
     Bunları yazdım diye Erdoğan "müşteki" olarak dava açıyor. 
     Ortada rüşvet, yosuzluk, usulsüzlük belgesi yok. Yalnızca işi verenlerle alanlar birbirlerinin arkadaşı, dostu, öğrencisi vs... Peki kim bu ihalelerden halkın zarar görüp, görmediğini bulacak Ben bulamadım, Çevik Kuvvet bulabilir mi acaba 
     Yol arkadaşım polise, "Hırsızın sokaktakini bulmak güç olmuş adı, sanı, adresi belli hırsızları yakalayabilir misiniz " diye soruyorum, "Sistem bu, her gelen aynı çarka takılıyor. Bana yetki verilsin, bak kimleri yakalıyorum" diyor. 
     Hukuk devletinin gerekleri yerine geldiğinde yetki de olacak. 
     
     







İslamda tartışma 


Durmadan ırzına geçilen konular ve yakası açılmadık konular 


Şerefli tahlil.. 


Jandarma ve engelliler 


Sayın Ecevit, hiç olmazsa bu kez... 


Zeki Müren'in eşcinsellik tartışması rezalet 


Ecevit'e de 10 numara 


İçime çekmiyorum ki .. 


Varsayalım ki Ecevit ayrılma kararı aldı... 


Rusya artık "dost ve müttefik" 


Alacakaranlık Kuşağı Ülkesi 


Özerk borsa gerçeği’ 


Bu komplonun hesabı zor verilir 


İsveç elçimizin dedesi ve Fenerlilerin bayrak kavgası... 


Derviş'i DSP'ye davet 


Kitaplar arasında boğulmak 


İş bilenin kılıç kuşananın 


Tayyip Erdoğan tutuklattı 


</TEXT>
</DOC>
