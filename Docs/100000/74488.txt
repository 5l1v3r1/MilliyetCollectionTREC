<DOC>
<DOCNO> 74488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sondun24.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Ortadoğu'ya uluslararası güç gönderilmesini istedi 
</HEADLINE>
<TEXT>

     İşgal topraklarında Filistinlilerin haklarının çiğnenmesini araştıran BM raportörü, Ortadoğu'daki sorunların çözümü için bölgeye uluslararası barış gücü gönderilmesini istedi. 
     BM raportörü Güney Afrikalı John Dugard, Cenevre'de İnsan Hakları Komisyonu'nun Filistin konulu toplantısına rapor sundu. Raportör, ''ancak gerçekten şiddeti azaltabilecek yetkilerle donatılmış bir uluslararası gücün Filistinlilerle İsrailliler arasındaki görüşmelerin yeniden başlamasını sağlayabileceğini'' kaydetti. 
     Bölgeye çokuluslu gözlemci gücü gönderilmesi fikri sık sık Filistinliler tarafından öne sürülüyor, Araplarca destekleniyor, İsrail tarafından ise reddediliyor. 
     Raportör, Filistinlilerin, topraklarının işgalini bugünkü bunalımın temel nedeni olarak gördüklerine, İsrail'in ise tam tersine terörizmi bugünkü bunalımın nedeni olarak değerlendirdiğine işaret etti. 
     BM raportörü, ''İsrail'in kurduğu yerleşim birimlerinin, İsrail'in işgalci güç olarak yasadışı tavrının ve işgalciliğinin en açık ve en vahim göstergesi'' olduğunu belirtti. 
     üye ülkenin temsilcilerinin katıldığı Cenevre'deki toplantıda, geçen hafta olduğu gibi, Filistin sorunu ele alınacak. 
     






</TEXT>
</DOC>
