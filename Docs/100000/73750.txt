<DOC>
<DOCNO> 73750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/21/yasam/yas02.html </URL>
<DATE> 2002/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İki gönül bir olmayınca... 
</HEADLINE>
<TEXT>
Başkasına yar etmem’ eylemi 
Aytaç Yıldız aşkına karşılık vermeyen Tülin Şahin’i "Benim olmayacaksan, başkasının da olma" diyerek bıçakladı 
     İZMİR DHA 

     İzmir’in Balçova ilçesinde 25 yaşındaki çılgın şık Aytaç Yıldız, aşkına karşılık vermeyen komşu kızı 19 yaşındaki Tülin Şahin’i sokakta bıçakladı. 
     Olay dün saat 09.00 sularında Ata Caddesi’nde meydana geldi. Fırında çalışan Tülin Şahin, sabah işyerine giderken aşkını reddettiği Aytaç Yıldız adlı gencin saldırısına uğradı. Komşusu Tülin’e defalarca arkadaşlık teklif edip olumsuz cevap alan Yıldız, "Ya benim olacaksın ya da öleceksin" dediği genç kızı göğsünden, sırtından, kolundan bıçakladı. Şahin ağır yaralandı. 
     Kanlar içinde kalan Tülin Şahin’i yığıldığı yerde bırakan çılgın şık, otomobille kaçarken, çevreden yetişenlerin yardımıyla SSK İzmir Hastanesi’ne kaldırılan genç kız tedavi altına alındı. Polis firari zanlı Aytaç Yıldız’ı arıyor. 
     



 YAŞAM 














</TEXT>
</DOC>
