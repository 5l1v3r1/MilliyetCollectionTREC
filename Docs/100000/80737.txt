<DOC>
<DOCNO> 80737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/son/sonspo01.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe-Galatasaray basketbol maçında yine olay 
</HEADLINE>
<TEXT>

     Fenerbahçe ile Galatasaray takımları arasında oynanan Basketbol Erkekler Birinci Ligi play-off 1. tur ikinci maçında yine olaylar çıktı. 
     Fenerbahçeli Zaza ve Galatasaraylı Herren, sahaya atılan yabancı maddelerle yaralanırken, en yakın sağlık kuruluşuna götürülen Herren, yapılan müdahalenin ardından tekrar salona döndü ve maça devam etti. Bu arada oyun 30 dakika durdu. 
     Maçın 12. dakikası oynanırken, baş hakem Memduh Öget, taraftarların küfürlü tezarühatları nedeniyle maçı durdurdu ve anons yaptırmak istedi. Bu sırada Fenerbahçe tribünlerinden iki taraftar sahaya atlayarak Galatasaray seyircisinin bulunduğu tribüne çıkmak istedi. Bunun üzerine Galatasaraylı taraftarlar sahaya maytap attı. Atılan yabancı maddelerden biri Fenerbahçeli Zaza'nın kafasına, diğeri de Galatasaray oyuncusu Herren'in sol gözüne isabet etti. 
     Fenerbahçeli iki taraftarın da yaralandığı olaylar sonucu karşılaşma yaklaşık 30 dakika dururken, maçın başhakemi Memduh Öget, saha içindeki güvenliğin tam olarak sağlanmasını bekledi. Güvenliğin sağlanmasından sonra hakemler ve oyuncular tekrar sahaya döndü ve maça devam edildi. 
     





</TEXT>
</DOC>
