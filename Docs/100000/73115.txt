<DOC>
<DOCNO> 73115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/17/son/sonspo02.html </URL>
<DATE> 2002/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1'de BMW'lerden Schumacher'e çalım.. 
</HEADLINE>
<TEXT>

     Formula 1'de sezonun 2. yarışı olan Malezya Grand Prix'sini Williams-BMW ekibinden Alman pilot Ralf Schumacher kazandı. 
     Geçen yılın dünya şampiyonu olan Michael Schumacher'in kardeşi Ralf Schumacher, 56 etaptan oluşan 310.408 kilometrelik mesafeyi 1 saat 34 dakika 12 saniye 912 saliselik sürede tamamladı. Ralf Schumacher, böylece kariyerinde 4. kez Formula 1 yarışı kazanmış oldu. 
     Yarışı, yine Williams-BMW'den Kolombiyalı Juan Pablo Montoya ikinci sırada bitirdi. 
     Geçen yılın şampiyonu ve 2 hafta önce sezonun ilk yarışı olan Avustralya Grand Prix'sinin birincisi ve 4 dünya şampiyonluğu bulunan Alman sürücü Michael Schumacher ise kariyerinde 44. kez ''pole'' pozisyonda başladığı yarışta Ferrari marka arabasıyla 3. oldu. 
     Yarışı Renault ekibinden İngiliz Jenson Button 4., Sauber-Petronas ekibinden Alman Nick Heidfeld 5., Brezilyalı Felipe Massa 6. sırada tamamladı. 4. olan Renault'nun genç sürücüsü İngiliz Jenson Button ve 6. sırayı alan ''çaylak'' sürücü Massa, kariyerlerinde Grand Prix yarışında ilk puanlarını aldı. 
     2 yarış sonunda genel klasman şöyle 
     

Sürücüler 1- Michael Schumacher Almanya 14 puan 2- Juan Pablo Montoya Kolombiya 12 3- Ralf Schumacher Almanya 10 4- Kimi Raikkonen Finlandiya 4 5- Eddie Irvine İngiltere 3 6- Marc Webber Avusturya 2 ve Nick Heidfeld Almanya 2 8- Mika Salo Finlandiya 1 ve Felipe Massa Brezilya 1      

Markalar 1- Williams-BMW 22 puan 2- Ferrari 14 3- McLaren-Mercedes 4 4- Jaguar 3, Renualt 3 ve Sauber-Petronas 3 7- Minardi Asiatech 2 8- Toyota 1      






</TEXT>
</DOC>
