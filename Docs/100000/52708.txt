<DOC>
<DOCNO> 52708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/ekonomi/eko15.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

Hazine’den haftaya 1 katrilyonluk itfa      Hazine gelecek hafta, yapacağı toplam 1 katrilyon 45.7 trilyon lira tutarındaki iç borç servisi ile kasım ayı iç borç ödemesini tamamlayacak. Hazine, önümüzdeki pazartesi günü, 18.7 trilyon lirası piyasaya yapılacak ödemeler, 21.2 trilyon lirası ortalamadan satışların geri ödemeleri olmak üzere toplam 39.9 trilyon lira iç borç servisi gerçekleştirecek. Çarşamba günü 860.3 trilyon piyasaya, 145.5 trilyon ortalamadan satışların geri ödemesi olmak üzere toplam 1 katrilyon 5.8 trilyon iç borç servisi yapılacak. Hazine, bu ay 7 katrilyon 784.2 trilyon lira tutarında ödeme gerçekleştirecek. 
     
Türkbank’ta zarar ciddi boyutta’      Türkbank’ta, Danıştay kararının ardından yeniden işlem yapılmaya başlanmasını değerlendiren Akçakoca, şunları söyledi 
     "Danıştay esasla ilgili olarak neye karar verirse ona katılacağız. Ama şu anda ciddi boyutta zarar olduğundan, matematik ve mali olarak böyle bir zararı Türkbank’ın taşıdığını söylemekte yarar var. Türkbank’ın faaliyetine devam etmesinde yarar görseydik, bankacılık işlemleri yapma ve mevduat kabul etme lisansını iptal etmezdik." 
     
Usaş, THY ile ikram sözleşmesi imzaladı      Usaş, Türk Hava Yolları THY ile beş yıllık ikram sözleşmesi imzaladı. Usaş’tan borsaya gönderilen açıklamada, THY ile Türkiye çıkışlı ve iç hat seferlerine 1 Ocak’tan başlamak üzere beş yıl süreyle ikram ve mal hizmet alımıyla ilgili ihaleyi kazandığını, ancak sözleşme hükümlerinin müzakere edileceğinin 10 Ağustos’taki açıklamada bildirildiği hatırlatıldı. İhalenin yürürlük kazanmasının ön şartlarından olan sözleşme hükümlerinin müzakerelerinin tamamlandığı kaydedilen açıklamada, konuyla ilgili sözleşme ve Gate Gourmet Holding ile THY arasında hisse devir sözleşmesinin önceki gün imzalandığı duyuruldu. 
     
Link Bilgisayar’dan Yunanistan’a yatırım      Link Bilgisayar Yunanistan’da kurulacak Link Hellas’a ortak olacak. Link Bilgisayar’dan borsaya gönderilen açıklamada, şirket yönetim kurulunun, üretilen bilgisayar programlarının Yunanistan’da satış, pazarlama ve satış sonrası destek hizmetlerini gerçekleştirmek üzere toplam 6 milyon drahmi nominal sermayeyle kurulacak olan Link Hellas Ltd. ünvanlı şirkete yüzde 30 oranına karşılık gelen toplam 1 milyon 800 bin drahmi ile kurucu ortak olmaya karar verdiği bildirildi. 
     
Mevduat beş ihalede satılacak      Akçakoca, Fon bankalarının mevduatları için ilk ihalenin bu ay sonuna kadar yapılacağını kaydetti. Kalan dört ihalenin ise yıl sonuna kadar tamamlanacağını bildiren Akçakoca, şöyle devam etti "İhale öncesi mevduat havuzlar halinde gruplanacak. Karşılığında Hazine ile mutabık kalınacak bir tanımda bono verilerek satılacak. Bankalar bu ihaleye fiyat vererek katılacaklar. Eğer fiyat cazip gelirse devir yapılacak." 
     
     



 EKONOMİ 




















</TEXT>
</DOC>
