<DOC>
<DOCNO> 89988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/yasam/yas08.html </URL>
<DATE> 2002/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Notla intikam 
</HEADLINE>
<TEXT>

Din Dersi öğretmeni, İmam Hatip’i seçmediler diye tüm sınıfa ikinci dönem notunu 2 verdi 
     HAKAN KABAHASANOĞLU Giresun DHA 

     Giresun Cumhuriyet İlköğretim Okulu Din Kültürü ve Ahlak Bilgisi öğretmeni İdris Günaydın’ın, sınıftaki 41 öğrenciden 38’ine ikinci dönem notunu 2 olarak vermesi, velileri isyan ettirdi. İmam Hatip’e gitmedikleri için öğretmenlerinin kendilerinden intikam almak için notlarını düşürdüğünü öne süren öğrenciler Günaydın’ı yetkililere şik yet etti. 
     
     Kan kusturacağım’ 
     Cumhuriyet İlköğretim Okulu 8- F sınıfının 41 öğrencisinin de ilk dönem karnelerindeki Din Kültürü ve Ahlak Bilgisi notu 5 olarak yer aldı. İkinci dönemin sonuna doğru Günaydın iddiaya göre öğrencilere "Anadolu İmam Hatip Lisesi boş ve kazanma şansınız çok yüksek. Gitmek isteyen var mı " sorusunu yöneltti. Ancak öğrenciler, o okula gitmeyeceklerini söyledi. Buna sinirlenen Günaydın, "Aileleriniz kesinlikle benden iyi not istemeye gelmesin. Eğer gelirlerse onlarla kanlı bıçaklı olurum ve yüzlerine tükürürüm. Bu sene size kan kusturacağım" dedi. Günaydın, araya giren sınıf öğretmenini de tersledi. 
     
     Cezalandırılsın’ 
     Velileriyle birlikte önce Vali Yardımcısı Veysel Yurdakul’un yanına giden öğrenciler Günaydın’ı şik yet etti. Daha sonra Milli Eğitim Müdürü Halit Azizoğlu’na giden velilerle öğrenciler, olup bitenleri anlattı ve Günaydın hakkında gerekli işlemin yapılmasını istedi. Azizoğlu, "Gerekli incelemeyi hemen başlatıyorum" yanıtını verdi. 
     



 YAŞAM 
















</TEXT>
</DOC>
