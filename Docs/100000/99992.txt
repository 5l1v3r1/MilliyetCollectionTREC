<DOC>
<DOCNO> 99992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/son/sontur16.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "AB Yasaları, çocuklarımız için çok önemli" 
</HEADLINE>
<TEXT>

     Devlet Bakanı Kemal Derviş, ''Meclis'ten geçen bu Avrupa yasaları, ülkemiz, geleceğimiz, hepimiz, çocuklarımız için çok önemli'' dedi. 
     Bakan Derviş, Tarabya'daki evinden çıkarak, Ayazağa Ticaret Merkezi'ndeki Arı Düşünce ve Toplumsal Gelişim Derneği'ne Arı Hareketi gitti. 
     Burada yaklaşık 3 saat kalan Derviş, Arı Hareketi üyeleriyle görüştü. 
     Derviş, daha sonra basın mensuplarına yaptığı açıklamada, ''Arı Hareketi'nde çalışan dostlarımla, gençlerle bir toplantı yaptık'' dedi. 
     Arı Hareketi'nin, özellikle AB konusunda da çok önemli çalışmaları bulunduğunu ifade eden Derviş, hareketi, takdir ettiği ve değer verdiği bir sivil toplum örgütü olarak niteledi. 
     Toplantıda bir durum değerlendirmesi yaptıklarını anlatan Derviş, şunları kaydetti 
     ''Gerçekten Meclis'ten geçen bu Avrupa yasaları, ülkemiz için, geleceğimiz için, hepimiz için, çocuklarımız için çok önemli. Bunun şu anda maksimum getirisini de almamız lazım. Yani Türkiye bu işi başardı, bir adım attı. Avrupa'ya dönük, dışarıya dönük de çok ciddi çalışmaların olması lazım. Hemen şimdi, bugün hiç beklemeden... Dolayısıyla bunları görüştük. Bu konuda gazetelerde, yayın organlarında televizyonda, dışarıda neler yapılabilir, Türkiye attığı bu adımın getirisini nasıl en güzel şekilde alabilir Bunları görüştük. Ayrıca Türkiye'deki siyasal durumun, ekonomik durumun da bir değerlendirmesini yaptık.'' Bu arada Devlet Bakanı Derviş, açıklamasından önce, gazeteci ve televizyoncuların hazırlıkları sırasında birbirlerinin mikrofonlarını tuttuklarını görünce, ''İşte ittifak böyle gerçekleşecek'' diye espri yaptı. 
     





</TEXT>
</DOC>
