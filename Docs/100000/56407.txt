<DOC>
<DOCNO> 56407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/spor/spo09.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
MİNDERE NEŞTER 
</HEADLINE>
<TEXT>

Serbestten sonra Grekoromen Dünya Şampiyonası’nda çizilen başarısız tablo, spor teşkilatını harekete geçirdi. Minderde idari yapı ve sistemde değişikliğe gidilecek 
     Bronzda kaldık 
     DÜNYA Serbest ve Grekoromen Güreş Şampiyonalar’ında elde edilen başarısızlıklar spor teşkilatını rahatsız ederken, özellikle idari yapı ve sistemde köklü değişikliğe gidileceği öğrenildi. Serbestte 12 yıl aradan sonra sıfır çekilmesinin ardından grekoromende de bir bronz madalyada kalınması üzerine, Bakanlık ve Genel Müdürlük güreşe neşter vurmak için harekete geçti. 
     
     İnceleme başladı 
     GENÇLİK ve Spor Genel Müdürü Kemal Mutlu, minderde bilimsel çözüm gerektiğinin altını çizerek, "Yılbaşından bu yana olan kampları ve çalışmaları incelemeye aldırdım. Amaç suçlu bulmak değil, yanlışları tespit edip sorunlara bilimsel yaklaşmak" dedi. Bakan Ünlü’nün güreş kurultayı fikrini de destekleyen Mutlu, "Kulüpler, akademisyenler ve Genel Müdürlük bir araya gelecek" diye konuştu. 
     



 SPOR 



























</TEXT>
</DOC>
