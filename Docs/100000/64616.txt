<DOC>
<DOCNO> 64616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sonspo02.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da "Ersen Martin" sesleri... 
</HEADLINE>
<TEXT>

     Forvet oyuncu arayışlarını sürdüren Bursaspor'da, Göztepe'nin başarılı oyuncusu Ersen Martin'in alınacağı yönünde söylentiler artarken, Teknik Asbaşkan Nihat Şengezer, ''Ersen Martin, gündeme gelen isimler arasında'' dedi. 
     Şengezer, gol yollarında yaşadıkları sıkıntıyı gidermek için Teknik Direktör Nejat Biyediç'in raporu doğrultusunda forvet oyuncusu arayışlarının sürdüğünü söyledi. 
     Ara transfer döneminin bitimine kadar bir forvet oyuncusunu kadrolarına dahil etmeyi planladıklarını kaydeden Şengezer, şunları söyledi 
     ''Forvet oyuncusu arayışlarımız sürüyor. Bu çerçevede ismi gündeme gelen isimler arasında Ersen Martin de var. Ancak bu, oyuncu kesin alınacak diye birşey yok. Transfer konusu, yarın akşam yapacağımız yönetim kurulu toplantısında gündeme gelecek. Toplantı sonrası transfer konusunda da net bir karara varacağız.'' 
     






</TEXT>
</DOC>
