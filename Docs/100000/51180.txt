<DOC>
<DOCNO> 51180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/ekonomi/eko05.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İhale isteyen yabancı iki misli fiyat kıracak 
</HEADLINE>
<TEXT>

İhale Yasa Tasarısı kesinleşirse, Türk müteahhitlerin iki misli fiyat kırmayan yabancı müteahhitler Türkiye’de ihale alamayacaklar 
     ÖNDER YILMAZ Ankara 

     Bakanlar Kurulu’nda imzaya açılan İhale Yasası’nın yürürlük tarihi konusunda henüz bir uzlaşma sağlanamadığını belirten Bayındırlık Bakanı Abdülkadir Akcan, "Öyle düzenleme getiriliyor ki, yabancı, Türk müteahhidin iki katı fiyat kırmazsa o ihaleyi alamayacak" dedi. 
     Yürürlük tarihi konusundaki tartışma ile ilgili olarak, "Yasa Başbakanlık’ta benden çıktı. Tarihi konusuna henüz bir netlik yok. Yalnız DYP Lideri Çiller’in Gümrük Birliği’nde düştüğü hataya düşmem. Onlar kendi müteahhidini koruyorsa ben de korurum" diyen Akcan, tasarıda yerli ve yabancı ayrımı getirildiğini söyledi. 
     
     Eşikte direneceğim’ 
     Akcan, "Öyle düzenleme getiriliyor ki, Türk müteahhit yüzde 15 fiyat kırarak ihaleyi almak istiyorsa yabancı müteahhit yüzde 30.1 fiyat kırmadan o ihaleyi alamayacak" dedi. 
     Akcan, eşik değer oranının AB’de uygulanan 5 milyon ECU 7 trilyon TL olarak belirlendiğini, ancak yasanın Meclis’teki görüşmeleri sırasında bu oranın ABD’de uygulandığı gibi 11 trilyon olması için girişimde bulunacağını da söyledi. 
     Baraj konusunda kendisinin taviz vermeyeceğini dile getiren Akcan, "Ben değil, başkası yapabilir" dedi. 
     
TÜSİAD’a üyelik vermem’      Kamu İhale Kurulu’nda Bayındırlık Bakanlığı’nın belirleyeceği üç üyelikten birini sivil toplum örgütlerine devredebileceğini belirten Akcan, şunları söyledi "Şu an yedi üyeden ikisi sivil toplum örgütlerinde. TOBB ve TİSK’in katılımı sağlandı. Ancak sivil toplum örgütlerinin ağırlık kazanması için bakanlığımın bir üyeliğinden vazgeçebilirim. Ama bu TÜSİAD olmayacak. Başka bir sivil toplum örgütü olabilir." 
     



 EKONOMİ 



















</TEXT>
</DOC>
