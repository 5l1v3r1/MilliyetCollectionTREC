<DOC>
<DOCNO> 51357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/ekonomi/eko05.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD işimize karışmasın’ 
</HEADLINE>
<TEXT>

TİSK yönetimi, TÜSİAD’a İşverenleri temsil etme işlevini kimseye terk etmeyiz’ mesajı verdi 
     ANKARA Milliyet 

     Türkiye İşveren Sendikaları Konfederasyonu TİSK Yönetim Kurulu, Türkiye Sanayici ve İşadamları Derneği’ne TÜSİAD "İstediğinizle görüşün ama bu konuda işverenleri temsil etmek bizim görevimiz" mesajı gönderdi. 
     Bir süre önce işçi konfederasyonlarını ziyaret eden TÜSİAD Başkanı Tuncay Özilhan’ın, TİSK Başkanı Refik Baydur’u "iş güvencesini kendilerine yanlış anlatmakla" suçlayan sözleri, TİSK ve TÜSİAD arasında gerilim yaratmıştı. 
     
     İş güvencesi tartışması 
     TİSK Yönetim Kurulu, dün isim vermeden TÜSİAD’a yanıt verdi. TİSK’in yayınladığı bildiride, iş güvencesi ve çalışma hayatına ilişkin tüm faaliyetleri, iş aleminin ve temsilci tüm kuruluşların bilgisi ve desteği ile sürdürdüğünü belirtilerek, "Yönetim Kurulumuz, iş alemi ve ülke menfaatleri doğrultusunda yapılan bütün bu çalışmaların arkasında olduğunu bir kez daha beyan eder" dedi. 
     TİSK, iş güvencesinin, kıdem tazminatı ve esneklik gibi düzenlemelerden ayrı tutularak tek başına ele alınmasının, Türk ekonomisinin rekabet gücünü felç edeceğini ve olumsuz sonuçlara yol açacağını savundu. 
     
     Bu bizim işimiz’ 
     Her sivil toplum kuruluşunun istediği her örgüt ve kişi ile görüşmesi, ziyaretlerde bulunması ve hatta görüş bildirmesinin en doğal hakkı olduğuna işaret edilen bildiride TÜSİAD’a şu sözlerle yanıt verildi 
     "Uluslararası bütün kurallara uygun şekilde sosyal partnerlik kavramının konfederasyonumuza yasalarla yüklediği sorumluluk ve görevleri yerine getirmek ve endüstri ilişkileri alanında işverenleri temsil etmek işlevini hiçbir kurum ya da kişiye terk etmek görüş ve düşüncesinde değiliz ve olamayız." 
     



 EKONOMİ 


















</TEXT>
</DOC>
