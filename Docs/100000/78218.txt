<DOC>
<DOCNO> 78218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sontur09.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA Sacramento Kings, galibiyet serisini sürdürüyor 
</HEADLINE>
<TEXT>

     ABD Profesyonel Basketbol Ligi'ne, bu sabaha karşı yapılan 10 maçla devam edildi. 
     Pasifik Grubu lideri Sacramento Kings, deplasmanda Los Angeles Clippers'ı 125-106 yenerek, 60'ıncı galibiyetine imza attı ve zirvedeki yerini perçinledi. 
     Grupta aldığı 60 galibiyet, 19 yenilgiyle NBA tarihindeki en iyi performansına da imza atan Kings'te, Clippers karşısında sahada 14 dakika kalan Hidayet Türkoğlu, 6 sayı, 1 ribaunt ve 1 asistle maçı tamamladı. 
     Chris Webber'in 28 sayı ve 6 asist, Yugoslav yıldız Predrag Stojakoviç'in 27 sayı, 7 ribaunt ve 5 asistle tamamladığı maçta, Doug Christie 20 sayı kaydetti. 
     Los Angeles Clippers'te ise Elton Brand'in 24 sayı ve 7 ribaunt, Michael Olowokandi'nin 21 sayı ve 7 ribauntluk performansları yenilgiyi engelleyemedi. 
     Ligde alınan sonuçlar şöyle 
     Portland Trail Blazers-Washington Wizards 100-91 Toronto Raptors-Atlanta Hawks 112-73 Boston Celtics-New York Knicks 107-92 Miami Heat-Orlando Magic 99-94 Charlotte Hornets-Clevaland Cavaliers 112-100 Indiana Pacers-Milwaukee Bucks 112-107 Houston Rockets-Portland Trail Blazers 79-80 Denver Nuggets-Golden State Warriors 97-89 Los Angeles Clippers-Sacramento Kings 106-125 
     





</TEXT>
</DOC>
