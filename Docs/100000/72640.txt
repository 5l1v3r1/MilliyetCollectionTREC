<DOC>
<DOCNO> 72640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/dunya/tur.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Fransız pilot İngilizce konuştu ülke alarma geçti 
     DIŞ HABERLER SERVİSİ 

     Fransızlar İngilizce konuşmayı pek sevmez, konuşsa da pek İngilizce’ye benzemez. Ancak ilk kez böyle bir durum, Fransa’nın "terör alarmı"na geçmesine neden oldu. Fransa’da Toulouse - Paris seferi yapan Air France uçağında yangın çıktı. İçinde 150 yolcu bulunan Airbus A320’de yanık kokusu alan pilot, havacılıkta uluslararası iletişim dili olan İngilizce’yi kullanarak, Bordeaux’daki kuleye "Fire on board" Uçakta yangın var uyarısını sözlü olarak iletti. Ancak yerdeki görevli bunu, ses benzerliği nedeniyle "Five men on board" Uçakta 5 adam var olarak anladı ve kaçırma vakası olduğunu düşünüp üst düzey alarm durumu talimatı verdi. 
     İki askeri uçak yardım için derhal havalanırken, Fransa Başbakanı Lionel Jospin seçim kampanyası çalışmalarını yarıda kesip kendini ofisine attı. Olayın ardından, uçak Toulouse’a sağ salim dönüş yaptı, yolcular ise başka uçaklara bindirildi. Olayla ilgili ayrıntıların yapılacak araştırma sonucunda ortaya çıkması bekleniyor. 
     



 DÜNYA 












</TEXT>
</DOC>
