<DOC>
<DOCNO> 59915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/12/31/guncel/gun01.html </URL>
<DATE> 2002/12/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sulu ya da buzlu için 
</HEADLINE>
<TEXT>

Yılbaşı eğlencesinin ardından dinç uyanmanın sırrı detoks mönüsünde... İlk kural içkinizi sulandırmak 
     AYŞEGÜL AYDOĞAN İstanbul 

     Yılbaşı gecesi sabaha kadar alkol ve yiyecek tüketmenin sonu, genelde küçük çaplı zehirlenmelere gidiyor. Uzmanlara göre aşırı alkol tüketiminin sabahında baş ağrısıyla uyanmak, bir zehirlenme belirtisi... Karaciğerin temizleyebileceği miktarın üzerinde içilince, vücut, zehirli bir madde üretiyor ve bu da baş ağrısına yol açıyor. Bu durumda bol su içerek vücudu toksinlerden arındırmak gerek. Toksinlerden yani vücutta biriken zararlı maddelerden kurtulmanın en iyi yolu ise bir 'detoks’ kürü. 
     
     EN İYİSİ ŞARAP 
     Süleyman Demirel’in doktoru olarak tanınan Prof. Dr. Osman Müftüoğlu, yeni çıkacak kitabı 'Yaşasın Hayat - Viva la Vita’da alkolün en önemli toksin kaynaklarından biri olduğunu belirtiyor. Müftüoğlu, detoks programlarına da yer verdiği kitabında, alkollü içeceklerin alkol oranını, olabildiğince buz ve su ilave ederek azaltmanın mümkün olduğunu anlatıyor. Müftüoğlu, kırmızı şarabın sindirime yardımcı ve antioksidan maddeler kansere karşı savaşan açısından zengin olması nedeniyle tercih edilebileceğini söylüyor. Siz siz olun detoks programıyla ilgili önerileri okumadan yılbaşı partisine katılmayın. 
     

</TEXT>
</DOC>
