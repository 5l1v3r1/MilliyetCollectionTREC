<DOC>
<DOCNO> 50129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/spor/spo01.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal Fatih'e döndü 
</HEADLINE>
<TEXT>

Transfer arayışlarına hız veren Beşiktaş, rotayı yeniden Real Mallorca’da top koşturan Fatih Akyel’e çevirdi. Yıldız futbolcuyla dün yapılan gizli görüşmede prensip anlaşması sağlandı 
     BİLAL MEŞE 

     Daum istiyor 
     BEŞİKTAŞ Teknik Direktörü Daum’un raporu doğrultusunda transfer arayışlarını sürdüren yönetim, rotayı yeniden Real Mallorca’da top koşturan Fatih Akyel’e çevirdi. Asbaşkan Yıldırım Demirören ve Menajer Sinan Engin, dün öğleden sonra gizlice Fatih Akyel ile biraraya geldi. Demirören’in ofisinde gerçekleşen ve iki saat süren görüşmede Fatih ile prensip anlaşması sağlandığı kaydedildi. 
     
     Huzur bulamadım’ 
     SİYAH - Beyazlı yönetimin önümüzdeki günlerde Mallorca kulübü ile masaya oturup bonservis konusunda pazarlık yapacağı belirtildi. Fatih’in, Yıldırım Demirören’e, "İspanya’da aradığım huzuru bulamadım. Sürekli oynayamıyorum ve çok mutsuzum. Eğer kulübümle anlaşmaya varırsanız Beşiktaş’a gelirim. Benim açımdan hiçbir sorun yok" dediği öğrenildi. 
     
     İspanya karnesi 
     REAL Mallorca’da Teknik Direktör Kraus ile yıldızı bir türlü barışmayan Fatih Akyel’in, Hırvat Kresiç’in göreve getirilmesiyle şansı açıldı. Kraus yönetiminde Şampiyonlar Ligi’ndeki altı maçın beşinde forma giyen, ancak sadece birinde doksan dakika oynayan genç futbolcu, ligdeki 10 sınavın dördünde görev aldı. Ancak Fatih bu maçlarda da 90 dakika sahada kalmadı. Oktay’ın Las Palmas’tan da hocası olan Kresiç’in takımın başına gelmesiyle Arsenal maçında ilk on birde sahaya çıktı. 
     
Norveçli kaleci Myhre, Atatürk Havalimanı’na iner inmez Fenerbahçeli taraftarların şakası ile karşılaştı. İspanya’dan dönecek Fenerbahçe kafilesini bekleyen Sarı - Lacivertli taraftarlar Myhre’yi görünce tezahürat yaparak omuzuna takımlarının atkısını astılar. Myhre bu duruma oldukça şaşırırken, Beşiktaşlı yöneticiler Norveçli oyuncunun omuzundan atkıyı aldılar. 
Myhre’de pürüzBeşiktaş’ın anlaştığı Norveçli kalecinin kulübü Everton sorun çıkardı 
     BEŞİKTAŞ’IN anlaştığı Norveçli kaleci Thomas Myhre dün İstanbul’a geldi. Havalimanında medya ordusu tarafından karşılanan ve gördüğü ilgi karşısında şaşıran Myhre ardından Akaretler’deki kulüp binasına gitti. Everton’dan kiralanması düşünülen file bekçisi yöneticiler ile pazarlık masasına oturdu. Beşiktaş Myhre ile el sıkışırken kulübünün 500 bin dolar istemesi üzerine görüşmeler bugüne kaldı. 
     SEZON başında Teknik Direktör Christoph Daum ile görüştüğünü belirten Myhre, "Stavrum da Beşiktaş’ın çok büyük bir camia olduğunu söyledi. Başka kulüplerden de teklif aldım ama Türk futbolundaki değişiklikleri bildiğim için Beşiktaş’la temasa geçtim" dedi. Norveçli kaleci daha önce Fenerbahçe ve Galatasaray’a karşı forma giydiğini de sözlerine ekledi. Myhre bugün sağlık kontrolünden geçecek. 
     
Tek suçlu Fevzi değil’      BEŞİKTAŞ Teknik Direktörü Christoph Daum, sezon başından bu yana kaybedilen puanların temelinde bireysel hataların yattığını söyledi. Alman hoca, "Gol pozisyonları ve görsel üstünlüğe kimse puan vermiyor. Futbolda sadece sonuç önemli. Hakettiğimiz başarıyı kendi kendimize yok ediyoruz" diye konuştu. Daum, kaybedilen puanlarda tek başına Fevzi’yi de suçlamanın doğru olmayacağını savundu. 
     İSPANYA’ya gideceği belirtilen Nihat’a da övgüler yağdıran Alman hoca, "Çünkü sürekli gündemde olan transfer tartışmalarına rağmen sahadaki en iyi oyuncularımdan biri. 22 yaşında genç bir oyuncunun, gidip gitmeyeceği konusunda yapılan tartışmaları nasıl yendiğini hayranlıkla izliyorum" dedi. Daum, tekrar zirveye ortak olmak için de herşeyi yapacaklarını, pes etmeyeceklerini söyledi. 
     
Fevzi yedeğe      DENİZLİSPOR maçında yediği hatalı gollerle tepki alan Beşiktaş’ın genç file bekçisi Fevzi, Teknik Direktör Christoph Daum tarafından yedeğe çekilecek. Alman hocanın, morali oldukça bozuk olan Fevzi ile antrenmanlarda özel olarak ilgilenmesi ise dikkat çekiyor. Beşiktaş hazırlıklıklarını dün İnönü Stadı’nda basına kapalı olarak yaparken, Siyah - Beyazlılar bugün kampa girecek. 
     
Koch, Tamer’i yakacaktı      BEŞİKTAŞ’ın önceki gün yaptığı antrenmanı düz koşuyla bitiren Tamer daha sonra kenara gitmek istedi. Ancak antrenör Koch, sakatlığı yeni geçen genç futbolcudan toplu çalışmaya katılmasını istedi. Tamer ise 20 gün sonra topa vurmaya başlayabileceğini söylemesine rağmen Koch kararında ısrar etti. Teknik Direktör Daum son anda araya girerek, genç futbolcuyu kenara gönderdi ve muhtemel bir sakatlığı önledi. 
     



 SPOR 
























</TEXT>
</DOC>
