<DOC>
<DOCNO> 52767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/yazar/sazak.html </URL>
<DATE> 2001/11/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Büyükelçi Vural'ın uyarısı 
</HEADLINE>
<TEXT>

     AB Genel Sekreteri Büyükelçi Volkan Vural uyarıyor 
     "İlerleme raporunun ortaya koyduğu Türkiye fotoğrafı son derece gerçekçi, Avrupa Birliği'ne tam üye olmak istiyorsak Kopenhag kriterleri çerçevesinde Ulusal Program'ı martta revize etmeliyiz." 
     2001'in sonuna yaklaşıyoruz Türkiye'nin, AB Katılım Ortaklığı Belgesi çerçevesinde hazırladığı Ulusal Program'ın birinci yılı mart ayında dolacak. İlerleme raporu şunu ortaya çıkardı 
     Ankara'nın yol haritası Brüksel'i göstermiyor 
     Bu saatten sonra Kandahar'a yönelmeyeceğimize göre rotanın yeniden gözden geçirilmesi kaçınılmaz. Kıbrıs'ın ardına gizlenmeden müzakerelere başlanması için gerekli siyasi hazırlıklar hükümet ve Meclis tarafından tamamlanmalı, uyum yasaları çıkarılmalıdır. 
     Neler beklendiği açık 
     Ölüm cezasının kaldırılması, 
     Sivil ve demokratik hakların genişletilmesi, 
     Düşünce özgürlüğü, TCK'nın 312'nci madde değişikliği, 
     Anadilde eğitim, radyo televizyon serbestisi. 
     Peki Ankara bunları içerecek siyasi iradeyi sergileyerek, Ulusal Program'ı AB müzakerelerini 2004'ten önce başlatacak şekilde "revize" edebilir mi Özellikle MHP'nin aldığı tutum bu konuda iyimser olmayı zorlaştırıyor. Devlet Bahçeli, "AB raporunu haklı bulmak, Ulusal Program'ı 8 ay sonra sorgulamak anlamına gelir" sözleriyle Mesut Yılmaz'ı eleştiriyor. Ortada gerçekten bir tuhaflık var Mehmet Ali İrtemçelik programın AB Katılım Ortaklığı Belgesi'yle örtüşmediğini açıkladıktan sonra Ankara'nın bu yoldan Brüksel'e asla ulaşamayacağı anlaşıldı ama bu nedenle ANAP'ı eleştirirken öteki ortakların konumunu da sorgulamak gerekmiyor mu 
     Bekle gör politikasıyla bir yere varılamaz. 
     2004'te AB yeni üyeleri kabul ederken Türkiye müzakerelere bile başlayamamış aday ülke statüsünü sürdürecek. 
     2002 bu açıdan "kader yılı" olacak. 
     Önümüzdeki tarihi eşikte, koalisyon içi hesaplar ve DYP'nin MHP'yi seçimde köşeye sıkıştırmak üzere körüklediği "Kim daha milliyetçi .. " yarışı sonucu AB yolundan dönülürse bunun bedelini gelecek kuşaklar öder. 
     Oysa her şey bitmedi. 
     Brüksel'de kurulu CPS Danışmanlık Grubu'nca yapılan analizde Tulu Gümüştekin, İlerleme Raporu'nda Türkiye için "arayı kapatma ilkesi"nin catching - up vurgulanmış olmasının "müzakerelere geç giren ülkelerin öteki adaylarla arayı kapatma şansı" açısından önemine dikkat çekiyor. 
     Brüksel mi Kandahar mı diye kafa karışıklığına gerek yok, Ulusal Program'a martta yeni ivme kazandırılırsa pusula şaşmamış olur. 
     Türkiye yoluna devam eder. 
     
     







Sistemi değiştirmek 


Tele üç hilal... 


Lojmanda komik uygulama 


Ekonomide iyimserlik dalgası kalıcı olabilir mi 


Öteki Ada 1 


Saray'da bir hafta sonu 


ÖSS başvuruları uzatılsın 


Nükleer kabus... 


Pearson, Gülen’e yakın derneğin iftarına gidiyor 


Avrupa kapısı Türkiye'ye kapalı teröre açık 


Büyükelçi Vural'ın uyarısı 


Konfeksiyonda etiket fiyatı anlamsızlaştı 


Yanlışlığı düzeltin 


İskambil kağıdından bir şato gibi.. 


Dağ taş fındık 


</TEXT>
</DOC>
