<DOC>
<DOCNO> 61967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/dunya/dun01.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
K bus gibi cezaevi 
</HEADLINE>
<TEXT>

Taliban esirler, Guantanamo’da daracık hücrelerde, zincirle ayak bileklerinden duvara bağlı olacak. Esirler, tuvaletlerini bile nöbetçilerin gözleri önünde yapabilecek 
     DIŞ HABERLER SERVİSİ 

     Afganistan’da ele geçirilen Taliban ve El Kaideci esirlerden yirmisi tam 17 bin kilometrelik yolu 27 saatte katederek önceki gece Küba’daki Guantanamo üssüne getirildi. Ancak esirlerin getirilmesiyle birlikte bunları Guantanamo’da pek iyi günlerin beklemediği de yavaş yavaş su yüzüne çıkmaya başladı. Nitekim ABD Savunma Bakanı Donald Rumsfeld de, "Bunlar hiçbir hakları olmayan yasadışı savaşçılardır" diyerek Taliban ve El Kaide esirlerini nelerin beklediğinin ilk ipuçlarını verdi. 
     Gazetecilerin fotoğraf çekmesini kesinlikle izin verilmeyen nakil işlemi sırasında esirlere sarı renk cezaevi tulum ve başlıkları giydirildiği, ayaklarında ise karanlıkta daha kolay tespit edilmeleri için beyaz ayakkabılar bulunduğu gözlendi. 
     Esirlerin kendilerini uçaktan hücrelerine götürecek otobüslere götürüldüğü sırada gözlerinin çuval maskelerle kapatıldığı, ellerinin arkadan bağlandığı ve her bir esire üç dört Amerikan askerinin düştüğü de dikkati çekti. 
     
     24 saat projektör altında 
     Mezar - ı Şerif’teki cezaevi isyanının bir benzerini yaşamak istemeyen Amerikalı yetkililer, esirleri daha 1.80 metreye 2.4 metrelik, tek kişilik hücrelere yerleştirdi. 
     Tabanı beton olan hücrelerin tavanları bulunmadığı gibi, buralara 24 saat yanık kalacak büyük projektörler yerleştirildi. Böylece, tuvalet ihtiyaçları dahil, esirlerin her hareketi 24 saat boyunca gözlenecek. Dahası, esirler hücrelerinde dahi ayaklarından duvardaki demir halkalara zincirlendi. 
     Üzerlerinde ustura gibi keskin metal parçaları bulunan çift sıras dikenli tellerle çevrilen üssün çevresinin bataklık olması ve bunun getirdiği dev sivrisinekler de esirler için ayrı bir sorun olacak. 
     



 DÜNYA 











</TEXT>
</DOC>
