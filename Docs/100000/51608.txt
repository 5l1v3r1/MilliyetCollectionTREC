<DOC>
<DOCNO> 51608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/10/son/soneko05.html </URL>
<DATE> 2001/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm'de KDV inmiyor... 
</HEADLINE>
<TEXT>

     Turizm Bakanı Mustafa Taşar, turizm sektöründe KDV indirimi taleplerinin sonuç vermediğini belirterek, konunun önümüzdeki yıl ele alınacağını söyledi. 
     Taşar, Büyük Anadolu Oteli'nde yapılan, Türkiye Seyahat Acenteleri Birliği'nin 15. Genel Kurulu'nun açılışında yaptığı konuşmada, Türkiye'nin Afganistan'a asker göndermesi ve turizme etkisi konusuna değinerek, ''Türkiye'nin Afganistan'a asker göndermesi medeniyetler ve dinler çatışması teorisini kökünden yıkmıştır'' dedi. 
     Taşar, Türkiye'nin, Müslüman, laik ve demokratik bir ülke olduğuna dikkati çekerek, Türkiye'nin NATO üyesi ülke ve terörden çok çekmiş bir millet olarak Afganistan'a asker göndermesinin normal olduğunu söyledi. 
     Bakanlar Kurulu'nda alınan kararla, ilgili bakanlarla turizm sektörü sorunlarını geçtiğimiz günlerde yaptıkları toplantılarda ele aldıklarını anlatan Taşar, ele aldıkları konuların başında havayollarının problemleri geldiğini belirtti. Taşar, Türkiye'ye gelen turistlerin büyük bölümünün havayolu ile geldiğini hatırlatarak, havayolu şirketlerine akaryakıt sübvansiyonu getirilmesi, yolcu servis ücretlerinin düşürülmesi, milli havayolları ve Türk bayaraklı havayollarının desteklenmesi konusunu Devlet Bakanı Kemal Derviş ve Ulaştırma Bakanı Oktay Vural'a illettiğini anlattı. 
     Turizm Bakanı Taşar, turizm sektörüne uzun vadeli finansman kredisi verilmesini gerektiğini de belirterek, sektörün KOBİ kredilerinden yararlandırılmasını istediklerini bildirdi. Her yıl belirlenen oranlarda ve bu oranların üzerinde döviz kazandıran turizmcilerin ihracatçı sayılması ve ihracat teşviklerinden yararlandırılmasını istediklerini de kaydeden Taşar, uzun vadeli kredilere destek verilmesi gereğini de dile getirdi. Turizm Bakanlığı'nın Milli Parklarla ilgili projelerine de değinin Taşar, ''Konunun yanlış anlaşıldığını görüyorum. Biz sadece Milli Parklar içinde safari alanları düşünmüştük'' diye konuştu. 
     Turizm sektörünün ekonominin ateşleyicisi olduğunu vurgulayan Taşar, turizmin gelirinin artırılması için tanıtıma özel bütçe ayrılması gereğine değindi. Taşar, tanıtıma özel bütçe uygulanması halinde turizm gelirlerinin 50 milyar dolar, turist sayısının ise 60 milyona çıkacağını bildirdi. 
     Taşar, turizm sektöründe de KDV oranının mutlaka düşürülmesi gerektiğini belirttiği konuşmasında, bu konuda yaptıkları görüşmelerden sonuç alamadıklarını ifade etti. Taşar, ''Turizm sektöründe KDV indirimi taleplerimiz sonuç vermedi. Konu önümüzdeki yıl ele alınacak'' dedi. 
     Yurtdışına çıkaşlarda 50 dolar alınma uygulmasınını da eleştiren Turizm Bakanı Taşar, turist gönderilirse turist alınabileceğini kaydetti. Taşar, bu uygulamanın getirisinin ve götürüsünün iyi hesaplanması gerektiğini belirtti. 
     Başbakanın, başkanlığında, Ulusal Turizm konseyi kurulması için de çalışmalarının devam ettiğini anlatan Taşar, yabancıların mülk edinmesinin kolaşlaştırılması, yat limanları yapmının teşviki gibi konularda da görüşmelerinin sürdüğünü bildirdi. 
     






</TEXT>
</DOC>
