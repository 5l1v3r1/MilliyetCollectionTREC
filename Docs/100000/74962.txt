<DOC>
<DOCNO> 74962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/son/sontur14.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört satanist genç, toplu intihara hazırlanırken yakalandı 
</HEADLINE>
<TEXT>

     Antalya'da, yaptıkları ayin sonrası toplu halde intihar edecekleri yönünde polise gelen ihbar sonucu satanist oldukları iddia edilen 6 genç, gözaltına alındı. 
     İhbarı değerlendiren Antalya polisi, Şirinyalı Mahallesi'nde ayin yapıldığı bildirilen eski Mezbahane'ye baskın düzenledi. Baskında, siyah kıyafetler giymiş bir grup genç, gözaltına alınarak Antalya Emniyeti Asayiş Şube Müdürlüğü'ne getirildi. 
     Gençlerin, sorgulamalarında, ''satanist'' olduklarını ve gece yaptıkları ayin sonrası 4'ünün toplu halde kayalıklardan atlayarak intihar edeceklerini itiraf ettikleri bildirildi. 
     Grubun lideri olduğu öne sürülen C.Ö. 19 ile arkadaşı V.O. 22 
     dışındaki 4 gencin isimleri, yaşlarının küçük olması nedeniyle açıklanmadı. Polis, C.Ö.'ün evinde yaptığı aramada, satanizm ile ilgili dergi ve gazete kupürlerinin yanı sıra, çeşitli renklerde boya, deri kıyafetler, satır ve kemik parçaları buldu. Emniyetteki ifadelerinde, ''şeytana taptıklarını'' kabul ettikleri öğrenilen gençlerin, ''intihara teşvik'' suçlamasıyla bugün adliyeye sevk edilmeleri bekleniyor. 
     






</TEXT>
</DOC>
