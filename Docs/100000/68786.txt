<DOC>
<DOCNO> 68786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yasam/yas01.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent’te devletin YIKIM kavgası... 
</HEADLINE>
<TEXT>

Çankaya Belediyesi’nin, Bakan Fikret Ünlü’nün yaptırdığı iddia edilen kaçak bir binayı yıkma girişimi, valilikten emir almadığını söyleyen jandarmanın engeliyle karşılaştı 
     KEMAL BULUT Ankara 

     Çankaya Belediyesi Ahlatlıbel Sosyal tesisleri içerisindeki kaçak binanın yıkım girişimi olaylı bitti. Devlet Bakanı Fikret Ünlü’nün yaptırdığı iddia edilen binanın yıkımında, Çankaya Belediye Başkanı Haydar Yılmaz ile görevli jandarma yüzbaşı arasında tartımalar yaşandı. Yıkım çalışmalarına bizzat katılan Yılmaz, "Ne olursa olsun yıkımı gerçekleştireceğiz" dedi. Bu arada çevre güvenliğinin sağlanması için çağrılan jandarma ekipleri ise valilikten emir gelmedikçe yıkımı engelleyeceklerini söyledi. Yılmaz ise, yapılan kaçak yapının Devlet Bakanlığı ile ilgili olduğunu söyleyerek, "Jandarmanın böyle bir yıkıma müdahale etmesi söz konusu olamaz. Çünkü, jandarmayı güvenliği sağlaması amacıyla biz çağırdık" diye konuştu. 
     Dozerin hareket etmesine müdahele etmek isteyen jandarma Yüzbaşı ile Yılmaz arasında arbede yaşandı. Arbede sırasında Yüzbaşı, dozer aracına çıkarak kontak anahtarını aldı ve yıkım durdu. 
     
Talimatı Bakan verdi’      Çankaya Belediye Başkanı Yılmaz, "Yasayı uygulamakla görevli olan bir Bakan’ın yıkımı engellemeye yönelik böyle bir emri vermesinden dolayı üzüntü duyuyorum. Sorun, buraya kaçak yapı yapılması talimatını veren Bakan’dan kaynaklanıyor" dedi. 
     



 YAŞAM 




















</TEXT>
</DOC>
