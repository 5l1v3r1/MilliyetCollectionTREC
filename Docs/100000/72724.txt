<DOC>
<DOCNO> 72724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/yazar/pulur.html </URL>
<DATE> 2002/03/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Roma'daki olay bir ölçüdür... 
</HEADLINE>
<TEXT>

     İŞTE şimdi elimizde bir ölçü var hem de çok canlı, milyonların seyrettiği bir ölçü... 
     Roma - Galatasaray maçından sonra çıkan olaylar. 
     Yıllardır tartışıyoruz 
     "Avrupa, Türkiye'yi ve Türkleri tutmaz " 
     "Hayır Avrupalının değer ölçüleri vardır, onlara göre karar verir." 
     İşte şimdi bunu göreceğiz. 
     
     FUTBOL maçlarında böyle olaylar olur, futbolcular, yöneticiler, tekme, tokat birbirlerine girerler, polis işe karışır, haklı haksız iter kakar hırpalar, coplar... 
     Olmaması gerekir ama olur 
     Sadece İtalya'da değil, hemen her yerde olur, tabii bizde de... 
     
     ROMA'daki olayları herkes televizyonda seyretti, sahada aslanlar gibi oynayıp, burnu bir karış havada Romalıların burnunu sürten Galatasaraylı futbolcuların, maçtan sonra başına gelenleri herkes gördü. 
     
     ASIL sorun şimdi başlıyor. 
     UEFA denilen kuruluşun vereceği karar ne olacak 
     Asıl önemli sorun bu 
     Bu karar, Avrupalının Türkiye'ye ve Türklere bakış açısını göstermesi bakımından ilginç olacak... 
     PKK'yı hala terör örgütü saymayan, terörün başını Roma'da ağırlayan Avrupalının kurumu olan UEFA, bakalım hangi telden çalacak, Galatasaray yöneticisi Abdürrahim Albayrak'ın ağzıyla "uefacı" olan Yunanlı gözlemci nasıl bir rapor verecek 
     Romalılara para cezası mı verecek, sahalarını mı kapatacak, yoksa Galatasaraylıları mı suçlayacak .. 
     "Apo'yu Roma'da izaz, ikram ile ağırlayan İtalyanlar, Türkiye'deki tepkileri görünce, Juventus - Galatasaray maçı için "devlet güvencesi" istemişlerdi, verildi, kimsenin burnu kanamadı... 
     Şimdi yaptıklarına bakın 
     
     TEKRAR tekrar yazıyoruz. 
     Futbol maçlarında böyle olaylar oluyor, çıkıyor, önemli olan bu olaya karşı UEFA'nın tavrıdır. 
     
     DİYECEKSİNİZ ki UEFA öyle bir karar verdi ki, bırakın Roma sahasını kapatmayı, Ali Sami Yen'i kapattı .. 
     Olacak şey değil ama, oldu. 
     Buna bakıp "İşte Avrupa bu " deyip Avrupa'ya girme isteğimizden vazgeçecek miyiz 
     Ne münasebet, söyleyenin ağzından yel alsın 
     Biz "Git Ermeni soykırımını kabul et, terörün başını serbest bırak, sivilleşen PKK'yı siyasete al, Kıbrıs'ı Rumlara, Ege'yi Yunanlılara ver" diyenlere rağmen Avrupa aşkımızdan, vazgeçmeyen "Avrupa Avrupa al bizi " diye yırtınan, bir Avrupa sevdalısıyız 
     Kimsenin, bundan şüphesi olmasın 
     
     







Resmi ideoloji ve toplum 


Ruhban Okulu 


İdam ve Kürtçe paket dışı 


Kastamonulu Adnan'dan Afgan derslerine kadar... 


AB'nin GS şartı 


Hatay Mustafa Kemal Üniversitesi 


IMF’nin yeni düsturları 2 


Baraja İngiliz engeli 


Emekli paşalar kumpanyası kimin işi 


Bahçeli’nin sınıf arkadaşı Eximbank’ta 


Hukuka karşı bir kumpanya 


Roma'daki olay bir ölçüdür... 


Susurluk'u aydınlatma zamanı 


Bayındır Sigorta'da tesadüfün böylesi 


Ermeni meselesi "Dostça öneri" 


Yabancıya sat kurtul’ 


</TEXT>
</DOC>
