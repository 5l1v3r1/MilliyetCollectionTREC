<DOC>
<DOCNO> 55152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/yasam/ayas.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinyağını asla kızartmayın 
</HEADLINE>
<TEXT>

Yumurta kolesterolü artırmaz, her et ve alkol türünden zarar gelmez Prof. Dr. Canan Karatay, kalp sağlığı hakkında doğru bilinen yanlışları açıkladı... 
     AYŞEGÜL AYDOĞAN İstanbul 

     Dünyada ilk kalp naklini gerçekleştiren dünyaca ünlü kalp cerrahı Prof. Dr. Christian Barnard’ın yanında Cape Town’da iki yıl çalışan ve doçentlik tezini hazırlayan Türk Kardiyolog Prof. Dr. Canan Karatay, bugüne kadar kalp hastalıklarına neden olduğu öne sürülen yanlışları anlattı. Prof. Karatay şu noktalara dikkat çekti 
     
Kolesterol      Yumurta kandaki kolesterolü yükseltiyor’ diye yıllarca boşuna suçlandı. Ancak araştırmalar, kolesterolü yüksek gıdaları yemekle kandaki kolesterolün yükselmediğini gösterdi. Yumurtadaki kolesterol diret kana geçmiyor. Hatta çok yumurta yiyenler, yemeyenlere göre daha az kalp krizi geçiriyor. Herkes günde bir yumurta yemeli, çünkü sarısının içinde bir aminoasit var. Bu büyüme için gerekli. 
     
Kırmızı et      İki türlü kırmızı et var. Doğal besinlerle beslenen hayvanların eti zararlı değil. Asıl zararlı olan, büyüme hormonu verilerek beslenen, yani suni, hormonlu yemler verilen, hayvanların eti. 
     
İşlenmiş gıdalar      Bunların hepsi tehlikeli yağlar içeriyor. Örneğin margarini katılaştırma sırasında ortaya çıkan transfats’ denen yağlar zehir etkisi yaratıyor. Kalp krizi nedeni olmasının yanı sıra kanserojen ve yaşlılık nedeni... Süttozu da bunlardan biri. 
     
Sigara dumanı      Zehir etkisi olan 3 tür sigara dumanı var. Bunlardan en zararlısı tablada kendi kendine yanarak tüten sigara dumanı. Bu duman filtreden geçmediği için daha çok katran ihtiva ediyor ve çevredeki herkese zarar veriyor. Kişinin içine çektiği dumandan daha çok kanser yapıcı özelliği var. 
     
Zeytinyağı      Çiğ yenmeli. Kızartma yapıldığında yağın ısınması yapısını bozuyor, tehlikeli yağ haline getiriyor. Bu yağlar bütün hazır gıdalarda var. Kötü kolesterol LDL’yi yükseltiyor. Yeşil sebze ve meyveler bu yağların kötü etkisini azaltıcı özelliğe sahip. 
     
Alkol      Alkolün iyi etkisi de var. Özellikle şarap iyi huylu kolesterol dediğimiz HDL’yi yükseltiyor. 
     
Kuruyemişler      Ceviz, fındık, fıstık çok yararlı. Zeytinyağı, zeytin ve balığın yanı sıra ceviz ve fındıkta kalbi koruyucu özelliği olan Omega3 yağ asitleri var. 
     
Egzersiz      En iyisi haftada 4 gün 20 dakika yürüyüş. Herhangi bir spor yerine dans edilebilir, ip atlanabilir. 
     



 YAŞAM 















</TEXT>
</DOC>
