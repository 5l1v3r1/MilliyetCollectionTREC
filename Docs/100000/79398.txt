<DOC>
<DOCNO> 79398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/spor/spo05.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü’ye müthiş çalım 
</HEADLINE>
<TEXT>

Futbol Federasyonu, Dünya Kupası’ndan sonra kongre isteyen Devlet Bakanı’nın aksine, Mali Genel Kurul tarihini 1 Haziran’a çekti 
     CEMAL ERSEN 

     SPORDAN Sorumlu Devlet Bakanı Fikret Ünlü’nün, genel kurulu Dünya Kupası finallerinin ardından olağanüstü toplantıya çağıracağını açıklamasından sonra federasyon ilginç bir taktik geliştirdi. Futbol Federasyonu, 3813 sayılı yasadaki yetkisini kullanarak, Dünya Kupası öncesi 1 Haziran’da Mali Genel Kurul’u toplantıya çağırmaya karar verdi. Böylece federasyonun olağan mali genel kurulda aklanıp, ibra edilme şansı artacak. 
     HAZİRANDAKİ kongre, yeni dönem bütçenin kabul edilmesine ve Ulusoy’un "güven" tazelemesine de gerekçe olacak. Finaller öncesi 3813 sayılı yasanın 5. maddesi hükmü gereği, "olağan mali genel kurulun her yıl haziranın ilk yarısında yapılması" zorunluluğundan yola çıkan federasyon, böylece hem zaman kazanacak, hem de Dünya Kupası’nda elde edilecek herhangi bir başarıdan sonra yapılacak olağanüstü kongreye güçlü girecek. 
     
ULUSOY Sıra Devlet’teFutbol Federasyonu Başkanı, Dünya Kupası öncesi hükümetin kendilerine destek vermesi gerektiğinin altını çizdi 
     BİLAL MEŞE 

     Tanıtımı yükleneceğiz’ 
     FUTBOL Federasyon Başkanı Haluk Ulusoy, Dünya Kupası finalleri öncesinde Devlet’i göreve çağırdı, A Milli Takım’a maddi ve manevi destek verilmesini istedi. Ulusoy, Ay - Yıldızlı futbolcuların turizm elçisi olduklarına dikkat çekti ve "Bu ekip, sadece sahaya çıkan, top oynayan, başarılar kazanan bir takım olarak asla görülmesin. Ülkenin ekonomisi için futbol elçiliği yapacağız, tanıtımını yükleneceğiz. Bunun içindir ki destek istiyoruz" dedi. 
     
     Gruptan çıkacağız’ 
     DÜNYA Kupası finallerine adını yazdıran Milli Takım’ın nesiller boyu konuşulacağını kaydeden Ulusoy, "Bu başarı hepimizin" ifadesini kullandı. Federasyon Başkanı, "Bu, ülke için büyük onurdur, gururdur. Allah’ın izniyle bu gruptan çıkacağız. Bu konuda hiç endişem yok. Daha sonra gidebileceğimiz noktaya kadar gideceğiz. Finallere gidişimizin rastlantı olmadığını herkes görecek. Maddi ve manevi olarak bu çocukların arkasında olmamız şart" diye konuştu. 
     
     Tek rakip biziz’ 
     GRUPTA en güçlü ekibin Türkiye olduğunu vurgulayan Başkan Ulusoy, "Finallerde harikalar yaratacağız" yorumunu yaptı. Ulusoy, "Özel maçlara bakıp da, bu tarihi kadroyu yargılamak etik olarak doğru olmaz. Tabii ki onları da kazanmak gerekir. Bu ekip, motive olduğu zaman neler yapabileceğini kanıtladı. Grubumuzda Brezilya favori gösteriliyor. Grupta tek rakip var, o da Türkiye’dir. Diğerlerini rakip olarak görmüyorum, onlar bizden korksun" açıklamasını yaptı. 
     
     Güneş’e destek 
     MİLLİ Takım Teknik Direktörü Şenol Güneş’le yola devam edeceklerini sözlerine ekleyen Ulusoy, şöyle konuştu "Güneş’e inandık ve göreve getirdik. O da bunu boşa çıkarmadı. Niye ayrılalım ki Ben ve yönetimim sonuna kadar onun yanındayız. Her teknik adam hata yapabilir. Türkiye’yi başarıya götüren insanların arkasında durmak şart. Başarılı olanları koltuktan indirmeyi bir kenara itelim. Türk’ün, Türk’ten başka dostu yok, Güneş’e destek şart." 
     
Şenol Güneş G.Kore’ye gitti      A MİLLİ Takım Teknik Direktörü Şenol Güneş, Dünya Kupası’ndaki rakiplerimizden Kosta Rika ve Çin’in hazırlık maçlarını izlemek üzere dün Güney Kore’ye gitti. Menajer Can Çobanoğlu ile birlikte Seul’e giden Güneş, Kore - Kosta Rika ve Güney Kore - Çin arasındaki hazırlık maçlarını izleyecek. 
     



 SPOR 



























</TEXT>
</DOC>
