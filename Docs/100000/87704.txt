<DOC>
<DOCNO> 87704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/soneko24.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon neden düşüyor 
</HEADLINE>
<TEXT>

     İstanbul Ticaret Odası İTO Yönetim Kurulu Başkanı Mehmet Yıldırım, Mayıs ayı enflasyon rakamlarının gerçekçi olmadığını belirterek, ''Durgunluğun getirdiği bir enflasyon düşüşü yaşıyoruz'' dedi. 
     Aylık yüzde 1'in, yıllık yüzde 50'nin altında gerçekleşen Mayıs ayı enflasyon verilerini A.A muhabirine değerlendiren Yıldırım, yılbaşından bu yana ticaretin normal yapılmadığı, insanların alım gücünün düştüğü ve üretimin artmadığı bir dönem yaşandığını ifade ederek, şöyle dedi 
     ''Doların yüzde 100 arttığı bir dönemde ihracattaki artış yüzde 10 civarında kaldı. İç piyasadaki durgunluk, üretimin de durmasına neden oldu. Bu nedenle, enflasyon düşük seyrediyor. Önemli olan, üretirken, kapasitelerimiz tam kullanırken enflasyonu kontrol edersek bu rakamlar bir şey ifade eder. Aksi takdirde, durgunluğun getirdiği bir enflasyon düşüşü devam edecek.'' Hükümetin yıl sonu enflasyon hedefinin yüzde 35 olduğunu anımsatan İTO Başkanı Yıldırım, durgunluk devam ettiği takdirde enflasyonun yüzde 25'lere de düşebileceğini, ancak bunun gerçeği yansıtmayacağını kaydetti. 
     





</TEXT>
</DOC>
