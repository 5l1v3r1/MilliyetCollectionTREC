<DOC>
<DOCNO> 95193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/ekonomi/eko04.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilde iç pazar yüzde 79 küçüldü 
</HEADLINE>
<TEXT>

Bu yılın ilk altı ayındaki otomobil satışları, 135 bin adet olan 10 yıllık ortalamanın yüzde 21’ine gerileyerek 28 bin 749 adet düzeyine indi 
     EKONOMİ SERVİSİ 

     Bu yılın altı ayında otomobil satışları, geçtiğimiz yılın aynı dönemine göre yüzde 54 azaldı. Haziran ayında ulaşılan nokta, son 10 yılın en düşük değerini gösteriyor. 10 yıllık ortalamaya göre ilk altı aylık otomobil pazarı 135 bin adetken, 2002 yılında yüzde 79 azalarak 28 bin 749 adete geriledi. 
     Otomotiv Sanayii Derneği OSD verilerine göre, bu yıl ocak - haziran döneminde toplam 153 bin 721 motorlu taşıt aracı üretildi. İç pazarda devam eden aşırı talep daralmasına karşı üretimin kısıtlı olarak devam etmesi, yılın ilk altı ayında yapılan 117 bin dolayındaki araç ihracatından kaynaklandı. 
     Ocak - haziran dönemindeki otomobil üretimi ise geçen yıla oranla yüzde 2 azalarak 96 bin 686 adet olarak gerçekleşti. Bu dönemde yapılan 80 bin adetlik otomobil ihracatı, üretimin kısmen de olsa devamını sağladı. 
     
     İhracat sevindirdi 
     Ticari araç üretiminde ise altı ayda minibüste yüzde 29 ve otobüste yüzde 16 oranında azalma yaşanırken, üretim küçük kamyonda yüzde 68, midibüste yüzde 66, büyük kamyonda yüzde 29 ve kamyonette yüzde 26 oranında arttı. Traktör üretiminde ise bu dönemde yüzde 49’luk gerilemeyle en düşük üretim seviyesine ulaşıldı. 
     Uludağ İhracatçı Birlikleri’nin verilerine göre, altı aydaki sektör ihracatı ise geçen yılın aynı dönemine göre yüzde 8 arttı ve 1 milyar 920 milyon 620 bin 329 dolar olarak gerçekleşti. 
     
Otomobil satışları dibe vurdu Ocak - Haziran dönemi adet Yıl Yerli İthal Toplam İthalatın payı 1992 127.943 30.067 158.010 19 1993 163.002 40.595 203.597 20 1994 104.764 14.387 119.151 12 1995 84.939 6.779 91.718 7 1996 79.754 19.467 99.221 20 1997 94.385 46.135 140.520 33 1998 98.217 51.474 149.691 34 1999 66.634 51.954 118.588 44 2000 99.756 106.757 206.513 52 2001 29.408 33.056 62.464 53 2002 12.080 16.669 28.749 58      
     
İhracat yüzde 8 arttı Ocak - Haziran dönemi dolar  2002 2001 Değişim Ana sanayi 1.039.187.375 915.586.202 13 - Otomobil 583.571.164 563.555.985 4 - Otobüs 136.598.158 152.837.677 - 11 - Diğerleri 319.018.053 199.192.540 60 Yan Sanayi 881.432.954 861.382.372 2 TOPLAM 1.920.620.329 1.776.968.574 8      
     



 EKONOMİ 


















</TEXT>
</DOC>
