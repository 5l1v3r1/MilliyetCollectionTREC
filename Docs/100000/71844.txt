<DOC>
<DOCNO> 71844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/son/sontur02.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da bıçalı kavga 1 ölü, 4 yaralı 
</HEADLINE>
<TEXT>

     Adana'da, iki grup arasında çıkan bıçaklı kavgada bir kişi öldü, 4 kişi de yaralandı. 
     Alınan bilgiye göre, merkeze bağlı Seyhan ilçesinde, Sinanpaşa Mahallesi Kışla Caddesi, Zincirli Camii yanında meydana gelen olayda, ''Cono'' olarak tanınan kişiler arasında, sokaktan geçen Metin Birkiye'nin, otomobilinin lastiklerine patinaj yaptırıp gürültü çıkarması yüzünden çıkan kavga kısa sürede büyüdü. 
     Tarafların birbirlerine bıçaklarla saldırdığı olay sırasında ağır yaralanan Selami Zencir 24 kaldırıldığı Adana Devlet Hastanesi'nde tüm müdahalelere rağmen kurtarılamadı. Diğer yaralılar Cahit Gök 29 , Ali Sürer 24 , Murat Temşir 24 ve Metin Birkiye'nin tedavisi ise devam ediyor. 
     Sinanpaşa Mahallesi ve hastane önünde geniş güvenlik önlemlerinin alındığı olayla ilgili soruşturmanın sürdürüldüğü bildirildi. 
     






</TEXT>
</DOC>
