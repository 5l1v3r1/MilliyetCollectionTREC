<DOC>
<DOCNO> 65170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sondun05.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Başımıza uydu düşecek 
</HEADLINE>
<TEXT>

     Amerikan Havacılık ve Uzay Dairesi NASA , 3 bin 200 kilogram ağırlığındaki bir bilimsel araştırma uydusunun, en erken bugün dünyaya kontrolsüz düşebileceğini duyurdu. 
     NASA yetkilileri, uydunun bazı metal parçalarının en kuzeyde Orlando ya da Florida, en güneyde de Avustralya'da Brishane'ye düşebileceğini kaydetti. Yetkililer, EUVE uydusunun Dünya atmosferine, bugün girmesinin beklendiğini belirtti. EUVE'nin yere ininceye kadar sağlam kalan parçalarının, yerleşim bölgelerine düşme ve insanlara zarar verme olasığının çok az olduğu kaydedildi. 
     Günde yaklaşık 25 kilometre hızla düştüğü belirtilen uydunun, atmosferin üst katmanında parçalanmaya başlayacağı, yaklaşık 80 kilometre yükseklikte nihai düşüşünden önce, 90 dakika, 4 ya da 5 kez yörüngesinde döneceği belirtildi. 
     EUVE'nin içinde, Dünya atmosferine yeniden girişinin uzay mühendislerince kontrol edilmesini sağlayacak itici güç sistemi bulunmadığı ifade edildi. 
     Uydunun, 7 Haziran 1992 yılında uzay gönderildiği ve morötesi tayfla ilgili bilgiler göndermek olan görevini Aralık 2001'de tamamladığı açıklandı. 
     






</TEXT>
</DOC>
