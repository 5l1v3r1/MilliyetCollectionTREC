<DOC>
<DOCNO> 60093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/guncel/gun03.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaralı kirli çıkı’ 
</HEADLINE>
<TEXT>

Türkiye’de, bankalarda kişi başına en fazla mevduat miktarına sahip olan kentin Ankara olduğu, en fazla bireysel krediyi ise Giresunluların kullandığı ortaya çıktı 
     HARUN GÜREK Ankara 

     Bankalar Birliği BB , iller ve bölgeler itibariyle nüfus, gelir, banka ve şube sayısı, mevduat ve kredileri araştırdı. BB Uzmanı Burçak Tulay’ın yaptığı ve 1990 - 1999 yılları arasındaki 10 yıllık dönemi kapsayan araştırmaya göre, Türkiye’deki bankaların açtığı toplam kredinin yüzde 40.5’i İstanbul tarafından kullanılıyor. Kredilerden Ankara yüzde 22.9, İzmir yüzde 6.3, Bursa ve Adana yüzde 3 pay alıyor. 
     Aynı araştırma gösterdi ki, Türkiye’de kişi başına en çok krediyi Giresun alıyor. Her Giresunlunun aldığı kredi miktarı 2 bin 351 dolar. Bu ilde kullanılan kredinin miktarı, bankalara yatırdıkları mevduatın yüzde 424.9’unu buluyor. Yani Giresunlular, bu kadar yüksek miktarda krediyi, hiç tasarruf yapmadan kullanıyor. En çok kredi kullanımında Giresun’un ardından Ankara ve İstanbul geliyor. 
     
     Gelir, mevduatın altında 
     Ankaralılar da bankada en çok parası olan kesimi oluşturuyor. Ankara’da kişi başına düşen mevduat miktarı 3 bin 960 dolar. Ankara’nın kişi başı milli geliri ise sadece 3 bin 828 dolar. Kişi başına mevduatta ikinci sırada 3 bin 785 dolarla İstanbul yer alıyor. Ancak İstanbul’un milli gelirden aldığı pay 40 milyar, bankalardaki mevduat miktarı 36 milyar 641 milyon dolar. 
     



 GÜNCEL 
























</TEXT>
</DOC>
