<DOC>
<DOCNO> 93608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/spor/spo02.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
II. Silva şoku 
</HEADLINE>
<TEXT>

Fenerbahçe’nin transfer etmek istediği Brezilyalı yıldızın, Villarreal ile de protokol yaptığı ortaya çıktı 
     MEHMET ÇİFTÇİ BARCELONA 

     Fiyatı artırmayın’ 
     SARI - Lacivertli kulübe İspanya’dan sert bir dille uyarı geldi. Gilberto Silva ile ön protokol imzaladıklarını açıklayan Villarreal Kulübü, Fenerbahçe’yi fiyat artırdığı gerekçesiyle kınadı. Yönetici Jose Manuel Llaneza, "Silva ile Dünya Kupası öncesi anlaştık. Ancak Fenerbahçe’nin devreye girerek fiyatı yükseltmesini ve bu oyuncuyu alma çabasını sportmenlik dışı buluyoruz" diye konuştu. 
     
     Fener’e yedirmeyiz’ 
     LLANEZA, Valencia ile de görüşen Da Silva’yı renklerine bağlayacaklarını ileri sürüp, şöyle devam etti "Silva’yı Fenerbahçe’ye yedirmeyeceğiz. Mutlaka bize gelecek. Fazla para verip, piyasayı yükseltmek, hem centilmenlik dışı, hem de ahlaki olarak uygun değil. Silva ile görüştük. Sözüne sadık kalacağını söyledi. Bu da, kendisinin Villarreal ’da oynayacağını ispatlıyor." 
     
Haim Revivo Korkumuz yok      İSRAİLLİ yıldız, Şampiyonlar Ligi’nde elemelerde hangi takım gelirse gelsin geçecek güçte olduklarını söyledi. Revivo, "Bu kampın idmanları çok ağırdı. Bunun yararını zaman gösterecek. Ortega’nın gelişi futbolumu olumlu etkiler. Avrupa’da rakip kim olursa olsun asla korkmuyorum. Herhangi bir sıkıntımız olmaz. Çünkü biz çok iyi bir takımız. Bu yıl hedeften şaşmayız" diye konuştu. 
     
Ortega'ya mesajFenerbahçe’nin hocası Lorant, Arjantinli yıldıza takımda serbestlik tanımalarının mümkün olmadığını vurguladı, "Bizde kimse kendine oynayarak bir yere varamaz" dedi 
     YUSUF KOBAL 

     "Takıma oynayacak" 
     SARI - Lacivertli takımın Teknik Direktörü Werner Lorant, Ortega’nın serbest adam olarak görev almasının imkansız olduğunun altını çizdi. Alman hoca, yıldız oyuncunun milli takımda da kendi başına hareket etmediğini belirtip, "Takım için çalışan bir görünüm sergiledi. Artık tek başına mücadele edip, kendine oynayarak bir yerlere varılmaz. Ortega, arkadaşlarına nasıl ihtiyaç duyacaksa, arkadaşları da ona ihtiyaç duyacak. Takım oyunu içinde davranacak" diye konuştu. 
     
     Bölgesi orta göbek 
     ORTEGA’DAN çok umutlu olduğunu kaydeden tecrübeli çalıştırıcı, "Ancak tek başına maç alması beklenemez. Tabii ki çok etkili olacağı maçlar olacaktır. Görevim onu her konuda iyi hazırlamak. Onun da kendisini bizden biri olarak görmesi önemli" dedi. Lorant, ünlü yıldızın görev bölgesi için de, "Ne sağda, ne solda oynayacak. Ortada, forvetin arkasında yer alacak. Bizde kimse serbest oynamaz. Revivo ile Ortega’nın birlikte forma giymesi asla handikap olmaz" yorumunu yaptı. 
     
     "Düzen Avusturya’da" 
     LORANT, Rüştü’yü bırakmayı düşünmediğini de vurguladı, "Bizimle beraber ve sözleşmeli oyuncumuz. Transferini konuşmanın anlamı yok" ifadelerini kullandı. Fenerbahçe’nin hocası, şöyle devam etti "Talip olduğumuz oyuncuların başka takımlarla anlaşmış olmaları beni fazla etkilemiyor. Agostino takımıyla çalışıyor, yani transfer olasılığı ortadan kalktı. Tam katılımın sağlanacağı Avusturya kampında düzenimiz ortaya çıkacak. Tüm oyuncularımız bu yarışa hazır olacak". 
     

</TEXT>
</DOC>
