<DOC>
<DOCNO> 97439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/yasam/ayas.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilen pehlivan brandaya doymadı 
</HEADLINE>
<TEXT>

Son başpehlivan Savaş Yıldırım, yenilince çevredeki brandaları parçaladı ardından da karşı tarafa Hepinizi gerdireceğim’ yazılı mesajlar gönderdi 
     SELMAN EKİCİ Ankara 

     Erzurum Kaleiçi Karakucak Yağlı Güreşleri’nde, Ankara Büyükşehir Belediyesi Güreş Kulübü’nden Şaban Yılmaz’a yenilen Kırkpınar Yağlı Güreşlerinin bu yılki Başpehlivanı Savaş Yıldırım çılgına döndü. Sinirden, duş kabinini çevreleyen brandaları parçalayan Yıldırım, kendisini tesseli eden dostlarını da "Gidin başımdan" diyerek kovaladı. 
     
     Artık düşmanımsınız’ 
     Yılmaz’ın ustası, eski başpehlivan Vedat Ergin de, Yıldırım’ın cep telefonu aracılığıyla kendisine çok sayıda öfkeli mesaj çektiğini belirtti. Ergin, cep telefonu mesajlarında Yıldırım’ın "Hepinizi gerdireceğim. Sizi harbiden gerdireceğim. Bundan sonra bir numaralı düşmanımızsınız" şeklinde ifadeler kullandığını söyledi. Ergin buradaki "gerdirmek" kelimesini Yıldırım’ın yenmek anlamında kullanmış olabileceğini kaydetti. 
     Şaban Yılmaz da, son başpehlivan Yıldırım’ın güreşi kaybetmesiyle müthiş bir şok yaşadığını belirterek, "Bir anda şaşkınlıktan dondu kaldı. Ne olduğunu anlayamadı" dedi. 
     
     Tekrar tekrar güreştik’ 
     Savaş Yıldırım’ın sırtını yere getirdiğini ancak hakemlerin bunu kabul etmediğini söyleyen Yılmaz şöyle konuştu "Artık güreşe devam etmeyeceğim. Ben kazandım dedim. Ancak kısa bir aradan sonra tekrar güreşe başladık ve aldığım altın puanla Yıldırım’ı yendim. Finalde de ustam Vedat Ergin ile kapıştım. Ancak ona yenildim." 
     
Seyirciler de güreşti      CEM BAKIRCI DHA 

     Erzurum Kongresi anısına tarihi Kale surları içinde yapılan Kaleiçi Yağlı Güreşleri’nde nefes kesen mücadele, kimi zaman seyircilerin arasında, kimi zamansa üzerinde’ gerçekleşti 250 sporcunun mücadele ettiği güreşlerde sahanın küçük olması sıkıntı yarattı. Güreşçilerin özellikle künde atarken seyircinin üzerine düşmeleri, ezilmelere ve sakatlanma tehlikesine yol açtı. 
     
Er meydanı, oldu savaş alanı      ABDULLAH KÖSE DHA 

     Ordu’nun Aybastı ilçesinde düzenlenen Perşembe Yaylası Şenliği’nde rakip pehlivanların kavgasına yakınları da katılınca er meydanı savaş alanına döndü. Güreşen Ali Genç ve Sebahattin Keser’in birbirlerine sert girmesi üzerine başlayan kavga ortalığı karıştırdı. Bir kişinin yaralandığı arbedeyi, jandarma ve emniyet sona erdirebildi. Müsabakaların sonunda, Nail Kurt başpehlivan oldu. 
     



 YAŞAM 




















</TEXT>
</DOC>
