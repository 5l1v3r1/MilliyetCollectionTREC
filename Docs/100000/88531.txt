<DOC>
<DOCNO> 88531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/07/son/soneko27.html </URL>
<DATE> 2002/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de 2. seans nasıl geçti 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 29.69 puan kayıpla, yılın en düşük seviyesi olan 10,151.02 puandan tamamladı. 
     2. Seansta hisse senetleri, ortalama yüzde 0.29 oranında değer 
     kaybetti. 
     Seansa 18.36 puan artışla 10,199.07 puan seviyesinde başlayan endeks, liderler zirvesine ilişkin ilk açıklamaya sınırlı tepki verdi. 
     Açıklama öncesi 10,258.78 puan olan endeks, açıklama sonrası 10,319.14 puana kadar yükseldi. Ancak piyasa, toplantıya ilişkin daha sonra yapılan açıklamaların yarattığı tedirginlikle gerilemeye başladı. 
     2. seansta ilk yarı 17.03 puan artışla 10,197.74 puandan geçildi. 
     SP Genel Başkanı Recai Kutan'ın, MHP Genel Başkanı Devlet Bahçeli'nin zirvedeki görüşlerine ilişkin açıklamalarının etkisinin yanı sıra hafta sonu riskini almak istemeyen yatırımcıların satışları, endeksi yılın en düşük seviyesi olan 10,151.02 puana düşürdü. 
     2. Seansta endeks en düşük 10,046.39, en yüksek de 10,319.14 puanı 
     gördü. 
     Hisse senetleri günlük bazda ise ortalama yüzde 3.21 değer kaybetti. 
     Kapanışta mali endeks 84.74 puan kayıpla 13,994.97 puana, sınai endeks 3.84 puan kayıpla 8,640.48 puana, hizmetler endeksi 24.83 puan kayıpla 6,147.75 puana geriledi. 
     Böylece ilk seansa göre mali grup hisseler ortalama yüzde 0,60, sınai grubu hisseler ortalama yüzde 0.04, hizmetler grubu hisseler ortalama yüzde 0.40 değer kaybetti. 
     2. seansta işlem gören toplam 293 hisse senedinden 137'si değer 
     kaybetti, 54'ü değer kazandı. 102 hissenin fiyatında ise değişiklik olmadı. Seansta, 98 trilyon 506 milyar 205 milyon liralık işlem hacmi belirlendi. İki seansın işlem hacmi toplamı da 211 trilyon 921 milyar 68 milyon lira oldu. 2. seansta Turkcell, Yapı Kredi Bankası, Sabancı Holding, Doğan Yayın Holding ve İş Bankası C, en yoğun işlem gören hisse senetleri oldular. 
     





</TEXT>
</DOC>
