<DOC>
<DOCNO> 51726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/son/sondun06.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, kimyasal silah fabrikalarını belirledi ama bombalamadı... 
</HEADLINE>
<TEXT>

     ABD'nin, Afganistan'da Usame Bin Ladin tarafından kurulduğu sanılan kimyasal ve biyolojik silah tesislerinin yerlerini belirlediği, ancak bunları bombalamadığı bildirildi. 
     New York Times gazetesi, kimliklerini açıklamadığı Amerikalı yetkililere dayanarak, Bin Ladin'in El Kaide örgütünün, Celalabad kenti yakınlarındaki Derunta yöresinde kurulan araştırma laboratuvarında siyanür türevi gaz ürettiğini yazdı. Gazeteye göre, El Kaide ayrıca Mezar-ı Şerif kentinde biyolojik ve kimyasal silahları denemek için tesis kurdu. 
     Gazete, Kabil'deki şarbon aşısı tesislerinde de silah üretilmiş olabileceğini kaydetti. 
     Gazeteye açıklama yapan yetkililer, bu tesislerin niçin bombalanmadığını ise belirtmediler. Gazete, tesislerin vurulmayışının iki sebebi olabileceği yorumunu yaptı Ya yeterli istihbarat toplanamadı ya da aynı zamanda sağlık amacıyla kullanılan tesislerin bombalanmasının doğuracağı tepkilerden çekinildi. 
     






</TEXT>
</DOC>
