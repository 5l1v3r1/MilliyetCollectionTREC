<DOC>
<DOCNO> 78824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/yazar/asik.html </URL>
<DATE> 2002/04/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Beypazarı’ndan 
</HEADLINE>
<TEXT>

     Ankara Beypazarı Belediye Başkanı Mansur Yavaş bize gönderdiği notta tarihe ve kültüre meraklı herkesi ilçelerine davet ederek diyor ki 
     - Beypazarı halkı olarak, tarihin emaneti olan evlerimizi, ruhunu koruyan el sanatlarımızı ve kültürümüzün damak tadını yansıtan yemeklerimizi, kendini arayan herkese sunmak istiyoruz. İlçemiz, tarihi "İpek Yolu" üzerinde, binlerce yıllık geçmişi olan bir yerleşim merkezidir. Atalarımız bize 3000’i aşkın ahşap ev, 200 yıllık bir çarşı, dokusu bozulmamış bir görünüm ve geleneklerinden kopmadan çağdaşlığı yaşayan insanlar bıraktılar. 
     Bu nedenle bizler de bu borcumuzu bir an önce ödemeye başladık. Tarih ve kültür bilincinde olan sivil kuruluşların yardımlarıyla, Belediye bütçesinden harcama yapmadan 320 adet Beypazarı evini aslına uygun olarak yeniledik. Hedefimiz bu sayıyı 1000’e çıkartmaktır. 
     Amacımız, iki-üç yıl içinde Beypazarı’nı dünyada eşi benzeri görülmedik bir Açık Hava Müzesi haline getirmektir. Tarihe ve kültüre meraklı tüm yurttaşları ilçemizi görmeye davet ediyoruz... Biliyoruz ki bütün bu güzellikler ve gizemler, Beypazarı insanının ve Beypazarı dostlarının katkılarıyla gerçekleşecektir... 
     Son söz Beypazarı’nda iyi ve güzel şeyler yapılıyor. Devamını diliyoruz. 
     
     Kibarlık kadar, elde edilmesi kolay ve k rlı bir başka kazanım yoktur. 
     G.Bernard Shaw 

     
Su kirleniyor...      İstanbul’a su satan İSKİ, meskenlere suyu tonu 850 bin liradan veriyor. İş yerlerine ise bunun üç katı fiyattan yani 2 milyon 474 bin liraya... Bu farkın sonucu mu.. İşadamı Murat Kocaman’ı dinliyoruz 
     - Birçok işyeri bu yüzden kuyu suyu kullanıyor. Birçok lokanta, kahvehane, büfe bu sağlıksız sularla halk sağlığını tehdit ediyor. Kimi zaman da su tasarrufu amacıyla temizlikten feragat ediliyor. 
     Bizce hiç değilse gıda satıcı ve üreticilerine su daha makul fiyattan verilmeli. 
     
Letonya neresidir      Cumhurbaşkanı Sezer önceki gün Letonya’nın başkenti Riga’daydı. Neresidir Letonya, orada kimler yaşar Pek bilinmez. 1992’de Aydın Boysan’la birlikte Riga’daydık. Benzin bulunmuyordu. Milli gelir 3 bin doların altındaydı. Halk fakirdi. Ama o fakir halkın para verip çiçek alarak bir parkta eski sanatçıların anısına kazınmış taşların üzerine demet demet çiçek bıraktığına tanık olmuştuk. Riga’dan gelen haberlerden öğrendiğimize göre bugün Letonya’nın milli geliri 5 bin doları aşmış. Yakında AB’ye ve NATO’ya girecekler. Onlar erecek muradına... Biz buradayız efendim... 
     
Ekmek kazığı...      Ekmek fiyatlarını ve kazıklarını izlemeyi hobi haline getiren iktisatçı Teoman Yazgan dostumuz Ankara’dan yazıyor... 
     ... Bundan 6 ay önce Ankara Fırıncılar 200 gramlık ekmeğin satış fiyatını maliyet artışları gerekçesiyle bir gecede 150 bin liradan 200 bin liraya çıkarmıştı. 
     Birkaç hafta önce fırıncılar yine maliyet artışlarını ileri sürerek ekmeği 250 bin liradan satmanın yollarını ararken Ankara’da beklenmedik bir gelişme yaşandı. Bakkalların çoğu ekmeği 150 bin, hatta 125 bin liradan satmaya başladılar. Fırıncılar Odası ilk kez bakkallara ve marketlere söz geçiremedi. Buna bir de ekonomik krizin yarattığı talep düşmeleri eklenince Ankara’da bütün fırınlar ekmeği bir gecede 150 bin liraya indirdiler. 
     Anlaşıldı ki, "kurtarmıyor" diye ekmeği 250 bin liraya satmaya çalışan fırıncılar 150 bin liradan sattıklarında da k r edebiliyorlarmış. Demek ki fırınlar son 6 ayda halktan fazladan 50 bin lira toplam 1,5 trilyon lirayı haksız yere kesmişler. Belli ki tam rekabet kuralları uygulanabilse, yalnız ekmek değil tüm ihtiyaç maddeleri bugünkünden çok daha ucuza satılabilecek... Bizde rekabeti sağlamakla görevli bir Rekabet Kurulu var... Büyük paralar toplayan bu kurul hangi üründe rekabeti sağlar Hükümet halkın ekmeğiyle uğraşmazsa hangi konuyla uğraşır 
     Bunları merak etmez misiniz 
     
Uyaran uyarana...      Fenerbahçe Kulübü Başkanı Aziz Yıldırım Beşiktaş maçına hakem olarak Muhittin Boşat’ın tayin edildiğini öğrenince MHK Başkanı Bülent Yavuz’u arayarak kendisini uyarmış. Beşiktaş Başkanı Serdar Bilgili de Federasyon Başkanı Haluk Ulusoy’u ziyaret ederek uyarmış. Başkanlar artık futbolculardan fazla ter döküyor. Bu arada zihin kurcalayan ana soru şu Acaba yan hakem Evren Dölek’i kim uyardı 
     Netice... Tek bir eğlencemiz kalmıştı bu ülkede Futbol... Ona da veda zamanı geliyor... Oyunu kazanamayanlar oyunbozanlık ederek topun havasını kaçırıyor. 
     
     







Kürt ve İslam 


"Söylemeye gerek yok, insanlık salak biraz" 


Beypazarı’ndan 


Hortum işleri 


Internet neden bizi korkutuyor 


Ecevit'li DSP seçimde ne yapar 


Liderin ayakları 


Hangisi yalan söylüyor DİE mi, MEB mi 


Çırpınırdı kurlar... 


Geometri, evren, Tanrı 


Tepkide ölçü... 


Hırsız var’ demeden önce düşünmek şart 


TOBB’da denge hesabı 


Yok mudur durduracak bu futbol kepazeliğini 


Dedikodu tatlı şeydir... 


Beyoğlu'nun sinema ile artan büyüsü 


Filistin Muhalefetin ölüm dili 


Önümüzdeki günler zor 


ABD’de paranın yumuşağı da var serti de 


</TEXT>
</DOC>
