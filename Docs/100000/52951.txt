<DOC>
<DOCNO> 52951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/sonspo15.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Roma'da Batistuta'nın oynayıp oynamayacağı belli değil... 
</HEADLINE>
<TEXT>

     Avrupa Şampiyonlar Ligi 2. tur B Grubu'nda 20 Kasım Salı günü Galatasaray ile İstanbul'da karşılaşacak olan AS Roma takımı, yarın İstanbul'da olacak. 
     Öğle saatlerinde İstanbul'a gelecek olan AS Roma'da, Zago ve Montella kadroda yer almıyor. Sakatlığı geçtiği söylenen Gabriel Batistuta'nın FC Inter maçında tribünde oturması kuşkulara yol açarken, teknik direktör Fabio Capello, "Galatasaray'a karşı oynayıp oynamayacağını ve kendini nasıl hissettiğini Batistuta söyleyecek. Riske atmanın değer olduğunu sanmıyorum. Ama ne olursa olsun benim için yararlanmaya hazır olacak" açıklamasında bulundu. 
     Batistuta da yalnızca bacaklarında hafif bir ağrı duyduğu için 0-0 sona eren FC Inter maçında oynamak istemediğini söyledi. 
     Basında yer alan yorumlarda ise Batistuta'nın Galatasaray karşısında oynatılmak için FC Inter karşısında forma giyemediği öne sürüldü. 
     






</TEXT>
</DOC>
