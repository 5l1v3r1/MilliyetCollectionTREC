<DOC>
<DOCNO> 98417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/ekonomi/eko03.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenli ülke kampanyası 
</HEADLINE>
<TEXT>

     AÇIK KOYU SOHBETLER EYLEM TÜRK 

     Avusturya’nın en büyük seyahat acentası Verkehrsbüro’nun verdiği 2002 Seyahat Oscarı’nı alan Magic Life’ın Başkanı Cem Kınay, şu sıralar büyük bir operasyona hazırlanıyor. Kasımdan itibaren 6 bine yakın yabancı basın mensubu ve tur satış temsilcisini Türkiye’ye getirecek. Bu operasyonun amacı, Körfez Krizi’nde olduğu gibi, Irak’a muhtemel bir ABD saldırısı halinde de Türkiye’nin turizm açısından güvenli bir ülke’ olarak kalacağını göstermek. Kınay, dünaya verilecek mesajlar konusunda çalışılması gerektiğini, tam da bu sıralar, Türkiye’nin böyle bir ortamda bile güvenli olacağı mesajını vermek gerektiğini düşünüyor. 
     Körfez krizine nazaran Türkiye’nin daha avantajlı olduğunu belirten Kınay, "Eskiden hazırlıksız yakalanıyor, çok olumsuz etkileniyorduk. Şimdi Irak operasyonu olabilir deniyor. Olabilirliği gözönünde tutarak, turizm sektörü olarak bu konuda önlem almalıyız" diyor. 
     
Nasıl bir turizm sezonu geçiriyoruz 
     Bu sene yıldız Türkiye gibi görünüyor. Akdeniz çanağında durumu gayet iyi. Ama şimdi gündemde Irak operasyonu var. Bizi endişelendiriyor. Hiçbir sektör, hem dünyada hem de Türkiye’de 15 yıllık ömründe bu kadar krizle karşı karşıya kalmamıştır. İstikrarlı bir başarı grafiği bu nedenlerle çizilemedi. Tam da böyle bir hamle yaptığımız bu günlerde bizim dışımızdaki olayların bizi etkilemesi gerçekten yazık. 
     
Irak’a operasyonun sektör için sonuçları ne olur 
     Turizmi unutmak lazım. 11 Eylül olayının bile etkileri dünya turizminde h l devam ediyor. Turizm enteresan bir sektör. Normal dışına çıkan herşeyden etkileniyor. Körfez Krizi de en önemli olaylardan biriydi. O zaman da gerek Türkiye’de gerek diğer yakın ülkelerde turizm olumsuz etkilenmişti. Irak bizim komşumuz. Ancak geçmişe nazaran yine de avantajımız var. 
     
Nasıl bir avantaj bu 
     Operasyona karşı şimdiden tedbir alınabilir olması avantajdır. Geçmişte bu tip olaylarla birden bire karşı karşıya kalıyorduk. Şimdi ne yaparız’ı tartışmalıyız. Türkiye’nin böyle bir ortamda bile güvenli olduğu mesajını vermeliyiz. 
     
Magic Life olarak sizin özel bir önleminiz var mı 
     Biz hemen kolları sıvayacağız. Tur operatörleri ve seyahat acentalarıyla daha fazla iletişim kuracağız. Basın mensuplarını, satış temsilcilerini getirip güvenli bir ülke olduğumuzu anlatmak gerek. Bu tip aktivitelerimizi fazlalaştıracağız. Kasımdan itibaren 6 bine yakın kişiyi tanıtım amacıyla Türkiye’ye getirmeyi düşünüyoruz. 
     
11 Eylül sonrası tatil tercihlerinde güvenlik faktörünün önemi arttı mı 
     Evet, artık sadece deniz, kum ve güneşe bakılmıyor. O ülkenin demokratik olup olmadığı, insan haklarına önem verip vermediği, güvenli ve misafirperver olup olmadığı gibi birçok faktör rol oynuyor. Biz de Avrupa ülkelerindeki pazarlamada bu faktörleri gözönüne almaya başladık. 
     
Dünya Kupası’ndaki başarının etkisi ne oldu 
     Türkiye’de gündem çok çabuk değişiyor. Kupa gündemden çıktı. Dünya üçüncüsü olduk, unuttuk. Pazarlama tek vuruşla olmaz. Çok daha güzel satabilirdik ama bakın kimse bahsetmiyor. 
     
Yeni bir yatırımınız olacak mı 
     Bu sene yok. Gelişmeleri yakından takip ediyoruz. Avrupa ekonomilerindeki sıkıntının önümüzdeki sene de devam edeceğini düşünüyoruz. 2003 de zor bir yıl olacak. Dikkatli gideceğiz. Çeşitli ülkelerde 23 otelimiz var. Türkiye ve Yunasitan’daki doluluk oranımız çok iyi. Tunus ve Mısır 11 Eylül’den sonra çok etkilendi. Oradaki otellerimizin doluluk oranları düşük. Özellikle Tunus da olumsuzluk h l devam ediyor. 
     
Türkiye’yi her şey dahil’ ülkesi yapmak yanlışSon dönemde Her şey dahil’ sistemine turizmin bazı çevrelerinden çok tepki geliyor... 
     Her şey dahil’ uygulaması çığ gibi büyüyor. Bunun pozitif olduğu kadar negatif tarafları da var. Negatif tarafta birincisi bu sistem bir işletme sistemi olarak görülmüyor. Otelin yıldızına bakmadan uygulanıyor. Bunun için altyapı gerekiyor. Bunu yapmıyorsanız zararlı çıkıyorsunuz. Bu şartlarda Türkiye’yi bir herşey dahil ülkesi’ haline getirmek yanlış. Biz sistemi en baştan itibaren, geniş bir yelpazeyi tamamlayıcı bir unsur olarak görüyorduk. Fakat tamamlayıcı niteliğini kaybedip genel hale gelmeye başladı. 
     
Esnafı olumsuz etkilediği söyleniyor 
     Arz talep dengesizliği var. Esnaf bu sistemden yakınıyor. Oysa esnafın da özeleştirisini yapması gerekir. Doğru ürünü, doğru fiyatla satıyor mu Değişimi de gözönüne almak lazım. Türk halıları, kıyafetleri artık Avrupa’da her şehirde satılıyor. Sadece otelleri suçlamamak lazım. Dünya değişiyor. Bu konuda kafa yormak istiyoruz, çünkü ekonomiler, benim işim iyi olsun öbürününki kötü olsun diye yürümüyor. Biz turistimizin otelden çıkmasını istiyoruz. Yüzde 60’larda tura çıkma oranımız var. Burada iki taraf da haklı. Ortak bir noktada buluşmak için konuyu masaya yatırmalıyız. 
     
     Bir yılda 20 kilo verdi 
     Cem Kınay, sıkı bir rejime girerek bir yıl içinde 20 kilo verdi. Margarin, tereyağı yerine zeytinyağı ve fındık yağı kullanılan yemekler yedi. Tatlıyı tamamen kesti. Artık öğünlerini düzenli olarak yemeye çalışıyor. Eskiden kahvaltı ve öğle yemeği yemeyen, bu açığı da akşam öğünlerinde fazla yiyerek kapatan Kınay, bu işi bir düzene koymuş. 
     



 EKONOMİ 















</TEXT>
</DOC>
