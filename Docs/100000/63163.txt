<DOC>
<DOCNO> 63163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/sontur11.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tan Sağtürk Diyarbakır'da sokak ortasında bale yaptı 
</HEADLINE>
<TEXT>

     Ünlü balet Tan Sağtürk ile balerin Olena Kunytska, Diyarbakır'daki bale gösterisinden sonra vatandaşlarla halay çekti. 
     Diyarbakır'daki Kuğu Bale Okulu'nun daveti üzerine Diyarbakır'a gelen Tan Sağtürk ve Olena Kunytska önce tarihi Hasan Paşa Hanı'nda, vatandaşların şaşkın bakışları arasında çıplak ayakla kısa süren bir bale gösterisi yaptılar. 
     Davul zurna eşliğinde vatandaşlarla birlikte halay da çeken Sağtürk ve Kunytska daha sonra Diyar Galeria Alışveriş Merkezi'nde de bir bale gösterisi yaptı. Burada gazetecilere bir açıklama yapan Sağtürk, Diyarbakır'da bir süre önce bir bale okulu kurulduğunu belirterek, bu okulun daveti üzerine geldiklerini söyledi. 
     Diyarbakır'da modern danslara karşı büyük bir ilgi olduğunu ve gösterilen ilgiden çok memnun kaldığını ifade eden Sağtürk, ''Arkadaşlarımla kurmak istediğim dans grubuyla daha sonra tekrar Diyarbakır'a geleceğim'' dedi. 
     






</TEXT>
</DOC>
