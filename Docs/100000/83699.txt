<DOC>
<DOCNO> 83699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/son/sondun17.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte uzun yaşamak için Azeri formülü 
</HEADLINE>
<TEXT>

     Azerbaycan'ın Taliş dağlarında halk, 100'ü geçen uzun yaşam süreleriyle ilgi çekiyor. 
     İran sınırında bulunan 65 bin nüfuslu Lerik'te, emekli maaş kayıtlarına göre 21 kişi, 100 yaşını aşmış durumda. 
     Lerik'de yaşayan 126 yaşındaki Kişi Bendiyev, uzun yaşamın sırrını anlatırken, hava iyi olduğu zaman atıyla çevreyi gezdiğini, hiç içki içmediğini, sigarayı da 70'inde bıraktığını açıkladı. 
     Şimdiye kadar bir defa hastaneye giden Bendiyev, yalnızca başı ağrıdığında aspirin aldığını, onun dışında hiç ilaç kullanmadığını belirtti. 
     Kayıtlara göre 132 yaşında olan Gizıl Kuleyeva da, gününün çoğunu ekmek pişirerek, bahçesiyle uğraşarak geçirdiğini, temiz hava aldığını anlattı. 
     Lerik'in bilinen en yaşlısı Şiralev Muslimov 1973 yılında 168 yaşında ölmüş, ancak yaşı tam olarak doğrulanmadığından rekor kitaplarına geçmemişti. 
     Taliş bölgesinde halkın uzun yaşamasının sırrını araştıran Azerbaycan Bilimler Akademisi'nden Cengiz Gassunov, çalışmasının bu bölgedeki halkın dünyanın en uzun yaşayanları arasında olduğunu gösterdiğini açıkladı. 
     Gassunov, bu bölgede uzun yaşamın bir sır olmadığını, bu kişilerin yüzyıllardır değişmeyen sorunsuz bir hayat sürdüğünü söyledi. 
     Araştırmacı Gassunov, kimyasal bileşkeler yerine geleneksel ilaçları tercih eden yöre insanının, büyük aileler şeklinde yaşadığı için yaşlılara özen gösterdiklerini açıkladı. 
     Gassunov, ayrıca koyun yoğurdu ve bir çeşit güveç yemeğini sık tüketen Talişlilerin kan örneklerinde kolestrol düzeylerinin hemen hemen sıfır göründüğünü söyledi. 
     Modern hayatın yavaş yavaş girdiği Lerik'te gençlerin iş için dışarıya gitmesi, yörede televizyonun görünmeye başlaması nedeniyle halk, gençlerin kendileri kadar uzun yaşamayayacağı endişesini taşıyor. 
     





</TEXT>
</DOC>
