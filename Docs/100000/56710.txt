<DOC>
<DOCNO> 56710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/ekonomi/eko05.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğuş perakendede güçbirliğine gitti 
</HEADLINE>
<TEXT>

Bankalarını Garanti Bankası’nda birleştiren Doğuş Grubu, Macrocenter hisselerini Tansaş’a satarak güçbirliğine gittiğini açıkladı 
     EKONOMİ SERVİSİ 

     Körfezbank’ı Osmanlı Bankası’nda, Osmanlı’yı da Garanti Bankası’nda birleştiren Doğuş Grubu, perakendecilik sektöründe faaliyet gösteren Tansaş’ın, Macrocenter hisselerini satın alarak güçbirliği oluşturulmasını kararlaştırdı. 
     Tansaş ve Macrocenter Yönetim Kurulu Başkanı Aclan Acar, Tansaş’ın 39 trilyon değer biçilen Macrocenter’i 38 trilyon lira bedelle satın alacağını açıkladı. 
     
Birleşme değil’      Acar dün düzenlediği basın toplantısında, Doğuş Grubu’nun iki markasının operasyonel verimlilik ve k rlılığı artırmak amacıyla güçbirliği oluşturacağını, 38 milyon dolarlık satışla hisselerin Tansaş’ın içinde olacağını kaydetti. Güçbirliğinin birleşme olmadığına dikkat çeken Acar, iki mağazalar zincirinin satın alma, lojistik, insan kaynakları yönetimi, mali işler, hukuk, gayrimenkul gibi alanlarında ortak hareket edileceğini söyledi. 
     Macrocenter’ın geçen yıl 35.5 milyon dolara 51.5 trilyon lira satın alındığını hatırlatan Acar, bu yıl uluslararası bir kuruluş tarafından 39 trilyon lira değer biçildiğini Tansaş’ın Macrocenter’ı 38 trilyon lira ödeyerek satın alacağını bildirdi. 
     Tansaş’ın kayıtlı sermaye tavanını 100 trilyon liradan 300 trilyona çıkarma kararı aldıklarını da açıklayan Acar, kararı Sermaye Piyasası Kurulu’nun SPK kabul ettiğini, 24 Aralık’ta yapılacak genel kurulda konunun hissedarların onayına sunulacağını söyledi. 
     
Borçlar ödenecek’      Aclan Acar, Tansaş’ın ödenmiş sermayesini de yüzde 200 bedelli artışla 66 trilyon liradan 198 trilyona çıkarmayı hedeflediklerini söyledi. 
     Acar, Tansaş’ın, büyümeyi banka borçlanmasıyla sağladığına işaret ederek, söz konusu sermaye artırımı sonucu elde edilen kaynakların bu banka borçlarının ödenmesinde kullanılacağını ifade etti. 
     



 EKONOMİ 

















</TEXT>
</DOC>
