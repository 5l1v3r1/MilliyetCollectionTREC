<DOC>
<DOCNO> 75305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/soneko05.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı'dan IMF'ye eleştiri bombardımanı.. 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, ''Ey IMF'nin yetkilileri, siz bize 1 sene, 3 sene, 5 sene, 10 sene durmadan, filan hükümetin, bu hükümetin zamanında reçeteler yazdınız kardeşim. Acaba sizin bu reçeteler mi hayırsız, faydasız, yetersiz yoksa bizde uygulamalar mı kötü '' dedi. 
     Türk Sanayicileri ve İşadamları Derneği'nin TÜSİAD yayın organı Görüş Dergisi'nin 10. yılı dolayısıyla Çırağan Sarayı'nda düzenlenen kokteyle katılan Sakıp Sabancı soruları yanıtladı. 
     İstanbul Sanayi Odası'nın Meclis toplantısından erken ayrılmasının nedeni ve toplantıda kalması durumunda neler söyleyeceğinin sorulması üzerine Sabancı, Uluslararası Para Fonu IMF politikalarına ilişkin görüşlerini dile getirdi. 
     Sabancı, şöyle konuştu 
     ''Ey IMF'nin yetkilileri, siz bize 1 sene, 3 sene, 5 sene 10 sene durmadan, filan hükümetin, bu hükümetin zamanında reçeteler yazdınız kardeşim. Acaba sizin bu reçeteleriniz mi hayırsız, faydasız, yetersiz, yoksa bizde uygulamalar mı kötü Sizle biz takımız, yola çıkmışız, ahd etmişiz. Nedir daha iyi Türkiye, daha mutlu insanların olduğu Türkiye. Enflasyonun indirilmesinde IMF ile Türkiye el ele verecek, yüksek faizden kurtulacağız gibi fikirler var, AB gibi meseleler var. Say say say... Biz sizinle kol kola verdik, bir çok kez toplantılar yaptık. Netice neyi bulduk kardeşim 
     Enflasyon inmemiş, falan olmamış. Size soruyorum IMF'ciler, bu hatalar sizde mi, bizde mi, karşılıklı mı Siz nereden ders alacaksınız, biz nereden ders alacağız ki, bu reçete gayri son olsun. 
     2, 3, 5 sene sonra gene yapmayalım. Biz bunu yapmaktan, böyle 
     gitmekten yorulduk, siz yoruldunuz mu yorulmadınız mı Bunu diyecektim.'' 
     
     "Mantı yersen zayıflayamazsın" 
     Sabancı, bir gazetecinin, ''Sizin görüşünüz nedir '' sorusu üzerine de, ''Herkes aynı fikirde toplanıyor kardeşim, IMF yetkilileri enflasyonu indirelim diyor. Aksini söyleyen var mı Herkes aynı fikirde fakat bununla ilgili reçeteler yazarken uygulamalar tamam olmuyor. Ya reçeteyi yazan adam yanlış yazıyor veya sen iyi uygulamıyorsun. Hastayım diyorsun, sana adam reçete yazıyor, zayıflaman lazım diyor, gidiyorsun mantı yiyorsun, nasıl zayıflayacaksın, zayıflayamazsın'' diye konuştu. 
     Bir gazetecinin, ''Derviş, enflasyon düşecek diyor, Siz inanıyor musun '' sorusu üzerine, Kemal Derviş'in tek başına, ''mukim'' işler yaptığını belirterek, ancak, kurumlar arasında yeteri kadar eşgüdüm olmadığını ve bu yapılanların tek bir ''şemsiye altında toplanması gerektiğini'' dile getirdi. 
     
     Güçlü hükümet 
     Sakıp Sabancı, ''Koalisyonu da tek bir şemsiye altına toplasınlar mı '' sorusuna ise şu karşılığı verdi 
     ''Allah nasip etsin... Güçlü, istikrarlı, devamlı hükümete bizi ulaştıracak yapısal değişimler, Seçim Kanunu gibi işler olmadıkça neyi konuşursan konuş, daha derin koalisyonlara mahkum oldukça, bu ve benzeri şekil devam eder.'' Sabancı, ''İşler açıldı mı'' sorusunu, ''Bir umut var. Güzel rüzgar arkamızdan bizi iteliyor. Kalıcı mı Kalıcı olacak inşallah. 
     Türkiye bunu istiyor, kalıcı olmazsa yazık olur'' diyerek yanıtladı. 
     






</TEXT>
</DOC>
