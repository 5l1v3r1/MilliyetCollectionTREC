<DOC>
<DOCNO> 71334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sonspo09.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir habere kızan Lorant idmanı basına kapadı 
</HEADLINE>
<TEXT>

     Fenerbahçe'de geldiği günden beri basınla iyi ilişkiler kuran teknik direktör Werner Lorant, bugün bir habere kızarak medyaya tavır aldı. 
     Alman teknik adamın, bir gazetede, ''Fenerbahçe'de kadroda bulunan birçok futbolcunun önümüzdeki sezon gideceği'' şeklindeki haber nedeniyle bu sabah yapılan idmanı basına kapattı. 
     Habere çok sinirlendiği öğrenilen Lorant'ın bugün yapacağı basın toplantısını iptal ettiği, Antalyaspor maçı öncesi İstanbul'da yapacakları hazırlıkları da basına kapattığı bildirildi. 
     Fenerbahçe, bu sabahki antrenmandan sonra, akşam ve yarın yapacağı basına kapalı çalışmanın ardından 9 Mart Cumartesi günü Antalya'ya gidecek. 
     






</TEXT>
</DOC>
