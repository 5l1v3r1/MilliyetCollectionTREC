<DOC>
<DOCNO> 76690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/son/sontur20.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Topu at" diyen lise öğrencisi kalbinden bıçaklandı 
</HEADLINE>
<TEXT>

     İzmir'in Karşıyaka İlçesi'nde bir lise öğrencisi, okul bahçesinden dışarı kaçan topu istediği sabıkalı genç tarafından kalbinden bıçaklandı. Hastaneye kaldırılan ve ameliyata alınan öğrencinin durumunun ciddi olduğu bildirildi. 
     Alınan bilgiye göre, olay, Gümüşpala Lisesi bahçesinde meydana geldi. 11. sınıf öğrencisi Mesut Ceylan 17 , arkadaşlarıyla bahçede futbol oynadığı sırada, top okul dışına kaçtı. Ceylan, topu, yakalayan Nedim Çelik'ten 18 geri almak istedi. Çelik, yanında bir arkadaşıyla bahçeye girerek topu vermeyeceğini söyledi. Ceylan'ın topu ısrarla istemesi üzerine de Çelik, tek bıçak darbesiyle öğrenciyi kanlar içinde bırakarak kaçtı. 
     Öğretmenlerinin yardımıyla Karşıyaka Devlet Hastanesi'ne kaldırılan Mesut Ceylan'ın kalbinden tek bıçak darbesiyle yaralandığı tespit edilerek ameliyata alındı. Ceylan'ın durumunun ciddi olduğu bildirildi. 
     Polis, lise öğrencisini bıçaklayan Nedim Çelik'in, daha önce yankesicilik, hırsızlık ve kapkaç suçlarından sabıkasının bulunduğunu, yakalanması için çalışmaların sürdürüldüğünü belirtti. 
     






</TEXT>
</DOC>
