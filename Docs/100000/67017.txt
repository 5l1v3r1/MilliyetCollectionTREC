<DOC>
<DOCNO> 67017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/yasam/yas03.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
YASAK AŞKIN CEZASINI AİLELER VERDİ 
</HEADLINE>
<TEXT>
Son sözü töre söyledi 
Baldızıyla ilişkiye girip hamile bırakan beş çocuk babası Hüseyin Toktaş, törelerin gereği’ vahşice öldürüldü. Akibetini öğrenen baldız Songül Yılmaz ise kendini astı 
     IĞDIR DHA 

     Iğdır’ın Karakoyonlu ilçesine bağlı Bulakbaşı köyünde baldızıyla yasak ilişkiye girerek onu hamile bırakan eniştenin cezası, törelere göre verildi. Hamile kalan 24 yaşındaki baldız Songül Yılmaz intiharı seçti 5 çocuk babası Hüseyin Toktaş ise cinsel organı ve kulakları kesilip, boynu kırılarak öldürüldükten sonra Ağrı Dağı eteklerine gömüldü. 
     
Enişte kaçtı ama...      Toktaş ve Yılmaz ailelerinin işbirliğiyle işlenen töre cinayeti, jandarmanın yaptığı titiz çalışma sonucu ortaya çıktı. Yaklaşık 7 yıl önce Hazal Toktaş 30 ile hayatını birleştiren Hüseyin Toktaş, geçen yıl baldızı Songül Yılmaz ile gayrimeşru ilişkiye girdi. 
     Songül Yılmaz’ın hamile kalması ile ortaya çıkan olay sonrası öldürülme korkusuna kapılan Hüseyin Toktaş, ilçeyi terk ederek Iğdır’a kaçtı. Toktaş ve Yılmaz aileleri ise törelere göre karar alıp enişte ve baldız hakkında ölüm kararı verdi. 6 aylık hamile olduğu belirtilen Songül Yılmaz, aile meclisi tarafından hakkında ölüm kararı verildiğini öğrenip 15 gün önce baba evinde tavana bağladığı iple kendini asıp yaşamına son verdi. 
     
Korkunç ölüm      İz süren iki aile, Hüseyin Toktaş’ı Iğdır’da buldu. Bir hafta önce oturduğu kahveden alınarak ailelerin 5 ferdi tarafından bir taksiye bindirilen Toktaş, Ağrı Dağı eteklerine götürüldü. Aile burada önce Hüseyin Toktaş’ın boynunu kırdı. Daha sonra adamın cinsel organıyla kulaklarını kestiler. Cinsel organı ve kulakları ağzına sokulan Hüseyin Toktaş’ın cesedi dağın eteğinde açılan bir çukura gömüldü. 
     
Aile ihbar etti      Cinayetin içinde yer almasına rağmen Hüseyin Toktaş’ın bir haftadır kayıp olduğunu belirten Toktaş ailesi jandarmaya "Akrabamız ortalarda yok" diyerek ihbarda bulundu. 
     Jandarmanın gözaltına aldığı iki aile fertlerinin yapılan sorgulamasında töre cinayetini itiraf edip tüm ayrıntısıyla anlattı. Cinayeti işleyen ve azmettirdiği belirlenen Zeki ve Adnan Yılmaz ile Abdulhamit, Mecit ve Hamit Toktaş gözaltına alındı. Sanıkların sorgusu sürüyor. 
     



 YAŞAM 















</TEXT>
</DOC>
