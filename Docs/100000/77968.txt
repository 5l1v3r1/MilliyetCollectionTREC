<DOC>
<DOCNO> 77968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/son/sondun18.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yugoslavya'da bir bakan intihar etti 
</HEADLINE>
<TEXT>

     Yugoslavya'nın eski İçişleri Bakanı, savaş suçu zanlısı Vlayko Stoyilykoviç'in intihar girişiminde bulunmasının ardından Yugoslavya Çalışma ve Sosyal İlişkiler Bakanı Miodrag Kovaç'ın da intihar ettiği belirtildi. 
     Beta ajansının haberine göre, Miodrag Kovaç, İspanya'nın başkenti Madrid'de bir otel odasında ölü bulundu. Ajans, İspanyol polisinin otel odasında bir intihar mektubu bulduğunu da duyurdu. 
     Yugoslavya parlamentosunun, savaş suçu zanlılarının BM Savaş Suçları Mahkemesi'ne teslim edilmesine izin veren yasa tasarısını onaylaması üzerine, Vlayko Stoyilykoviç, parlamento önünde kendisini vurarak intihar girişiminde bulunmuştu. 
     Hastaneye kaldırılan Stoyilykoviç'in durumu ciddiyetini koruyor. 
     





</TEXT>
</DOC>
