<DOC>
<DOCNO> 66917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/10/yazar/uras.html </URL>
<DATE> 2002/02/10/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
"Çılgın Haftasonu" 
</HEADLINE>
<TEXT>

     İstanbul’da yaşıyorsanız, yolunuz İstanbul’a düşüyor ise bir çılgınlık yapınız. "Çılgın Haftasonu" isimli tiyatro oyununu görünüz. İki buçuk saat boyunca her şeyi unutarak gülmez ve de iyi vakit geçirmez iseniz bilet paranızı iade edemem ama, bana kızmakta serbestsiniz. 
     "Çılgın Haftasonu" isimli oyunun yazarı bir Fransız. İsmi Marc Camoletti. Marc Camoletti 45 yıldır durmadan komedi türü oyun yazıyor. Şimdiye kadar 18 oyunu sahnelendi. İlk oyunu 1958 yılında Paris’te sahnelenen "La Nonne Anna" isimli oyundu. Sonra oyunlar birbirini izledi. Marc Camoletti’nin ününü Fransa dışında taşıyan oyunu "Boeing Boeingödir. Londra’da Apollo Tiyatrosu’nda 7 yıl her gün sahnelenen bu oyunda Jerry Lewis, Tony Curtis, Thelma Ritter sahneye çıkmış, bu oyun daha sonra ABD’nin değişik şehirlerinde aylarca sahnede kalmıştı. 
     Çılgın Haftasonu Pyjama poursix isimli oyunu ilk olarak 1985 yılında Paris’te Theatre Michel’de sahnelendi. İki yıl altı yüz elliyi aşkın oyundan sonra 1991 yılında Londra’da Joy Theatre’de seyircilerle kucaklaştı. 
     
Tiyatro İstanbul’da iki oyun daha sahneleniyor      Çılgın Haftasonu’nu Gencay Gürün ile Can Kapyalı Türkçeleştirdi. Gencay Gürün, kendi kurduğu Tiyatro İstanbul’da sahneye koydu. 
     Gencay Gürün ilk "hanım diplomatlarımızdanödır. Büyükelçi Kamuran Gürün’ün de eşidir. Tiyatro aşkı diplomatlık sorumluluğunun üzerine çıkınca, çevirileriyle ve sahneye koyduğu oyunlarla sanata büyük katkı yapmaya başladı. 
     1995 yılında Tiyatro İstanbul’u kurdu. Tiyatro İstanbul’da bugüne kadar 16 oyun sahnelendi. Tiyatro İstanbul oyunlarını şimdilerde Profilo Alışveriş Merkezi’nin altındaki 400 koltuklu modern salonda sürdürüyor. 
     Tiyatro İstanbul mevsimi üç oyun ile açtı. Alan Ayckbourn’un "Terlik" isimli oyununda Ayşen İnci, Nuri Gökaşan, Şencan Güleryüz, Doğa Rutkay sahneye çıkıyor. "Tuhaf Bir Çift" isimli oyunda Nurseli İdiz, Arsen Gürzap, İnci Türkay, Tiraje Başaran, Şehnaz Çakıralp, Metin Arslan, Yunus Güner’i izleyebilirsiniz. 
     
Hareketli bir oyun      Çılgın Haftasonu’nu ise Metin Serezli, Can Gürzap, Nilgün Belgün, Şehnaz Çakıralp, Metin Arslan, Ebru Tekdüz rolleri paylaşıyor. 
     Oyun espriye dayalı, hareketli bir oyun. Çeviriyi yapanlar esprileri çok iyi Türkçeleştirmiş. Yönetmen hareketleri çok iyi ayarlamış ve dengelemiş. Dekor ve kostümler hem güzel, hem düzgün, hem zengin. Komedi ama "cıvıklık" yok. Hareketli oyun ama "sahnede oraya buraya koşuşturma yok". 
     Tempo hızlı başlıyor, oyunun sonuna kadar devam ediyor. Seyirci oyun bitmesin de biraz daha güleyim havasına giriyor. 
     Metin Serezli’nin, Can Gürzap’ın, Nilgün Belgün’ün, Ebru Tekgündüz’ün, Metin Arslan’ın oyunları güzel mi güzel... Şehnaz Çakıralp’in ise kendi güzel .. 
     Oyuncuların, yönetmenin, bütünü ile tiyatro grubunun bir komediyi bu kadar "ciddi" olarak sahnelemesi, sahne disiplinini koruması, komedi ve espri ile "sahne şaklabanlığı" arasındaki çizgiyi iyi ve güç bir şekilde çizebilmesi büyük başarı. 
     Tam bilet 10 milyon lira, öğrenci 8 milyon lira. Şubat ayının ikinci yarısında oyun Kadıköy Halk Eğitimi Merkezi sahnesine taşınıyor. Anadolu yakasındaki tiyatro severlere duyurulur. 
     
     







Sevgililer gülü 


Saddam'ın mesajı 


Deliliğin gürültülü ırmağı New York'sa 


Etek ve söylem 


Nazım'ın son fotoğrafı 


Hocalar hala zam alamadı 48 


Kapıldım gidiyorum, bahtımın rüzg rına 


Akal Atilla, bu müjdeleri duyamadı 


Ne yanlış gitti 


Koç ve Sabancı, kapasite kiralayıp cep'e girecek 


Savaş kumpanyası komiklerini sunar 


Arsa değeri böyle bulunur 


Ağabeylik taslamanın sonu 


Bu ekonomi büyümeye nasıl geçecek 


"Çılgın Haftasonu" 


</TEXT>
</DOC>
