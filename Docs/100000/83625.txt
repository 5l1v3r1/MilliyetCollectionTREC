<DOC>
<DOCNO> 83625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/13/magazin/amag.html </URL>
<DATE> 2002/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Atlıkarınca bu kez çevre için dönüyor 
</HEADLINE>
<TEXT>

Bindik bir alamete, gidiyoruz kıyamete...’ Bir Türk arkadaşından duyduğu bu söz Hollanda asıllı Maria Sezer’in aklına çevreci bir atlıkarınca üretme fikrini düşürdü... 
     BULUŞMALAR Ahmet Tulgar 

     Maria Sezer, pastik sanatlar alanlarında ürün veren Hollanda asıllı bir sanatçı. Hollanda’da St. Jost Güzel Sanatlar Akademisi’nde ve İngiltere’de Leeds Polytechnics’te resim okumuş. İngiltere’de tanıştığı bir Türk’le evlenip Türkiye’ye gelmiş. 1980’de Mimar Sinan Üniversitesi Resim Bölümü’nden mezun olmuş. 
     Sezer, Nişantaşı’ndaki Nelli Sanat Evi’nde üç yıldır yapılan Floreal adlı sergideki eseri atlıkarınca ile çevre sorunlarına dikkat çekiyor. 
     
     Bir de "Yerli Malı" başlıklı bir ortak sergiye katılmıştınız. Sizin için yerli malı Hollanda malı mı, Türk malı mı 
     Hayatımın yarısında burada oturdum. Çocuklarım olduğu için onların derslerinden duya duya artık öğrendim "yerli malı"nın ne gibi bir şey olduğunu... Komşularım da h l konuşuyorlar, "Bu yerli malı, bu Avrupa malı" diye. Bir de ben "Yerli Malı" sergisine Türk malı bir şey yapmadım, "Yer nedir " ve "Yerden ne gibi şeyler çıkar " bu gibi şeyler yaptım. 
     
     Yer, toprak, bitkiler, çiçekler bunlar sizin için önemli kavramlar, değil mi 
     Ben hep tabiatla çalışıyorum. Resim yaptığım zaman da tabiatı betimliyorum. Durusu’da bir evimiz var. Çok büyük bahçesi olan bir ev. Bahçemdeki ve etraftaki çiçekleri kaydediyor, fotoğraflarını çekiyorum, fazla ise bir tanesini kurutuyorum, isimlerini araştırıyorum. 
     
     Kaybolmalarından mı korkuyorsunuz 
     Eh, korkuyorum. Çünkü orada çok inşaat yapılıyor. Bir de insanların bahçe yapma anlayışı burada çok farklı. Önce bütün bitkileri yok ediyorlar, sonra beğendikleri şeyleri koyuyorlar. Halbuki sadece Durusu’da bütün Britanya adalarının florasının, çiçeklerinin üçte biri yetişiyor. Mesela sadece benim bahçemde kendi kendine beş çeşit orkide yetişiyor. Ben bahçemde hiçbir şeyi kesmiyor, ne yetişiyor, ona göre bahçe yapıyorum. 
     
     O bölgedeki zenginler toprağa biraz hoyrat davranıyorlar galiba. 
     Evet, üst toprağı alıyorlar, çoğu şeyi kesiyorlar, oradaki toprağa ait türleri yok ediyorlar. Mesela yamaçlarda çok fazla ardıç yetişiyor. Ardıç çok yavaş büyüyen, çok özen isteyen bir bitki. Ardıçları kesmek çok çok yazık. 
     
     Müdahale etmiyor musunuz Genellikle Batılı "yabancı gelinler" Türk kadınlara çocuk eğitiminden ev ekonomisine birçok alanda müdahale ederler. 
     Biz Batılı kadınların müdahaleciliğinin nedeni de, bizlerin her şeyi söyleme özgürlüğüne sahip olarak yetiştirilmemizden kaynaklanıyor. Ama ben komşularıma bunu söylemeyi haddim olarak görmüyorum. Sadece benim bahçeme geldikleri zaman ne kadar güzel olduğunu söylüyorlar. 
     
     Son yapıtınız olan bu atlıkarıncayı bir de siz anlatın bize. 
     Bu atlıkarıncadaki dört insan figürü kurutulmuş çiçeklerden yapıldı. Altın otu, lavantin, mimoza ve ortancadan. Biz bir plastik sanat grubu oluşturduk. Bu grubun adı da "Yerli Malı". Bazen toplanıp beyin fırtınası yapıyoruz. Bir arkadaş "Bindik bir alamete, gidiyoruz kıyamete" diye bir söz söyledi. Ve bu benim çok hoşuma gitti. Bunu anlatmak istedim bu atlıkarıncayla. 
     
     Şimdi burada dolarlardan bir kartal, içecek kutularından bir balık, plastik poşetlerden bir deniz anası ve ilaç tabletlerinden bir yılan görüyoruz. Bunları tek tek açıklar mısınız 
     Kartal biliyorsunuz doların üzerinde de amblem olarak bulunuyor. Buradaki insan, elinde de bir tomar dolar tutuyor, dolara sahip olduğunu sanıyor ama kartal da onu yakalamış. Yani o paranın değil, para onun sahibi. Balık ise şunu anlatıyor Hemen tüketilen bir içecek için, bu kadar uzun süre doğanın yok edemediği bir artık, bu teneke kutular neden doğaya atılıyor 
     
     Ya deniz anası 
     Ben Türkiye’ye ilk geldiğimde, annemler ziyarete gelmişlerdi. Bundan 20 sene önce kadar. Gemiye bindiğimizde anneme, "Anne bak, burada herkes denize artık atıyor" dedim. Ama o zamanlar karpuz kabuğu, yemek artıkları gibi doğal malzeme atıyorlardı. Bu atık sayılmaz ama. Fakat şimdi, suda yüzen plastik poşetler görüyorum ve bazen bunları deniz anası sanıyorum. Yılanın üzerindeki insan çok keyifli. Aldığı haplardan ötürü. Bir de biliyorsunuz yılan tıbbın sembolüdür. 
     
     Bu ürettiğiniz yapıtlar sonra ne oluyor Bu herhangi bir tablo ya da heykel gibi bir zengin sanatsever tarafından satın alınmaz. 
     Ben belki de ekonomik olarak satmaya yönelik yapıtlar üretmek zorunda olmadığım için özgür çalışıyorum. Ama yine de bu yapıtımı ekolojik bir kuruluş ya da bir okul alıp bir yere koysun isterim. 
     
     Genellikle modern sanatçılar zor anlaşıldıkları, ya da anlaşılmaz oldukları için eleştirililer. Ama siz mesajının kolay anlaşılmasını isteyen birisiniz galiba. 
     Evet ama yapıtlarımın çok katmanlı olmasını, bakıldıkça başka anlamlarının da keşfedilmesini isterim, bakanın hemen çözüp sıkılmasını istemem. 
     



 MAGAZİN 













</TEXT>
</DOC>
