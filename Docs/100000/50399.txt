<DOC>
<DOCNO> 50399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sonspo04.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Başkanı "Galatasaray'ı yenmek için izlemek yeterli.." 
</HEADLINE>
<TEXT>

     Bursaspor'un Galatasaray karşısında aldığı 5-0'lık galibiyet camiada büyük bir sevinçle karşılanırken, kulüp başkanı Erdoğan Bilenser, "Galatasaray'ı kendi silahıyla yendik. Galatasaray'ı yenmek için Galatasaray'ı izlemek yeterli" dedi. 
     Bu kadar farklı bir skoru kendilerinin de beklemediğini ifade eden Bilenser, yeşil-beyazlı futbolcuların Galatasaray'ın gücünden ve isminden korkmayarak çok iyi mücadele ettiğini, bunun sonucunda da maçtan beklenenin de üzerinde farklı bir skorla maçtan galip ayrıldıklarını söyledi. 
     Bursaspor'un son 7 maçı 6 galibiyetle kapattığını hatırlatan Bilenser, şunları söyledi 
     ''Maç öncesi 3 puan alacağımıza inanıyordum ama doğrusu bu kadar farklı skorlu bir galibiyet beklemiyordum. Galatasaray'ı kendi silahıyla yendik. Maçta top rakibe geçtiğinde her Galatasaraylı futbolcunun başında 3 oyuncumuz belirdi. Galatasaray'ı yenmek için Galatasaray'ı izlemek yeterli. Bursaspor'un hedefi gelecek sezon Avrupa kupalarına katılmak. Bunun için elimizden geleni yapacağız.'' 
     






</TEXT>
</DOC>
