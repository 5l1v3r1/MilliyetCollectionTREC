<DOC>
<DOCNO> 70877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/yazar/yilmaz.html </URL>
<DATE> 2002/03/05/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Sanayici artık sineye çekmiyor 
</HEADLINE>
<TEXT>

     Kaldığım yerden devam ediyorum. Kıyı Emniyeti ve Gemi Kurtarma Genel Müdürlüğü, denizcilikten sorumlu MHP’li Devlet Bakanı Ramazan Mirzaoğlu’na bağlı geçtiğimiz günlerde açtığı 10 adetlik sahil güvenlik botu ihalesini, yerli firmadan yüzde 12 yüksek fiyat veren Norveç firması Bat Service’e verdi ve böylece fazladan 1 milyon 650 bin dolar ödeyecek. 
     Pazar günü değindiğim bu konu, dün yapılan basın toplantısında kamuoyuna duyuruldu. 
     TBMM’nin 28 Şubat günkü oturumda söz alan DSP İstanbul milletvekili, aynı zamanda da gemi makina mühendisi Cahit Savaş Yazıcı MHP’li milletvekillerine seslenerek, "Milliyetçiliğiniz bu kadar mı" demeye getirmişti. 
     
Hap kalır      İhaleye giren ve teknik şartnameden geçip, fiyat aşamasında yanıt beklediği sırada elenen yerli firma Düzgit’in basın toplantısına Türk Loydu Vakfı, Gemi İnşaa Sanayicileri Birliği, Gemi Makina Mühendisileri Odası, Gemi Yan Sanayicileri Birliği, Liman Dok - İş başkanları katılarak meseleye sahip çıktıklarını gösterdiler. 
     Toplantıda eksik kanat, Tersaneler Genel Müdürlüğü oldu. Beklentim fazla kaçtı. Zira Tersaneler Genel Müdürü, Devlet Bakanı Mirzaoğlu’nun hemşerisi ve arkadaşı Eyüp Çelik’in,"Tersanalerimiz yüzde 20 kapasite ile çalışıyorlar. Görevimi iyi yapmam demek, tersaneleri çalışır hale getirmektir" diyecek hali yok ya. 
     Norveç’e, Danimarka’ya, Hollanda’ya gemiya pan Gemi İnşaa Sanayicileri Birliği Başkanı Murat Bayrak teknik açıdan yeterlilik soruma, "İhale edilen Sarbot, yaptıklarımızın yanında hap kalır" yanıtını veriyor. 
     Dizgüt’ün Yönetim Kurulu Başkanı Recep Düzgit daha da ileri giderek, "Yeterliliği yok diyorlarsa, bizi niye ihaleye aldılar" diye soruyor. 
     Norveç tepkisi Türk sanayinde belki de bir ilk. Bizim işdamları başlarına böyle bir "iş kazası" geldiği zaman genelde sorunu kendi içinde halletmeye çalışır. Bu kez böyle yapmadılar,kamuoyunun önüne çıktılar. 
     
Gemicilerin trafiği      Dizgüt tepkisini,"değişim" beklentisi ile açıklıyor. 
     "1966 yılında kurulmuş, ihalelere girmeyen bir firmayız. Çanakkale’de vergi rekortmenliğimiz var. Kardeşim gemi makina mühendisi, ben 37 yaşında Boğaziçi Üniversitesi mezunuyum işimizi iyi yaparız, Türkiye’deki çarpık düzenin değişimine katkımız olsun istedim." 
     Dizgüt girmek için 200 bin dolar harcadığı, 900 bin dolar teminat mektubu yatırtığı ihalenin "anlaşılmaz" nedenlerle, Norveç firmasında kalmasını Başbakanlık Müsteşarlığı’na iletmiş. Ardından "inceleme" makamı Başbakanlık Teftiş Kurulu Başkanı Osman Nuri Oduncu’yu ziyaret etmiş, hakedişin kararını verecek Yüksek Planlama Kurulu’na bir rapor sunmuş. 
     Bugün itibariyle Norveç’e verilen ihaleyi duymayan yok. 
     Deniz Müsteşarlığı’na bağlıyken 40 olan personel sayısı, denizcilikten sorumlu Devlet Bakanlığı’na bağlandıktan sonra bine çıkan, Kıyı Emniyeti ve Gemi Kurtarma Genel Müdürlüğü’nde Norveç’e gidip gelenler var mı, varsa kimler, ben asıl onu merak ediyorum. Teknik yeterlilik koşullarını belirlemek amacıyla, bu arkadaşların yolu acaba neden Teknik Üniversitesi’ne, Gemi Mühendisleri Odası’na hiç düşmemiş 
     
     







Türkiye ve İran 


TKP’li gençler... 


Ecevit Pişmanlığa itiraz yok 


Fillerin sevişmesi, Avrupa'nın geleceği 


Darı travması 


Kindarlık ve olgunluk 


Eğitimde uluslararası arayışlar 


Baraj, bahane 


Gazeteler yazmasa da deprem olacak 


Türkiye ve Türk ordusuna bakış 


İstanbul nasıl kurtulur 


20 yılda zenginler aya, gerisi yaya 


Gelir düşer talep düşer enflasyon düşer 


Sanayici artık sineye çekmiyor 


</TEXT>
</DOC>
