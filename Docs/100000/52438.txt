<DOC>
<DOCNO> 52438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/son/sondun19.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutuklu yardım görevlileri yerlerini göstermek için türban yakmış 
</HEADLINE>
<TEXT>

     Afganistan'da Hıristiyanlık propagandası yaptıkları gerekçesiyle tutuklanan Batılı yardım görevlilerinin, kendilerini izleyen ABD askeri helikopterlerinin farketmesi için Taliban'ın taktırdığı türbanları yaktıkları bildirildi. 
     Yardım görevlilerinden birinin babası Tilden Curry, bu fikrin tutuklu Amerikalılardan Heather Mercer adlı kadından çıktığını ve diğerleri tarafından benimsendiğini söyledi. 
     Curry, kızıyla telefonda konuştuktan sonra yaptığı açıklamada, tutukluların elinde tek bir küçük fener bulunduğunu ve kurtarmak için kendilerini izleyen ABD helikopterlerinin bunu görmesinin imkansız olduğunu söyledi. 
     Heather kendi türbanını yaktıktan sonra diğer kadın tutuklunun da aynısını yaptığı ve böylece tutukluların görülebilecek bir ateş elde ettikleri belirtildi. 
     Curry, daha sonra helikopterin yere inerek tutuklu yardım görevlilerini kurtardığını söyledi. 
     






</TEXT>
</DOC>
