<DOC>
<DOCNO> 86332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/27/son/sondun09.html </URL>
<DATE> 2002/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan Pakistan sınırında çatışmalar sürüyor 
</HEADLINE>
<TEXT>

     Hindistan ile Pakistan askerleri arasında, Keşmir sınırında karşılıklı ateş dün gece de sürdü. 
     Hintli yetkililer, Kontrol Hattı'nda ağır silahların kullanıldığını, Hindistan Sınır Güvenlik Gücü'nden bir askerin öldüğünü, 3 asker ve bir kadının yaralandığını bildirdi. 
     Çatışmalar nedeniyle ateşkes hattında yaşayan 350 Hintli köylünün kaçtığı kaydedildi. 
     Bu arada, Japonya Başbakanı Juniçiro Kouzumi, Pakistan'ın balistik füze denemelerinin ardından taraflara itidalli olmaları çağrısında bulundu. 
     İslamabad yönetimi, hafta sonunda iki füze denemesi yapmıştı. 
     Hindistan ise Pakistan'ın desteklediğini öne sürdüğü ayrılıkçı militanların saldırılarına karşı ''sabrının tükenmekte olduğunu'' bildirmişti. 
     





</TEXT>
</DOC>
