<DOC>
<DOCNO> 90408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/dunya/dun01.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Analiz 
</HEADLINE>
<TEXT>
Avrupa yüzünü sağa dönüyor 
     DIŞ HABERLER SERVİSİ 

     1990’larda Avrupa’da yükselişe geçen sol, iktidarın yıpratıcı etkisine 10 yıl dayanamayarak sağ karşısında havlu attı. Fransa’da önceki gün yapılan parlamento seçimlerinde sağ karşısında hezimete uğrayan sol, İtalya, Norveç, Danimarka ve Hollanda’nın ardından 5. yenilgisini aldı. 
     Almanya’da da eylülde seçim var ve Sosyal Demokratlar’ın durumu pek de iç açıcı görünmüyor. Avrupa’da sağın egemen olduğu bir döneme girildiği yorumları yapılıyor. 
     Analizlere göre, Avrupalı seçmen, ekonominin kötüye gidişi, yasadışı göçmen akışı, artan suç oranı ve bu problemlere yaratıcı çözüm bulunamaması sonucu sola sırtını döndü. Dahası seçmen, problemlerin çözümü için yapılacak reformlar konusunda sol iktidarların en büyük engeli oluşturduğunu gördü. Problemleri serbest piyasa ve sosyal güvenlik politikalarıyla çözme iddiası ile AB’nin entegrasyon sürecini hızlandırma vaadi anılarda kaldı. 
     10 yıllık süreçte tam tersine gelişmeler yaşandı. İşsizlik arttı, ekonomilerin rekabet gücü düştü. Refah programları rafa kaldırıldı. Suç ve kaçak göçmen konusunda kötüye doğru gidildi. Sonuçta göçmen akını, Hollanda ve Danimarka’da bile ırkçıları güçlendirdi. 
     



 DÜNYA 











</TEXT>
</DOC>
