<DOC>
<DOCNO> 81562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/02/magazin/amag.html </URL>
<DATE> 2002/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes eline sağlık diyor’ 
</HEADLINE>
<TEXT>

Hande Ataizi’yle kavgasını tokatla noktalayan Sevda Demirel, "Aynı şeyleri Muhammed Ali de söylese vururdum" Ataizi ise "Karşılık versem beni öldürürdü" dedi 
     YAŞAR ÇAKMAK 

     Hande Ataizi h l , önceki gece İkikerekiki’nin çekiminde Sevda Demirel’den yediği tokatın şokunda... "Osmanlı tokatı" gibiydi diyen Ataizi, "Çok seviyesizdi yaptığı. Böyle bir davranış yapacağını nereden bilebilirdim Karşılık verseydim, öldürürdü beni. Bana yakışanı yaptım, seviyesine inip, karşılık vermedim" dedi. 
     
     Geçmişi var... 
     Demirel ile 6 yıl önce yanyana fotoğraf çektirmek istememesi nedeniyle gerginlik yaşandığını anlatan Ataizi, "Gazeteciler bizi birlikte görüntülemek istedi. Arkadaşım olur ve aynı programa katılırız bu normal. Ama böyle bir şey olmayınca Ne alaka’ dedim, fotoğraf çektirmedim. Bana h l kızgındı herhalde" diye konuştu. 
     
     Yayınlanacak 
     Olayı büyütmemek için Demirel’e dava açmayacağını anlatan Ataizi, sevgilisi Tarkan Sualp’in "Polemiğe girme" öğüdünü de dinleyeceğini belirtti ve ekledi "Önümüzdeki salı şovun içinde tokat yediğim bölüm de gösterilecek. İnsanların yaşananları açıkça görmesi daha doğru. Bu tipik bir kendini gündeme oturtma çalışmasıdır." 
     
     Ne reklamı...’ 
     Program çekimine gitmeden önce karşılaştığı gazetecilere, "Hande Ataizi’ni sevmiyorum ama yakında kasetim çıkacak, promosyon için yine de programa katılacağım" diyen Sevda Demirel ise tokattan sonra kendini savundu. Demirel, "Onurumu kurtardım. Herkes bana Eline sağlık’ diyor. Parayla fuhuş yaparken basıldığımı bana Muhammed Ali de söyleseydi, ona da vururdum. Ne reklamı" dedi. 
     
     Bana vursaydı’ 
     Hande Ataizi ile Cem Davran’ın sunduğu programın konuklarından olan ve söyledikleriyle Sevda Demirel’i provake eden şarkıcı Arto ise tokat olayından sonra soluğu Keops’ta aldı. Arto, burada karşılaştığı Fatih Ürek’e, "Sevda keşke o tokatı bana vursaydı. En az bir ay gündemde kalırdım" dedi. 
     



 MAGAZİN 










</TEXT>
</DOC>
