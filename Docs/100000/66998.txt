<DOC>
<DOCNO> 66998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/spor/spo04.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'a ilaç gibi 
</HEADLINE>
<TEXT>

Ligde ikinci yarıda galibiyet yüzü göremeyen, Türkiye Kupası’na da veda ederek, kritik bir dönemece giren Bordo - Mavililer, Samsun galibiyetiyle nefes aldı. Deplasmanda 10 maç sonra 3 puanla tanıştı 
     Sommers’ten açılış 
     KARADENİZ ekibi, Samsun’u zor da olsa yenerek, kötü gidişe "dur" dedi. Son galibiyetini 23 Aralık’ta Göztepe karşısında alan Trabzon, 48 gün sonra üç puan hasretine son verirken, deplasmanda da 10 maç sonra galibiyete ulaştı. 37. dakikada Gökdeniz’in pasıyla buluşan Sommers, takımını öne geçirdi. 
     
     Aurelio rahatlattı 
     İKİNCİ yarıda Jarro’nun girişiyle hareketlenen Bordo - Mavili takım, net gol fırsatlarını değerlendiremedi. Vural, 59. dakikada kırmızı kart gördü. 69. dakikada sahneye Aurelio çıkıp, farkı artırdı. 82. dakikada Hakkı’nın golü ev sahibini umutlandırdı. Son dakikada kaleci Metin’i de geçen topu Kürşat çıkardı. 
     
     Gökdeniz cezalı 
     SAMSUNSPOR maçında iki gole de katkı sağlayan Gökdeniz, gördüğü sarı kart nedeniyle cezalı duruma düştü. Yıldız futbolcu, Trabzon’daki İstanbulspor karşılaşmasında forma giyemeyecek. Öte yandan 52. dakikada sakatlanan Sommers beyin sarsıntısı geçirdiği endişesiyle hastaneye kaldırıldı. Daha sonra kafileye götürülen Belçikalı oyuncu, otobüste de kontrol altında tutuldu. Sommers, Trabzon’da yeniden muayeneden geçirildi. 
     



 SPOR 
































</TEXT>
</DOC>
