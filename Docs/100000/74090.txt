<DOC>
<DOCNO> 74090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/ekonomi/eko01.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin 1 doları aştı 
</HEADLINE>
<TEXT>

Yüzde 2.6’lık zamla, süper benzin fiyatı 1 milyon 373 bin, kurşunsuz benzinin fiyatı ise 1 milyon 369 bin liraya yükselerek 1 milyon 342 bin liralık dolar kurunun üzerine çıktı 
     EKONOMİ SERVİSİ 

     Benzin fiyatları önceki gün yapılan yüzde 2.6 oranındaki zamla 1 doları geçti. İstanbul Anadolu yakasında süper benzinin fiyatı 1 milyon 373 bin, kurşunsuz benzin 1 milyon 369 bin, normal benzin 1 milyon 313 bin liraya yükseldi. 
     Ankara’da kurşunsuz benzinin fiyatı 1 milyon 368 bin, süper benzin 1 milyon 372 bin, normal benzin 1 milyon 312 bin lira oldu. İzmir’de de, kurşunsuz benzin 1 milyon 365 bin, süper benzin 1 milyon 370 bin, normal benzin 1 milyon 309 bin liraya çıktı. Böylece kurşunsuz ve süper benzin fiyatları 1 milyon 342 bin lira olan 1 doların üzerine çıktı.Benzin fiyatları, dalgalı kurun başladığı 22 Şubat 2001’den bu yana, dolardan ve enflasyondan hızlı arttı. Geçen yıl şubat ayından bu yana benzine yüzde 124 oranında zam geldi. Bu süre içinde enflasyon toptan eşyada yüzde 92, tüketici fiyatlarında yüzde 73.2 olurken, doların Merkez Bankası satış fiyatı da yüzde 93 oranında değer kazandı. Benzine gelen zam, enflasyonu 32 puan, doları ise 31 puan geçti. 
     Benzinin uluslararası piyasalardaki varil fiyatının, 35 doları geçtiği dönemde bile Türkiye’deki fiyatı 90 cent düzeyindeydi. Ham petrolün dış piyasalardaki fiyatı dün itibarıyla 25. 61 dolar. Petrol fiyatları perşembe günü 66 cent yükselmişti. Dün ise aynı seviyede kalan New York Borsası ham petrol fiyatının yükselişi ABD ekonomisindeki canlanma belirtilerine bağlanıyor. 
     
     Bu nasıl endaze’ 
     Son zamla benzin fiyatının 1 doları aşmasını eleştiren TABGİS Başkanı Atıf Ketenci, Cumhuriyet tarihinde ikinci kez benzinde 1 doların üstünde bir fiyat görüldüğünü belirterek, "Milli geliri 2 bin 200 dolar olan ülkemizde benzin 1 doların üzerinde nasıl kullanılır, bu nasıl endazedir 65 cm. boyunda eski bir ölçü birimi " dedi. Ketenci, ATV’nin düşürülmesi gerektiğini belirterek, "102 cent’e bu insanlar benzin kullanamaz. Bugünkü koşullarda benzin fiyatımız 90 cent bandında olmalı" diye konuştu. 
     Petrol Ofisi Genel Müdürü Ertuğrul Tuncer de, petrol ürünlerine yapılan zamların tüketimi olumsuz olarak etkilediğini bildirdi. 
     
Bir depo en az 61 milyona doluyor Model Yakıt deposu lt Eski dolum fiyatı TL Yeni dolum fiyatı TL Doğan 1.6 ie 45 30.667.500 61.605.000 Fiat Palio 1.4 EL 48 32.712.000 65.712.000 Renault Clio 1.4 RTA 50 34.075.000 68.450.000 Renault Megane 1.6 RTE 16V 60 40.890.000 82.140.000 Toyota Corolla 1.6 Sol 50 34.075.000 68.450.000 Opel Astra 1.6 HB Comfort 52 35.438.000 71.188.000 Volkswagen Yeni Polo 1.4 75 HP T.line 45 30.667.500 61.605.000 Focus 1.6 Ambiente HB 55 37.482.500 75.295.000 HYUNDAI Elantra 1.6 GLS Otm. 55 37.482.500 75.295.500 CITROEN Saxo 2 1.4 SX 5k. BVA 45 30.667.500 61.605.000 Accord 1.8 iLS 65 44.297.500 88.985.000 Mercedes C 200 Kompressor 62 42.253.000 84.878.000 AUDI A6 2.8 Tiptronic 70 47.705.000 95.830.000      
     



 EKONOMİ 


















</TEXT>
</DOC>
