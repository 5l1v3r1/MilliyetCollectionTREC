<DOC>
<DOCNO> 53059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/19/son/soneko15.html </URL>
<DATE> 2001/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, yaklaşık 5 ay sonra yeniden 12,000 puan seviyesini aştı. 
     Endeks, Cuma günkü kapanışa göre 660.23 puan artarak, 1. seansı 12.031.12 puandan tamamladı. 
     Hisse senetleri 1. seansta ortalama yüzde 1.89 oranında değer kazandı. 
     İMKB günün ilk seansına 11,385.07 puan seviyesinde, 14.18 puan artışla başladı. Seansın ilk yarısını da 456.37 puan artışla 11,827.26 puandan geçen endeks, gelen alımlarla seansın son yarım saatine girilirken, 12,000 puan seviyesini de test etti. 
     Bir süre 12,000 puanın üzerine çıkmakta zorlanan endeks, seans içinde maksimum 12,063.79 puanı gördü. 
     Endeks, gelen alımlarla seansı 12,031.12 puandan tamamlarken, 15 Haziran 1. seans kapanış puanı olan 12.016,98 puanı da aşmış oldu. Bu rakam, Borsa'nın 8 Haziran'daki 12.138,26 puandan sonraki en yüksek seviyeyi oluşturdu. 
     
     Endeksler 
     1. Seans kapanışında mali endeks 956.59 puanlık artışla 15,490.25 
     puana, sanayi endeksi 480.44 puan artışla 10,649.69 puana, hizmetler endeksi de 336.51 puan artışla 7,644.29 puana yükseldi. Böylece mali grup hisseler önceki kapanışa göre ortalama yüzde 6.58, sanayi grubu hisseler yüzde 4.72, hizmet grubu hisseler de yüzde 4.60 değer kazandılar. 1. seansta işlem gören toplam 279 hisse senedinden 263'ü değer kazandı. 4 hisse senedi değer kaybederken, 12 hissenin fiyatında ise bir değişiklik olmadı. İşlem hacminde de oldukça yüksek bir noktaya ulaşılan seansta, 549 trilyon 815 milyar 768 milyon liralık işlem hacmi oluştu. 1. seansta, Doğan Holding, İş Bankası C, Yapı Kredi Bankası, Akbank ve Turkcell en yoğun işlem gören hisseler oldular. 
     






</TEXT>
</DOC>
