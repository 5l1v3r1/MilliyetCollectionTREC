<DOC>
<DOCNO> 76495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/ekonomi/eko07.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat Bankası’nın denetimi bankacılık sırrına takıldı 
</HEADLINE>
<TEXT>

     ANKARA Milliyet 

     Ziraat Bankası’nda inceleme yapmak için giden TBMM KİT Alt Komisyonu, geri dönmeyen kredileri kullanan firmaların açıklanmaması üzerine toplantıyı terk etti. 
     Milletvekilleri, önceki gün yönetime seçilen Safa Ocak’ın da bulunduğu toplantıda "müşteri sırları verilmez" yanıtını alınca hesapları denetlemeden bankadan ayrıldı. 
     Alt Komisyon üyelerinden DSP’li Salih Dayıoğlu İzmir ve Boray Baycık Zonguldak , MHP’li Süleyman Coşkuner Burdur ve Armağan Yılmaz Uşak , AK Parti’li Ergun Dağcıoğlu Tokat ile SP’li Zeki Çelik Ankara dün bankanın genel müdürlüğüne gitti. Edinilen bilgiye göre, Kamu Bankaları Ortak Yönetim Kurulu’na seçilen ve başkanlığa getirilmesi beklenen Ocak ile bankanın Genel Müdürü Niyazi Erdoğan’ın da katıldığı toplantıda, milletvekilleri, geri dönmeyen kredileri kimlerin kullandığını sordu. 
     
     Bilgi verilmedi 
     Bunun üzerine yetkililer, Bankalar Kanunu’nun 22. maddesindeki müşterilere ait bilgilerin kanunen yetkili merciilerden başkasına açıklanamayacağına ilişkin hükmünü hatırlatarak, bilgi vermekten kaçındı. 
     Bu sözler üzerine milletvekilleri, kendilerinin TBMM adına görev yaptığını ifade ederek, "Gerekli bilgileri hazırladıktan sonra banka yöneticileri ile görüşeceklerini" bildirip bankadan ayrıldı. 
     Meclis için denetim yapan Yüksek Denetleme Kurulu’na bilgi verilmesine karşın denetimi yapan kendilerinin firmaları öğrenemediğini söyleyen SP’li Çelik, "Biz sokaktan geçen vatandaş değiliz ki" diyerek tepki gösterdi. 
     



 EKONOMİ 


















</TEXT>
</DOC>
