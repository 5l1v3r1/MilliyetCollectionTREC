<DOC>
<DOCNO> 85235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/son/sondun13.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahreyn'de Coca-Cola yerine Zemzem-Cola 
</HEADLINE>
<TEXT>

     Bayreyn'de Amerikan içeceği Coca-Cola'nın yerini Coca-Cola'nın ''İslami biçimi'' olan Zemzem-Cola alıyor. 
     ABD'nin İsrail yanlısı politikasına karşı çıkan Bahreynlilerin giderek Amerikan ürünlerine tepki duymaları üzerine Coca-Cola, yerini İran malı Zemzem-Cola'ya bırakıyor. 
     Katarat-Zemzem adlı Bahreyn şirketinden bir yetkili, halkın ''ABD'ye öfkesinin giderek artması sonucu artan talep karşısında Zemzem-Cola ithalatına karar verdiklerini'' belirttti. 
     ABD Başkanı George Bush'un ''NATO dışında kalan başlıca müttefiklerimizden biri'' olarak nitelediği Bahreyn'de Amerikan 5. 
     Filosu'na evsahipliği yapıyor. Halk ise Amerikan ve İsrail karşıtı gösterileri artırmış bulunuyor. 
     Son günlerde düzenlenen gösterilerde, başkentteki ABD Büyükelçiliği'ne molotofkokteylleri atılmış, 20 bin kişinin katıldığı bu gösteride 1 Bahreynli ölmüş, yüzlercesi yaralanmıştı. Bunun üzerine halk, Amerikan ürünlerini boykot etmeye başlamıştı. 
     Bu durumda işleri bozulan Burger King, zincirin sadece adının Amerikalılarla bağlantısı bulunduğunu belirten reklamlar vererek, ''şirketin Amerikan şirketlerine bir kuruş para vermediğini ve personelinin yüzde 50'sinin Bahreynli olduğunu'' duyururken, hamburgercilere yerleştirilen ve Filistinliler için yardım toplanan kutulardan olumlu sonuç alınmaya başladığı belirtiyor. 
     Bir başka sıkıntıdaki zincir şirket McDonald's'ın yöneticileri de ''sadece isim hakkını kiralamak için Amerikalılara para ödediklerini, gelirin ise Bahreyn'in kasasına girdiğini'' belirtiyorlar. 
     





</TEXT>
</DOC>
