<DOC>
<DOCNO> 89997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/15/yazar/kohen.html </URL>
<DATE> 2002/06/15/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Dikleşmeden dik durmak... 
</HEADLINE>
<TEXT>

     "Yirmi yıl önce ben de AB’ye, o zamanki adı ile AET’ye karşı idim" diye hatırlatıyor AKP lideri Tayyip Erdoğan... "Açıkçası bakış açımız farklı idi. Avrupa Topluluğu’na bir Hıristiyan kulübü olarak bakıyorduk. Avrupa’da da bunu dönemin Başbakanı Helmut Kohl gibi politikacılar da telaffuz ediyordu"... 
     Ya şimdi "Biz AB’ye bir Hıristiyan kulübü olarak bakmak istemiyoruz. Bizi alırlar veya almazlar önemli olan Türkiye’nin o siyasal, ekonomik, sosyal standartlara ulaşmasıdır..." 
     Erdoğan AKP’nin AB politikasını dün Nazlı Ilıcak’ın evinde bir grup yazarla yaptığı sohbet sırasında söylüyordu. 
     Bu tavır değişikliğinde hangi faktörler rol oynadı Erdoğan bu soruyu yanıtlarken şöyle konuştu "Türkiye’nin AB’nin düşünce, vicdan, din özgürlüğü standartlarına büyük ihtiyacı var. Biz bu bakımdan AB’ye girmemizin hayırlı olacağına inanıyoruz." 
     Diğer bir deyişle Tayyip Erdoğan pragmatik bir yaklaşımla, dün karşı çıktığı AB üyeliğini bugün partisi - ve ülke - için yararlı görüyor veya üyelik gerçekleşemezse dahi, bu amaçla demokratik kriterlerin gerçekleştirilmesini zorunlu sayıyor... 
     
     ERDOĞAN’ın konuştuklarının ışığında, AKP’nin AB ile bağlantılı sorunlar karşısındaki tavrı şöyle özetlenebilir 

</TEXT>
</DOC>
