<DOC>
<DOCNO> 56441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/10/son/sondun12.html </URL>
<DATE> 2001/12/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler de şaşırdı " Yakalarsak Ladin'i ABD'ye mi vereceğiz" 
</HEADLINE>
<TEXT>

     İngiltere Savunma Bakanı Geoff Honn'un terörist Usame Bin Ladin'in Afganistan'da İngiliz askeri güçleri tarafından ele geçirilmesi halinde, yasalarında idam cezası bulunan ABD'ye tesliminde güçlükler yaşanacağına dair sözleri, Başbakanlık tarafından acil şekilde düzeltilme yoluna gidildi. 
     Hoon'un Bin Ladin'in Amerika'da yargılanması gereğine inandığı, ancak zanlının İngilizler tarafından yakalanması halinde ABD'ye iadesi için, bu ülkenin söz konusu kişinin idam cezasına çarptırılmayacağı yolunda garanti vermek gibi bazı zorunlu adımları atması gerektiğini söylemesi, Amerikan yönetimi kadar kendi Başbakanı'nı da kızdırdı. 
     İngiliz Başbakanlık sözcüsünün dün akşam, ulusal gazetelerin nöbetçi yazıişleri müdürlerini arayarak, konuyla ilgili açıklama yapma gereği duymasının, bu hassasiyetlerin önemli bir göstergesi olduğu belirtiliirken, sözcünün açıklamasında, ''Bin Ladin ve El Kaide üyelerinin ABD'ye iadesi'' konusunda kesin bir dil kullandığı kaydediliyor. 
     Avrupa İnsan Hakları Sözleşmesi'nin, bir suçlunun idam cezası bulunan bir ülkeye iadesini imkansız kıldığının hatırlatılması üzerine de sözcünun, ''Bin Ladin'i Afganistan'da, yani İngiliz yasalarının etki ve uygulama alanı dışında yakalar ve yakalandığı yerde de Amerikalılara teslim edersek sorun kendiliğinden çözülmüş olur'' dediği belirtiliyor. 
     Savunma Bakanı Hoon'un tamamen farazi konuştuğunu belirten sözcü, bu sözlerin özellikle ABD ve Bin Ladin kastedilerek sarf edilmediğini savundu. 
     






</TEXT>
</DOC>
