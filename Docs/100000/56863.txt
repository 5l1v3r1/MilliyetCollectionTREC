<DOC>
<DOCNO> 56863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/12/son/sontur05.html </URL>
<DATE> 2001/12/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Abant Gölü buz tuttu... 
</HEADLINE>
<TEXT>

     Bolu'nun doğal güzellikleriyle ünlü tatil mekanı Abant'ta, aralıksız yağan kar sayesinde bayram erken geldi. Kar kalınlığının 50 santimetreye ulaştığı yörede, yer yer buz tutan Abant Gölü'nün çevresindeki otellerde bayram öncesi doluluk oranı yüzde 100'e ulaştı. 
     Abant Palace Otel Genel Müdürü Enver Günay, yörenin, kış tatilcilerinin gözdesi olduğunu ifade ederek, ''Tatilde eğlenceyi tercih edenler Akdeniz ve Uludağ'ı, dinlenmek isteyenler ise Abant'ı tercih ediyor'' dedi. 
     Büyük Abant Oteli Genel Müdürü İskender Gedelec ise aralıksız yağan kar nedeniyle otelin 10 gün önceden dolduğunu, bayram ve yılbaşı için de boş odalarının kalmadığını kaydetti. 
     
     Abant'ta tatil 650 milyon 
     Abant'ta 14 Aralık günü başlayacak olan 5 gündüz 4 gece ''bayram paketi'', 2 kişi yarım pansiyon Abant Palace ve Büyük Abant Otel'de 650 milyon lira. Oteller, 2 yaş altındaki çocuklar ücret almıyor, 
     02-10 yaş arasındaki çocuklara ise yüzde 50 indirim uygulanıyor. 
     Isının geceleri eksi 10 dereceye kadar düştüğü Abant Gölü'nün çevresi buz tuttu. Abant'ta tatile gelen tatilciler, buz tutan gölün çevresinde hatıra fotoğrafı çektiriyor. 
     Bu arada, tatilcilerin ilgisi, geçen yıl 5 milyon lira olan faytonla, göl turu fiyatını artırdı. Faytoncu İsmail Durhan, 8 kilometrelik göl turu için 8 milyon lira aldıklarını belirtti. Gölün buz tutması sonucu faytonların tekerlekleri de sökülerek kızak takıldı. 
     






</TEXT>
</DOC>
