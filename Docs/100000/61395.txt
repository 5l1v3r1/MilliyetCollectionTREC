<DOC>
<DOCNO> 61395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/son/sondun25.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'nın güneydoğusundaki yangınlar söndürüldü 
</HEADLINE>
<TEXT>

     Avustralya'nın güneydoğusundaki yarım milyon hektarlık alanı 24 Aralık'tan bu yana tahrip eden yangınlar söndürüldü. 
     Avustralya makamları, şu anda en kötü durumun atladıldığını ve geniş çaplı bir temizlik operasyonuna girişildiğini bildirdiler. 
     Yetkililer, hala temizlenmeyen bölgenin büyüklüğü ve meteoroloji yetkililerinin yağmur beklenmediğini açıklamaları nedeniyle, durumun istikrar kazandığınının söylenemeyeceğini belirttiler. 
     Noel'den bu yana bölgeyi kasıp kavuran yangınlarda 569 bin hektar makilik alan ile 115 evin tahrip, 6 bin baş hayvanın telef olduğunu belirten yetkililer, ulusal parklara ait 30 bin hektar alanı tahrip eden yangınların binlerce koala, kanguru, opossum ile ender rastlanan türlerde kuş ve sürüngenin ölümüne neden olduğunu bildirdiler. 
     Avustralya makamları, yangınların kaç yaban hayvanının ölümüne neden olduğununun bilinmediğini belirtirken, hükümet kaynakları yangın söndürme çalışmalarında harcanan paranın 35 milyon doları aştığını tahmin ediyorlar. 
     Yangınların en aktif zamanında ülkenin çeşitli eyaletlerinden gelen 15 bin itfaiyecinin 2 bin kilometre uzunluğundaki bir alanda söndürme çalışmalarına katıldığı belirtildi. 
     






</TEXT>
</DOC>
