<DOC>
<DOCNO> 97649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yasam/yas01.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
8 ÖLÜ 20 yaralı 
</HEADLINE>
<TEXT>
Hatalı sollama faciası 
Balıkesir yakınlarında Metro firmasına ait bir yolcu otobüsü ile bir minibüs kafa kafaya çarpıştı. Otobüs şoförünün yorgun ve uykusuz olduğu iddia edildi 
     HİLMİ DUYAR - COŞKUN YAMAN DHA 

     Balıkesir İvrindi yakınlarında dün bir otobüsle minibüsün hatalı sollama ve dikkatsizlik nedeniyle çarpışması sonucu 8 kişi öldü, 20 kişi yaralandı. 
     Akçay’dan İstanbul’a giden, Cemal Karahan 47 yönetimindeki Metro Seyahat’a ait otobüs 11.00’de Güngörmez mevkiinde karşı yönden gelen Mehmet Bayat’ın 40 kullandığı İvrindi Birlik’e bağlı minibüsle kafa kafaya çarpıştı. Kazada minibüs sürücüsü Bayat ve yolcuları Halil İbrahim Terzi 61 , İbrahim Sarıbeyli 49 , Hakkı İsmail Kürkçü 59 , Ümit Turan 18 , Mustafa Demiray 27 ve Sırdaş Saygı 12 ile ön camdan minibüsün üzerine fırlayan otobüs yolcularından Arzu Türkmen 17 can verdi. 
     Otobüs sürücüsü Karahan ile çoğu Altınoluk ve Akçay’dan tatilden dönen otobüs yolcuları Ali Kantar, Vahit Kır, İlkin, Soydan ve Kayra Babayiğit, Ebru Erikli, Beril ve Asuman Yılmaz, Kıymet Canbaz, Esra Zorluoğlu, Hilal Ulutaş, Tahir Ayvazoğlu, Gülsen Kenay, Deniz Altınkaya, Deniz Atasay, Esra Gümüş, Selim Coşan, Serhat Ünlü ve Mehmet Saim Örük de yaralandı. 
     Balıkesir, İvrindi ve Burhaniye’den olay yerine giden ambulanslarla çevredeki hastanelere kaldırılan yaralılardan İlkin Babayiğit, otobüs sürücüsü Karahan’ı suçlayarak, "Önde olduğum için hareketlerini takip ettim. Çok yorgundu, uyukluyor ve zaman zaman hatalı sollamalar yapıyordu" diye konuştu. Yine otobüs yolcularından Esra Zoroğlu da "Şoför yorgundu ama kazanın nasıl olduğunu görmedim" derken, kazayı hafif yaralı atlatan ve gözaltına alınan sürücü Karahan ise, "Çok pişmanım, keşke ben de ölseydim" diye konuştu. 
     Dün yaşanan bir başka kazada da, İngiliz turistler trafik canavarının kurbanı oldu. İngiliz turistleri gezdirmek için Antalya Kemer’den Phaselis Antik Kenti’ne giden otobüs karşı yönden gelen otomobille çarpıştı. Şans eseri can kaybı olmayan kazada, Devrim Kazancı, Alper Acar, İbrahim Dede, Ramazan Horzum, Süleyman Yaylacı ile Narcelo Justo, Miranda Justo, Martha Nones, Sebastian Lee, Bernard, Anthony ve Sharon O’Rourve yaralandı. 
     



 YAŞAM 























</TEXT>
</DOC>
