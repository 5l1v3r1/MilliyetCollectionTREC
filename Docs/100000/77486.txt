<DOC>
<DOCNO> 77486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/10/spor/spo15.html </URL>
<DATE> 2002/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Siena da Tel Aviv’e      İTALYA’DA Ergin Ataman’ın çalıştırdığı Montepaschi Siena’nın, Saporta Kupası yarı finalinde İsrail’in Hapoel Jerusalem takımı ile oynayacağı karşılaşma İsrail’in Kudüs kentinden Tel Aviv’e alındı. Siena’nın, maçın tarafsız bir sahada oynanması için yaptığı itirazı değerlendiren FIBA, karşılaşmayı Kudüs’ten Tel Aviv’e aldı. Buna göre, Siena ile Hapoel’in 11 Nisan’da oynayacağı rövanş maçı Tel Aviv’de yapılacak. 
     
Sporda genel af yolda      GENÇLİK ve Spor Genel Müdürlüğü Merkez Danışma Kurulu’nun 22 Mart’ta Manisa’da yaptığı toplantıda doping cezalarının affedilmesi yönünde aldığı kararın bütün cezalar için geçerli olduğu ortaya çıktı. Spor teşkilatının hazırlığını yaptığı ve onay için Spordan Sorumlu Devlet Bakanı Fikret Ünlü’ye gönderdiği çalışmaya göre 22 Mart 2002 tarihine kadar verilen bütün cezalar affedilecek. 
     
Hakem evi açıldı      TÜRKİYE Faal Futbol Hakemleri ve Gözlemcileri Derneği’nin İstanbul Şubesi Hizmet Binası, dün düzenlenen törenle hizmete sokuldu. Futbol Federasyonu Başkanı Haluk Ulusoy, yaptığı konuşmada, "Görevde olsak da, olmasak da Türk Futbolu’nun hizmetindeyiz" dedi. 
     



 SPOR 
























</TEXT>
</DOC>
