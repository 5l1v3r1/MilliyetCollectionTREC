<DOC>
<DOCNO> 73927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/siyaset/siy04.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer’in tümceleri’ MHP’yi rahatsız etti 
</HEADLINE>
<TEXT>

Meclis, Cumhurbaşkanı Sezer’in Emlak Yasası’nda istediği dil değişikliğini yapıyor 
     ANKARA Milliyet 

     TBMM Plan ve Bütçe Komisyonu, Emlak Vergisi Yasası’nda kullanılan dil gerekçesiyle kısmi veto yetkisini kullanan Cumhurbaşkanı Ahmet Necdet Sezer’in uyarısı doğrultusunda gerekli düzeltmeyi yaptı. 
     Komisyon toplantısında, Sezer’in kullandığı dil eleştiri konusu oldu. MHP Çankırı Milletvekili Hakkı Duran, Sezer’in halkın dilini kullanmadığını savunarak şöyle konuştu "Vetoya sebep olan hadise Türkiye’nin temel sorunlarından biri. Dil konusunda bir uzlaşma sağlayamıyoruz. Dil yüzünden yasayı veto eden Cumhurbaşkanı, ekstrem bir grubun dilini konuşuyor. Halkın ortak dilinde gönenç, erek, tümce, koşut yok. Refik Halit Karay, Reşat Nuri Güntekin, Yakup Kadri Karaosmanoğlu’nun kullandığı dil Türk toplumunu yansıtıyor." 
     SP Sakarya Milletvekili Cevat Ayhan da dil değişikliğine tepki göstererek "Beyan dışı tabirinin suyu mu çıkmıştı. Türkçe’nin canına okuyoruz. Elele, ayakayağa mülkiyet ne demek, dili tahrip etmeyelim" dedi. 
     



 SİYASET 















</TEXT>
</DOC>
