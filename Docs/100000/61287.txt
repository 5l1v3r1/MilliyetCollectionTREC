<DOC>
<DOCNO> 61287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/09/ekonomi/eko01.html </URL>
<DATE> 2002/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılığı beylere anlatın’ 
</HEADLINE>
<TEXT>

Anavatan Partisi MKYK Üyesi Turgut Yılmaz, sermaye desteği için yüzde 1’lik sektör payı zorunluluğunun kaldırılması gerektiğini belirterek konun liderler zirvesine götürülmesini istedi 
     HAKAN ŞANLITÜRK Ankara 

     ANAP MKYK’nın önceki gece yaklaşık beş saat süren toplantısında, bankacılık sektörü için planlanan düzenlemeler ele alındı. ANAP Genel Başkanı ve Başbakan Yardımcısı Mesut Yılmaz’ın da aralarında bulunduğu MKYK üyeleri, öngörülen düzenlemeye çeşitli eleştiriler yönelttiler. 
     Yılmaz da, planlanan düzenlemede, hatalara neden olacak bir aceleciliğe meydan vermemek için konuyu liderler zirvesine götüreceğini söyledi. 
     Bazı üyeler, devletin sermaye katkısına ve piyasa payı sınırlamasına karşı çıkarken, ANAP liderinin kardeşi ve ANAP MKYK Üyesi Turgut Yılmaz şunları söyledi 
     
     Bankamın ihtiyacı yok’ 
     "Herkes görecek ki, benim içinde bulunduğum bankanın Tekstilbank yardıma ihtiyacı yok. Hukuki altyapıyı yapmadan bankacılık sistemiyle oynayıp durmasınlar. Üç kez yapıldı, bu dördüncüsü. Ayaküstü, aceleci değişiklikler zarar getirir. Bankacılık sisteminde güven ve gizlilik önemlidir. Bankacılıkta, kredi verme riskini göze alacak kişilerin göreve getirilmesi gerekli. Bankalar arasında eşitsizlik yaratacak yüzde 1 oranı kaldırılsın. Bu tür yaklaşımlarla bankacılık tröstü yaratırsınız. Her yönüyle hatalı bir iş. Liderler zirvesine götürün, beylere izah edin." 
     



 EKONOMİ 

















</TEXT>
</DOC>
