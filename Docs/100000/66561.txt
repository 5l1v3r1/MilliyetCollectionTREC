<DOC>
<DOCNO> 66561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/yazar/cemal.html </URL>
<DATE> 2002/02/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
TBMM çatısı altındaki uzlaşma ruhu 
</HEADLINE>
<TEXT>

     Uzlaşma bizim siyaset kültürümüzün az gelişmiş bir yanıdır. Bizde uzlaşma daha çok yenilgi gibi görülür. Oysa demokrasi oyunu ancak uzlaşmalarla oynanır. Hatta demokrasilerde siyaset mümkün olanı yapabilme sanatı diye tarif edilir. 
     Bu bakımdan önceki gece parlamento çatısı altında güzel bir uzlaşma örneği sergilendi. Bu uzlaşmayı anlamlı kılan gelişme, iktidar ve muhalefet partilerinin birlikte hareket etmelerinden kaynaklandı. 
     MHP ise beklendiği gibi davrandı. 
     Yani demokratikleşme alanındaki bu uzlaşmanın dışında kaldı. Ama aynı zamanda MHP bu sonucu, koalisyon ortağı olarak, bir hükümet sorunu haline getirmeyeceğini açıkladı. 
     İkisi de sürpriz değil. 
     TBMM'deki uzlaşma ne getirdi 
     312 düzeltildi. 
     159'da geriye gidiş durdu. 
     Gözaltı süresi dört güne indirilerek Avrupa standartı yakalandı. 
     Tabii ki daha iyisi olabilirdi. 
     Ancak, Türk Ceza Yasası'nın 312 ve 159. maddelerindeki düzenlemeler yine de ifade özgürlüğü ve Kopenhag kriterleri açısından bir ilerlemeye işaret ediyor. 
     312'de haklı eleştirilere yol açan olasılık sözcüğü çıkarılıp yerine tehlike konuldu. Suç biraz daha belirsizlikten kurtarıldı. 
     Bir başka deyişle 
     Gerekçesiyle birlikte 312. madde demokrasi açısından daha savunulabilir hale getirildi. 
     159 ise eski haline dönerken, öngördüğü hapis cezaları azaltıldı. 
     Öte yandan 312. maddede yapılan değişiklik, AKP lideri Recep Tayyip Erdoğan'ın siyaset yasağından kurtulmasını kolaylaştırıyor. 
     Şimdi yine aynı soru 
     Her şey oldu bitti mi 
     Elbette hayır. 
     Yasaların değiştirilmesi hiç kuşkusuz önemli. Demokrasi açısından bir ileri adım. 
     Ama her şey demek değil. 
     Yasalardan sonra kafaların da değişmesi gerekiyor. 
     Yani zihniyet değişimi 
     Ya da uygulamanın önemi... 
     Eğer zihniyet değişmemişse, yasa değişiklikleri kağıt üstünde kalır. Yasaya olasılık yerine tehlike sözcüğünün konulması uygulamada fazla bir değişikliğe yol açmayabilir. 
     Böylece malum konuya geliyoruz 
     Yargı reformu... 
     İyi yetişmiş, hukuk kültürü sağlam, yabancı dil bilen, gerçekten bağımsız, donanımlı, maddi durumu iyi, yetkin ve mutlu yargıçların çalıştığı bir adalet mekanizması kurmak... 
     Türkiye'yi gerçek bir demokrasi ve hukuk devleti rayına oturtacak olan bu devrimci adım hala atılabilmiş değil. Partilerin seçim bildirgelerine, hükümetlerin programlarına, koalisyon protokollerine her seferinde girmesine rağmen ülkemizde bugüne kadar gerçekleşmedi hukuk reformu... 
     Şimdi koalisyon hükümetinin demokratikleşme gündeminde yer alan iki konu daha var 
     RTÜK'te değişiklik... 
     Basın Yasası'nda değişiklik... 
     Her ikisi de önemli. Özellikle RTÜK'te Anayasa değişikliğinin gereği olarak yapılacak düzenlemeyle Kürtçe radyo - televizyon engeli aşılabilecek... 
     TBMM çatısı altındaki uzlaşma ruhu inşallah bundan sonra kaybolmaz. 
     
     







Bölükbaşı ve Özdağ 


Namus cezası 


Saddam’dan ters rüzg rlar 


TBMM çatısı altındaki uzlaşma ruhu 


Mayını imha 


Sosyetik okullar bitlendi 


Emlak Vergisi fazla mı 


Bakalım, uygulama nasıl olacak 


Televizyon haberlerinin gösterdiği gerçek 


Uzan kavgasının nedeni 


Değişim dolmasını yutanlara sunulur 


Uyum fırtınası ardından 


Oğul Bush'tan Arjantin'e Enron için baskı 


Kaygan akıl, kaçak gönül 


Faiz de, enflasyon da kendiliğinden düşmez 


</TEXT>
</DOC>
