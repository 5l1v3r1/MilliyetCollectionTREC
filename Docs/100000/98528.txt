<DOC>
<DOCNO> 98528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/son/sontur12.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İtfaiye Müdürü "Soğutma çalışmaları sürüyor" 
</HEADLINE>
<TEXT>

     Akçagaz LPG Dolum Tesisleri'nde çıkan yangını söndürme çalışmalarına katılan İstanbul Anadolu Yakası İtfaiye Müdürü İsmail Varol, soğutma faaliyetlerinin sürdüğünü bildirdi. 
     Varol, yangının kontrol altına alınarak söndürülmesinin ardından, belirlenen hassas noktalarda soğutma çalışmalarının havadan ve yerden devam ettiğini anlattı. 
     LPG tankları ile tankerlerin her ihtimale karşı soğutulduğunu belirten Varol, dolum tesislerinin hemen bitişiğindeki yaklaşık 100 tonluk bir tankerde sızıntı bulunduğunu ve buna da müdahale edildiğini söyledi. 
     Çok sayıda LPG tüpünün etrafa yayılmış durumda olduğunu ifade eden Varol, açık alandaki otlarda zaman zaman çıkan alevlerin de hemen söndürüldüğünü kaydetti. 
     





</TEXT>
</DOC>
