<DOC>
<DOCNO> 97082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/siyaset/siy04.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çekirge’yi duyunca kahkahayı patlattı 
</HEADLINE>
<TEXT>

Derviş, Cem Kozlu’nun evinde klasik müzik eşliğinde yemek yerken, bir anda Çekirge’ şarkısı ortalığı inletmeye başlattı... 
     İSMAİL ŞAHİN EKONOMİ SERVİSİ 

     İstanbul’da önceki hafta işadamı Mustafa Koç’un Kanlıca’daki villasında ABD Savunma Bakan Yardımcısı Paul Wolfowitz ve işadamlarıyla bir araya gelen Kemal Derviş, bu hafta sonu THY Yönetim Kurulu Başkanı Cem Kozlu’nun evine misafir oldu. Geçen cuma 21.00’de Kozlu’nun Kandilli sırtlarındaki köşküne gelen Derviş, Mesut Yılmaz’ın yakın dostu olan Kozlu’nun evinde dört saat kaldı. Yemekte rakı, balık ikilisini tercih eden Derviş ve Kozlu’nun müzik tercihi ise klasik müzikti. Müziğin sesi dışarıda Derviş’i izleyen basın mensuplarına ulaşacak düzeyde yüksek volumlüydü. 
     
     Bir sohbet ettirmediler’ 
     Gecenin ilerleyen saatlerinde Cem ve Kozlu’nun dinlediği klasik müziğe çevreden farklı müzikler karışmaya başladı. Kozlu’nun evinin yakınındaki gece kulubünden Oğuz Yılmaz’ın "Bas bas paraları Leyla’ya, bi daha mı gelicez dünyaya" şarkısı Kandilli sokaklarını inletince Derviş kahkayı bastı. Yılmaz’ın "Hoplayıver çekirge" şarkısının ardından Kozlu’nun bir komşusunun evinde verilen partiden tekno müzik sesleri etrafa yayıldı. Evin yakınına giderek duruma Derviş’in ne tepki verdiğini gözlemlemeye çalıştık. Kozlu’ya "Gece 12’den sonra bu kadar yüksek sesli müzik doğru mu " diye soran Derviş, gülerek "Bir sohbet ettirmediler" dedi. Gecenin ilerleyen saatlerinde Derviş, Kozlu ve diğer konuklar gürültüden uzaklaşmak için evin bahçesine geçti. 
     
     



 SİYASET 















</TEXT>
</DOC>
