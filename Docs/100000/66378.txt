<DOC>
<DOCNO> 66378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/07/son/sondun03.html </URL>
<DATE> 2002/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pilotsuz bir CIA uçağı, El Kaide yöneticisini füze ile vurdu 
</HEADLINE>
<TEXT>

     Afganistan'ın güneyinde pilotsuz bir CIA uçağından uzaktan kumandayla fırlatılan füzenin, El Kaide örgütünün bir üst düzey üyesini öldürdüğü bildirildi. 
     İsmi açıklanmamak koşuluyla konuşan ABD'li yetkili, ''CIA'ye ait predator yırtıcı tipi füze, El Kaide'nin üst düzey üyelerinden oluştuğu tahmin edilen bir grubun üzerine fırlatıldı. En azından bir kişinin ya da daha fazla kişinin öldüğü tahmin ediliyor, ancak ölen kişinin kimliği henüz açıklık kazanmadı'' diye konuştu. 
     Yetkili, bölgedeki kötü hava koşullarının ölen kişi veya kişilerin kimliğinin tespit edilmesini önlediğini sözlerine ekledi. 
     Öte yandan CBC News televizyonu, üst düzey bir Pentagon kaynağına dayanarak verdiği haberde, El Kaide örgütünün üst düzey liderlerinin, Zawar Khili adlı mağara sığınağı yakınlarında bir füzenin isabet etmesi sonucu öldüğünü duyurdu. 
     Haberde, Usame Bin Ladin de dahil olmak üzere Al Kaide örgütünün üst düzey üyelerinin Tora Bora'da bulunan mağaralardaki sığınaklardan kaçarak Zawa Khili'deki mağara sığınaklarına geldiklerinin tahmin edildiği de belirtildi. 
     






</TEXT>
</DOC>
