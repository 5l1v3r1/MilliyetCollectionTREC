<DOC>
<DOCNO> 51460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/son/soneko13.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Bugünkü hükümet sıkıntıların sebebi değil" 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, bugünkü koalisyon hükümetinin Türkiye'nin bugün yaşadığı sıkıntıların sebebi olmadığını söyledi. 
     Yılmaz, I. Ulusal Çay Kurultayı'nın açılışında yaptığı konuşmada, bu hükümete ekonomik kriz konusunda mutlaka sorumluluk yüklenecekse, onun da ancak ''koalisyon şartlarının kaçınılmaz sonucu olarak karar alma ve uygulama mekanizmalarının yeterince hızlı çalıştırılamaması'' olabileceğini kaydetti. 
     Başbakan Yardımcısı Yılmaz, şöyle devam etti 
     ''Biz bu süreci hızlandırmak köklü ve radikal çözüm önerilerinin bir an önce hayata geçirilmesini sağlamak için elimizden geleni yapıyoruz. Ülkemizde her kesimin her sektörün ister ekonomik olsun ister demokratik olsun bütün taleplerini dinliyoruz. Bunları bir siyasi program bütünü içinde bir araya getirmeye ve kamuoyunun tartışmasına açmaya çalışıyoruz.'' 
     
     Talihsiz başlanğıç... 
     Türkiye'nin ekonomik kalkınmasını demokratik gelişimini birlikte gerçekleştirmek durumunda olduğunu kaydeden Yılmaz, ancak her iki alanda da tarihi şartların dayatması ile talihsiz bir başlangıç yapıldığını kabul etmek gerektiğini kaydetti. 
     Yılmaz Cumhuriyet döneminin şartlarına göre, Türkiye'nin gerçekleştirdiği fevkalade ileri bir adım olduğunu ifade ederek, şöyle devam etti 
     ''Ama Türkiye Cumhuriyeti'nin demokratik ve ekonomik atılımlar ile destekleyecek birikimden ve kaynaktan mahrumdur. Bunun için ülkemiz hem demokratik hem de ekonomik atılımların toplumsal bir talebin ürünü olarak değil. Yani bireylerin gücü ile değil hep yukarıdan hiyerarşik düzen içinde gerçekleştiren bir ülke oldu. Yönünü batıya çevirmiş bir ülke olmasına karşılık devletçi ağırlıklı bir anlayış ve yapı Türkiye'de filizlendi. Kök saldı ve nihayet bugünlerde devasa sistem, hantal sistem karşımıza çıktı.'' Yılmaz, Türkiye iki kutuplu dünyanın sona erip yeni bir dünya düzeninin biçimlenmeye başladığı 1980'li yıllarda çağdaş bir sistem kurma yolunda çok önemli bir başlangıç yaptığını anlattı. 
     1980'lerde atılan temellerin gerçekleştirilen reformların 
     Türkiye'yi yeniden biçimlenen dünyada çok daha iyi. Bir konuma gelme fırsatına kavuşturduğuna işaret eden Yılmaz, ''Ama maalesef bizim ile birlikte hatta bizden daha geriden bu sürecin içine giren ülkeler 1990'larda daha önce atılan temeller üzerinde çok sağlam yapılar 
     kurarken, biz kritik öneme sahip olan 1990'lı yılları kayıp yıllar haline getirdik'' dedi Yılmaz, bu dönemde dünyadaki dönüşümün çok köklü ve hızlı olduğunu, normal şartlarda pek de uzun sayılmayacak 5-6 yıllık gecikmenin Türkiye'ye maliyetinin çok ağır olduğunu söyledi. Başbakan Yardımcısı Yılmaz, Türkiye'de bugün bir süreden beri yaşanan ekonomik krizin bu dönemde ülkeyi ayakta tutmak için kurulan temellerin sarsıntıya uğratılması ve hatta bir çoğunun yıkılmasının sonucu olduğunu kaydetti. Yılmaz,''Sorunlar büyük olunca çözümlerin de radikal olması süratli ve kararlılıkla uygulanabilme gereği var'' dedi 
     
     Geçiş süreci... 
     Türkiye'nin bugün bir geçiş sürecinde bulunduğunu kaydeden Yılmaz, ekonomik kalkınmanın en önemli gücünün hür teşebbüs olduğunun kabul edilinceye kadar ve ekonomideki en önemli değerin verimlilik olduğunun herkes tarafından anlaşılınca kadar bu geçiş sürecinin devam edeceğini söyledi. 
     Yılmaz. ''Dolayısıyla Türkiye'nin yaşadığı ekonomik sorunlar da devam edecektir'' dedi. 
     






</TEXT>
</DOC>
