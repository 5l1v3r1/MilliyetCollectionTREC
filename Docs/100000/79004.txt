<DOC>
<DOCNO> 79004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/18/siyaset/siy05.html </URL>
<DATE> 2002/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan - Baykal flörtü 
</HEADLINE>
<TEXT>

     ABDULLAH KARAKUŞ Ankara 

     Baykal’ın Milliyet’te çıkan "Türbanlılardan oy isteyeceğim. Onları da kucaklayacağım" sözleri, bir süredir karşılıklı iltifatlaşan CHP ile SP’yi yakınlaştırdı. Önceki gün Baykal’ı telefonla arayarak sohbet eden Kutan’ın özellikle Baykal’ın türbanla ilgili sözlerinin üzerinde durduğu öğrenildi. Kutan’ın CHP’nin bu tavrıyla toplumsal barışa katkı sağlayacağını dile getirdiği, Baykal’ın da Kutan’a diyalog için teşekkür ettiği belirtildi. 
     SP Genel Başkan Yardımcısı Lütfü Esengün de Baykal için, "Yeter ki bu konularda samimi olsun" dedi. Baykal’ın türban söyleminin Anadolu’da destek bulacağını söyleyen GİK üyesi Ertan Yülek ise şöyle konuştu 
     "Anadolu’da birçok esnaf CHP’lidir. Namazda en önde duranlar da CHP’lidir. Bunların hanımlarının başı da örtülüdür. Laikliği 6 okunda bulunduran CHP’nin bu yaklaşımı, Türkiye için bir kazançtır." 
     



 SİYASET 















</TEXT>
</DOC>
