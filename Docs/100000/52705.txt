<DOC>
<DOCNO> 52705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/17/ekonomi/eko11.html </URL>
<DATE> 2001/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların batık kredileri 9 katrilyon liraya dayandı 
</HEADLINE>
<TEXT>

     Bankaların krizin ardından hızla büyüyen batık kredileri, 9 katrilyon liraya dayandı. Tasfiye kapsamındaki kredilerin sistemdeki payı yüzde 25’e yaklaştı. 
     Merkez Bankası verilerine göre, tasfiye olunacak alacaklarda 26 Ekim - 2 Kasım arasındaki bir haftalık dönemde 467.3 trilyonluk artış meydana geldi. Bu artışla batık krediler 8 katrilyon 940.7 trilyona kadar yükseldi. 
     Kriz öncesinde sistemde batık kredilerin payı yüzde 11’ler düzeyinde bulunuyordu. 
     
Fon bankaları etkili oldu      Batık kredilerde yaşanan artışta büyük ölçüde Tasarruf Mevduatı Sigorta Fonu bünyesindeki bankaların batıkları etkili oldu. Bu bankaların batık kredileri anılan haftada 360.5 trilyon lira artarak 3 katrilyon 678.7 trilyon lira oldu. Fon bankalarıyla birlikte özel bankaların toplam batık kredileri 467.3 trilyon lira artışla 5 katrilyon 156.1 trilyon lira olarak gerçekleşti. 
     
     
     



 EKONOMİ 




















</TEXT>
</DOC>
