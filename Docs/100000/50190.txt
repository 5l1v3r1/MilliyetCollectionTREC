<DOC>
<DOCNO> 50190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/son/soneko10.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon, 18 iştiraki satışa çıkardı... 
</HEADLINE>
<TEXT>

     Tasarruf Mevduatı Sigorta Fonu TMSF , bazı şirketlerde bulunan hisselerini satışa çıkardı.Tasarruf Mevduatı Sigorta Fonu'nun konuya ilişkin duyurusu, Resmi Gazete'nin bugünkü sayısında yayımlandı. 
     Yatırımcılar teklif zarflarını kapalı olarak, 26 Kasım 2001 tarihinde mesai saati sonuna kadar TMSF İştirakler Daire Başkanlığı'na verecekler. 
     Buna göre teklifler, ihale komisyonu tarafından, 27 kasım 2001 günü saat 10.00'da teklif sahipleri veya bunların yasal temsilcilerinin huzurunda açılacak. 
     Söz konusu satışta ilan tarihinden itibaren başvuruda bulunan yatırımcılara gizlilik sözleşmesi imzalattırılarak, şirketlere standart tanıtım bilgiler verilecek ve ilgili iştirak, yatırımcıların incelenmesine açılacak. 
     Öte yandan, Yaşarbank GmbH, Esbank A.G. Anadolu Kredi Kartları Turizm ve Ticaret A.Ş. ve İntertech Bilgi İşlem ve Pazarlama Ticaret A.Ş'nin teklifleri, en geç 19 Aralık 2001 tarihinde, mesai saati sonuna kadar Komisyona verilecek. Gelen teklifler, 21 Aralık 2001 tarihinde açılacak. 
     Tasarruf Mevduatı Sigorta Fonu'nun 2886 Sayılı Devlet İhale Kanunu'na tabi olmadığı, satış yapıp yapmamakta veya uygun göreceği yatırımcıya satış yapmakta serbest olduğu belirtildi. 
     Satılacak iştirakler 
     
     Aracı Kurumlar 
     Ege Yatırım Menkul Değerler A.Ş. 99.84 , Sümer Yatırım Menkul Değerler A.Ş. 97.12 , Eti Menkul Değerler A.Ş. 85.99 , Ekspres Yatırım Menkul Değerler A.ş 78.02 , İnter Yatırım Menkul Değerler A.Ş. 20.00 . 
     
     Portföy yönetim şirketleri 
     Ege Portföy Yönetimi A.Ş. 98.40 , İnter Portföy Yönetimi A.Ş. 73.93 '' 
     
     Factorıng Hizmetleri 
     Yaşar Factorıng Hizmetleri A.Ş. 96.77 , Sümer Factorıng Hizmetleri A.Ş. 96.00 '' 
     
     Finansal Kiralama 
     Sümer Finansal Kiralama A.Ş. 96.00 
     Sigorta Ege Sigorta A.Ş. 80.42 
     
     Yurtdışı 
     Yaşarbank GMBH 96.00 
     Esbank A.G. 99.99 
     
     Diğer 
     Universal Kart Hizmetleri A.Ş. 90.00 , Demir Kart Hizmetleri A.Ş. 99.90 , Anadolu Kredi Kartları Turizm ve Ticaret A.Ş. 99.98 , İntertech Bilgi İşlem ve Pazarlama Ticaret A.Ş. 100.00 , Hortumsan Hortum Sanayi ve Ticaret A.Ş. 99.20 .'' 
     






</TEXT>
</DOC>
