<DOC>
<DOCNO> 87076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/guncel/gun01.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Susuyorsan suçlusun 
</HEADLINE>
<TEXT>

Ankara ve İstanbul’da yapılan ankete katılan polisler, susma hakkını kullanan şüpheli ya da sanığın suçlu sayılacağını söyledi ve ekledi Susarsa soruşturma aleyhine döner 
     BELMA AKÇURA İstanbul 

     Polis Akademisi, İngiltere’nin Wastminster Üniversitesi, British Coulcil ve Marmara Üniversitesi tarafından üç yıldan beri yürütülen "Yakalama ve Gözaltına Alma Sırasında Sanık Haklarının Kullandırılması" konulu anketten ilginç sonuçlar çıktı. Zanlıya verilen hakların polisler tarafından ne oranda benimsendiğini ölçmeyi amaçlayan ankete Ankara ve İstanbul’da görev yapan 679 memur rastgele örnekleme yoluyla seçildi. Ankete katılan polislerin önemli bir bölümü, yakalama ve gözaltına alma sırasında zanlıya "susma hakkı"nı hatırlatmanın suçun araştırılmasına engel olduğu görüşünde birleşti. 
     
     Yakınlarıyla görüşmesin’ 
     Ankette "Şüpheli ya da sanığa susma hakkının hatırlatılması, suçun araştırılmasını engeller mi " sorusuna 260 polis "Zaman kaybına neden olur, susma hakkını öğrenirse suçun araştırılması zorlaşır" gibi gerekçelerle "Evet" dedi. "Hayır" diyen 414 polis ise gerekçe olarak "Susarsa suçlu sayılır, susma hakkını kullanmanın soruşturmayı aleyhine döndüreceğinin farkındadır" görüşünü dile getirdi. "Şüpheli ya da sanığa bir yakınıyla haberleşme hakkı olduğunun hatırlatılması, suçun araştırılmasını engeller mi " sorusuna ise 413 polis "Hayır" derken, 254 polis "Yakınları delilleri karartabilir" gerekçesiyle "Evet" dedi. 
     
     Avukat bilgiçlik yapar’ 
     "Avukatın gözaltı birimine gelmesi, hukuki yardımda bulunması, suçun araştırılmasını engeller mi " sorusuna da 243 polis "Avukat polisin psikolojisini bozuyor, suç ortaklarına bilgi taşıyor. Şüpheliyle ortak hareket ediyor" gerekçesiyle "Evet" yanıtını verdi. 413 polis ise bu soruya "Hayır" dedi. Polislerden 134’ü "Sanığa susma hakkını hatırlatır" gerekçesiyle, avukatın ifade alma sırasında hazır bulunmasından yana olmadığını söyledi. 183 polis de "Bilgiçlik yaparlar" gerekçesiyle avukatın ifade alınırken hukuki yardım yapmasını desteklemediğini kaydetti. 
     



 GÜNCEL 
















</TEXT>
</DOC>
