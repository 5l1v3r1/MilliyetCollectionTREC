<DOC>
<DOCNO> 68635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sondun10.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz polisi Doğu Avrupalı fahişeler için uyardı 
</HEADLINE>
<TEXT>

     İngiliz polisi, Doğu Avrupa ülkelerinden kaçırılarak ülkede fahişelik yapmaya zorlanan kadınlardan gelebilecek AİDS tehlikesine karşı uyarıda bulundu. 
     Scotland Yard'ın yöneticileri tarafından yapılan açıklamada, doğu Avrupa ülkelerinden getirilen ''seks kölelerinin'' sayısının arttığı bildirildi. 
     Baş müfettiş Simon Humprey, HI-virüsünün, bu kadınların yarattığı tehlikelerden yalnızca birisi olduğunu, daha çok sayıda ciddi bulaşıcı hastalığın söz konusu olabildiğini belirtti ve bu tehlikeleri ''zaman ayarlı bir bombaya'' benzetti. 
     Öte yandan beyaz kadın ticaretini önlemek amacıyla polis teşkilatı ve göçmen bürosu içerisinde ayrı bir birimin kurulacağı açıklandı. 
     Beyaz kadın ticaretine göz yummakla suçlanan İngiliz polisi, bu birimlerin de yardımıyla, kadınları kaçırıp İngiltere'ye getiren şebekeleri ortaya çıkartmak istiyor. 
     Kaçırılan ve zorla alıkonulan kadınlardan bilgi vermeleri konusunda yardım isteyen polis, bunun karşılığında kendilerine süresiz oturma izni verileceğini belirtiyor. 
     






</TEXT>
</DOC>
