<DOC>
<DOCNO> 58843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/siyaset/asiy.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli, Çay’ı azletti 
</HEADLINE>
<TEXT>

MHP lideri, "olmaz" demesine rağmen Türk Kurultayı'nı Demirel'in desteğiyle düzenleyen bakanını görevden aldı. Karara şaşırmayan Çay, "Bekliyordum" dedi 
     ÖNDER YILMAZ Ankara 

     Başbakan Yardımcısı Devlet Bahçeli, "olmaz" demesine karşın Türk Kurultayı'nı son dönemde hükümeti eleştiren 9. Cumhurbaşkanı Süleyman Demirel'den aldığı destekle düzenleyen Prof. Dr. Abdülhaluk Çay'ı Devlet Bakanlığı görevinden azletti. 
     Cumhurbaşkanı Ahmet Necdet Sezer azil kararnamesini jet hızıyla onaylarken, Çay'ın yerine Devlet Bakanı Faruk Bal'ın vek let etmesine karar verildi. 
     Bahçeli, bir süredir gerginlik yaşadığı Türki cumhuriyetlerden sorumlu Çay'ın azledilme kararını dünkü liderler zirvesinden önce ortaklarına açtı. Başbakan Bülent Ecevit'in "Onayı Cumhurbaşkanı verecek, danışalım" uyarısının ardından Çankaya Köşkü'yle temas kuruldu. Sezer'den alınan onay üzerine azil kararnamesi hazırlanarak Cumhurbaşkanı'na gönderildi. 
     Kulislere yansıyan bilgilere göre, Çay'ın görevden alınma süreci şöyle yaşandı Çay, daha önce parti örgütlerinin isteklerini yanıtsız bıraktığı eleştirisi ile Genel Merkez'in hedefi oldu. Çay'ın Bahçeli ve parti yönetimini "Biz bakanız, bize bile danışmıyorlar" diyerek eleştirmesi gerginliği artırdı. 
     N zım Hikmet'in vatandaşlığının iadesi, AB ve Kıbrıs gibi konulardaki radikal çıkışları nedeniyle de MHP'yi zor durumda bırakan Çay, sık sık Bahçeli'den uyarı aldı. Çay ile Bahçeli'nin karşı karşıya geldiği en son tartışma, Türk Kurultayı oldu. Kurultay için maddi destek sağlamak amacıyla Bahçeli'ye başvuran Çay, olumsuz yanıt aldı. Bahçeli, kendi yönetimindeki Türk Tanıtma Fonu'ndan para isteyen Çay'a "Ekonomik kriz yaşıyoruz. Bu darboğazda böyle bir kurultay için Tanıtma Fonu'ndan para aktarmamız doğru olmaz. Kurultayı bu yıl erteleyelim" yanıtını verdi. 
     
Bahçeli Sınırları çok zorladı      Bahçeli'nin bu sözlerine rağmen kurultayı düzenlemekte ısrar eden Çay, Demirel'e giderek devreye girmesini istedi. Demirel, işadamlarını harekete geçirerek kurultay için gerekli olan parasal kaynağı sağladı. Durumu öğrenen Bahçeli, yakın çevresine kurultaya gitmeyeceğini belirtirken, Çay'a olan tepkisini, "Sınırları zorladı" sözleriyle dile getirdi. 
     Kurultaya hiçbir MHP'li bakanı göndermeyen Bahçeli, kurultay salonunda BBP Lideri Muhsin Yazıcıoğlu, eski bakan Sadi Somuncuoğlu gibi MHP ve kendisine muhaliflerle Çay'ı aynı karede görünce azil kararı aldı. 
     Bahçeli, dün gün boyunca kendisiyle görüşmek isteyen Çay'ın talebini reddederek "istifa" şansını da elinden aldı. 
     Durumu, televizyonlardan öğrenen Çay, "Hayırlısı olsun" demekle yetindi. Çay yakın çevresine de, "Böyle bir kararı bekliyordum" dedi. 
     
44 kez yurtdışına çıktı      İstanbul Üniversitesi Tarih Bölümü'nden mezun olan Abdülhaluk Çay, Alparslan Türkeş'in politikaya kazandırdığı isimlerin başında yer alıyor. MHP içinde muhaliflerle öne çıkan Çay'ın, N zım Hikmet'in vatandaşlığının iadesi tartışmalarında "Dirisi işimize yaramadı, ölüsü mü yarayacak " sözleri tartışma yaratmıştı. Görev süresince çıktığı 44 yurtdışı seyahatiyle de dikkat çeken Çay, "Makamımdan Türki Cumhuriyetleri takip edemem" demişti. 
     
Siyasi hatasını koltukla ödedi      Çay'ın görevden alınması siyasi çevrelerde Bahçeli'nin "siyasi hatayı" affetmediği yorumlarına neden oldu. 
     MHP Genel Başkanlığı'na seçildiği günden itibaren özellikle yakın çevresinde yer alan "dava arkadaşlarını" sonuna kadar savunmasıyla dikkat çeken Bahçeli'nin "akçalı işler, usulsüzlük ve kadrolaşma" konularında defalarca gündeme gelen bazı MHP'li bakanların görevden ayrılmasına sıcak bakmaması dikkat çekti. 
     Bu isimlerin başında son olarak kurucu başkanı olduğu TÜRKSEV Vakfı'na yönettiği bakanlıktan para aktarma ve diğer işlemleri nedeniyle eleştirilen Sağlık Bakanı Osman Durmuş yer aldı. Bahçeli adı sürekli gündemde olan Durmuş'u korudu. 
     Bahçeli'nin, istifa etmesine ve TBMM'de hakkında soruşturma komisyonu kurulmasına karşın h l savunduğu ikinci isim, Vurgun Operasyonu sonucunda Bayındırlık Bakanlığı'ndan ayrılmak zorunda kalan Koray Aydın oldu. Aydın'ı "iade - i itibar" için MHP Grup Başkanvekilliği'ne getiren Bahçeli, oğlunu bile Başbakanlığa müşavir olarak aldıran Devlet Bakanı Şuayip Üşenmez ve kadrolaşmayla suçlanan Tarım Bakanı Hüsnü Yusuf Gökalp'i de korudu. 
     Bahçeli, Devlet Bakanı Kemal Derviş'le girdiği siyasi tartışma nedeniyle gündem yaratan eski Ulaştırma Bakanı Enis Öksüz'ün istifasına ise yeşil ışık yaktı. Bahçeli'nin yine siyasi bir nedenle Çay'ı görevden alması dikkat çekti. 
     



 SİYASET 











</TEXT>
</DOC>
