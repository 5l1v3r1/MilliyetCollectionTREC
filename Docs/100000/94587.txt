<DOC>
<DOCNO> 94587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/spor/spo25.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Hakan Şükür’e inceleme      DÜNYA Kupası’nda oynadığı futbolla tepki çeken Hakan Şükür, dün hem hüznü hem de sevinci bir arada yaşadı. Ankara DGM Savcısı Nuh Mete Yüksel, önceki günlerde CNN Türk’e yaptığı açıklamada, "Fettullah Gülen’e sempati duyuyorum" diyen yıldız futbolcu için inceleme başlattı. Eğer konuşmasında suç unsuru bulunursa soruşturma açılacağı belirtildi. 
     ÜNLÜ futbolcu ayrıca dün ikinci kez kız babası oldu. Hakan, 3,5 kilo ve 52 santim doğan bebeğin ismine aile meclisinde yapacakları toplantı sonrası karar vereceklerini söyledi. Şükür, "Bugün iki duygu arasında kaldım. Bir kez daha baba olduğum için gerçekten çok mutluyum. Ancak sözlerime gelen tepkileri anlayamıyorum. Vicdanım rahat" diye konuştu. 
     
Yamaç 7. oldu      GÜNEY Kore’de yapılan ve Türkiye’nin ilk defa katıldığı Bedensel Engelliler Dünya Atıcılık Şampiyonası’nda Üst. Koray Yamaç 7. oldu. Şampiyonaya, havalı silahlar kategorisinde 37 ülkeden 48 sporcu katıldı. 
     
Nik h Zafer’i      FANATİK Gazetesi’nin Beşiktaş editörü Zafer Büyükavcı, hayatını Sibel Dal ile birleştirdi. Kartal Belediyesi Nikah Salonu’nda düzenlenen törenle dünya evine giren meslektaşımızı bu mutlu gününde ailesi ve arkadaşları yalnız bırakmadı. Milliyet ailesi olarak genç çifte ömür boyu mutluluklar diliyoruz. 
     
Ödüllü yarışmalar GSGM bütçesinden      ULUSLARARASI federasyonların takvimlerine alınan ödüllü yarışmalar için bugüne kadar ödenek harcama yetkisine sahip olmayan GSGM, yönetmeliği değiştirme yoluna gidecek. Cezmi Or gibi ödüllü uluslararası yarışmaların mevzuat gereği spor teşkilatının bütçesinden pay alamaması yüzünden sponsor bulunaması halinde iptal tehlikesini ortadan kaldırmak için böyle bir değişikliğe gidildi. 
     
Türk dağları aştı      PORTEKİZ’İN Madeira adasındaki Camara de Lobos parkurunda düzenlenen Avrupa Dağ Maratonu Şampiyonası’nda, Abdülkadir Türk bronz madalya aldı. Milli atletimiz, 67 sporcunun yarıştığı 13.2 kilometrelik zorlu parkuru, İsviçreli Alexis Gex - Febry ve İtalyan Marco de Gasperi’nin ardından üçüncü sırada tamamladı. Bayanlarda Hasibe Onat ise 8.4 kilometrelik yarışta 23. sırayı aldı. 
     
Taşçı’ya darbe      DANIŞTAY 10. Dairesi, Kırkpınar başpehlivanlarından Ahmet Taşçı’nın, 2000 yılında GSGM tarafından verilen iki yıl cezadan sonra açtığı davada aldığı yürütmeyi durdurma kararını iptal etti. GSGM Hukuk Müşavirliği, Taşçı’nın 2001’deki ikincilik derecesinin iptal edilmesi gerektiğini ve kazandığı maddi hakların geçerli olmadığını belirtti. 
     
İYİK şampiyon      ERKEKLER Sutopu Birinci Ligi’nde final serisinin son maçında Galatasaray’ı altın golle 7 - 6 deviren İstanbul Yüzme İhtisas Kulübü İYİK şampiyonluğa ulaştı. Önceki gün çıkan olaylar nedeniyle sıkı güvenlik önlemi dikkati çekerken, bir ara güvenlik güçleriyle, Sarı - Kırmızılı taraftarlar arasında gerginlik yaşandı. 
     
Williams’ın acı sonu      AMERİKAN futbolu oynayan yarı profesyonel Maurice Williams, rakibiyle çarpıştıktan sonra başından aldığı darbe sonucu öldü. New York Amatör Futbol Ligi maçında meydana gelen olaydan sonra hastaneye kaldırılan 23 yaşındaki Williams tüm müdahalelere rağmen kurtarılamadı. 
     



 SPOR 

























</TEXT>
</DOC>
