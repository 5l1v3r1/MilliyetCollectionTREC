<DOC>
<DOCNO> 55208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sonspo03.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Lakers'a kim dur diyecek 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 11 karşılaşma ile devam edildi. 
     Batı Konferansı'nda iki lider takımı karşı karşıya getiren mücadelede, Pasifik Grubu lideri ve son iki sezonun şampiyonu Los Angeles Lakers, Ortabatı Grubu lideri Minnesota Timberwolves'u 102-76'lık farklı bir skorla geçti. 
     Lakers'ta Shaquille O'Neal, 23 sayı ve 9 ribaunt ile galibiyette önemli rol oynadı. Takımın oyun kurucusu Kobe Bryant, maçı 18 sayı ve 5 asistle tamamlarken, Lindrey Hunter 13 sayı kaydetti. 
     Minnesota Timberwolves'ta ise Wally Szczerbiak, sahadan 19 sayı ve 8 ribaunt ile ayrılırken, Kevin Garnett, 11 sayı ve 14 ribaunt üretti. 
     Doğu Konferansı Atlantik Grubu'nun önemli maçında ise ikinci sırada bulunan Boston Celtics, deplasmanda grubun lideri New Jersey Nets'i, uzatmaya giden maçta 105-98 yendi. 
     Celtics'e galibiyeti getiren isim, kaydettiği 48 sayı ile kariyerinin en yüksek rakamına ulaşan takımın oyun kurucusu Paul Pierce oldu. Pierce'ın 12 de ribaunta imza attığı maçta, Antoine Walker da 25 sayı ve 17 ribauntluk bir performans sergiledi. 
     Nets'te ise Jason Kidd'in 20 sayı, 19 asist ve 9 ribauntluk performansı yenilgiyi engelleyemezken, Keith Van Horn, 17 sayı ve 9 ribaunt ile oynadı. 
     Alınan sonuçlar şöyle 
     
     
Boston Celtics-New Jersey Nets 105-98 Toronto Raptors-Atlanta Hawks 104-103 Orlando Magic-Washington Wizards 96-87 Charlotte Hornets-Cleveland Cavaliers 81-93 Detroit Pistons-New York Knicks 100-97 Philadelphia 76ers-Chicago Bulls 93-76 San Antonio Spurs-Houston Rockets 85-75 Indiana Pacers-Utah Jazz 100-97 Phoenix Suns-Portland Trail Blazers 97-83 Minnesota Timberwolves-Los Angeles Lakers 76-102 Dallas Mavericks-Golden State Warriors 111-82 
     






</TEXT>
</DOC>
