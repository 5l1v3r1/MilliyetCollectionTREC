<DOC>
<DOCNO> 91865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/guncel/gun01.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
O da Türkiye’den yana 
</HEADLINE>
<TEXT>

New York Times’ın ünlü politika yazarı William Safire, dünkü yazısında Brezilya’yla karşılaşacak takımımıza Haydi Türkler’ diyerek destek verdi 
     SEMA EMİROĞLU New York 

     ABD’nin önde gelen gazetelerinden The New York Times’ın Türkiye sempatisiyle ünlü politika yazarı William Safire, Dünya Futbol Şampiyonası’nın istihbarat, jeostratejik, diplomatik ve kültürel alanlardaki etkilerini konu aldığı dünkü köşesinde "Haydi Türkiye" diyerek Türkiye’ye destek verdi. Çeyrek finalde "Almanya’nın ABD’yi" yenip kupa dışında bıraktığını ve bugün "sürpriz ekip Güney Kore" ile karşılaşacağını kaydeden Safire, "Bu maçın galibi, ya şampiyonluklara alışık Brezilya ya da şampiyonluğa aç olan Türkiye ile finali oynayacak" dedi. 
     
     Spor istikrarı getirir’ 
     İtalyan yazar Umberto Eco’nun Dünya Kupası’nın dünya çapındaki insanların psikolojisi üzerindeki etkisiyle ilgili kitabına atıf yapan Safire, Eco’nun savaş ve terörizmi istikrarı bozucu kuvvetler olarak sınıflandırdığını, Dünya Kupası gibi uluslararası spor turnuvalarının ise istikrarı yeniden tesis eden diğer kutupta yer aldığını yazdı. 1998’de kupada sonuncu olan ABD milli takımının bu kez çeyrek finale yükselerek milyonlarca kişiyi şaşırttığını belirten Safire, "Akıllara gelmeyen şey gerçek oldu. Ya ABD en büyük küresel spor ödülünü kazansaydı Dünyanın psikolojisi bozulacak, diplomatik sorunlar yaşayacaktık" diye ironik öngörüde bulundu. Safire yazısını "Bu arada, Haydi Türkler" diye bitirdi. 
     



 GÜNCEL 





















</TEXT>
</DOC>
