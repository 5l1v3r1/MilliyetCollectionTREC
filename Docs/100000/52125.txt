<DOC>
<DOCNO> 52125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sontur11.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Pakistan Devlet Başkanı Müşerref ile buluşacak 
</HEADLINE>
<TEXT>

     Başbakan Bülent Ecevit, Pakistan Devlet Başkanı Pervez Müşerref ile görüşmek üzere bugün öğleden sonra İstanbul'a gidecek. 
     Ecevit, Müşerref ile görüşmek için saat 14.15'te Esenboğa Havalimanı'ndan özel uçak ''Ata'' ile İstanbul'a hareket edecek. 
     Başbakan Ecevit, ABD'deki temaslarının ardından ülkesine giderken İstanbul'a uğrayacak olan Müşerref'i Atatürk Havalimanı'nda karşılayarak, burada Müşerref ile bir süre görüşecek. Görüşmenin ardından ortak bir açıklama yapılması bekleniyor. 
     Ecevit ile birlikte eşi Rahşan Ecevit, Devlet Bakanı Şükrü Sina Gürel ve bazı Dışişleri bürokratları da İstanbul'a gidecek. 
     Başbakan Ecevit, Müşerref'i ülkesine uğurladıktan sonra Ankara'ya dönecek. 
     Pakistan Devlet Başkanı Müşerref, ABD'ye giderken, sırasıyla İstanbul, Paris ve Londra'ya uğramış, Paris'te Fransa Cumhurbaşkanı Jacques Chirac'la, Londra'da da İngiltere Başbakanı Tony Blair ile görüşmüştü. ABD'de Başkan George Bush ile görüşen Müşerref, BM Genel Kurul toplantısına da katılmıştı. 
     






</TEXT>
</DOC>
