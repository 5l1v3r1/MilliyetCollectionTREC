<DOC>
<DOCNO> 92865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sonspo14.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takımı Türkiye'de muhteşem bir karşılama bekliyor 
</HEADLINE>
<TEXT>

     17. Dünya Kupası'nda tarihi bir başarıya imza atan A Milli Futbol Takımı'nın İstanbul'a gelmesi sırasında gerçekleştirilecek karşılama töreni için hazırlıklar sürüyor. 
     Kupada elde ettiği başarılı sonuçlarla tarihe geçen milli takım, yarın muhteşem bir törenle karşılanacak. Milliler, İstanbul'a gelişi sırasında Taksim Meydanı'nda halkla buluşacak. 
     A Milli Futbol Takımı'nın sponsorlarının da desteğiyle gerçekleştirilecek törende, yarın saat 18.00'de Atatürk Havalimanı'nda karşılanacak milli takım, halk konvoyu eşliğinde Sahilyolu, Dolmabahçe ve Gümüşsuyu güzergahından Taksim'e gelecek. 
     Milliler, kendileri için hazırlanan üstü açık otobüse binerek halkı selamlayacak. 
     TRT'den naklen yayınlanacak olan karşılaşma töreninde, çeşitli ses sanatçıları da konser verecek. 
     





</TEXT>
</DOC>
