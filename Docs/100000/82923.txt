<DOC>
<DOCNO> 82923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/guncel/gun09.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Konsey’in raporu beğenilmedi 
</HEADLINE>
<TEXT>

Deprem Konseyi’nin raporu, herkeste hayal kırıklığı yarattı 
     ÖNAY YILMAZ İstanbul 

     Yrd. Doç. Dr. Oğuz Gündoğdu Jeofizik Mühendisleri Odası İstanbul Şube Başkanı Gördük ki 3 yılda sadece durum saptaması yapılmış. Bence fay yapısından tutun da riskli alanlara kadar her şey belirlenmeliydi. Tüm projeler bu rapora göre hazırlanmalıydı. 5 milyar dolar geldi, şimdi bu parayı hangi projeye göre hazırlayacağız. Hükümete kızıyoruz ama bilim adamları da gereğini yapmıyor. 
     Dr. Oğuz Özel Kandilli Rasathanesi ve Deprem Araştırma Enstitüsü - Erken Uyarı ve Acil Müdahale Sistemi Projesi Yürütücüsü Rapor, suya sabuna dokunmamış, herkesin bildiği genel doğruları söylemiş. Birçok şeyin altı boş. Bu karmakarışık ortam içinde hükümete yol gösterecek daha kapsamlı bir rapor beklentim vardı. 
     Prof. Dr. Okan Tüysüz İTÜ Maden Fakültesi Jeoloji Bölümü Öğretim Üyesi Bilinen şeylerin tekrarını yaptılar. Zaten ben de bundan fazlasını beklemiyordum. 
     
Konsey üyeleri ne diyor Ayda bir toplanarak bu kadar yapabildik      Prof. Mustafa Erdik Kandilli Rasathanesi ve Deprem Araştırma Enstitüsü Deprem Mühendisliği Ana Bilim Dalı Başkanı Önemli konuları bir araya toplayan bir rapor ama derinleştirilmeli. Ancak Deprem Konseyi, böyle bir raporu karşılayacak kurum değil. Konsey, en çok ayda bir kez toplanabiliyor. Her toplantıda 20 üyenin her biri 10 dakika konuşsa 4 saat yapar. 
     Prof. Dr. Haluk Eyidoğan İTÜ Maden Fakültesi Jeofizik Ana Bilim Dalı Başkanı Biz yol haritası hazırlamaya çalıştık, yönetmelik, kanun hazırlamadık. Bu bir deprem strateji raporudur. Rapor çok ayrıntılı ve çok uzun olamaz, o zaman yönetmeliğe dönüşür. Bizim yönetmelik ve kanun çıkarma gibi bir yetkimiz yok. 
     



 GÜNCEL 



























</TEXT>
</DOC>
