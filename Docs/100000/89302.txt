<DOC>
<DOCNO> 89302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/son/sontur27.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mecidiyeköy'de pasajdaki silahlı saldırgan heyecanı... 
</HEADLINE>
<TEXT>

     Mecidiyeköy'de bir pasajda silah çıkartarak bağırmaya başlayan akli dengesi bozuk kişi, polislerce etkisiz hale getirildi. 
     Selahattin Pınar Caddesi üzerinde bulunan Tekin Pasajı'nda saat 15.30 sıralarında bir kişi, belindeki silahı çıkararak bağırmaya başladı. 
     Vatandaşların ihbarıyla olay yerine gelen polis, elinde 7.65 milimetre çapında bir tabanca bulunan bu kişiyi ikna ederek etkisiz hale getirdi. 
     Üzerinden kimliğini belirlemeye yarayacak herhangi bir belge çıkmayan 25 yaşlarındaki saldırganın, Mecidiyeköy Polis Merkezi'nde bazen ''Ayetullah Temizel'' olduğunu söylediği, bazen de farklı isimler bildirdiği ve polislerin yönelttiği sorulara tutarsız cevaplar verdiği öğrenildi. 
     Akli dengesi yerinde olmadığı anlaşılan saldırganın, karakoldaki işlemlerin tamamlanmasından sonra yarın Bakırköy Ruh ve Sinir Hastalıkları Hastanesi'ne sevk edileceği bildirildi. 
     





</TEXT>
</DOC>
