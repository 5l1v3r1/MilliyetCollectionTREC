<DOC>
<DOCNO> 87539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/son/sonspo10.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir şok da Brezilya'ya... Kaptan Emerson sakatlandı.. 
</HEADLINE>
<TEXT>

     17. Dünya Kupası finallerinde C Grubu'nda yarın A Milli Takım ile ilk maçına çıkacak olan favorilerden Brezilya'da, Emerson şoku yaşanıyor. 
     Brezilya Milli Takımı'nın son idmanında sakatlanan takım kaptanı Emerson'un, kupaya veda ettiği açıklandı. 
     Takım doktoru Jose Luis Runco, yaptığı açıklamada, yıldız futbolcunun antrenmanda omuzunun çıktığını ve yere düştüğünü, daha sonra da hastaneye götürüldüğünü belirtirken, Emerson'un bundan sonra kupadaki maçlarda oynamasının zor olduğunu söyledi. 
     Takım doktorlarının, Emerson'un sakatlığıyla ilgili kesin açıklamayı, ayrıntılı incelemeden sonra yapacakları bildirildi. 
     AS Roma'da forma giyen Emerson, 4 yıl önce Romario'nun geçirdiği sakatlık nedeniyle Brezilya Milli Takım kadrosuna çağrılmış ve kaptanlığa dek yükselmişti. 
     

     
</TEXT>
</DOC>
