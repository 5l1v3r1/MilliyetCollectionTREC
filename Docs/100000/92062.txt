<DOC>
<DOCNO> 92062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sontur16.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor aleyhine açılan tazminat davası görüldü 
</HEADLINE>
<TEXT>

     Trabzonspor Kulübü Yönetim Kurulu Başkanlığı aleyhinde, ''Trabzonspor'daki kötü gidişatın sorumluları oldukları'' gerekçesiyle, bir taraftarın açtığı 1 milyar liralık manevi tazminat davasının, ilk duruşması görüldü. 
     Trabzon 2. Asliye Hukuk Mahkemesi'nde görülen duruşmaya, davacı Fuat Öztel katılmazken, davalı avukatı Ahmet Şükrü İpek hazır bulundu. 
     Davacı Fuat Öztel, davayı takip etmediği için dava müracaatta kaldı. 
     Trabzonspor taraftarı Fuat Öztel, 2 Nisan 2002'de Trabzon 2. 
     Asliye Hukuk Hakimliği'ne bir dilekçeyle başvurarak, Trabzonspor'da kötü gidişattan sorumlu tuttuğu yöneticilerin 1 milyar lira manevi tazminat cezasına çarptırılmasını istemişti. 
     Öztel, dilekçesinde şunları kaydetmişti 
     ''Bizler sporu seven, destekleyen, Trabzonspor'un başarısıyla sevinen, yenilgisiyle yıkılan Trabzonlu ve Trabzonsporlu taraftarlarız. Bu zamana kadar büyük başarılara imza atmış, 6 kez şampiyonluk kupasını müzesine götürmüş, 4. büyük takım ünvanını kazanmış Trabzonspor, hiçbir zaman bu kadar kötü bir dönem geçirmemiştir. Takımımızın bu hali, yaşadığımız çevrede diğer takımların tarftarları arasında alay konusu olmakta, bizlerde de insan içine çıkacak hal bırakmamaktadır. Spor yarışmadır ve futbol aynı zamanda bir temaşa oyunudur. Ancak uzun zamandan beri bu zevkten mahrum kişiler olarak takımımızı bu hale getiren Trabzonspor yöneticilerinin tazminata mahkum edilmesini istiyorum.'' 
     





</TEXT>
</DOC>
