<DOC>
<DOCNO> 75763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/01/yazar/ulagay.html </URL>
<DATE> 2002/04/01/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
2001 krizi 1994’ten çok daha ağır ve özel 
</HEADLINE>
<TEXT>

     DİE’nin dün açıkladığı 2001 yılına ilişkin milli gelir verileri, geçen yıl yaşanan krizin boyutlarını çarpıcı biçimde ortaya koyuyor. Bu verilere bakınca 2001’de yaşanan krizin 1994’tekinden çok daha ağır ve derin bir kriz olduğunu da görüyoruz. 2001 krizinin bir özelliği de özel kesime çok daha ağır bir darbe vurmuş olması. 
     1994’te 5.5 küçülen GSYİH 2001’de 7.4, 1994’te 6 küçülen GSMH de 2001’de 9.4 küçülmüş. Harcamalar yoluyla hesaplanan milli gelir verileri ise çeşitli harcama kalemlerindeki gelişmeleri karşılaştırmamıza olanak veriyor. Tabloda da görüleceği gibi l994’te yalnızca 5.4 azalan özel tüketim harcamaları 2001 yılında 9.0 azalmış, yılın son çeyreğindeki azalma 11.7’yi bulmuş. Dayanıklı tüketim mallarındaki azalma ise geçen yıl 30.4 olmuş. 
     Yatırım cephesinde durum daha da vahim. 1994 krizinde 9.1 azalan özel sektör sabit sermaye yatırımları 2001’de 35.1 azalmış, yani 1994’teki azalmayı dörde katlamış. Özel sektörün makine - teçhizat yatırımlarındaki azalma ise geçen yıl 49.6’yı bulmuş. Kamu kesimindeki yatırım düşüşü ise 2001’de 22 olmuş ve özel kesimdeki düşüşün altında kalmış. 1994 krizinde ise tam tersi yaşanmış, kamu kesimindeki yatırım düşüşü özel kesimdekini dörde katlamıştı. 
     
Türkiye’nin umudu AB üyeliği mi      Türkiye’nin geleceği gerçekten Avrupa’ya mı endeksli Yoksa içeride ve dışarıda birileri bizi avutuyor mu Yıllardan beri gerçekleşmeyen umut verici senaryoları yazanlar bizi Avrupa Birliği AB içinde geleceğimizin parlak olduğuna, Türkiye’nin AB ile bütünleşmesinin büyük bir potansiyeli harekete geçireceğine inandırmaya mı çalışıyor 
     Yavuz Canevi’nin başkanlığındaki konferans heyetinin geçen hafta İstanbul’da gerçekleştirdiği "Yarının Kurulması - Hedef 2023" konulu Forum İstanbul’da yerli ve yabancı konuşmacıları dinlerken bu sorular takıldı kafama. Daha sonra katıldığım bir toplantıda dile getirilen görüşler de hep aynı soruları getirdi aklıma. 
     
     AB’nin önemi 
     İlginç konuşmalara sahne olan Forum İstanbul’da, Avrupa Birliği AB ’ne tam üyeliğin Türkiye’nin geleceğini belirlemede büyük önem taşıdığı farklı konumdaki konuşmacılar tarafından vurgulandı. 

</TEXT>
</DOC>
