<DOC>
<DOCNO> 68452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sondun12.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Koreliler'den Bush'a "Sensin şer ekseni.." 
</HEADLINE>
<TEXT>

     ABD Başkanı George Bush, bugün geldiği Güney Kore'nin başkenti Seul'deki havalimanında protesto gösterisiyle karşılandı. 
     K-16 havalimanının kapıları önüne tüneyen 60 kişi, Bush'un Irak-İran-Kuzey Kore'yi ''şer ekseni'' olarak tanımlamasına karlışık, ''Sensin Şer Ekseni...'' diye pankart açtı. Saydam plastik kalkanlı polisler, küçük grubu olaysız dağıttı. 
     Bush, Güney Kore Devlet Başkanı Kim Dae-jung ile görüşerek Türkiye'nin de ABD'nin yanında katıldığı Kore Savaşı'nın 1950-19 
     yadigarı 4 km genişliğindeki askerden arındırılmış bölgenin AAB 
     çizdiği Kuzey Kore sınırına da bir ziyaret yapacak. İnsansız hat oluduğu için nesli tükenen bazı kuş türlerine barınak olan AAB, 49 yıldır ABD'nin Güney Kore'ye sağladığı yardımlarla yaşatılıyor. 
     24 milyon nüfuslu Kuzey Kore, silah altındaki 1 milyon 54 bin 
     askeriyle nüfusuna oranla dünyanın en büyük ordusuna sahip. Ordu mevcudu itibarıyla da dünyanın en büyük 5. ordusunu teçhiz ediyor. Kuzey Kore ile Güney Kore arasında ilk tarihi zirve Haziran 2000'de Kuzey'in başkenti Pyongyang'da yapıldı. 47 milyon nüfuslu Güney Kore'nin silah altında 672 bin askeri bulunuyor. Güney Kore Devlet Başkanı Kim Dae-jung, 2000 yılı Nobel Barış Ödülü sahibi oldu. Bush'u Güney Kore'de destekleyen özel sevgi gösterisi de oldu. Güney Koreli 700 savaş gazisi, ''Güney Kore'de varlığını sürdüren 37 bin Amerikan askeri bizim için, komünist Kuzey Kore'den gelebilecek tehlikeye karşı koymak bakımından çok önemli'' çağrısını yineledi. Bush karşıtları, Amerikan Başkanı'nın Kuzey Kore'ye ''dikine dikine kasten dikkati çekerek,'' Güney Kore'ye 40 yeni savaş uçağını daha kolay satma yoluna gittiğini belirtiyor. Güney Kore, savaş uçakları bağlantısını mart ayında kesin karara bağlayacak. Bush karşıtı öğrenciler dün de Seul'deki Amerikan Ticaret Odası'nı bastılar ve birkaç saat işgal ettiler. Polis müdahale etti. Kore gazlerinin Seul yakındaki Amerikan üssünde yaptıkları destek yürüyüşünün yanına gelen protestocular, ''Hoş gelmediniz Amerikalılar...'' pankartları açtı. 
     






</TEXT>
</DOC>
