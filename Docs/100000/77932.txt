<DOC>
<DOCNO> 77932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/yasam/yas10.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BİLGİSAYARI sır’ vermedi 
</HEADLINE>
<TEXT>

Üsküdar Amerikan Lisesi öğrencisi Uğur Göğüş gözyaşlarıyla son yolculuğuna uğurlanırken, bilgisayarından bir ipucuna ulaşılamadı 
     BÜLENT ÖZDEMİR, DİNÇER ŞEREF İstanbul 

     İntihar eden Özel Üsküdar Amerikan Lisesi öğrencisi Uğur Göğüş 15 , dün Zincirlikuyu Mezarlığı’nda toprağa verildi. Uğur’un polis tarafından incelemeye alınan bilgisayarında intiharıyla ilgili herhangi bir ipucuna ulaşılamadığı belirtildi. Tek çocuklarını kaybetmenin acısını yaşayan Ford Otosan Planlama Müdürü Sebahattin Göğüş ile Hafize Göğüş çiftini yakınları ve dostları yalnız bırakmadı. 
     Otopsinin ardından Levent Camii’nde düzenlenen cenaze törenine Uğur’un arkadaşları da katıldı. Baba Göğüş, başsağlığı dileklerini kabul ederken güçlükle ayakta durdu. Anne Göğüş ise fenalaşınca caminin kütüphane bölümünde törenin bitmesini bekledi. 
     
     Salıncaktan düşmüş 
     Uğur, yaklaşık dört yıl önce salıncaktan düştü. Retinası yırtılan Uğur, görme sorunları yaşamaya başladı. Hızlı hareket etmesi gereken sportif faaliyetlere katılamıyordu. Hobiler edinen Uğur, çok başarılı bir satranç oyuncusuydu ve çok iyi gitar çalıyordu. Uğur’un, gözlerindeki rahatsızlık nedeniyle bunalıma girmiş olabileceği ihtimali üzerinde duruluyor. 
     



 YAŞAM 




















</TEXT>
</DOC>
