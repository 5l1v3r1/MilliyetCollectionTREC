<DOC>
<DOCNO> 73424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/19/son/soneko02.html </URL>
<DATE> 2002/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Thatcher "Euro tehlikeli derecede hatalı" 
</HEADLINE>
<TEXT>

     Eski İngiltere Başbakanı ''Demir Lady'' lakabıyla tanınan Margaret Thatcher, ''AB'nin tek para birimi Euro'nun tehlikeli derecede hatalı'' olduğunu söyledi. 
     The Times gazetesinin, 76 yaşındaki politikacı Thatcher'in yeni kitabı ''Statecraft''ten Devlet Sanatı yayımladığı alıntılarda, ''Euroland'ın esaslarının ıslah edilemeyecek ölçüde zayıf olduğuna eminim'' ifadeleri yer aldı. 
     Thatcher, gazetede dizi olarak yayınlanan kitabında, ''Tek para birimi, ekonomik, siyasi ve hatta sosyal olarak başarısız olmaya mahkum'' görüşünü savundu. 
     Thatcher, kitabında, İngiltere'nin AB'nin temel kurumlarından ayrılmasını isterken, eskiden başkanı bulunduğu Muhafazakar Parti'yi de Euro'ya karşı çıkmaya çağırdı. 
     Thatcher, ''Kendi para birimini lağvetmesi İngiltere için hiçbir zaman doğru olamaz. Muhafazakar Parti için de bunun tersini düşünüyormuş gibi davranmak asla doğru olamaz'' ifadelerini kullandı. 
     






</TEXT>
</DOC>
