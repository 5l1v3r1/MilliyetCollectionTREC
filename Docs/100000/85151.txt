<DOC>
<DOCNO> 85151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/21/ekonomi/eko09.html </URL>
<DATE> 2002/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücrette IMF endişesi’ 
</HEADLINE>
<TEXT>

     ATİLLA ÖZSEVER 

     Asgari Ücret Tesbit Komisyonu, 1 Temmuzdan geçerli olacak yeni asgari ücretin tesbiti ile ilgili görüşmelere bugün başlıyor. Türk - İş Eğitim Sekreteri Salih Kılıç, görüşünü şöyle açıkladı 
     "Bu yıl başında, DİE, besin içi ve besin dışı harcamaları dikkate alarak asgari ücretin brüt 255 milyon lira olması gerektiğini bildirmişti. Ama IMF’nin telkiniyle asgari ücret brüt 222 milyon, net 163 milyon lira tesbit edildi. Yeni asgari ücretin de IMF’nin gölgesinde oluşacağını tahmin ediyoruz." 
     
     İşveren ne diyor 
     İşveren örgütü TİSK’in temsilcisi Nihat Yüksel ise temmuzdaki artışın geriye dönük altı aylık enflasyon ile şirketlerin ödeme sorunu ve hükümetin güçlendirme programı çerçevesinde saptanabileceğini belirterek, "Ocak - nisan döneminde enflasyon yüzde 10.2 oldu. İki aylığı da hesap ederek bir sonuca ulaşılabilir" dedi. 
     Salih Kılıç ise "En düşük devlet memurunun maaşı net 280 milyon lira. SSK primi alt sınırı 1 Temmuz’da 327 milyon lira olacak. Asgari ücrette bu durum dikkate alınmalı" diye konuştu. 
     



 EKONOMİ 


















</TEXT>
</DOC>
