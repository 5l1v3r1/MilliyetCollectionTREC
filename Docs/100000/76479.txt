<DOC>
<DOCNO> 76479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/04/son/sontur31.html </URL>
<DATE> 2002/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Karzai "İSAF komutasını Türkiye'nin yüklenmesine memnunum" 
</HEADLINE>
<TEXT>

     Afganistan Geçici Yönetimi Başkanı Hamid Karzai, Türkiye'nin ISAF Komutanlığını üstlenecek olmasından çok memnun olduklarını belirtirken, ISAF Komutanlığının güvenliği için güvence de verdi. 
     Hamid Karzai ve beraberindeki heyet, Başbakanlık'ta Başbakan Bülent Ecevit ve bazı bakanlar ile yaptığı görüşmeler sonucunda bir basın toplantısı düzenledi. 
     Başbakan Ecevit ve Hamid Karzai'nin ortak basın toplantasında iki ülke arasındaki çeşitli alanlarda işbirliğini geliştirme iradesi ortaya koydular. 
     Başbakan Ecevit, Türkiye'nin Afganistan'a öteden beri çok büyük bir önem verdiğini, özellikle Atatürk döneminde yapılan işbirliğini anımsatarak, "Afganistan'da umut verici bir rejim var. Bu yönetime katkıda bulunmayı görev sayıyoruz" dedi. 
     Türkiye'nin ISAF Komutanlığını üstlenmesi konusuna da değinen Eacevit, bu konuda görüşbirliğine varıldığını, Türkiye'nin bu görevi üstlenmesini Afgan dostların da istemiş olmasının memnuniyet verici olduğunu kaydetti. 
     Başbakan Ecevit, ISAF Komutası görevinin hangi koşullarda devralınacağı konusunda ABD ve İngiltere ile yapılan görüşmelerde büyük ölçüde görüşbirliğine varıldığını belirterek, Türkiye'nin bu görevi yerine getirmetten şeref duyacağını da vurguladı. 
     Afganistan'ın en büyük gereksinimlerinden birinin ulusal ordu ve olusal polisin kurulması olduğunu anımsatan Ecevit, Türkiye'nin bu konuda çok büyük deneyimlerinin olduuğunu belirterek, "Afgan dostlarımıza yardımcı olmaya hazırız" mesajını verdi. 
     Başbakan Ecevit, Türkiye'nin Afganistan'a her alanda katkıda bulunmayı görev saydığını belirtirken de, Türkiye ile Afganistan arasında işbirliği yapılacak konular arasında inşaat, eğitim ve sağlık konularını saydı. Bu konularda adımlar atılmaya başlandığına da işaret eden Ecevit, eğitime önem verdiklerini de kaydetti. Eğitim ve sağlık konularında çok yakın bir işbirliğini arzuladıklarını kaydeden Ecevit, şimdiden bazı Afgan doktorların eğitimi için Türkiye'ye davet ettiklerini, Türk doktorlarının da Afganistan'a gittiklerini bildirdi. 
     
     TÜRKİYE'YE GELMEYİ ÇOK İSTİYORDUM 
     Daha sonra söz alan Afganistan Geçici Yönetim Başkanı Karzai, Türkiye'ye çok gelmek istediklerini belirterek sözlerine başladı. Türk Afgan işbirliğinin bir örneği olarak Afganistan'da birçok askeri terimlerin Türkçe'den geldiğini kaydeden Karzai, "Türkiye'nin ISAF liderliğini üstlenecek olmasından dolayı çok memnunuz" dedi. Bu arada Türkiye'nin ISAF liderliğini üstlenmesine ilişkin olarak güvenlik kaygıları bulunduğunun anımsatılması üzerine Karzai, Türkiye'nin ISAF liderliğini üstlenmesi halinde güvenlik açısından herhangi bir endişe olmayacağını belirtti. Karzai, bir endişenin bulunmamasını, Türk gücünün yetişmiş komutanlar tarafından yönetilecek olmasına bağladı. Türk subayların ilk Afgan birliğini eğitecek olmasını da "Çok güzel" diye nitelendiren Karzai, dün bu eğitimi gerçekleştirecek bir Türk subayı ile görüştüğünü anlattı. 
     Karzai, Afgan ordusunu 60 kişilik ilk birliğinin eğitim için gerekli tüm giysilerinin Türkiye'nin verdiğine de dikkat çekti. 
     Bu arada Karzai, kendisinin ISAF Komutanlığı için Almanya'yı tercih ettiğini belirten bir gazetecinin sorusu üzerine, Türkiye'nin ISAF Komutanlığını üstlenmesinin ancak bu görevin Almanya tarafından reeddedilmesinden sonra gündeme geldiğini kaydederek, Almanlar istemeyince Türkiye'nin komutayı almasında memnuniyet duyacaklarını bildirdiklerini söyledi. 
     
     UYUŞTURUCU KAÇAKÇILIĞI İLE MÜCADELE 
     Ankara'da yapılan görüşmeler uyuşturucu kaçakçılığı ile mücadele konusu üzerinde de duruldu. Karzai, Ecevit ile haşhaşın uyuşturucu ticaretindeki rolünü konuştuklarını ve Türkiye'den kaçakçılğa karşı katkı istediğini anlattı. 
     Bunun üzerine söz alan Başbakan Ecevit, kendisinin Karzai'ye 1970 yıllarında haşhaşın yasadışı bir biçimde üretilmesini önleyen bir karar aldıklarını ve bu planının çok başarılı olduğunu anlattığını da bildirdi. 
     
     KARZAİ ECEVİT'İ DAVET ETTİ 
     Basın toplantısının sonunda Karzai, Ecevit'i Afganistan'a davet ettiğini açıklarken, "Sayın Ecevit'i ilk fırsatta Afganistan'a gelmesi için davet ediyoruz. Böylece Afgan halkının Türkiye'yi ne kadar sevdiğini görsünler" dedi. 
     






</TEXT>
</DOC>
