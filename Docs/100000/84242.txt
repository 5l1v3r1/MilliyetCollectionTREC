<DOC>
<DOCNO> 84242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/guncel/gun07.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaddafiler’in İstanbul turu 
</HEADLINE>
<TEXT>

     M. AKİF ERDEM İstanbul 

     Libya lideri Muammer Kaddafi’nin ikinci eşi Safiye ve kızı Dr. Ayşe Kaddafi, İstanbul’un tarihi ve turistik mek nlarını gezdi. 
     Ceylan Intercontinental Otel’de kalan Safiye ve Ayşe Kaddafi, önce Topkapı Sarayı’na, ardından da Ayasofya Müzesi’ne gitti. Ayşe Kaddafi, gazetecilerden rahatsız olunca yüzünü kapattı, fotoğrafının çekilmemesi için de sırtını döndü. Bir süre sonra rahat davranmaya başlayan Ayşe Kaddafi, sarı saçları, güneş gözlükleri, desenli blucini ve taşlı sandaletleriyle dikkat çekti. Siyah pantolon ve siyah - beyaz gömlek giyen Safiye Kaddafi de zaman zaman şalını çıkararak başı açık dolaşmayı tercih etti. Ayşe Kaddafi, Ayasofya Müzesi’nde annesinden ayrılarak otele döndü. 
     İstanbul’a İsviçre’den gelen Safiye ve Ayşe Kaddafi’nin, Türkiye’de 10 gün kalacakları ve çeşitli illeri gezecekleri belirtildi. 
     



 GÜNCEL 














</TEXT>
</DOC>
