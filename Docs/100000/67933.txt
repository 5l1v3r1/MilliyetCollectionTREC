<DOC>
<DOCNO> 67933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/16/siyaset/siy02.html </URL>
<DATE> 2002/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Lafı bırakın işe bakın 
</HEADLINE>
<TEXT>

Düzenlemelerden tatmin olmayan AB temsilcisi Verheugen, "Bunları ifade özgürlüğü ve işkencenin önlenmesi için uygulayın" dedi 
     ANKARA Milliyet 

     AB’nin Genişlemeden Sorumlu Üyesi Günter Verheugen, birliğin genişleme takvimini, Türkiye ve Kıbrıs için değiştiremeyeceğini belirtti. ODTÜ’de Türkiye - AB ilişkileri üzerine düzenlenen konferansta konuşan Verheugen, "Kıbrıs’ın AB üyeliğine" ilişkin daha önce yaptığı açıklamaların Ada’daki taraflardan birini çözümsüzlük konusunda cesaretlendirip cesaretlendirmediğinin sorulması üzerine, "Beğenin ya da beğenmeyin, uluslararası arenada Kıbrıs Cumhuriyeti yasal olarak adayı temsil ediyor" dedi. 
     
     Denktaş’ı beklemeyiz 
     "Denktaş ve Klerides’in anlaşmasını beklemek durumunda değiliz" diye konuşan. Verheugen, "Parlamento’da 3 Ekim 2001’de kabul edilen önemli değişiklikler, şimdi Türk halkının yararlanabilmesi için uygulamaya dökülmelidir. Bu, özellikle ifade özgürlüğü, işkencenin önlenmesi ve Türkçe dışındaki dillerin kullanımı konuları için geçerlidir" ifadesini kullandı. 
     TBMM’nin kabul ettiği Uyum paketinin içeriğini "Avrupa standartlarının gerisinde bulduklarını" söyleyen Verheugen, şöyle devam etti "İfade özgürlüğü ve başka hükümlerde, Türkiye’nin, Kopenhag ölçütlerine tam olarak uyumlaşacak yeni girişimlerde bulunmasını bekliyoruz. Türkiye’nin tam üyelik müzakerelerine başlayabilmesi, AB katılım kriterlerini uygulamakta göstereceği yeteneğe bağlı." 
     



 SİYASET 











</TEXT>
</DOC>
