<DOC>
<DOCNO> 90155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/16/yazar/temelkuran.html </URL>
<DATE> 2002/06/16/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Devletl bedenleriniz sizin 
</HEADLINE>
<TEXT>

Siz de her sabah, tıpkı Ecevit gibi, patronunuza hafif tertip sağlık gösterileri yapmaktasınız. Ecevit kadar olmasın, siz de kamusal bir şeysiniz 
     Merdivenlerin başında ağır ağır belirdi. Bedenini halkına gösterdi. Beden h l ayakta ve yaşıyordu. Böylece bedeniyle onun bedeninin yerini almak isteyenleri bir süreliğine susturdu. İktidar onun bedeniydi. Devlet onun etinde temsil ediliyordu ve et yerli yerindeydi. 
     Ecevit merdivenlerin başında spor gömleği ve pantolonuyla dururken olanlar, sanki eski bir dile ve zamana aitmiş gibiydi. Savaşın ortasında ölüm döşeğindeki kralın, askerlerin şevki kırılmaması için son kez kısa bir nutuk atması gibi... 
     Peki bir insanın ölümünden nasıl bu kadar kolay, bu kadar gazetelerde boy boy manşetlerle apaçık bahsedilebiliyor Neden onun hastalıkları, herhangi bir insanın hastalığının yaratacağı hassasiyeti yaratmıyor kalabalıklarda Televizyon haberlerinde herhangi birinin sakatlığı için gözyaşları dökebilen bir toplum, yıllardır öyle ya da böyle tanıdığı bu adam için gözyaşı dökmek şöyle dursun, onun ölümünden dolar kurunun seyrini belirleyecek bir konjonktürel mesele olarak söz edebiliyor 
     
Öldürelim mi öldürmeyelim mi      Abdullah Öcalan’ın bedeni var sonra. Bir adaya kapatılmış bir beden olarak Öcalan. Hassasiyeti, birilerinin ona "sayın" deyip dememesinin ölüm kalım meselesi haline gelecek kadar artırılmış et. Bir ülkenin siyasi geleceğinin onun nefes almasına veya almamasına bağlanması, onun bedeninin ulusal bir intikamın nesnesine dönüştürülüp aslında tersine bir hareketle kutsallaştırılması. Bütün "büyük adamların", masanın başına toplanıp "Öldürelim mi öldürmeyelim mi " diye tartıştıkları, üzerinde karmaşık formüller geliştirdiği bir beden o da. Onun ölümü de tıpkı Ecevit’inki gibi, elbette tam tersi biçimde, beklenen veya istenmeyen bir devlet tasarrufu. Pazarlık konusu bir et, siyasi manevra kerterizi bir beden 
     Bülent Ecevit ve Abdullah Öcalan’ın bedenleri kamusallaşan insan bedeninin son perdesi çünkü. Etin sadece insana değil kamuya ait olduğu bir düzende kendilerine ait bir santimetrekare etleri kalmamış iki adam onlar. 
     
İki kağıt arasında      Hayat nedir Siz istediğiniz kadar görkemli yaşayabilirsiniz ama devlet için siz doğum kağıdıyla veraset ilamı arasında geçen bir süresiniz O süre içinde var olan bir birim. Siz, kendinize ait olduğunuz kadar, kimi kez daha da fazla devlete aitsiniz. Toplam nüfusta bir kafa sayısısınız siz. İntihar etmeniz bu yüzden suç. Çünkü devletin bedeniniz üzerindeki mülkiyetini ve iktidarını hiçe sayarak, onun toplam nüfusundan bir kişi eksiltme inisiyatifini gasp etmiş olursunuz. Söylenen askeri marşlarda bir ses daha, ülke savunmasında bir silah dahasınız, gayrı safi milli hasılada bir üretken birim daha. Sistem için siz, hem mal hem emek hem de sermayesiniz. Yatırımlar yapılıyor size, çalışmanız bekleniyor ve sonra bir değer olarak tıpkı bir mal gibi yüksek ve düşük fiyatlara alıcı buluyorsunuz. Değer üreten beden, emek üreten et ve nihayetinde artı değersiniz. Bu yüzden, aslında siz de her sabah, tıpkı Ecevit gibi, patronunuza hafif tertip sağlık gösterileri yapmaktasınız 
     "İşim sağlığıma sağlık katıyor Bakınız ne kadar zindeyim, işime dört elle sarılmış vaziyetteyim" demektesiniz durmadan. Ecevit kadar olmasın, siz de kamusal bir şeysiniz 
     Sizin ölümünüz de basbayağı kamusal. Öyle hiç kimselere haber vermeden ölemezsiniz. Nüfustan bir kafa eksildiğini devlet dairelerine bildirmelisiniz. Bir kafa düşülmeli nüfus kayıtlarından ve acıdan ziyade mallarınızla ilgilenmeli sizi sevenler... 
     Büsbütün kamusal beden 
     Ecevit’in de Öcalan’ın da kendilerine ait bir dirhem etleri yok artık. Kamusallık yükü onların bedeninde insan bedeninin taşımayacağı kadar ağırlaşmış durumda. Ecevit bu yüzden ağır yürüyor belki. Öcalan’ın bedeninin bir yerde, hiç kimselere değmeden bile var olması "yetmiyor". 
     Siz ise her gün patronunuzun gözüne bakıyorsunuz güçten düşmediğinizi göstermek için. Hasta olduğunuz, biraz uzun sürdüğü zaman siz de bir merdivenden ağır ağır yürüyüp "iş yapabilir" olduğunuzu göstermek zorundasınız. İşten atıldığınızda siz de kağıt üzerinde eksilen bir kafasınız 
     
     







Geçti Bor’un pazarı sür eşeği Niğde’ye... 


Mülakat sorusu 


Çiller ittifaka karşı 


İstanbul Sanat ve Kültür Vakfı’yla 30 yıl... 


Kırmızı bisiklet 


Müziğin helali haramı olur mu 


Dünya bu kapağın altındadır 


Falih Rıfkı’yla Pazar Sohbeti... 


Datça Fazıl Say’ı bekliyor 


Şirketinizi Ecevit yönetsin ister miydiniz 


Devletl bedenleriniz sizin 


Çiftlik’ olarak mı kalacağız 'ülke' mi olacağız 


Altın Yüzük Şehirleri 


Zinciri boş bırakmak veya Kaloma 


</TEXT>
</DOC>
