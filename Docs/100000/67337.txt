<DOC>
<DOCNO> 67337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/13/ekonomi/eko10.html </URL>
<DATE> 2002/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İnterbank’ın paraları getirilemedi 
</HEADLINE>
<TEXT>

Fon’un, İnterbank yöneticilerinin yurtdışındaki paralarını getirme girişimi sonuçsuz kaldı 
     TMSF tarafından el konulan ve daha sonra birleştirilerek kapatılan İnterbank’ın yöneticilerinin yargılandığı davada alınan, sanıkların yurt dışındaki banka hesaplarına el konulmasına dönük karardan sonuç alınamadı. 
     Devlet Bakanı Kemal Derviş bir yazılı soru önergesini yanıtlarken, Şişli 3’üncü Asliye Ceza Mahkemesi’nin sanıkların İsviçre, İrlanda, ABD, Kıbrıs, Jersey Adaları, İngiltere, Bahama ve Virgin adalarındaki bankalarda bulunan hesaplarına el konulmasını kararlaştırdığı belirtildi. Ancak, ABD ve İsviçre, Bahama, Virgin ve Jersey Adaları ile İngiltere’den yanıt alınamadı. İrlanda talebin hükümet adına gelmesini istedi. Magosa, Lefke, Girne ve Güzelyurt mahkemeleri ise dosyaları eksik buldu. 
     Bu arada TMSF’ce el konulan 19 bankaya aktarılan kaynak tutarının yaklaşık 24 katrilyon lira olduğu bildirildi. 
     



 EKONOMİ 
























</TEXT>
</DOC>
