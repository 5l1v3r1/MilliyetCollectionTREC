<DOC>
<DOCNO> 63780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/soneko13.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi kartlarından vazgeçemiyoruz.. 
</HEADLINE>
<TEXT>

     Visa MasterCard kredi kartlarıyla 2001 yılında yurtiçinde yapılan alışveriş ve nakit avans tutarı, 15.1 
     katrilyon liraya ulaştı. 
     Bankalararası Kart Merkezi'nden BKM yapılan açıklamaya göre, 1 Ocak-31 Aralık 2001 tarihleri arasında turistlerin kullanımı dahil söz konusu kartlarla yapılan alışveriş tutarı 12 katrilyon 679 trilyon lira, nakit-avans kullanımı da 2 katrilyon 449 trilyon lira oldu. 
     Ocak-Aralık 2001 döneminde BKM üyesi bankaların ihraç ettikleri Visa MasterCard kredi kartları ile yurtiçi ve yurtdışında yapılan işlemlerin tutarı da, 14 katrilyon 298 trilyon lira oldu. İşlem sayısı ise 508 milyon adete ulaştı. 
     Yabancı bankalara ait Visa MasterCard kredi kartlarıyla yapılan 298 katrilyon 7 trilyon liralık işlem tutarıyla Türkiye'ye 195 milyar 
     4 milyon dolar döviz girdisi sağlandı. 2000 yılında sağlanan döviz 
     girdisi ise 229 milyar 8 milyon dolar olmuştu. 
     İstatistiklere göre, yurtiçi ve uluslararası kartların toplamı 13 milyon 996 bin 806 adet, banka kartlarının toplamı da 31 milyon 656 bin 944 adet olarak gerçekleşti. 
     31 Aralık 2001 tarihi itibariyle Türkiye'de kullanılan otomatik 
     vezne makinaları ATM sayısı 12 bin 127 adede, işyerlerinde kullanılan satış noktası terminalleri POS sayısı da 364 bin 636 adede ulaştı. Bu arada, 2001 yılının Ekim-Kasım ve Aralık döneminde ise Visa-MasterCard kredi kartlarıyla yurtiçinde yapılan alışveriş ve nakit-avans tutarı, 4 katrilyon 438 trilyon lira oldu. Geçen yılın aynı dönemine göre, 2001 yılının son çeyreğinde işlem adetlerinde yüzde 4.89 ve işlem tutarlarında da yüzde 42.27 oranında artış sağlandı. Aynı dönemde BKM üyesi bankaların ihraç ettikleri Visa-MasterCard kredi kartlarının yurtiçi ve yurtdışında kullanım tutarı 4 katrilyon 289 trilyon lira olarak gerçekleşirken, yabancı bankalara ait Visa-MasterCard kredi kartlarının yurtiçinde kullanımı sonucu da Türkiye'ye 1 milyar 81 milyon dolarlık döviz girdisi sağlandı. 
     






</TEXT>
</DOC>
