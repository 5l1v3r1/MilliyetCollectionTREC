<DOC>
<DOCNO> 57954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/sonspo04.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın emektarı Recep'ten sessiz veda... 
</HEADLINE>
<TEXT>

     Türk futboluna uzun yıllar başarıyla hizmet eden milli futbolcu Recep Çetin, futbola sessiz sedasız veda etti. 
     Futbola Sakaryaspor'da başlayan, Boluspor'da göze batan ve Beşiktaş'ta kariyerinin zirvesine çıkan yıldız futbolcu, 65'i A 
     Milli Takım olmak üzere, toplam 110 kez milli formayı giydi. 
     Sakaryaspor genç takımında oynadıktan sonra 1983-84 sezonunda Boluspor transfer olan deneyimli savunma oyuncusu, 1987-88 sezonunda geldiği Beşiktaş'da toplam 12 yıl forma giydi ve pek çok kupa sevinci yaşadı. Daha sonra Trabzonspor'a transfer olan ve 1 sezon da bordo-mavili formayı giyen milli futbolcu, 2 sezon hizmet etiği İstanbulspor forması altında yeşil bahalardan koptu. 
     Uzun futbol yaşamında 12 teknik adamla çalışma fırsatı bulduğunu söyleyen Recep Çetin, ''Artık bırakmanın zamanı gelmişti. Futbol yaşamımda kimseyle bir sorunum olmadı. Dürüst başladım, dürüst bitirdim. Hedefim bundan sonra Türk futboluna teknik adam olarak hizmet etmek'' diye konuştu. 
     36 yaşındaki milli futbolcu, Beşiktaş Kulübü'nün jübile yapması 
     için talepte bulunduğunu, ama kendisinin bunu istemediğini söyledi. 
     






</TEXT>
</DOC>
