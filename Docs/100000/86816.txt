<DOC>
<DOCNO> 86816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/29/son/sonspo22.html </URL>
<DATE> 2002/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman çalışanlar Dünya Kupası maçlarını izleyemeyecek 
</HEADLINE>
<TEXT>

     Almanya'da, Dünya Kupası Finalleri süresince şirketlerin çoğunda ''televizyon seyretmenin'' yasaklanacağı bildirildi. 
     Wirtschaftswoche adlı haftalık ekonomi gazetesinin yaptığı bir kamuoyu araştırması, Almanya'daki şirketlerin yüzde 84'ünün Dünya Kupası Finalleri karşılaşmaları sırasında televizyon yasağı getireceğini ortaya koydu. 
     Şirketlerin yüzde 16'lık kısmının ise çalışanların bazı maçları ya da hepsini seyretmelerine izin vereceği belirtildi. 
     Berliner Kurier gazetesi, yöneticisinden izin almadan maç izlerken yakalanan bir şirket çalışanının maaşının kesilebileceği, ya da işten çıkartılabileceği uyarısında bulundu. 
     Berlin'deki şirket ve mağaza yöneticilerinin çoğunun da maç seyredilmesine izin vermeyeceğine işaret edilen haberde, Karstadt Sport adlı mağaza müdür Michael Holtfrerich'in ise ''İşlerini ihmal etmedikleri sürece çalışanlarımız maçlara arada bir göz atabilirler'' şeklinde konuştuğu kaydedildi. 
     





</TEXT>
</DOC>
