<DOC>
<DOCNO> 84223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/ekonomi/eko01.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
1 haftada 2.7 milyon şişe newline bira sattılar... 
</HEADLINE>
<TEXT>

Athena konserleriyle gençlere tanıtılacak olan Tuborg’un yeni birası Pilsener satış rakamlarıyla şaşırttı 
     EKONOMİ SERVİSİ 

     Türk Tuborg, bütün dünyada içilen Tuborg Pilsener’i Türk pazarına sundu. 2001’de Carlsberg birayı pazara süren Türk Tuborg bu yıl da Tuborg Pilsener ile pazara girdi. Tuborg Pilsener, piyasaya çıktığı 6 Mayıs’tan itibaren ilk yedi günde 1.2 milyon litrelik 2.7 milyon adet şişe - kutu satışa ulaştı. 
     Türk Tuborg Başkanı Ercüment Berilgen, önceki akşam Athena konseri ile tanıtımı yapılan Pilsener için yıl sonu satış rakamını 14 milyon litre 32 milyon şişe - kutu olarak belirlediklerini söyledi. Berilgen, Türk Tuborg’un, Pilsener, Special ve Gold markalarından oluşan ürün ailesi için 2002 yıl sonu hedefini de 345 milyon adet şişe - kutu olarak açıkladı. 
     Tuborg Pilsener lansmanı için anlaşmaya varılan Athena, yaz ayları boyunca yapacağı Türkiye turnesinde vereceği konserlerde Tuborg Pilsener’i tanıtacak. 
     Türk Tuborg Bira ve Malt Sanayii AŞ, Yaşar Holding tarafından, Danimarka’nın ünlü bira kuruluşu Tuborg Breweries Ltd. ortaklığı ile 1967 yılında İzmir - Pınarbaşı’nda kuruldu. 1969 yılının başlarında üretime başlayarak, "Tuborg"u piyasaya sunan Türk Tuborg Fabrikası, bugün yılda 36 bin ton malt ve 300 milyon litre bira üretim kapasitesine sahip. 
     



 EKONOMİ 





















</TEXT>
</DOC>
