<DOC>
<DOCNO> 62173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/son/sondun03.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Altına hücum... Uzayda 7 milyar trilyonluk altın saptandı 
</HEADLINE>
<TEXT>

     Amerikalı astronomların, samanyolunda bulunan yaşlı bir yıldızda, 7 milyar trilyon dolar değerinde altın saptadıkları bildirildi. 
     Uzayda bulunan altınların değerinin sayılarla ifadesi olmadığı için bilim adamları 7 milyar trilyon dolar demeyi tercih etti. 
     Amerikan Astronomlar Kuruluşunun Genel Kurulu'nda açıklamada bulunan astronom Timoty C. Beers, 20 yıldan beri BD 17 3248 adındaki yıldız üzerinde araştırma yaptıklarını belirterek, uzun bir süreden beri harcadıkları çabaların nihayet meyvesini verdiğini kaydetti. 
     İlk kez dünyanın dışında bir yıldızda altın saptandığına değinen araştırmacılar, ayrıca yıldızda gümüş, platin ve uranyum gibi radyoaktif elementler belirlediklerini ifade ettiler. 
     Hubble ve Hawaide Keck teleskopu ile elde edilen bulgular ışığında yıldızın yaşını saptadıklarını belirten astronomlar, bu sayede samanyolunun yaşını da belirleyebildiklerini açıkladılar. 
     BD 17 3248 yıldızının samanyolunun oluşumundan yarım milyon yıl sonra, yani 15 milyar yıl önce formlaşmaya başladığı kaydedildi. 
     Güneşin ise, sadece 5 milyar yıl önce formlaştığı biliniyor. 
     Yıldızda bulunan altın ve diğer madenlerin, samanyolunun oluştuğu zamanlarda dev cüsseli yıldızların patlaması sonucunda meydana geldiği belirtiliyor. Astronomlar, hemen her yıldızda aynı miktarda altın ve diğer madenlerin bulunduğunu düşünüyor. 
     






</TEXT>
</DOC>
