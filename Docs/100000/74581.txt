<DOC>
<DOCNO> 74581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/guncel/gun03.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan nerede, biz oradayız 
</HEADLINE>
<TEXT>

Sağlık kampanyasına ev sahipliği yapan Bakan Durmuş, tanıtım toplantısını üçüncü sıradan izleyince konuklar da ona uydu. Birinci sıraya oturmaya kimse cesaret edemedi 
     AYŞEGÜL AYDOĞAN İstanbul 

     Sağlık Bakanı Osman Durmuş, kendi Bakanlığı tarafından başlatılan "Anne ve Çocuk Ölümlerini Önleme Programı" kampanyasının tanıtım toplantısında ilginç manzaralar yaşanmasına neden oldu. Durmuş, toplantı için protokol düzeni belirlenmediğini öğrenince, ilk sıra yerine üçüncü sıradaki bir koltuğa yerleşti. Ancak herkes Durmuş’un yakınına oturmak için ikinci, üçüncü ve dördüncü sıralara yerleşince, birinci sıra bir anda bomboş kaldı. 
     
     Duru öne oturacaktı 
     Toplantıya katılan konuklardan Hülya Koçyiğit, Nükhet Duru, İzzet Altınmeşe, Fenerbahçeli Johnson ve Oktay, toplantıyı Durmuş’un bir önündeki sıradan izledi. Aslında aralarında Nükhet Duru’nun da bulunduğu bazı davetliler birinci sırayı boş görünce oraya oturmak istedi, ancak bakanın üçüncü sırada oturduğunu fark edince hemen bu fikirlerinden vazgeçtiler. Toplantıda her yıl kaybedilen bebek sayısının, Marmara Depremi’nde ölenlerin üç katını bulduğu açıklandı. 
     



 GÜNCEL 


















</TEXT>
</DOC>
