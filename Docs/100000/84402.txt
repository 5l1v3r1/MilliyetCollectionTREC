<DOC>
<DOCNO> 84402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/son/sontur04.html </URL>
<DATE> 2002/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Isınmak için mangal yakan karı-koca zehirlendi... 
</HEADLINE>
<TEXT>

     Kütahya'nın Simav İlçesi'nde, ısınmak amacıyla mangal kullanan yaşlı çift, çıkan gazdan zehirlendi. Olayda, 61 yaşındaki Kadriye Tok yaşamını yitirirken, eşi Nurullah Tok yoğun 
     bakıma alındı. 
     Alınan bilgiye göre, Tabakhane Mahallesi'nde oturan yaşlı çift, Kadriye Tok'un ekmek fırınından getirdiği kömürü mangala koyarak ısınmak istedi. Mangal yanarken uykuya dalan yaşlı çift, çıkan gazdan zehirlendiler. 
     Olay, yaşlı çiftin evden çıkmamalarından şüphelenen komşularının, eve girmesiyle ortaya çıktı. Olayda, 61 yaşındaki Kadriye Tok yaşamını yitirirken, 62 yaşındaki Nurullah Tok, baygın vaziyette Simav Devlet Hastanesi'ne kaldırılarak yoğun bakıma alındı. 
     





</TEXT>
</DOC>
