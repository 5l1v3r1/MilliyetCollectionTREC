<DOC>
<DOCNO> 76802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sondun19.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinliler Araplardan İsrail ile ilişkilerini kesmelerini istedi 
</HEADLINE>
<TEXT>

     Filistin Ulusal Konseyi parlamento Başkanı Salim Zaanun, Arap ülkelerinden İsrail ile ilişkilerini kesmelerini istedi. 
     Arap Parlamentolararası Birlik'in Kahire'deki toplantısında konuşan Zaanun, Arap ülkelerinin İsrail hükümetiyle diplomatik, ekonomik ve kültürel ilişkilerini kesmesini arzu ettiklerini söyledi. 
     
     Mübarek Faysal görüşmesi 
     Bu arada, Kahire'de yapılacak Arap dışişleri bakanlarının olağanüstü toplantısından önce, Mısır Cumhurbaşkanı Hüsnü Mübarek ile Suudi Dışişleri Bakanı Suud El Faysal, Kızıldeniz kıyısındaki Şarm El Şeyh kentinde biraraya geldi. 
     Mısır Cumhurbaşkanlığı kaynakları, görüşmede, İsrail'in Batı Şeria'da Filistin topraklarına düzenlediği saldırının ele alındığını bildirdiler. 
     Mübarek-El Faysal görüşmesiyle ilgili başka açıklama yapılmadı. 
     






</TEXT>
</DOC>
