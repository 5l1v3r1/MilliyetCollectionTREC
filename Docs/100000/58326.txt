<DOC>
<DOCNO> 58326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sonspo06.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yozgat'ta Preko yok, yeni transfer Antti sahada... 
</HEADLINE>
<TEXT>

     Yimpaş Yozgatspor, geçen sezon ilk 2 dakikaya 2 gol sığdırıp sahasında 4-2 yendiği Galatasaray ile bu sezon ligde yapacağı ilk maçın hazırlıklarını tamamlayarak, maç saatini beklemeye başladı. 
     Hasta olan Preko'nun kadroya dahil edilmediği kırmızı-siyahlı ekipte, Finlandiya'nın FC Jazz takımından transfer edilen Antti Sumiala'nın lisans işlemleri tamamlandı. 
     Teknik direktör Rasim Kara, "Galatasaray'ı kendi silahıyla vurmak istiyoruz. 4-4-2 oyun düzeniyle sahaya çıkacak olan ekibimizde, Selim sarkık libero oynarken, orta alanda üstünlük kurmaya çalışacak" dedi. 
     Preko'nun, rahatsızlığı nedeniyle forma giyemeyeceği maçta, hafif sakatlığı bulunan Hamza'nın durumu maç saatinde belli olacak. 
     Kırmızı-siyahlı ekibin yarın Galatasaray karşısına şu muhtemel 11 ile çıkması bekleniyor 
     Diallo, Selim, Özgür, Yaw, Cihat, Savaş, Cengizhan, Hamza İlker , Cem, Arben, Antti. 
     






</TEXT>
</DOC>
