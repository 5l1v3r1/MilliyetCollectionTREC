<DOC>
<DOCNO> 76217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/soneko29.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mart ayının zam şampiyonu domates... 
</HEADLINE>
<TEXT>

     Devlet İstatistik Enstitüsü DİE 
     verilerine göre, domates Şubat ayında olduğu gibi geçen ayda zam şampiyonu domates oldu. Geçtiğimiz ay domates fiyatı yüzde 24.5 oranında artarken, yumurta fiyatları yüzde 11 oranında geriledi. DİE verilerine göre, geçen ay röntgen ücreti yüzde 22.8, noter ücreti yüzde 17.1, dana eti yüzde yüzde 14.9, hastane yatak ücreti yüzde 10.9, balık yüzde 9.7, elma yüzde 8.5 oranında arttı. Aynı dönemde, tavuk eti yüzde 7.2, sarmısak yüzde 6.9, dışarda yenilen yemekler yüzde 6.7, ameliyat ücreti yüzde 6.5, benzin yüzde 4, mazot yüzde 3.6, bisküvi yüzde 3, beyaz peynir yüzde 2.7, belediye suyu yüzde 2.5, şampuan da yüzde 2.3 oranında yükseldi. Mart ayında, motor yağı ve erkek ayakkabı tamiri yüzde 0.9, gündelikçi ve bayan berberi yüzde 0.8, kahve ve elbise temizleme ücreti yüzde 0.5, nakliye ücreti, araçların tamir ve bakımına ödenen ücret ile şehirlerarası otobüs ücreti yüzde 0.4, çamaşır deterjanı ise yüzde 0.2 oranında arttı. Geçen ay fiyatı en fazla düşen ürün ise yüzde 11 ile yumurta oldu. Mart ayında, çocuk botu fiyatları yüzde 3.5, mercimek yüzde 3.2, mücevher yüzde 2.9, margarin yüzde 2.8, mısırözü yüzde 2.4, ayçiçek yağı yüzde 2.1, erkek kazağı yüzde 1.8, erkek pardesü yüzde 0.9, bayan kaban fiyatı da yüzde 0.8 oranında azaldı. 
     
     Yıllık bazda şampiyon 
     Yıllık bazda ise sarmısak fiyatı yüzde 477.4'lük artış kaydetti. 
     Bu dönemde, domates fiyatı yüzde 260.1, ayçiçek yağı fiyatı yüzde 173.1, mısırözü fiyatları yüzde 169, bebek bezi fiyatları yüzde 133.7, 
     elma fiyatları yüzde 133.3, yumurta fiyatları yüzde 127 oranlarında arttı. Aynı dönemde, balık yüzde 22.7, bayan berberi fiyatları yüzde 27.3, dana eti fiyatı yüzde 30.7, zeytin fiyatı yüzde 38.4, elbise temizleme ücreti yüzde 38.6 oranlarına yükseldi. 
     






</TEXT>
</DOC>
