<DOC>
<DOCNO> 80377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/soneko33.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası anketinde TÜFE beklentisi 37'ye indi 
</HEADLINE>
<TEXT>

     Merkez Bankası Beklenti Anketi'ne göre, yılsonu uygun ortalama enflasyon beklentisi, Tüketici Fiyat Endeksi TÜFE bazında yüzde 37'ye indi. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçlarına göre, Nisan ayının ilk yarısında yapılan ankette yüzde 29.6-55 aralığında seyreden yılsonu TÜFE öngörüsü, Nisan ayının ikinci tahmin sonuçlarında yüzde 25.2-78 aralığında gerçekleşti. 
     Daha önce yüzde 39.2 olan yılsonu uygun ortalama enflasyon beklentisi yüzde 37'ye geriledi. Nisan ayı anketinde TÜFE'ye göre enflasyon beklentisi yüzde 1-4.8 aralığında seyrederken, uygun ortalama yüzde 2 oldu. 
     Nisan ayının ilk anket sonuçlarına göre, enflasyon beklentisi yüzde 1-3.5 aralığında seyredeceği, uygun ortalamanın ise yüzde 2 olacağı öngörülmüştü. 
     
     TÜFE beklentisi 
     Nisan ayının ikinci anket sonuçlarına göre, 2 ay sonrası için öngörülen TÜFE beklentisi ile uygun ortalamada artış yaşandı. Buna göre, Nisan ayının ilk anket sonuçlarında, yüzde 0.1-2.5 aralığında seyreden iki ay sonrasının TÜFE beklentisi, Nisan ayının ikinci anket sonuçlarında yüzde 0.1-8 aralığında belirlenirken, uygun ortalamada yüzde 1.4'den yüzde 1.5'e çıktı. 
     Gelecek 12 aylık dönemin TÜFE beklentisi yüzde 22-59 aralığında gerçekleşirken, uygun ortalama yüzde 35'e indi. 
     Bu oranlar Nisan ayının ilk anket sonuçlarına göre sırasıyla yüzde 25-47.7 aralığı ile yüzde 35.6 olarak öngörülmüştü. 
     Anket sonuçlarına göre, Nisan ayının ikinci anketinde ilkine göre, cari ayın bileşik faiz orantısı beklentisinde düşüş yaşandı. 
     Buna göre Nisan ayının ilk anket sonuçlarına göra yüzde 51-65 aralığında seyretmesi öngörülen cari ayın bileşik faiz beklentisi Nisan ayının ikinci döneminde yüzde 49-63'e inerken, uygun ortalamada yüzde 56.9'dan yüzde .5'e indi. 
     Yıl sonu basit faiz beklentisi,ikinci anket sonuçlarına göre yüzde 30-50 aralığında, uygun ortalamada yüzde 39.6 aralığında gerçekleşti. 
     Basit faiz beklentisi, Nisan ayının ilk anket sonuçlarında, yüzde 30-50 aralığında ve uygun ortalamanın da yüzde 41.1 olması 
     öngörülmüştü. 
     Yılsonu bileşik faiz orantısı beklentisi, Nisan ayının ilk anketine göre gerileme yaşandı. Buna göre yüzde 32-60 aralığında seyreden yıl sonu bileşik faiz oranı beklentisi yüzde 25-57 oldu. Aynı dönemde uygun ortalama yüzde 47'den yüzde 44.7'ye indi. 
     
     Döviz kuru beklentisi 
     Bankalararası döviz piyasası dolar kuru çerçevesinde, cari aysonu dolar kuru beklentisinde de, Nisan ayının ikinci yarısında ilk yarı anket sonuçlarına göre artış yaşandı. 
     Buna göre Nisan ayının ilk anket sonuçlarında 1,275.000- 1,700.000 aralığında seyreden bankalararası döviz kuru beklentisinin 1,275.000-1,750.000 aralığında gerçekleşeceği öngörüldü. Aynı dönemde 
     uygun ortalama ise 1,350.4 liradan 1,328.2'ye indi. 
     Ankete katılanlar, yıl sonu dolar kurunun 1,520.000-2,295.000 aralığında seyredeceği ve uygun ortalamanın da 1,750.000lira olacağı beklentisini dile getirdiler. 
     Nisan ayınının ilk anket sonuçlarına göre,yıl sonu dolar kuru beklentisi 1,200.000-2,100.00 lira aralığında, uygun ortalamanın da 1,778.000 lira olacağı tahmin edilmişti. 
     
     Büyüme beklentisi 
     Ankete katılanlar ayrıca, yılsonu GSMH'sinin yüzde 0.2 ile yüzde 6 aralığında, uygun ortalamanın da yüzde 2 olacağını öngördüler. 
     Bu oranlar Nisan ayının ilk anketinde sırasıyla yüzde -1.9 ile yüzde 6 ve yüzde 2.1 olarak belirlenmişti. 
     Katılımcılar, Nisan ayının ilk anketinde olduğu gibi, yılsonu cari işlemler dengesinin - eksi 4 milyar ile 7 milyar dolar arasında seyredeceğini öngörürken, Nisan ayında verilerin dağılımının çok düzensiz olması nedeniyle uygun ortalama hesaplanamadı. 
     Beklenti anketi, tüketici enflasyonu, faiz oranları, döviz kuru, cari işlemler dengesi ve GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     





</TEXT>
</DOC>
