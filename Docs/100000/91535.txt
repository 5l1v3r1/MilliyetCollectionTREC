<DOC>
<DOCNO> 91535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/spor/spo08.html </URL>
<DATE> 2002/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
SERVET KAPIDA 
</HEADLINE>
<TEXT>

Tarihe adını altın harflerle yazdıran Milli Takım oyuncuları süper prim alacak. Ulusoy, rakam konusunda açıklama yapmazken, "Bakalım devlet bize ne verecek" diye konuştu 
     Açık çek bekliyor 
     DÜNYA Kupası finallerinde ilk turu geçerek 75’er bin dolar prim kazanan, ardından çeyrek final vizesi alarak bu rakamı toplam altı milyon dolara çıkaran Ay - Yıldızlı futbolcuları küçük bir servet bekliyor. Oyunculara açık çek veren ve astronomik prim ödemeyi vaaden Futbol Federasyonu Başkanı Haluk Ulusoy, şampiyonanın bitimini beklediklerini ve bu nedenle şimdilik kesin rakamı açıklamayacağını söyledi. 
     
     FIFA’dan 9 trilyon 
     TÜRKİYE’YE tarihi bir başarı getiren oyuncuların emeklerinin karşılığını alacaklarını belirten Ulusoy, "Bakalım devlet bize ne verecek. Onu bir görelim. Ondan sonra futbolcularımıza vereceğimiz primi açıklarız" ifadelerini kullandı. Bu arada Dünya Kupası’nda ilk dört takım arasına giren A Milli Takım, bu başarısından dolayı FIFA’dan da toplam 9 milyon İsviçre frangı Yaklaşık 9 trilyon lira alacak. 
     
Baba Ulusoy’dan ekstra prim      MİLLİ Takım’ı izlemek için Japonya’ya giden Başkan Haluk Ulusoy’un babası Saffet Ulusoy, Ay - Yıldızlı futbolculara 300 bin dolar prim vereceğini açıkladı. Ailesiyle birlikte Senegal maçını izleyen Ulusoy, "Bu gece uyumak yok. Hep birlikte zaferimizi kutlayalım. Milli Takım’a her şey helal olsun" ifadelerini kullandı. 
     



 SPOR 






























</TEXT>
</DOC>
