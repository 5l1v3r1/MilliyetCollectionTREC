<DOC>
<DOCNO> 93211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/guncel/gun06.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Liselilere türban affı geliyor 
</HEADLINE>
<TEXT>

     YILDIZ YAZICIOĞLU Ankara 

     Türban nedeniyle devamsızlıktan sınıfta kalan imam hatiplilere getirilmesi düşünülen telafi eğitimi hakkı, Anayasa’nın eşitlik ilkesi gereğince devamsızlıktan kalan tüm lise öğrencilerine tanınacak.Tüm ortaöğretimde devamsızlıktan kalan öğrenci sayısına ilişkin veriler bu ay içinde derleneceği için bu telafi programı ancak ağustos ayında yapılabilecek. 
     Eğitim - öğretim yılı sona ermesine karşın Türkiye genelindeki istatistikler, temmuz ayı sonuna kadar Milli Eğitim Bakanlığı’na ulaşacak. Devamsızlıktan kalan öğrenci sayısına göre, bu telafi eğitim programında ders verecek öğretmen sayıları belirlenecek. Eylül ayında 2002 - 2003 eğitim - öğretim yılı başlamadan önce telafi programına katılan öğrenciler, sınavlarda başarılı oldukları takdirde sınıfı geçmiş kabul edilecekler ve ortaöğretimde yıl kaybetmiş olmayacaklar. 
     



 GÜNCEL 
















</TEXT>
</DOC>
