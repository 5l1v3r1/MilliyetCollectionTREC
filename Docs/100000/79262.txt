<DOC>
<DOCNO> 79262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/19/son/sondun16.html </URL>
<DATE> 2002/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıç Senegalli sanığa İspanyolca öğrenme cezası verdi 
</HEADLINE>
<TEXT>

     İspanyol yargıç, korsan CD sattığı gerekçesiyle mahkemeye çıkarılan Senegalli göçmene İspanyolca öğrenme cezası verdi. 
     İspanya'nın güneyindeki Granada kentinde oturan 18 yaşındaki sanığa ticareti öğrenme cezası da veren Yargıç Emilio Calatayud, ''yaşamak için korsan müzik CD'si satması yerine, onun başka bir şeyler yapmasını istiyorum'' dedi. 
     Genç soyguncaya İspanyolca okuma ve yazmasını emreden ve aksi takdirde hapis cezası vereceğini söyleyen 47 yaşındaki yargıç Calatayud, İspanya'da sanıklara eşine az rastlanan cezalar vermesiyle tanınıyor. 
     Calatuyad, daha önce de kaza yapan şarhoş bir sürücüye hastanedeki kaza kurbanlarını ziyaret etme cezası vermişti. 
     İspanyol yargıç başka bir davada ise kendisine kötü baktığı gerekçesiyle başka birine saldıran kişiye ''insanların birbirilerine ne zaman kötü gözle baktıklarını ayırt edebilmesi için'' bir bankanın aynalarını temizleme cezası vermişti. 
     Calatayud, verdiği ilginç cezalardaki amacının, ''suçluları kısa süre içinde yeniden topluma kazandırmak'' olduğunu söyledi. 
     





</TEXT>
</DOC>
