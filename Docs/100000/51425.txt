<DOC>
<DOCNO> 51425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/yazar/tamer.html </URL>
<DATE> 2001/11/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Gıdada marka tercihi, krize yenik düştü 
</HEADLINE>
<TEXT>

     Krizle birlikte gıda alışverişlerimizdeki alışkanlıklarımızı da mecburen değiştirdik. Özellikle de ambalajlı gıdalarda marka bağımlılığı azaldı. 
     Cüzdanındaki para her geçen gün eriyen tüketici, yağ, süt, peynir, pirinç gibi ürünlerde yıllardır kullandığı markaları terk ederek, marketlerin fason yaptırıp kendi adlarını koydukları ürünlere yöneldi. Çünkü onların fiyatı diğerlerine göre yüzde 20 - 25 daha ucuz. 
     Yıllardır alıştığı markadan mecburen vazgeçerken, marketin kendi adıyla dikte ettiği ürünü satın almayı reddeden tüketiciler ise, raflarda yıllardır kendi kullandıkları markanın hemen yanı başında durduğu halde yüzüne bakmadıkları markaları deniyorlar. Marka değiştirirken dikkat edilen en temel nokta, tabii ki eskisinden daha ucuz olması, ama eş - dost tavsiyesi, merak, damak tadı ve yeni bir tat deneme arzusu da etkili oluyor. 
     Bir de kim battı - kim çıktı meselesi var. Denenmiş siyasetçiler gibi yıllanmış markalar da tüketicinin gözünde hızla güven erozyonuna uğruyor. Hiç umulmayan firmalar kapılarına kilit vururken, Swissair gibi dünyanın en ünlü markalarından biri yok olurken, marka olma ayrıcalığı da galiba giderek prestij kaybediyor. 
     
Milletvekilleri de isyank r olabilir      Önce milletvekillerine maaş zammı, ardından Bayındırlık Bakanı Koray Aydın’la ilgili oylamanın münafıkları, kamuoyunun gözdesi oldular. 
     Aslında sayıları daha fazla. Ama son oylamada 12 mevcutluydular 
     DSP’den Ahmet Arkan, Ramis Savaş, Rıdvan Budak, Kemal Vatan, İsmail Aydınlı, Emin Karaa, Ali Arabacı, Ertuğrul Kumcuoğlu, Yekta Açıkgöz, Sadık Kırbaş. 
     ANAP’tan Sebgetullah Seydaoğlu, Nurettin Dilek. 
     Bu isyank rlığın nedenini Ahmet Arkan’dan dinleyelim "Ben Cumhur Ersümer’in de yargılanması yönünde oy kullanmıştım. 2 bakan için de olaylara karışmışlardır demiyorum kesinlikle. Ama yargı yolunun açılmasında ne sakınca var ki Şaibeli yaşamak yerine yargılanıp aklanırlar. Şimdi o oylamayla Koray Aydın aklanmış mı oldu Olsa olsa halkın TBMM’ye güveni bir nebze daha eridi." 
     Arkan’ı en fazla sinirlendiren de "Efendim, bakan mı yapmış Adam çaldırdıysa ne günahı var, kendisi çalmamış ya..." denmesi. 
     Oh ne l Tepede otur. Sonra da haberim yok de... Kaldı ki deprem bölgesindekilere kulak verecek olursanız, "Haberim yoktu" konusu da biraz karışık 
     Ahmet Arkan, etik değerlerin bu denli yozlaşmasına isyan ediyor. Oylamaya MHP lideri Devlet Bahçeli de dahil çok sayıda MHP milletvekilinin katılmayışından duyduğu memnuniyeti de saklamıyor. 
     
Muhabirlik ruhunu yitirmemek      Dinçer Güner’in Milliyet’teki varlığını, 40 yıllık arkadaşı Sami Kohen’le her öğlen yemekhanede karşılıklı yemek yerken mi, yoksa ekonomi servisine uğradığımda bitişikteki dış haberlerden bana laf atarken mi ilk kez fark etmiştim, şimdi hatırlayamıyorum. Laf atarken dediysem yanlış anlamayın. Her geçişimde, o günkü yazımla ilgili söyleyeceği bir önerisi ya da yorumu olurdu. 
     Ölümünden sonra Çetin Altan’dan Umur Talu’ya, Dinçer Bey hakkında yazılanları okuyunca anladım ki ben, ondan zılgıt yemeyen nadir gazetecilerdenmişim. 
     Dinçer Bey’i Avrupa’daki toplantılarda rastladığım, yaşını - başını almış, torun - torba sahibi deneyimli muhabirlere benzetirdim. Genç nüfuslu toplumumuzda onun yaşıtları köşe yazarı olamamışsa, arkadan gelen gençlerin omuz darbeleriyle çoktan silinip giderdi. Dinçer Bey son dakikaya kadar sade bir servis elemanı olarak çalıştı. Gazetecilik ruhunu kimsenin öldürmesine izin vermedi. 
     Ekonomik kriz sayesinde ayakların yere mecburi iniş yaptığı şu dönem, nesli tükenmekte olan yeni Dinçer beyler için de fırsat yaratır belki. Ve de keşke... 
     Muhabirlik ruhunu kaybetmiş gazetecilerin çoğaldığı bu sektörde, umarım ben de 28 yıldır koruduğumu sandığım gazetecilik heyecanını bir 28 yıl daha hiç kaybetmem. 
     
     







İşçi çıkarmak 


İşte hortum.. 


Ecevit’le geldim Ecevit’le giderim 


Belalı coğrafyada Irak Kürtleri... 


Baba'ya "de Gaulle" rolü 


Cumhuriyet’e sahip çıkıyoruz 


Dalga geçen kim 


Soru çok, yanıt az 


Türk piramidi, piramide benzemiyor 


Batık projeler 


Fatih Terim de alışacak... 


AB sürecinde Kıbrıs 


Gıdada marka tercihi, krize yenik düştü 


İmparatorluk Sessizliği silkelemek 


Bu "Hacılar" başka hacılar 


</TEXT>
</DOC>
