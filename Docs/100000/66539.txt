<DOC>
<DOCNO> 66539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/spor/spo05.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bu nasıl adalet " 
</HEADLINE>
<TEXT>

Gaziantepspor Teknik Direktörü Samet Aybaba, kupa maçının hakemlerini, çifte standartla suçladı 
     GAZİANTEPSPOR Teknik Direktörü Samet Aybaba, hakemleri adeta yaylım ateşe tuttu. Aybaba, Viola’nın atılışına değinerek, "Hiçbir şey yokken, bir orta hakem, yardımcı hakemin sözüyle, futbolcuya kırmızı kart gösteremez. Oyunun hakimi olan hakem böyle bir hatayı nasıl yapabilir " dedi. Aybaba, Viola ile İlhan’ın sadece itiştiklerini de belirtti, "Oyuncumla konuştum. Kesinlikle rakibine vurmadığını ve küfür etmediğini söyledi" diye konuştu. 
     TEKNİK Direktör Samet Aybaba, ortada yumruk veya tokatın olmadığında ısrar etti ve şunları söyledi "İlhan hakeme şikayette bulunuyor. O da gidip, yardımcısına soruyor ve oyuncumuz sahadan atılıyor. Ama daha önce İlhan, gözümüzün önünde bir taç pozisyonunda Onlardan çıkmadı mı köpek ’ diye hakaret etti. Ancak o sözü yiyen yardımcı hakem hiçbir şikayette bulunmadı. Bu nasıl adalettir ". Samet Aybaba defansta yaptıkları hatalarla elendiklerini de belirtti. 
     
Viola yumruk atmış      GAZİANTEP-Beşiktaş kupa maçının 81. dakikasında yardımcı hakeminin uyarısı üzerine Erol Ersoy tarafından kırmızı kartla oyun dışı kalan Viola’nın, raporlar doğrultusunda İlhan Mansız’a yumruk attığı kayda geçti. Centilmenliğe aykırı hareketten Disiplin Kurulu’na sevk edilen Viola’nın iki maç ceza alacağı belirtilirken, olaylar nedeniyle Gaziantepspor’un da Disiplin Kurulu’na sevk edileceği belirtildi. 
     
Takımı yakacaktı      VİOLA’NIN gördüğü kırmızı kart sonrası takımı sahadan çekmek isteyen Başkan Celal Doğan, Gaziantepspor’un, kupadan ihracı ve gelecek sezon kupa maçlarına katılmama cezası almasına neden olacaktı. Aynı talimata göre, hakemden izinsiz sahayı terk ettikleri gerekçesiyle Gaziantepspor’un 11 futbolcusu da Disiplin Kurulu’na sevk edilecek ve haklarında asgari ikişer maç ceza verilmesi gündeme gelecekti. 
     



 SPOR 




























</TEXT>
</DOC>
