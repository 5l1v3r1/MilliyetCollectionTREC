<DOC>
<DOCNO> 89159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/yasam/yas08a.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Maden göleti 3 kardeşi yuttu 
</HEADLINE>
<TEXT>

Malatya’da maden çıkarmak için açılıp kapatılmayan çukur, zamanla gölete dönüştü. Deniz yatağıyla gölete giren 3 kardeş boğularak öldü 
     MİKAİL PELİT Malatya DHA 

     Ahmet, Mehmet ve Mustafa Saltık kardeşler sadece biraz oyun istiyordu aslında... Doğanşehir’e bağlı Erkenek beldesindeki gölet de bir oyun mekanıydı onlar için... 
     Ağalıktepesi mevkiinde krom madeni çıkarmak için daha önce açılan çukurda kar sularının toplanmasıyla oluşan gölete girdiler. Ancak tutundukları deniz yatağı devrildi Ahmet 14 , Mehmet 12 ve Mustafa Saltık 7 kardeşler sulara yenik düştü. Hem de kız kardeşlerinin gözleri önünde... Adıyaman’ın Besni ilçesinde oturan ve yaylaya çıkmak için Erkenek’e gelen Saltık ailesinin 4 çocuğundan 3’ünün boğulması büyük üzüntü yarattı. Olayın duyulması üzerine harekete geçen jandarma ekipleri, 3 kardeşin cesedini göletten çıkarırken, olayla ilgili soruşturma başlatıldı. 
     



 YAŞAM 























</TEXT>
</DOC>
