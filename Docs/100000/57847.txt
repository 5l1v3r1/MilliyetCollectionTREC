<DOC>
<DOCNO> 57847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/guncel/gun12.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam yedi yıldır adalet peşinde 
</HEADLINE>
<TEXT>

Yanlış iğne sonucu kolu kesilen küçük Ayşen 119 milyar lira tutan tazminatı h l alamadı 
     LÜLEBURGAZ DHA 

     Soğuk algınlığı nedeniyle götürüldüğü Lüleburgaz SSK Hastanesi’nde yapılan yanlış iğne sonucu sol kolu kesilen Ayşen Başaran’ın ailesi, geç kalan adalete isyan ediyor. İğneyi yapan hemşirenin af yasasından faydalanıp beraat etmesi, ardından kazandıkları 119 milyar liralık tazminat davasıyla ilgili kararın bir bölümünün Yargıtay tarafından bozulması, Başaran ailesinde infial yarattı. 
     Ayşen’in babası Hüseyin Başaran, "Hemşire affedildi, tazminat davası bozuldu. 7 yıldır adaleti arıyoruz, bir türlü bulamıyoruz. Bu alınan kararlar ve mahkememiz sürdükçe suçlular teşvik ediliyor. Artık adalete güvenmiyoruz" dedi. 
     
     Daha çok sürer 
     Anne Şengül Başaran ise kızının durumu yüzünden hasta olduğunu ve psikolojik tedavi gördüğünü belirterek şunları söyledi "Kızıma baktıkça içim sızlıyor, insanı isyana teşvik ediyorlar.’’ 
     Başaran ailesinin avukatı Cengiz Hortoğlu ise, "Bu dava, daha 2 - 3 yıl sürer. Alınacak tazminatta yarı yarıya düşecektir. Aile çok yıprandı, ama biz hak arama özgürlüğümüzü sonuna kadar sürdereceğiz’’ dedi. 
     



 GÜNCEL 


















</TEXT>
</DOC>
