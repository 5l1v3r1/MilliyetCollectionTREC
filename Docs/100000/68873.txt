<DOC>
<DOCNO> 68873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/son/sontur03.html </URL>
<DATE> 2002/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyerinde hırsızlıkla suçlanınca, oğlunu alıp çatıya çıktı.. 
</HEADLINE>
<TEXT>

     Pendik'te, 6 yaşındaki çocuğuyla çatıya çıkarak intihar girişiminde bulunan bir kişi, polis tarafından ikna edildi. 
     Çamçeşme Marmara Caddesi Şahinler Sokak'taki 6 katlı binanın çatısına çıkan Osman Uludağ, yanına aldığı 6 yaşındaki oğlu Şahin'i kolundan aşağı sarkıttı. 
     Ekonomik sıkıntı çektiğini ve çalıştığı işyerinde hırsızlık yapmakla suçlandığı için ölmek istediğini belirten Uludağ, oğluyla birlikte atlayacağını söyledi. 
     Uludağ, olay yerine gelen polis ve itfaiye ekiplerinin çabaları sonucu ikna edildi. Önce oğlunu güvenlik güçlerine teslim eden Uludağ, daha sonra atlamaktan vazgeçti. 
     Binadan indirilen Uludağ, çevrede biriken vatandaşların tepkisiyle karşılaştı. 
     Yetkililer, olay sırasında alkollü olduğu belirlenen Uludağ'ın çocuğuyla birlikte karakola götürüldüğünü bildirdiler. 
     






</TEXT>
</DOC>
