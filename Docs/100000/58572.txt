<DOC>
<DOCNO> 58572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/yasam/ayas.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuni’ye damat yağdı 
</HEADLINE>
<TEXT>

Geri Halliwell’in şarkısındaki "It’s Raining Man" Gökten Adam Yağıyor sözleri gerçek oldu. Japon Kuni’yle evlenebilmek için kuyruğa giren Türk erkekleri arasında bizim ajan koca adayımız’ da vardı 
     NURDAN AKINER 

     Bir kızı bir değil 165 kişi isterse ne olur ’ sorusuna en uygun cevabın "Karnavalödan öteye gidemediğini dün Elmadağ’daki Spica Club’da koca adaylarını kabul eden Japon kızı Kuni Nakazono sayesinde öğrendik. Japon Ulusal TV Kanalı Nippon TV’nin çöpçatanlık programı Denpa Shonen’ın "Kim bir Türk erkeği ile evlenmek " ister çağrısına kulak veren 24 yaşındaki Kuni’nin Türkiye macerasının son durağı karnavalı andırdı. Yüksekokul mezunu Kuni, restoran sahibi bir ailenin kızı. Aldığı eğitim doğrultusunda yaşlılara hizmet veren bir huzurevinde gönüllü çalışıyor, üstelik şimdiye kadar eline erkek eli değmemiş. 
     
Son umut gazete ilanında      Programın asıl formatına göre Nakozono’nun eşini tek başına bulması gerekiyordu. Bu amaçla 15 Aralık’ta İstanbul’a geldi ve her şeyin doğal bir ortamda gerçekleşmesini isteyen yapımcılar tarafından yalnız bırakıldı. Sadece anadili olan Japonca’yı konuşabilen genç kız, 3 gün boyunca Taksim, Sultanahmet ve Ortaköy’de dolaştı. Ancak çetin hava şartları ve dil bilmemesi yüzünden kimseyle iletişim kuramadı. Bunun üzerine yapımcılar gazeteye ilan vermeye karar verdi ve macera başladı. Birkaç gün içinde Kuni, adaylar tarafından doldurulan anket formlarını ve fotoğrafları değerlendirerek karar verecek. Kimseyi beğenmeme hakkı da saklı tutuluyor. Evlenmeyerek, karşısındakiyle arkadaş da kalabilir. 
     
Rizeli Maksut iddialı...      Adayların en yaşlısı olan Rizeli Maksut Akgün 60 , "Bir kere evlendim, boşandım. Japon kızı görmek için İstanbul’a uçakla geldim. Onu burada tutacağım. Japonya’ya gidip de babasının restoranına bulaşıkçı mı olacağım " dedi. Bir diğer aday ise, hem bilet satan hem de kendisi için şans arayan Milli Piyango satıcısıydı. 
     
Baba - oğul damat adayı      İzdihama yol açan başvurularda en genç aday 19, en yaşlısı ise 60 yaşındaydı. Bursa Kemalpaşa’da yaşamını sürdüren Fehmi Balım 57 , oğlu İbrahim 19 ile koca adayı oldu. Balım, gazetecileri karşısında görünce "Niyetim kötü değil. Ben zaten evliyim" dedi. "İbrahim’i Japon kızla evlendirmek için buraya geldim. Aday oldum çünkü gelinimi ben de görmek, konuşmak istedim" diyen Balım, oğlu adına iddialıydı. 
     
Çikolata ve çiçeksiz olmaz      Bir diğer aday ise boynundaki atkısında Kuni’nin fotoğrafını taşıyan Fatih Karaman’dı 25 . Kaz gelecek yerden tavuk esirgemeyen damat adayları da çiçek ve çikolatayla Japon kızın karşısına çıktı. 
     
10’ar 10’ar dizildik...      SERKAN DUYGU 

     Kuni Nakazono’nun adaylarla yapacağı görüşmenin basına kapalı olduğunu anlayınca, içeri sızmanın tek yolu vardı aday olarak başvurmak ve bu arada şansımızı denemek. Evli olmama rağmen kaydımı yaptırdım ve 120 numarayı yakama takıp içeri girdim. 
     Yapılan provanın ardından Kuni, gözleri kapalı olarak salona girdi. Sonra maskeyi çıkardı. Kulakları çınlatan tezahüratımız Kuni’yi bile şaşırttı. Türkçe olarak "İlginize teşekkür ederim" deyip eleme odasına girdi. Sonra hepimize formlar dağıtıldı. Adaylar 10’ar kişilik gruplar halinde içeri alındı. İçerideki uzun masanın bir tarafında 10’ar kişilik adaylar, karşı tarafta ise Kuni ve organizatörler vardı. Soruları Kuni’nin yerine organizatörler yöneltiyordu. Adaylara sordukları soru aynıydı "Ne iş yapıyorsun Kuni’yle neden evlenmek istiyorsun " 
     Aldıkları yanıtları, adayların formlarına yazdıktan sonra söyledikleri de aynıydı "Sizi telefonla arayacağız. Şayet şanslı kişiler arasına girerseniz, pazar günü sizinle tekrar görüşeceğiz." 
     



 YAŞAM 












</TEXT>
</DOC>
