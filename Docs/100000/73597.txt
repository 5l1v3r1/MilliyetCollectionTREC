<DOC>
<DOCNO> 73597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/20/son/sondun25.html </URL>
<DATE> 2002/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm dünyadan 540 yazar Filistin'de barış çağrısı yaptı 
</HEADLINE>
<TEXT>

     Yaklaşık 30 ülkeden 540 civarında yazar, merkezi Paris'te bulunan Uluslararası Yazarlar Meclisi tarafından hazırlanan ve Filistin'de barış için yapılan çağrı metnini imzaladı. 
     Meclis sözcüsü, meclis üyelerinden oluşturulan bir heyetin, 24- 29 Mart tarihleri arasında Filistin'deki işgal altındaki bölgelere ve İsrail'e gideceğini açıkladı. 
     İmzalanan metinde, Filistin'deki gerginliğin arttığı belirtilirken, işgallerin sona erdirilmesi ve barış görüşmelerinin tekrar başlatılması istendi. 
     Metinde, görüşmelerin, sürekli barış için yegane araç olduğu da vurgulandı. 
     Çağrı metnini imzalayan yazarlar arasında, Şeytan Ayetleri'nin yazarı Salman Rüştü, Amerikan yazarlar Toni Morrison, Margaret Atwood ve Paul Auster, İsrailli yazar Uri Avnery ve Kanadalı yazar Michael Ondaatje bulunuyor. 
     Uluslararası Yazarlar Meclisi, Filistinli yazarları da ''sığınma şehirleri'' ağına almak istiyor. Uygulamaya göre, Barselona, Berlin ve Viyana gibi toplam 30 şehirde, dünyanın dört bir yanından gelen ve ülkelerinde yasaklı 70'den fazla yazar bir yıllığına kalabiliyor ve çalışabiliyor. 
     Filistin ve İsrail'e gidecek heyette Nobel Edebiyat Ödülü sahibi Wole Soyinka Nijerya , Jose Saramango Portekiz , Bei Dao Çin , Breyten Breytenbach Güney Afrika ve Juan Goytisolo İspanya yer alıyor. 
     






</TEXT>
</DOC>
