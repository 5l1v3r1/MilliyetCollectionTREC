<DOC>
<DOCNO> 97743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sonspo01.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İçki ve gece hayatı sakatlanmada önemli etken... 
</HEADLINE>
<TEXT>

     Futbolda, yeni sezon hazırlıklarının başlaması ile birlikte sporcuların ve özellikle de yıldız futbolcuların sakatlıkları yine gündemdeki yerini almaya başladı. 
     Ankara Üniversitesi Beden Eğitimi ve Spor Yüksekokulu öğretim Görevlisi Dr. Meltem Göymen, ''Türkiye'de Spor Kulüplerinin Kurumsallaşması İçin Şirketleşme Modeli ve Bunun Spor Kazalarının Önlenmesine Etkileri'' konulu doktora tezinde, sporcu sakatlanmalarını tüm boyutlarıyla incelerken, kurumsallaşma ile ulaşılacak kalite sayesinde spor kazalarının önlenebileceği ifade edildi. Göymen'e göre, içki ve gece hayatı sakatlıklarda önemli etkenler arasında yer alırken, kişiliğin gelişmemesi, depresyon, bunalım, panik gibi psikolojik durumlarda sakatlıkta rol oynuyor. 
     Dr. Göymen'in tezindeki tespitlerinde sakatlanmalar ile ilgili şu görüşler belirtiliyor 
     ''Spor kulüplerinin faaliyet alanı topluma hizmet olduğundan, bu hizmeti uluslararası alanda, en üst seviyede ve sürekli olarak gerçekleştirmek, dolayısıyla başarıyı elde etmek için profesyonel yönetim sistemini oluşturarak, kurumsallaşmak ve finans güçlerini arttırmak ve bunu destekleyecek kanunları çıkartmak olmuştur. Günümüzde spor tesislerinin sporcuya ve seyirciye sağlık ve emniyet ile birlikte konforlu bir hizmet sunması gerekliliği küreselleşen dünyada hızla büyüyen bir endüstri alanı yaratmış ve çağdaş bir anlayışla hijyen ve kalite standartlarının oluşmasına yol açmıştır. Spor kazaları, trafik, ev ve iş kazalarında olduğu gibi nereden ve ne zaman geleceği, ne kadar hasar yapacağı belli olmayan, ayrıca, yoğun olarak sakatlanmalar, kırıklar, çıkıklar, kesik ve yaralanmalar şeklinde görülür.'' Dr. Meltem Göymen'e göre, sakatlanmalar kişisel ve çevre faktörleri nedeniyle oluşuyor 
     Spor kazalarının oluşmasında sporcunun kendisinden oluşan kişisel faktörler şu başlıklar altında toplanıyor 
     149   Yorgunluk ve aşırı yüklenme. 
     149   Önceden geçirilmiş ve tam tedavi edilmemiş veya edilememiş yaralanmalar. 
     149   Yorgunluk, soğuk ve enfeksiyon gibi etkenlere bağlı olarak gelişen rahatsızlıklar. 
     149   Kötü ve yetersiz spor tekniği. 
     149   Bedensel hazırlığın tam olmaması. 
     149   Uygun olmayan spor dalının seçimi. 
     149   Hijyen kurallarına uyulmaması. 
     149   Sporcuların bencil ve saldırgan davranışları. 
     149   Sporcuların düzgün olmayan yaşantısı Dengesiz ve yetersiz beslenme, içki, gece hayatı v.b 
     149   Kişiliğin gelişmemişliği, depresyon, bunalım, panik gibi psikolojik durumlar. 
     149   İdari kadro, antrenör ve takım arkadaşları ile iletişim kuramama. 
     149   Sporcuların düzenli sağlık kontrollerini yaptırmamaları. 
     149   Çevresel faktörler ise şöyle sıralanıyor 
     149   Spor karşılaşmalarında, sporcuların birbirlerine yaptıkları fauller, yanlış verilen hakem kararları. 
     149   Profesyonel yönetim anlayışında olması gereken tüm konfor ve hijyene sahip dinlenme birimlerinin olmaması. 
     149   Oyunun gereği oluşan birebir mücadelenin oluşturduğu kazalar. 
     149   İklim koşullarının sporcuda yarattığı olumsuz etkiler. 
     149   İdari kadronun sporcu üzerindeki olumsuz etkisi. 
     149   Tesis ve malzeme donanımının sporcunun ihtiyaçlarını karşılamaması ve amaca uygun olmaması. 
     149   Sporcunun antrenman veya maç sırasında meydana gelen kazalarda, ilk yardım ekibinin olmaması veya uzman olmayan kişilerin yardım etmeye çalışması. 
     149   Emniyet tedbirlerinin yeterli alınmaması sonucu, taraftarların sporcuların yaralanmalarına neden olması. 
     149   Tesislerin ergonomik şartlarda yapılmamış olmasıdır. 
     





</TEXT>
</DOC>
