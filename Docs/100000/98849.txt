<DOC>
<DOCNO> 98849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/son/sondun17.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
NASA ''Göktaşının Dünya'ya çarpması çok küçük bir ihtimal'' 
</HEADLINE>
<TEXT>

     Amerikan Ulusal Havacılık ve Uzay Dairesi NASA , bir göktaşının 1 Şubat 2019'da Dünya'ya çarpma ihtimalinin çok düşük olduğunu açıkladı. 
     NASA'nın 70 yıllık kurumu California'da Pasadena kentindeki Jet Motorları Geliştirme Merkezi'nin dünyaya yakın nesneler programı şefi Don Yeomans, göktaşının çarpma olasılığının 250 binde bir olduğunu ve bu ihtimal üzerinde çalışmaya bile değmeyeceğini belirtti. 
     Liverpool'daki John Moores Üniversitesi'nden Dr. Benny Peiser, ilk olarak 5 Temmuz gecesi New Mexico'daki gözlemevince saptanan 2002 NT7 katalog numaralı gökcisminin, Dünya ile çarpışma ihtimali içeren rotada bulunduğunu ve 1 Şubat 2019'da Dünya'ya çarpabileceğini söylemişti. 
     Peiser, parlaklığı gözönüne alındığında 2 kilometre genişliğinde olduğu tahmin edilen NT7'inin Dünya'ya çarpma olasılığının 60 binde bir olduğunu belirtmişti. 
     Araştırmacılar, Güneş'in çevresindeki dönüşünü 837 günde tamamlayan NT7'nin, 1 Şubat 2019'da Dünya'ya çarpma hızının saniyede 28 kilometreye ulaşabileceğini, bu hızın bir kıtayı yok edecek seviyede olduğunu ve küresel iklim değişikliklerine yol açabileceğini tahmin ediyor. 
     





</TEXT>
</DOC>
