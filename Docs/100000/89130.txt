<DOC>
<DOCNO> 89130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/spor/spo01.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Luce’nin üç prensi 
</HEADLINE>
<TEXT>

Beşiktaş’ın teknik patronu, yabancı transfer konusunda yönetime son raporunu sundu. Nouma, Pancu ve Amaral’ın alınmasını istedi, Djalminha ile Conceiçao’yu yedeğe çekti 
     ORHAN YILDIRIM 

     İstanbul’a döndü 
     SİYAH - Beyazlı kulübün transfer çalışmalarına Teknik Direktör Mircea Lucescu yön veriyor. 21 Mayıs’ta Nouma pazarlıkları için Cannes’a giden, daha sonra İtalya’da Amaral ile görüşen Lucescu, son olarak rotasını Romanya’ya çevirmişti. Ülkesinde transfer karargahı kuran Rumen teknik adam, çok sayıda oyuncuyla temasa geçti, üç yıldızla söz kesti. Yönetimin çağrısı üzerine İstanbul’a dönüp, dün raporunu teslim etti. 
     
     Amaral’da ısrarcı 
     RUMEN hocanın, Amaral, Pancu ve Nouma’nın transferinin mutlaka bitirilmesini istediği öğrenildi. Amaral için Fiorentina, Pancu için de R.Bükreş ile pazarlıklarını sürdüren yönetim, bu rapor üzerine çalışmalarını hızlandırma kararı aldı. Seria A’dan düşen Fiorentina, Amaral için 7 milyon Euro’dan 5 milyon Euro’ya düşmüş, Beşiktaş 3.5 milyon Euro önermişti. İtalyanlar yeniden görüşmek için haber göndermişti. 
     
     Jest bekleniyor 
     HAFTA sonuna kadar Fiorentinalı yöneticilerle ya İstanbul’da, ya da İtalya’da yeniden masaya oturulacak. Rumen golcü Pancu ile prensipte anlaşma sağlanırken, kulübü Rapid’in istediği 1.8 milyon dolarlık bonservis bedelinin aşağıya çekilmesine çalışılıyor. Lucescu’nun yakın dostu olan Başkan Çopos’un bu konuda jest yapması bekleniyor. Djalminha ve Conceiçao gibi yıldızlar da alternatif olarak elde tutuluyor. 
     
Nouma’ya inceleme      BEŞİKTAŞ’TA Nouma’nın transferi için saatler sayılmaya başlandı. Daha önce maç başına 30 bin dolara anlaşma yapılan, imza atacağı dönemde sağlık sorunları gündeme geldiği için transferi askıya alınan Fransız yıldız, dün yönetici Mete Düren ile Fransa’da buluştu. Düren, Nouma’nın doktorundan ameliyat raporlarını alıp, yıldız golcüyü tepeden tırnağa kontrolden geçirdi. 
     BOYNUNDAN ur alındığı ortaya çıkan Fransız oyuncunun kanser olabileceği endişesi yönetimi sağlık kontrolüne itmişti. Dç. Dr. Mete Düren, inceleme sonuçlarını bugün alıp, raporunu hazırlayacak. Transfer konusunda Düren Sağlam’ raporu verirse, Nouma hemen İstanbul’a çağrılacak. İmzalar atılacak ve siyahi yıldız bir sezon sonra yeniden Beşiktaş’a geri dönecek. 
     
Arzu’lu dönüş      VOLEYBOLDA milli formayı 267 kez giyme başarısını gösteren Arzu Aksu Göllü , bir yıllığına opsiyonlu olarak Beşiktaş’la sözleşme imzaladı. 2000 yılında sezon başında Kuşadası kampını terk edip, Eczacıbaşı ile yollarını ayıran milli pasör, geçen süre içinde anne olduğu için voleybola uzak kalmıştı. Özlediği spora yeniden dönüş yapan Arzu, "Spora son noktayı Beşiktaş’ta koymak istiyorum" dedi. 
     



 SPOR 































</TEXT>
</DOC>
