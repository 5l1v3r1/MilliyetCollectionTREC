<DOC>
<DOCNO> 91362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/yasam/yas02.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl vahşet 
</HEADLINE>
<TEXT>

Mersin’de Dudu Gökçe adlı kadın, göğsü ve cinsel organından bıçaklanarak öldürüldü... 
     MUSTAFA İNSAN MERSİN DHA 

     Önceki gece Mersin’de bir vahşet yaşandı. Henüz bir yıllık evli olan Dudu Gökçe adlı kadın, göğsünden ve cinsel organından aldığı bıçak darbeleriyle can verdi. 
     Korkunç cinayet, tüpgaz satan Mehmet Gökçe’nin 20 , iş çıkışı Tozkoparan Mahallesi’ndeki evine gelmesiyle ortaya çıktı. Evinin kapısını anahtarıyla açamayınca zili çalan Gökçe, içeriden yanıt alamadı. Gökçe, bunun üzerine üç katlı binanın zemin katındaki dairesinin açık balkon kapısından evine girdi. 
     
     Önce sigortayı indirdiler 
     Evdeki tüm ışıkları sönük durumda bulan Gökçe, içeride korkunç manzarayla karşılaştı. 
     Eşi Dudu Gökçe 27 , mutfakta kanlar içinde cansız halde yatıyordu. 
     Gökçe’nin bağırtısına gelen komşuları durumu polise bildirirken, Dudu Gökçe’nin göğsünden iki bıçak darbesiyle öldürüldüğü, cinsel organının da bıçaklandığı belirlendi. Katil zanlısının görünmemek için evin elektrik sigortalarından bazılarını indirdiği de saptandı. Polis, katil ya da katillerin peşine düştü. 
     



 YAŞAM 

















</TEXT>
</DOC>
