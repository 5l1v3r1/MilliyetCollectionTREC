<DOC>
<DOCNO> 52130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/13/son/sontur16.html </URL>
<DATE> 2001/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrı yaşadığı eşini öldürüp intihar etti 
</HEADLINE>
<TEXT>

     Eskişehir'de, bir kişi ayrı yaşadığı karısını öldürüp, ardından intihar etti. 
     Alınan bilgiye göre, Kurtuluş Mahallesi'nde Safiye Koçbey'in dairesinden silah seslerininin gelmesi üzerine alt katta oturan yakınları Birol Öncül eve girdi. Evde, Safiye Koçbey ve ayrı yaşadığı eşi Sami Koçbey'in cesetleriyle karşılaştı. 
     Olay yerine gelen polis, yaptığı ilk incelemede, Sami Koçbey'in önce eşini öldürüp, ardından da intihar ettiğini belirledi. 
     Koçbey çiftinin 18 yıllık evli oldukları ve 4 aydır ayrı yaşadıkları belirtildi. 
     Olay günü, Sami Koçbey'in, eşinin yaşadığı eve gelerek konuşmak istediği, bunun ardından yaşanan tartışma sırasında yanındaki tabancayla karısını öldürüp, intihar ettiği kaydedildi. 
     






</TEXT>
</DOC>
