<DOC>
<DOCNO> 72097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/yasam/yas02.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakteride süt çıktı 
</HEADLINE>
<TEXT>

Korkutan tablo Açıkta satılan sokak sütlerindeki bakteri sayısı normalde 500 olması gerekirken 100 bini geçti. 150 örneğin 20’si de çok fazla sulu çıktı 
     AYŞEGÜL AYDOĞAN 

     Hastalık yuvası 
     TÜKETİMİN yüzde 70’ini oluşturan ve açıkta satılan sütlerdeki bakteri oranı, normal olması gereken değerlerin on binlerce kat fazlası çıktı. Bir mililitre süt içinde kabul edilebilir bakteri sayısı 500’ken, alınan örneklerde bu sayı 100 bini geçti. Saptanan bakteriler arasında kanlı ishale neden olan shigella ile birçok hastalığa yol açan eşeriya koliye de rastlandı. 
     
     Su ve nişasta karıştırılıyor 
     UZMANLAR, incelenen 150 örneğin yüzde 20’sinde su miktarını yüksek, mineral miktarını düşük buldu. Yani araştırma, sütlere su ve nişasta karıştırıldığını da ortaya çıkardı. Milli Eğitim Bakanlığı ve Tetra Pak’ın Halk Eğitim Merkezleri eğitmen ve kursiyerlerine altı ilde başlattığı "Sağlıklı Süte Çağrı Seminerleri" çerçevesinde dün bir toplantı düzenlendi. 
     
     Araştırmaların acı sonucu... 
     TOPLANTIDA konuşan, Hacettepe Üniversitesi Tıp Fakültesi İç Hastalıkları Anabilim Dalı Efeksiyon Hastalıkları Bölüm Başkanı Prof. Dr. Serhat Ünal, araştırmaların pek çok sütün "çok kötü kalite" çıktığını belirlediğini söyledi. Ünal, açık sütün fazla bakteri içermesi yanında çok kaynatılmasından, besin değerini yüzde 70 yitirdiğini belirtti. 
     



 YAŞAM 
























</TEXT>
</DOC>
