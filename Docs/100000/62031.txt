<DOC>
<DOCNO> 62031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/yasam/yas06.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastaları dans ettiren ameliyat 
</HEADLINE>
<TEXT>

Robotik ameliyatlarıyla ün kazanan Belçikalı Dr. Vanerman "Ameliyattan dört gün sonra dans eden hastam var" dedi 
     LEYLA ATAMAN İstanbul 

     KORONER damar tıkanıklığı, özellikle göğüs ön damar tıkanıklıklarında uygulanan robotik cerrahi ile hastalar bir hafta içinde işlerinin başına dönebiliyor. İlk olarak Amerikan Ordusu’nda yaralı askerlere çabuk müdahale amaçlı uygulanma fikriyle çalışmalarına başlanan robot ameliyatları, artık kalp cerrahisinde Avrupa’da ve Amerika’da yaygın olarak uygulanıyor. 
     
     Kralların doktoru 
     KALPTE laparoskopik cerrahide büyük kesiklere gerek kalmadan, küçük delikten ameliyat yapma dünyaca ün kazanan ve kralların doktoru olarak tanınan Belçikalı Dr. Hugo Vanerman, "Erişkin Kalp Cerrahisi'nde Gelişmeler" konulu toplantıya katılmak için İstanbul’a geldi. Vanerman, "Ameliyat ettiğim bir hastamı dört gün sonra dans ederken gördüm" diyor. 
     
     
     



 YAŞAM 





















</TEXT>
</DOC>
