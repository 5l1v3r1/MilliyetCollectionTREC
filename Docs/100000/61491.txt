<DOC>
<DOCNO> 61491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/10/ekonomi/eko09.html </URL>
<DATE> 2002/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi’den kablosuz POS 
</HEADLINE>
<TEXT>

     EKONOMİ SERVİSİ 

     Yapı Kredi Bankası, GSM hattıyla çalışan POS makinelerini şirketlerin hizmetine sunmaya başladı. Turkcell hatla çalışacak POS makinesinde hedef kitle özellikle bakkal süpermarket gibi perakende dağıtım yapan işyerleri olarak belirlendi. 
     Yapı Kredi Bankası Üye İşyeri Ödeme Sistemleri Yönetmeni Ayhan Erdoğan’ın verdiği bilgiye göre, 2002 yılında bankanın hedefi 3 bin firmaya ücretsiz GSM POS makinesi verilmesi. GSM POS’ların, kablosuz, Türkiye’nin her yerinde çalışma olanağı sağlayacağını söyleyen Erdoğan, yeni POS’ların diğer taşınabilir POS makinelerinden farkını, tüketicinin kredi kartının geçirilmesiyle banka merkeziyle bağlantı kurması olarak açıkladı. Erdoğan, bağlantının maliyetinin 2 kontör olduğunu belirtti. Erdoğan bu makinelerle yapılacak işlemlerde Turkcell’in bizbizecell tarifesinin kullanılacağını açıklandı. 
     



 EKONOMİ 


















</TEXT>
</DOC>
