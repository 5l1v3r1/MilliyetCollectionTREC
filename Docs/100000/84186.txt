<DOC>
<DOCNO> 84186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/son/sonspo20.html </URL>
<DATE> 2002/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsnü Güreli ''Kimse Beşiktaş'a hesap soramaz'' 
</HEADLINE>
<TEXT>

     Galatasaray Teknik Direktörü Fatih Terim ile aynı futbolculara talip oldukları için tartıştıkları haberine Beşiktaş Kulübü İkinci Başkanı Hüsnü Güreli de tepki gösterdi. 
     Hüsnü Güreli, Sergen, Mondragon ve İstanbulsporlu Murat'a Beşiktaş'ın da talip olması üzerine Galatasaray Teknik Direktörü Fatih Terim'in kendisini arayarak, ''Bunun hesabı sorulacak'' dediği ileri sürülen ve bir gazetetenin manşetinde yer alan söz konusu haber için yaptığı yazılı açıklamada, şu görüşlere yer verdi 
     ''İkinci başkanlık gibi şerefli bir göevi üstlenmiş bir kişi olarak hiç kimsenin Beşiktaş Jimnastik Kulübü'ne hesap sorma gibi bir eylemi olamayacağının bilinmemesini fahiş bir hata olarak görüyorum. 
     İlkeli gazetecilik daima bir haberin yazılmadan önce doğrulanmasını gerektirir. Yanlış haber üretenlerin mumu yatsıya kadar yanar. 
     Fatih Terim, Galatasaray Kulübü yönetimi ve camiasıyla Kulübümüz'ün ve şahsımın yıllardır gerçek bir dostluğu mevcuttur. Bunu hangi bedel karşılığında olursa olsun hiç kimsenin bozmaya gücü yetmez. 
     Gıptayla izlenen Beşiktaş ve Galatasaray kulüpleri arasında bu dostluk çerçevesinde bu tür sorunlar yaşanmamıştır. Bu gerçek dışı haberin yayınlanmasını şahsım ve kulübüm adına kınıyorum. 
     Ayrıca Fatih Terim, bugün beni ve başkanımızı telefonla arayarak bu tür bir beyanı olmadığını ve olamayacağını bildirmiştir. Terim'in adının böyle bir habere karışmış olmasından dolayı duyduğu üzüntüleri belirtmiş olmasından dolayı kendisine teşekkür ediyorum'' 
     





</TEXT>
</DOC>
