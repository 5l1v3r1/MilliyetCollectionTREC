<DOC>
<DOCNO> 82624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/son/soneko09.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD göçmen öğretmen kabul ediyor 
</HEADLINE>
<TEXT>

     ABD federal devleti ve eyalet yönetimleri, orta ve lise eğitim-öğretim kurumlarındaki öğretmen açığını, göçmen öğretmenlerle kapatmaya çabalıyor. 
     İspanya, Avusturya, Hindistan, Çin, Filipinler gibi yabancı ülkelerden, İngilizce bilen ya da iki dile hakim İngilizce-İspanyolca, Hintçe ve benzeri gibi öğretmenler bulunup istihdam ediliyor. 
     Bunun yanı sıra ABD'nin Washigton gibi bazı eyaletleri, Kaliforniya, New York ve diğer eyaletlerden öğretmen transfer ediyor. 
     ABD'deki öğrencilerin milliyeti giderek çeşitlenirken, İngilizcenin yanı sıra İspanyolca, Hintçe, Çince ve diğer dillerde yabancı öğretmenlerin istihdamı gereği artıyor. 
     ABD'nin en büyük öğretmen birliği Amerikan Ulusal Eğitim Birliği'nin NEA çalışmalarıyla ABD'ye İspanya'dan 1,000 öğretmen getirtildi. 
     Seattle'daki Latino Educational Achievement Project'i ile İngilizcenin yanı sıra başka herhangibir dili konuşabilen geleceğin öğretmenleri, burslarla erken yaştan itibaren yetiştiriliyor. 
     





</TEXT>
</DOC>
