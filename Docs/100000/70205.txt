<DOC>
<DOCNO> 70205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sondun25.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar Ortodoks kilisesi Harry Potter'i yerden yere vurdu 
</HEADLINE>
<TEXT>

     Bulgaristan Ortodoks Kilisesi, başta çocuklara yönelik olarak dünyada en çok satan kitaplardan Harry Potter'ın zararlı olduğunu belirtti. 
     Kuzeydeki Rusçuk kenti Aziz Nikola Kilisesi'nden Papaz Stefan Stefanov, Harry Potter'ın ''ruhani AİDS'' olduğunu belirterek, Potter'la insanların ''şeytani büyülere'' ilgisinin aktarıldığını vurguladı. Stefanov, böyle kitapların ''insanın bağışıklık sistemini kara büyüye karşı zayıflattığını ve insanı kötülüğe daha eğilimli duruma getirdiğini'' öne sürdü. 
     Bulgaristan Ortodoks Kilisesi Meclisi'nden bir yetkili, ''Stefanov'un görüşünü tamamıyla destekliyoruz'' dedi. 
     Parlamentonun eski milletvekili Papaz Stefanov, sihirbaz olduğunu keşfeden öksüz çocuk Potter'ın kitaplarının olumsuz etkileri üzerine okullarda ders verecek. 
     ''Harry Potter ve Felsefe Taşı'' kitabı, ABD'de de eleştirilere maruz kaldı. 
     Potter'ın yazarı Bayan J.K. Rowling ise eleştirleri rahatlıkla yanıtlıyor ''Hiçbir çocuk, bu kitabı okuyup da büyücülüğe heves etmedi...'' 
     






</TEXT>
</DOC>
