<DOC>
<DOCNO> 55421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/guncel/gun02.html </URL>
<DATE> 2001/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç skandalı büyüyor 
</HEADLINE>
<TEXT>

Tabip Odaları’ndan Nataşalı promosyona tepki yağarken adını vermeyen bir ilaç mümessili kendilerinden düzenli aylık alan doktorlar olduğunu söyledi 
     AYŞEGÜL AYDOĞAN İstanbul 

     İzmir'de bir ilaç firmasının kendi ilaçlarını yazmasının karşılığında doktorlara "Nataşalı tatil" teklifi, promosyon tartışmasını gündeme getirdi. İstanbul Tabip Odası Etik Kurul Üyesi Dr. Nedim Şendağ, promosyonun meslek etiğiyle bağdaşmadığını belirterek, Nataşalı promosyon hakkında da "Yakında bunu da vereceklerinden korkuyordum. Sonunda oldu" diye konuştu. 
     
     'Kitap, kalem normal' 
     Dr. Şendağ özellikle kanser, romatizma, antibiyotik gibi pahalı ilaçlarda pazarlık yapıldığını belirterek, şunları söyledi "Promosyonlar kutu bazında veriliyor. Seyahatler genelde kongre adı altında oluyor. Pahalı ilaçlara daha iyi hediyeler veriliyor. İşin raconu bu. Sağlık Bakanlığı denetlemiyor. İlaç tanıtımları yönetmeliğine göre kitap, defter gibi hediye normal ama fazlası yanlış." 
     
     'Reçeteye karışamazlar' 
     Cerrahpaşa Tıp Fakültesi'nden Prof. Dr. Hasan Yazıcı da firmaların kongrelere sponsorluğunun normal olduğunu ancak kongreye götürdüğü doktordan ilaç yazmasını isteyemeyeceğini belirterek, yaptırım uygulanması gerektiğini söyledi. İsmini gizleyen bir mümessil de, bazı doktorların firmadan yüzde 5 - 7 gibi pay aldıklarını, bazılarına ise düzenli maaş bağlandığını söyledi. 
     
Denetim olmadığı için herkes rahat      HABER MERKEZİ 
     Doktorlara Nataşalı tatil promosyonuyla ilgili kendilerine 8-9 ihbar geldiğini açıklayan İzmir Tabip Odası İTO Genel Sekreteri Aşkın Demirci'nin sözleri büyük yankı uyandırdı. İşte tepkilerden birkaçı 

</TEXT>
</DOC>
