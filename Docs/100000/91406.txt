<DOC>
<DOCNO> 91406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sondun21.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da internetteki çocuk pornosuna karşı operasyon 
</HEADLINE>
<TEXT>

     İtalya'da internetteki pornografik çocuk sitelerine karşı yürütülen operasyon çerçevesinde, 1146 kişinin şüpheli olarak soruşturulduğu açıkladı. 
     Ülkenin kuzeyinde Verona kenti üs alınarak 80 savcının işbirliğinde yürütülen araştırmalar sonrasında, 256 kişinin ev ve işyerlerinde aramalar yaptırıldığı belirtildi. 
     Savcılığın talimatıyla askeri jandarma, polis, mali polis ekipleri tarafından yapılan operasyonlarda bulunan pornografik 4 bin video kaset, 280 bilgisayar, 150 hard disk, 5 bin disket, yüzlerce dvd, yüzlerce video kamera ve 4 binden fazla fotoğrafa el konulduğu kaydedildi. 
     Soruşturulan 1146 kişinin, reşit yaşta olmayan çocukları pornografik malzeme olarak kullanmakla suçlandığı ifade edildi. Görüntülerde, daha çok doğu Avrupa ülkelerinden 14 yaşın altındaki kız çocuklarının bulunduğu belirtildi. 
     Yetkililer, 1 milyondan fazla elektronik posta adresini de kapattıklarını açıkladı. 
     Yaklaşık 1 yıldır internetteki pornografik sitelere karşı geniş çaplı bir araştırma yürüttüğü kaydedilen jandarma merkez birimlerinin, özel kredi kartlarıyla internetteki porno sitelerini dolaşıp bu sitelerin kimler tarafından yaratıldığını tespit ettikleri açıklandı. 
     





</TEXT>
</DOC>
