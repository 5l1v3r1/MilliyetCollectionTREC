<DOC>
<DOCNO> 50076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/02/dunya/dun01.html </URL>
<DATE> 2001/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürkçü Bush .. 
</HEADLINE>
<TEXT>

     ABD Başkanı George W. Bush, teröristlere karşı başlatılan savaşta uluslararası bir koalisyon oluşturma fikrini Atatürk’ten aldıklarını bildirdi. 
     Bush, Türk - Amerikan Dernekleri Asamblesi’nin 22. yıllık konferansına gönderdiği kutlama mesajında, Atatürk’ün, "Bir savaşta zafere ulaşmanın hızlı ve en etkili yolu, uluslararası bir koalisyon kurmaktır. Bu şekilde saldırgana, saldırgan davranışlarıyla sonuç alamayacağı gösterilebilir" sözünü hatırlattı. 
     Bush, "Türkiye’nin terörizme karşı koalisyon oluşturmada gösterdiği değerli destek, uluslararası teröristlere, saldırganlığın başarıya ulaşamayacağını gösteriyor" dedi. 
     Başkan Bush, Türkiye’nin güvenilir dost ve NATO’nun tek Müslüman üyesi olarak, askeri ve diplomatik desteğinin, ABD’nin İslam’a karşı değil, kötüye karşı savaştığını gösterdiğini de vurguladı. 
     
     Sarı’ renk için pardon 
     ABD Genelkurmay Başkanı Richard Myers, misket bombalarıyla yardım olarak havadan atılan yiyecek paketlerinin sarı renkte olmasının "talihsiz bir rastlantı" olduğunu savundu. Yiyecek paketlerinin insanların kolayca görmesi için sarı renkte olduğunu belirten Myers, "Ne yazık ki misket bombaları da aynı renkte ve insanlar sarı renkte bir şey gördüklerinde bunları yiyecek sanarak almaya alıştı" dedi. Myers, yiyecek paketlerinin renklerinin maviyle değiştirileceğini söyledi. 
     



 DÜNYA 










</TEXT>
</DOC>
