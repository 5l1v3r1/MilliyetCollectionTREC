<DOC>
<DOCNO> 72327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sondun02.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kipriyanu'nun cenaze töreni yarın 
</HEADLINE>
<TEXT>

     Lefkoşa'nın Rum kesiminde dün ölen Rum yönetimi eski liderlerinden Spiros Kipriyanu'nun 70 cenaze töreni yarın yapılacak. 
     Kipriyanu için, Lefkoşa'nın Rum kesimindeki Panayodise Kilisesi'nde saat 13.00'de dini tören düzenlenecek. Kipriyanu daha sonra, ailesinin isteği üzerine, yakın aile fertlerinin katılacağı törenle, doğum yeri olan Limasol'da aile kabristanlığında toprağa verilecek. Ailenin isteği üzerine, Kipriyanu'nun naaşı katafalka konulmayacak. 
     Kipriyanu'nun kurduğu ve uzun yıllar başkanlığını yaptığı Demokratik Parti DİKO , Kipriyanu'nun ölümü nedeniyle cenaze gününe kadar tüm parti teşkilatlarının kapalı kalması ve parti bayrağının yarıya indirilmesi kararı aldı. 
     Rum siyasi partileri, yaptıkları açıklamalarda, ''Kipriyanu'nun ölümünü, Kıbrıs Elenizmi için büyük kayıp'' olarak nitelediler. 
     






</TEXT>
</DOC>
