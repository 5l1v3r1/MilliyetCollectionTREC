<DOC>
<DOCNO> 85012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/yazar/pulur.html </URL>
<DATE> 2002/05/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Biri Ankara’dan Biri de İsveç’ten... İki açıklama... 
</HEADLINE>
<TEXT>

     ANKARA Ticaret Odası Başkanı Sinan Aygün’ün KDV oranlarındaki "oransızlığı" belirten ve "Mağdure Hanım"ın pişirdiği bir tencere türlüden devletin aldığı KDV’yi anlattığı gün, Ankara’dan, Prof. Dr. Aydın Yücetürk’ten bir e - mail geldi yazımızı zevkle okumuş, lakin o da "Mağdure Hanım" olmasa bile "Mağdure Beyömiş... 
     Niye 
     Sinan Aygün’den aldığı ev, iskansız çıkmış... 
     Buna "Bize ne " deyip geçmemiz mümkündü öyle ya, konumuz iskansız ev değil ki Buna rağmen Sinan Aygün’ü arayıp, sorduk. Aygün, uzun belgelerle dolu bir açıklama gönderdi özetle şöyle diyor 
     "15.05.2002 tarihi itibarıyla mevcut binada 11 konuta ve iki işyerine iskan müsaadesi çıkmıştır. Geriye kalan 2 konutun iskanı için gerekli işlemlere başlanmıştır. Buradaki gecikmenin nedeni ise 2 kat malikinin menfaatleri doğrultusunda dairelerinde değişiklik yapılmasıdır. Yapılan değişiklik ise, çatı katında bulunan 30 m2’lik kapalı alanın kullanıma açılması işlemidir." 
     Sinan Aygün, iskan işlemlerinin devam ettiğini, encümende olduğunu belirterek "Zaten hocam da evinde oturuyor" dedi. 
     
     İKİNCİ açıklama İsveç Büyükelçimiz Selim Kuneralp’ten... 
     Önce bize teşekkür ediyor 
     "Bugünkü yazınızı dikkatle okudum. Bana basında son günlerde yapılan saldırılarda beni çok üzen nokta, büyükbabamın da tartışmanın içine çekilmiş olması. Buna karşı çıkmış olmanızı memnuniyetle müşahede ettim. Bunun için teşekkürlerimi sunarım." 
     Sonra da, Karen Fogg’la aralarındaki ilişkiyi anlatıyor, özetle şöyle diyor 
     "Karen Fogg meselesine gelince, Büyükelçilik resmi posta kutusu yerine yine Bakanlık sistemimizde bulunan ve dolayısıyla arzu ediliyorsa denetime tabi, şu anda kullandığım posta kutusunu kullanmasını önermemin niye bu kadar büyük olay yaratmış olduğunu hala anlamış değilim. Karen Fogg’la Dışişleri Bakanlığı’nda AB Genel Müdürü olduğum dönemde 2.5 yıl boyunca yakın mesai içinde olmak durumunda oldum. ... Her halükarda görevim bittikten sonra işim dolayısıyla tanıdığım insanlarla selamı kesmek alışkanlıklarım arasında değildir. Sanırım böyle bir davranış geleneklerimize de aykırı olur. 
     İngilizce hitaplarda herkes için kullanılan "Dear" kelimesinin yazınızda "sevgilim" olarak tercüme edilmiş olmasının bir baskı hatasından ibaret olduğunu düşünüyorum " 
     
     SAYIN Büyükelçi Türkiye’ye karşı tutumu belli olan Karen Fogg’a, posta kutusunu kullanmasını önermesinin "Niçin bu kadar büyük olay yaratmış olduğunu hala anlamış değilim" diyor. 
     Fıkrayı belki bilirsiniz diplomatların üslubuna uymaz ama, Kuneralp’in bizi hoş göreceğini umarız. 
     Bektaşiye sormuşlar 
     "Baba erenler, helada, sakız çiğnemek günah mıdır " 
     Bektaşi başını sallamış 
     "Günah olmasına günah değildir ama, görenler, başka şey yaptığını sanabilirler." 
     Acaba, anlatabildik mi 
     
     







İçtihat kapısı açıldı 


Kim nedir bilinemez ki... 


DSP’nin mesajı 


Tetikleme Başbakan’dan geldi 


Komplo itirafçısı polis ajanı mı 


Vergilenmede enflasyonun etkisi giderilecek 


Biri Ankara’dan Biri de İsveç’ten... İki açıklama... 


Baykal, DSP, Derviş 


Yeter Çocukları delirtmeyin efendiler 


Dar alanda siyasete heves eden çok ama 


Ecevit koltukta otururken de "başbakanlık" yapmıyordu ki 


</TEXT>
</DOC>
