<DOC>
<DOCNO> 50713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/05/son/sondun24.html </URL>
<DATE> 2001/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya "Metin Kaplan'ın sınırdışı edilmesi gündeme gelecek" 
</HEADLINE>
<TEXT>

     Almanya İçişleri Bakanı Otto Schily, ''kara ses'' olarak tanımlanan Cemalettin Kaplan'ın oğlu Metin Kaplan'ın hapis cezasından sonra sınırdışı edilmesinin söz konusu olacağını söyledi. 
     Schily, düzenlediği basın toplantısında, cinayette azmettirme suçundan 4 yıl hapis cezasına çarptırılan Metin Kaplan hakkında Federal Temyiz Mahkemesi'nin kararı onamasından sonra iltica statüsünün gündeme geleceğini belirtti. 
     Bakan, Kaplan ile ilgili iltica statüsü kararının, bulunduğu eyalette ilgili kurumlar tarafından inceleneceğini ifade ederek, ''Kararı eyalet verecektir'' dedi. 
     Schily, sınırdışı ile ilgili kararla ilgili işlemler sırasında Türk tarafı ile temas kurulacağını, Türkiye'den idam etmeme garantisi isteyeceklerini belirterek, ''Kaplan'ın iadesinde idam durumu rol oynayacak'' diye konuştu. 
     






</TEXT>
</DOC>
