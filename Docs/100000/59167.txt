<DOC>
<DOCNO> 59167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sontur24.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD anketine göre seçmen iki turlu seçim istiyor 
</HEADLINE>
<TEXT>

     TÜSİAD tarafından yaptırılan bir araştırma Türkiye'deki seçmenlerin yarısının iki turlu seçim istediğini ortaya koydu. 
     TÜSİAD tarafından Sosyal Araştırmalar Merkezi'ne SAM 
     yaptırılan ve 39 il 81 ilçede 2400 kişi ile yüzyüze görüşülerek gerçekleştirilen "Seçim Sistemi ve Siyasi Partiler Araştırması" Çırağan Sarayı'nda düzenlenen bir toplantı ile kamuoyuna duyuruldu. Araştırma Türkiye'de hemen her beş seçmenden dördünün seçim sisteminin kötü ya da çok kötü işlediği kanısında olduğunu ortaya çıkarttı. Siyasi partiler sisteminin seçim sisteminden de kötü işlediği görüşünde olanların yüzde 84'e kadar çıktığı çalışmada, siyasetin saygınlığını yitirmesine temel olarak siyasal partiler rejimi gösterildi. Siyasal partilerin yalnızca partiye yakın kişilerin çıkarlarını savunarak, iş takibi yaptığı ve artık halkı temsil etmediği görüşünün Türkiye'de yönetim sorunlarının başında sayıldığı araştırmada, partilerin kendi yakınlarının çıkarlarını savunması ve iş takibi yapmasını da, önemli sorunlar arasında değerlendirenlerin oranı yüzde 89'a kadar çıktı. Çalışmaya katılan seçmenlerin yüzde 86'sı partilerin halkı temsil etmemesi görüşünde birleşirken, yüzde 84'ü siyasal partilerde demokratik işleyişin olmamamasını, yüzde 78'i ise partilerin başında hep aynı liderin olmasını önemli sorunlar arasında sıraladı. 
     
     Diktatörce yönetim 
     Seçmen kitlesinin yüzde 61'i, "Siyasal partilerde bir lider sultası olduğu, liderlerin partileri de diktatörce yönettiği" yolundaki ifadeye kesinlikle katıldığını ortaya koydu. Yürürlükteki seçim sistemi ile ilgili sorunlarında belirlendiği çalışmada bugünkü seçim sisteminin yetersiz kaldığı savunuldu. Seçmenlerin yüzde 81'i milletvekillerini halkın değil, parti liderlerinin seçmesi sorununa da eleştirilerde bulundu. Seçmenlerin seçim sistemine yönelik en güçlü eleştirileri arasında yüzde 87 ile seçmenin adayları tanımaması, yüzde 85 ile seçmenin beğenmediği adayların da seçilebilmesi yer aldı. 
     
     Baraj devam etmeli 
     Oy verdiği partinin barajdan ötürü Meclis'e girememesinin seçimde sisteme karşı güvensizlik doğurduğu yönündeki eleştirilere katıldığını ifade edenlerin oranı da çalışmada önemli bir yer tuttu. Bu karşın seçmenlerin yüzde 62'si barajın düşürülmesi veya kalkmasına karşı olduğu 
     yönündek görüş bildirdi. 
     
     Koalisyon başarılı olmaz 
     Genel seçmen kitlesinin yüzde 63'ü bugünkü seçim sistemiyle Türkiye'de mevcut veya kurulabilecek herhangi bir partinin yakın gelecekte tek başına iktidara gelemeyeceğini belirleyen çalışma ayrıca seçmenlerin yüzde 72'sinin Türkiye'de koalisyonların başarılı olmayacağı görüşünde birleştiğini de ortaya koydu. Seçmenlerin yüzde 86'sı seçim sisteminin istikrarlı hükümetler çıkaramamasını da, bugünkü sıkıntıların önemli bir nedeni olduğunu düşündüğünü ifade etti. 
     
     İki turlu seçim 
     Çalışmaya katılan seçmenlerin yüzde 51'i iki tudrlu seçim sistemini Türkiye için uygun bulduğunu belirtirken, seçmenlerin yüzde 61'i ilk turda asıl tercih ettiği parti elenirse ikinci turda öteki partiyi tercihleri arasında bir partiye oy vereceğini açıkladı. Partilere yönelik yaygın bir güvensizlik eğilimi taşındığını ortaya koyan çalışmada, seçmen kitlesinin beşte dördü de, partilere devletin mali yardımından yararlanmalarına da karşı çıktı. 
     
     Parti kapatmak zorlaştırılmalı 
     Seçmenlerin yüzde 54'ü parti kapatma rejiminin partileri koruyucu yönde gözden geçirilmesi yönünde görüş bildirdi. Seçmenlerin yarısından çoğu ihlali halinde bir partinin hemen kapatılmasını gerekli gördüğünü belirtirken, bu konuda iki yasak sıraladı. Seçmenler bu yasakları, "Atatürk ilke ve inkılaplarına aykırı amaçlar güdülmesi" ile "Dinin siyasi amaçlar için kullanılması" olarak belirledi. 
     Seçim itiffakları konusunda da görüşü sorulan seçmenlerin yüzde 48'i partilerin seçimlere ittiffak halinde girmelerine izin verilmesi yönünde görüş bildirirken, partilerin, "Koalisyon anlaşmaları" yaparak girmelerine ilişkin olarak sorulan soruya seçmenlerin yüzde 61'i olumlu yanıt verdi. 
     






</TEXT>
</DOC>
