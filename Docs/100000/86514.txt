<DOC>
<DOCNO> 86514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/yazar/yilmaz.html </URL>
<DATE> 2002/05/28/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Gümrükçü, başı dik dolaşana kadar 
</HEADLINE>
<TEXT>

     Üzerinden neredeyse üç ay geçti, gümrük müşavirleri ile ilgili yazım üzerine bu çevreden gelen tepkiler bitmedi. Bu sürede öğreniyorum ki aslında meslek grupları içinde en etkili olan kesimlerden biri de gümrük müşavirleri, spor kulüplerinde bile güçleri bulunuyor. 
     Sonunda e-posta, mektup, telefon, faks derken yılmadılar geçen gün ziyaretime geldiler. İstanbul Gümrük Müşavirleri Derneği Başkanı Esen İnal ile birlikte dernek yöneticilerini dinledim. Diğer gümrük müşavirleri derneklerinden de aldığım tepkilerin hepsini yüz yüze görüşüyoruz. 
     
Suçlu hayali ihracat      Bana veryansın etmelerinin iki nedeni var birincisi Devlet Bakanı Mehmet Keçeciler’in açıkladığı anket sonuçlarına göre, gümrük müşavirlerinin yolsuzluk üzerinde yüzde 70’e varan oranda etkili olduğunu yazmam. Bir diğeri de lojistik - taşıma firmalarının gümrük müşavirlerini bordrolarına almak istediklerini belirtmem. En çok da yıllık rüşvet bütçesi olarak bir şirketin "Gümrüklerde ödediğimiz yıllık rüşvet bedeli 100 bin dolar" ifadesine yer vermem. 
     Bunların hepsi kaynaklar gösterilerek yazılmış. İnal, yolsuzluğu çok geçmişe’ havale ediyor. 1980’lerde bir gecede hazırlanan hayali ihracata geçit veren yönetmeliklere uzanıyor... "Davalarda kime ceza kesilmiş" diye de soran İnal, geçmişte hava parası ödenerek tayin edilen müdürler döneminin bitmesiyle, yolsuzluğun önünün kapandığını vurguluyor. 
     
Rapor sonuçları      Gelelim rakamlara... 
     Gümrük Müsteşarı Nevzat Saygılıoğlu’nun masasının üzerinde taze taze duran "3 yıllık faaliyet raporuna"... 
     -Açığa alınan gümrük personeli sayısı 1999’dan bugüne sırasıyla, 13 - 158 - 27 - 8 kişi. Yüksek Disiplin Kurulu’nca görevine son verilen memur sayısı da 27 - 7 - 71 - 2 kişi. Farkındaysanız, 2000 yılında sayı bir hayli artmış. 
     Müfettişlerin işlem yaptığı müşavir sayısına gelince 1999’dan itibaren, 54 - 46 - 71 - 25 kişi... 
     Gümrük kontrolörlerince hakkında tahkikat yapılan gümrük müşaviri sayısı da 1999 - 2002 arasında, 64 - 46 - 91 - 21 kişi. Toplam 222 kişi kontrolörlerin, 196 kişi de teftiş kurulunun incelemesinden geçmiş. Özetle 418 gümrük müşaviri hakkında inceleme yapılmış. Sorun bu tablonun ortadan kaldırılması. 
     
Kimse şikayet etmiyor      Saygılıoğlu, rüşvet ve yolsuzluğun ortadan kalkmasının otomasyona geçiş ve bankaların tahsilata başlamasıyla önleneceğini belirtse de, işin etik tarafı ağır basıyor. Ve ne yazık ki, bugüne kadar istediği tüm desteğe karşılık ne işadamlarından, ne de gümrük çevresinden kendisine bu konuda bir "itiraf" veya "ihbar şikayet" yok 
     Ancak ne var Ofisten gümrükleme yapmaya olanak tanıyan otomasyona geçiş oranı yükseliyor, 2002’de gelinen seviye yüzde 43’lere ulaşmış durumda. Sıra hukuk sisteminin otomasyona bağlanmasında. Olaylar, kişi ve firma bazında takibe alınabilecek. 
     1.8 milyar dolarlık dış ticaretten doğan zararlar değerlendirilirken hukuki, etik istihbarata dayalı olmak üzere ne tür tedbir gerekiyorsa masanın üstünde. 
     
Çete işi bitti      Saygılıoğlu ile gümrük müşavirleri bir noktada buluşuyor "Artık gümrüklerde çete işi kesinlikle yok, ne taşra ne de merkezde." 
     Benim de halen anlamakta zorluk çektiğim ise gümrüklerde halen, "Bahşiş rüşvet sayılmaz" anlayışının sürmesi. İleriye bakabilmek için gerçekten ilkeli olmaktan başka çare yok. Gece - gündüz çalışarak binlerce başvuru içinde sınav kazanarak, bileğinin hakkıyla gümrük müşavirliği yapanlara neden sözümüz olsun ki 
     Ayrıca gümrüklerde yolsuzluk olaylarının giderek azalan bir eğri içinde olduğunu kimse de görmezden gelmiyor. 
     Benim derdim, "Burada artık rüşvet zorlaştı, başka alanlara kayalım" diyenleri engelleyebiliyor muyuz Hukuk ve adalet ülkesi olma yolunda ilerlememizin önünü kesenlere "Yeter" diyebiliyor muyuz 
     
     







Necip Fazıl ve Türkeş 


Kiev’de Türk tadı 


Ecevit Polemik yok 


Diyarbakır kararlı 


Yaşamın kıyısında 


Tarih sayfaları arasında... 


Hocaların maaşı 57 


Nükleer savaş çıkar mı 


Sait Faik "rahmet" istedi... 


Komplo skandalı Başbakanlık Teftiş Kurulu’nda 


Çiller’in seçim stratejisi 


İlk 4 ayda sadece 12 bin otomobil satıldı 


Anadolu üreticisi yeni yapılanma arayışında 


Gümrükçü, başı dik dolaşana kadar 


</TEXT>
</DOC>
