<DOC>
<DOCNO> 53551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yazar/pulur.html </URL>
<DATE> 2001/11/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Demokrasinin ilk yılları "ŞELLALE " 
</HEADLINE>
<TEXT>

     "ŞELLALE" o kadar bizden ki, 1950 - 60 arası Antakya'nın "Harbiye"sinde yaşamamış olsanız da, şiveniz hiç oraların şivesine uymasa da filmi seyrederken hiç yabancılık çekmiyorsunuz. Çünkü üç aşağı, beş yukarı herkesin köyünde, kasabasında, mahallesinde "Kel Selim"ler de vardır, "Yusuf Usta"lar da, delibozuk Süleyman'lar da... 
     Filmin başoyuncuları Tuncel Kurtiz, Aykut Oray, Ali Sürmeli, Enis Aslanyürek, Hülya Koçyiğit olsa da asıl oyuncu yöre ağzıyla "Şellale"dir, yani Antakya'nın ünlü Şelalesi... 
     "Şellale"nin, yöre yaşamında önemli yeri vardır, eski bir geleneğe göre, kasaba halkı, gördükleri rüyayı "Şellale"ye anlatırlar, rüyaların yükünden kurtulurlar rüyalar sadece akan suya anlatılır, rüyaların yorumu da "Yusuf Peygamber"e aittir. 
     
     1950'den 1960'a giden yıllar, demokrasinin ilk yılları, "demokratlar" ile "halkçılar"ın, camilerini bile ayırdığı günler... 
     iki kardeş, büyüğü demokrat, küçüğü halkçı, birbirlerinin yüzlerini bile görmeye tahammül edemiyorlar. Babadan kalan evlerinin avlusunu bile duvarla ayırmışlar. Ama tepeleri atınca, duvara merdiven dayayıp "duvar kavgası" yapıyorlar 
     
     YA Kel Selim 
     Kasabanın "Komünist" berberi... Gizli gizli Moskova radyosunu dinliyor, dolabında "Stalin"in resmini saklıyor. Müthiş "millici" Fransız işgaline direnmeyenlerin canına okuyor, "Şimdi de Sam Amca'nın uşağısınız" diye yükleniyor. 
     O günlerde Türkiye'ye yardım faslından "Amerikan süttozu" gelmiştir, okullarda sulandırıp çocuklara süt diye içirirler. "Kel Selim" çırağı Cemal'le ortalığa bir laf salar 
     "Bu süt, eşek sütü " 
     Çocuklar artık o sütü içer mi 
     
     YA "Demokratların görülmemiş kalkınma hamlesi" cümlesinden, daha çok su almak için, kaynağın ağzının dinamitle uçurulması, beklenenin aksine şelalenin suyunun azalması. 
     
     VE hep, o tarihi çelişki... 
     "Yusuf Usta" zenginden yanadır, işçi hakları, sosyal güvenlik gibi kavramların yanından bile geçmez, lakin işçilerin parasını vermeyen müteahhide direnince içeri atılır 
     Ya "komünist" Kel Selim 
     27 Mayıs" darbesiyle coşar, havalara fırlar... 
     Tuncel Kurtiz, bu rolü için şöyle diyor 
     "Ben de Kel Selim gibi yaşadım biraz... Kel Selim, başka bir şey olmadığı için, en iyisinin delilik olduğunu kavramış, gerçekleri söylediği için deli damgasını yemiş biri..." 
     Semir Arslanyürek'in "Şellale"si gidilecek, görülecek, bir film... 
     Öyle bazı filmler gibi, daha ilk gün Cannes Film Festivali'ne gönderilecek, ya da Oscar'a aday gösterilecek, "uçurulan" filmlerden değil 
     
     







'Millet' olmak 


Bomba fosladı... 


Köy - kent ile tatil köyü 


İstikrar yakalamak için yenilenmek 


Bakanlık skoru 


Cimbom'un otobüsünü kim çaldı 


Döviz kuru ne olacak 


Terörle savaşın bedeli 


Ben değilsem kim, şimdi değilse ne zaman 


Uyuşturucu Türkiye'nin en büyük sorunu 


Demokrasinin ilk yılları "ŞELLALE " 


Afgan hattı 2015'e 


Bakanların tane ile azaltılması 


Piyasa için bayram ve yılbaşı fırsatı 


Türkiye’ye rağmen Mersin kalkınır mı 


</TEXT>
</DOC>
