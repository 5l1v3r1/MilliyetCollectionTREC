<DOC>
<DOCNO> 59447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/son/sondun11.html </URL>
<DATE> 2001/12/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler yeni yıla meydanlarda girecek 
</HEADLINE>
<TEXT>

     İngiltere'de meydanlarda yapılacak yeni yıl kutlamalarının hazırlıkları büyük bir hızla sürüyor. 
     Yılbaşı dolayısıyla yapılan alışverişi Noel'de hareketlenen piyasayı daha da hareketli hale getirdi. Noel ve yılbaşı sayesinde ekonomik durgunluk beklentisini geride bırakan İngiltere'de, turizm açısından yaşanan hareketlilik de dikkat çekiyor. 
     Pek çok İngiliz Noel tatiliyle birleştirdiği yeni yıl tatilini geçirmek üzere yurtdışına giderken, değişik ülkelerden gelen ve başkent Londra'yı dolduran binlerce turist ekonomik hareketliliğe katkıda bulunuyor. 
     Havaalanlarındaki yolcu trafiğiyle başa çıkabilmek için birçok havayolu şirketinin olağanüstü dönemlerde uygulanan çalışma düzenine geçmek durumunda kaldığı belirtiliyor. 
     
     Yine meydanlar dolacak 
     İngiltere'de son birkaç yıldır hareketlenen yılbaşı kutlamalarının odağını bu yıl da her yıl olduğu gibi Picadilly ve Taraflar meydanlarında yapılacak sokak partilerinin oluşturması bekleniyor. 
     Yüzbinlerce kişinin ellerine içkilerini alarak katıldıkları ve Big Ben denilen büyük saat kulesinin gece yarısını vurmasına yakın geriye sayma başlattıkları bu partinin, bu yıl da aşırı soğuğa rağmen büyük rağbet göreceği tahmin ediliyor. 
     Bu arada, Londra'nın güvenliğinden sorumlu olan Metropolitan polisi, yılbaşı gecesine özel olarak hazırlanıyor. İzinlerin bir kısmının iptal edildiği Metropolitan polis teşkilatının, yılbaşı gecesi özellikle kalabalık meydanları terör tehlikesine karşı koruma altına alacağı ve sıkı bir devriye sistemi uygulayacağı belirtiliyor. 
     






</TEXT>
</DOC>
