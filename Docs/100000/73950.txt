<DOC>
<DOCNO> 73950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/22/yasam/ayas.html </URL>
<DATE> 2002/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da fantezide Anadolu mozaiği 
</HEADLINE>
<TEXT>

Antalya’daki Fantezi Dünyası’ adlı mağaza Şırnak ve Diyarbakır’a şişme kadın, Adana’ya kırbaç, Düzce’ye vibratör yetiştiremiyor... 
     GÖKSEL YAPAR Antalya DHA 

     Antalya’da hizmet veren Fantezi Dünyası adlı cinsel fantezi malzemeleri satan işletme, Türkiye’nin dört bir yanından verilen siparişlere yetişemiyor. Mağaza yöneticisi Mahmut Yılmaz, Şırnak ve Diyarbakırlılar’ın daha çok şişme kadın, Adanalılar’ın ise kırbaç istediğini söylüyor. 
     İnternet ya da telefonla gelen siparişlerin istatistiğini tutan Mahmut Yılmaz, Özbekistan ve Azerbaycan’dan gelen talepleri bile karşıladıklarını belirtiyor. 
     Mağazaya gelen müşterilerin çoğunun utandıkları için müze gezer gibi dolaşıp alışveriş yapmadan çıktıklarını, ardından da siparişleri telefon ya da internetle yaptıklarını anlatan Yılmaz, müşteri sıralamasını ise şöyle yapıyor erkekler birinci, gayler ikinci, kadınlar üçüncü, hastalar ise dördüncü. 
     
     Şişme kadın gözde 
     Mahmut Yılmaz müşterileriyle ilgili istatistiki verilerde toplamış. Ona göre müşterilerin yüzde 60’ı meraktan, yüzde 35’i alışveriş yapmış olmak için yüzde 5’i de doktor tavsiyesiyle geliyormuş. 
     Bazı erkeklerin, kız arkadaşına özel günlerde vermek üzere vibratör aldığını söyleyen Yılmaz, en çok satılan ürünlerin de sırasıyla şişme kadın, vibratör, iç çamaşırı, seks şakaları ve sadomazo araçlar olduğunu belirtti. 
     
     Şişme erkek de istendi 
     Sadomazo ürünlerin satışında geçen yıllara oranla patlama yaşandığına dikkat çeken Yılmaz, son bir yılda illerden gelen sipariş listelerini değerlendirdi. 
     Buna göre, Şırnak ve Diyarbakırlılar daha çok şişme kadın, Adanalılar kırbaç istedi. İskenderun’dan bir kişi şişme erkek siparişi verdi. Düzce, Özbekistan ve Azerbaycan’dan vibratör, Samsun’dan ise ise erotik iç çamaşır talebi yüksek oldu. Alışveriş yapan turistlerin tercihlerini de değerlendiren Yılmaz, "3 Japon kız vibratör aldı. Bir Alman erkek grubu da şişme kadın alıp gitti" dedi. Mağazada vibratörler 35-62 euro, şişme kadınlar 67-362 euro arasında, kırbaç ise 62 eurodan satılıyor. 
     



 YAŞAM 





















</TEXT>
</DOC>
