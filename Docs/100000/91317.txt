<DOC>
<DOCNO> 91317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/guncel/gun02.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmetçik yaparsa mükemmelini yapar 
</HEADLINE>
<TEXT>

K bil’de Türk birliğinin yaptığı ekmekler, adeta kapışılıyor... Uluslararası birliğin askerleri ekmeğimizin tadına doyamıyor 
     Afganistan’daki Uluslararası Güvenlik ve Yardım Kuvveti ISAF komutasındaki Türk görev kuvveti, Başkent K bil’in en hassas kabul edilen Güneybatı bölgesinde halkın güvenliğini sağlıyor. Hijyeni ve teknolojisiyle dikkati çeken Türk birliği, yaptığı ekmeklerle de Barış Gücü askerlerinin gönlünü fethetmiş durumda. Türk askerleri, tek fırınla 8 saat içinde tam 3500 adet ekmek üretiyor. Bu ekmekler, birlikte artık en makbul hediye olarak görülüyor. 
     
     En hijyen birlik 
     Ekmekleriyle olduğu kadar temizliğiyle de dikkat çeken Türk birliği, kuyulardan 1 saatte 5 ton arıtılmış su temin edebilen bir sistem kurdu. Bu sistem sayesinde Türk birliği, hijyen kontrolü yapan uzmanlar tarafından "K bil’deki en sağlıklı yer" seçildi. Bölgede sıkça rastlanan birçok hastalığa Türk birliğinde hiç rastlanmıyor. TSK’nın, ISAF komutasını aldıktan sonra kurduğu, İngilizlerin iletişim ağından 3 kat kuvvetli sistem sayesinde de Genelkurmay’la 24 saat bağlantı sağlanıyor, internet rahatlıkla kullanılıyor, Türkiye’nin tüm televizyon yayınları izlenebiliyor. 
     
Bizi hiç merak etmeyin      Türk görev taburundan piyade er Uğur Paklar, K bil’e çok farklı duygularla ve görevlerinin bilinciyle geldiklerini belirterek, "Çok yoruluyoruz ama amacımız belli. Afgan halkının yardımıyla buraya barışı getireceğiz" diyor. K bil’e 15 gün önce gelen er Yaşar Akar, tek dileklerinin "barış" olduğunu ifade ederken, er Ferhat Karan "Türkiye’deki şartlarla buranın hiç farkı yok. Tesislerimiz her gün mükemmelleşiyor. Yakınlarımız bizi merak etmesin" diye konuşuyor. 
     



 GÜNCEL 















</TEXT>
</DOC>
