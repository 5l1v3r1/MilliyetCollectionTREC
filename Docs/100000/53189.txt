<DOC>
<DOCNO> 53189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/yazar/uras.html </URL>
<DATE> 2001/11/20/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
IMF ile 3 yıl daha 
</HEADLINE>
<TEXT>

     Bir sevinç, bir neşe... Uluslararası Para Fonu’ndan beklenen 10 milyar dolarlık ek kaynakla birlikte 2004 yılı sonuna kadar sürecek yeni bir 3 yıllık stand - by anlaşmasının yürürlüğe girmesine kesin gözüyle bakılıyor 
     1 Türkiye, geçen 3 yılda IMF’nin sözünden çıkmadı. IMF ne dedi ise yaptı. Bu arada 2 krizin darbesini yedi. Ekonomi 3 yıl önceki çizginin gerisinde. Ülke 3 yıl öncekinden daha fakir. 
     2 Türkiye 3 yılda IMF’den 18.1 milyar dolar, Dünya Bankası’ndan 6.8 milyar dolar, toplam 24.9 milyar dolar kredi imkanına kavuştu. Bu paraların kredi olduğunu unutanlar, para geldikçe bayram etti. Ama ortada para yok. 
     3 Türkiye IMF’ye üç yıl daha teslim olur ise, 2002 yılında 11.1 milyar dolar daha kredi alacak ve de 5 milyar dolarlık ödemesi ertelenecek diyerek şimdilerde hükümet sevinçten uçuyor... Böylece 2002 yılında IMF ve Dünya Bankası’ndan sağlanan imkanlar 41 milyar dolara ulaşacak... İyi de... Bu paralar bu ülkeye ne iyilik getirdi .. Kimin cebine girdi, girecek Bu paraları bu halk daha sonra nasıl ödeyecek 
     Hatırlayınız, ortalıkta fol yok, yumurta yok iken, Türkiye kendi isteği ile kafese girdi "dünyaya örnek olmak iddiası ile" döviz sorunu olmadan "IMF’ye teslim oldu." 1999 yılı başında başlayan "yakın izleme", yıl sonunda "stand - by"a dönüştü. 
     IMF güdümüne giren Türkiye ekonomisinin IMF’nin emir ve kumandasına uyması halinde iki yıl içinde 

</TEXT>
</DOC>
