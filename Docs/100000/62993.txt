<DOC>
<DOCNO> 62993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/son/sonspo20.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant'ın Fenerbahçe'si ilk sınavında kaybetti... 
</HEADLINE>
<TEXT>

     Fenerbahçe Samsunspor deplasmanında 29. dakikada Müslim'in attığı golle 1 - 0 mağlup oldu. 
     Maça Fenerbahçe atak başladı. Revivo, Mirkoviç ve Johnson'ın şutlarında kaleci Göksel gole izin vermedi. 29. dakikada gelişen ilk Samsunspor atağında Celil'in soldan getirdiği topa Ertuğrul ıska geçti, arkadaki Müslim tamamladı 1-0 Golden sonra Fenerbahçe'nin baskısı arttı. 30. dakikada Revivo'nun attığı şut şanssız bir şekilde direkte patladı. 
     Sarı - lacivertliler 2. yarıya Lazetiç yerine Ceyhun'u alarak başladı. Ancak Fenerbahçe'nin 90 dakika süren baskısı, kaleci Göksel'in iyi oyunu ve Fenerbahçeli forvetlerin beceriksizliği sonucunda gol getirmedi. 
     Samsunspor ceza sahasına maç boyunca çok ender girmesine rağmen attığı 1 gol ile 3 puanı almasını bildi... 
     İşte dakika dakika maç 
     5. dakikada Ofosu'nun yaklaşık 30 metreden vuruşunda, top kaleci 
     Rüştü'de kaldı. 
     6. dakikada rakibine sert giren Samsunsporlu Phiri, sarı kartla 
     cezalandırıldı. 
     8. dakikada Fenerbahçe'nin kazandığı serbest atışı Ümit kullandı, 
     vuruşunda top kaleci Göksel'de kaldı. 
     11. dakikada Lazetiç'in sol taraftan ceza alanına gönderdiği topu 
     Ofosu uzaklaştırdı. 
     17. dakikada Johnson'un ceza alanı ön çizgisinin hemen önünden 
     attığı sert şutta, top kale direğinin hemen üstünden dışarı gitti. 
     20. dakikada Ogün, orta sahadan aldığı topla Samsunspor ceza 
     alanına girdi. Andersson ile paslaştıktan sonra tekrar kazandığı topa sert vurdu, tehlikeyi Kenan uzaklaştırdı. 
     30. dakikada ev sahibi ekibin golü geldi. Bu dakikada Celil sol 
     kanattan taşıdığı topla 2 rakibinden sıyrıldıktan sonra, meşin yuvarlağı ceza alanı içindeki Ertuğrul'a aktardı. Bu futbolcunun vuruşunda top Müslim'in önüne düştü, onun plase vuruşunda meşin yuvarlak ağlara gidince Samsunspor 1-0 öne geçti. 
     31. dakikada konuk ekip gole çok yaklaştı. Gelişen Fenerbahçe 
     atağında topu önünde bulan Revivo'nun vuruşunda top direkten döndü, Ogün tamamladı bu kez top kalecide kaldı. 
     32. dakikada Abdullah'ın ceza sahasına gönderdiği topu iyi takip 
     eden Anderson'un kafa vuruşunda top kalecide kaldı. 
     40. dakikada hakem Bülent Uzun oyunu durdurarak kötü tezahürat 
     nedeniyle anons yaptırdı. 
     41. dakikada Revivo'nun kullandığı serbest vuruşta top yandan 
     dışarı çıktı. 
     43. dakikada Samsunspor ceza alanı içinde meydana gelen karambolde 
     kaleci Göksel topu Ogün'ün kafasının üzerinden yumruklayarak ceza alanı dışına gönderdi. 
     45. dakikada Abdullah sol taraftan ceza sahasına girdi, çaprazdan 
     vuruşunda topu Göksel son anda tokatlayarak kornere attı. 
     Karşılaşmanın kalan bölümlerinde tarafların çabaları sonuç getirmeyince, ilk yarı Samsunspor'un 1-0 üstünlüğüyle sona erdi. 
     47. dakikada Ceyhun'un ceza alanı önünden attığı sert şutta top 
     kaleci Göksel'de kaldı. 
     51. dakikada Revivo sol taraftan taşıdığı topla ceza alanına 
     girdikten sonra sert vurdu, Göksel son anda uzanarak topu kornere atmayı başardı. 
     55. dakikada defanstan seken topu ceza alanı dışında önünde bulan 
     Johnson'un vuruşunda top kaleci Göksel'in müdahalesiyle kornere giti. 
     62. dakikada rakibine sert giren Samsunsporlu Müslim sarı kart 
     gördü. Bu dakikada Fenerbahçe'de Ali Güneş çıktı, oyuna Serhat xx 
     dahil oldu. 66. dakikada ise Abdullah yerini Rapaiç'e x bıraktı. 
     68. dakikada Ogün, sağ taraftan 2 rakibinden sıyrıldıktan sonra 
     ceza alanına girdi, vuruşunda top Ofusu'dan döndü. 
     73. dakikada Celil'in sol taraftan ortasında Phiri'den önce defans 
     tehlikeyi uzaklaştırdı. 
     76. dakikada Ogün'ün sol taraftan kulandığı uzun taç atışında 
     Fenerbahçeli oyuncular topa dokunamayınca, Samsunspor savunması topu ceza alanı dışına çıkardı. 
     82. dakikada Fenerbahçe'den Andersson, 84. dakikada Samsunspor'dan 
     Baido sarı kart gördü. 
     85. dakikada Ceyhun'un kullandığı serbest vuruşta kale alanının 
     sağ köşesinden topa yukselen Serhat'ın vuruşunda meşin yuvarlak yandan dışarı gitti. Bu pozisyonun hemen ardından kaleci Göksel oyunu yavaşlattığı gerekçesiyle sarı kart gördü. 
     86. dakikada Samsunspor'dan Phiri çıktı yerine Hakkı girdi. 
     89. dakikada Revivo, topu ceza alanına aşırttı, topla buluşan 
     Serhat'ın vuruşunda meşin yuvarlak Göksel'de kaldı. 
     90. dakikada Samsunspor'da Celil yerini Vural'a bıraktı. 
     Maçın uzatma dakikalarında Müslim'in pasında topla buluşan Mehmet Yılmaz sert vurdu, meşin yuvarlak direğin hemen yanından dışarı çıktı. 
     Karşılaşma, Samsunspor'un 1-0 üstünlüğüyle sona erdi. 
     

     
</TEXT>
</DOC>
