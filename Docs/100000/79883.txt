<DOC>
<DOCNO> 79883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/magazin/amag.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıskançlığımı bastıramıyorum’ 
</HEADLINE>
<TEXT>

Aşkın Nur Yengi, zaman içinde kendini tanıdı, kameralarla barıştı, oyunculuğunu ve kadınlığını keşfetti... Ama kıskançlığını bir türlü yenemedi 
     BİRSEN ALTUNTAŞ 

     Kamuoyu onu Sezen Aksu’nun vokalisti’ olarak tanıdı... Minik Serçe’nin kanatlarında kazandığı deneyimden sonra kendi kanatlarında uçmaya başlayalı da bir hayli zaman oldu... 90’lı yıllarda Türk Pop Müziği, onunla başlayan eski vokalist, yeni solist’lerle yeniden patladı. Çıkardığı her albüm iyi tiraj yaptı. 90’lı yıllarda yıldızı parlayan popçuların en iyi yorumcularından biri kabul edilen Aşkın Nur Yengi ile çıkardığı "2002" isimli yeni albümünü, hayatını ve oyunculuğunu konuştuk... 
     
     Yeni albümünüzün kapak fotoğrafları Latin yıldızlarının nefes kesen pozlarını aratmıyor. Siz de kendinizi aynı ayarda görüyor musunuz 
     Aynaya gidip baygın bakış provaları yapmıyorum. İçimdeki çoşkuyu, ifadeyi, seksepaliteyi doğru kullanmaya, estetik görüntüler vermeye çalışıyorum. Kamera başlıbaşına bir yaratık, hayvani bir sistem. O yaratık sizi severse güzel görüntüler çıkıyor, eskiden sevmiyordu ama şimdi seviyor. 
     
     Yeni haliniz daha seksi olduğu için mi kameralar sizi daha çok seviyor 
     30’lu yaşlara kadar, zaman içinde kendimi ve kadınlığımı keşfettim. Kendime göre estetik gelen bakış ve duruşları yapmaya çalışıyorum. Aldığım tepkiler de hoş olunca bu durum benim de hoşuma gidiyor. 11 yaşımdan beri seyirciler beni tanıdığı için gelişimime onlarda tanık oldu. Ben de eski fotoğraflarıma baktığımda farkı görüyorum. Vücudumla, saçımla, her şeyimle estetik bulduğum pozlarımı paylaşmakta sakınca görmüyorum. 
     
"Lakabım kımıl"      80’li yıllardaki Aşkın Nur Yengi ile şimdiki görüntünüz arasında dağlar kadar fark var, şimdi daha zayıfsınız, formunuzu nasıl koruyorsunuz 
     Sürekli yiyerek. Bu yüzden arkadaşlarım bana kımıl diyor. 
     
     Neden Kımıl’ 
     Anadolu’da buğday başaklarının içini anında boşaltan hayvana Kımıl’ diyorlar ya... Arkadaşlar benim de Kımıl’ gibi yediğimi düşünüyor. 
     
     Peki Kımıl’ operasyonuyla gelen kilolardan nasıl kurtuluyorsunuz 
     Hafta sonları tam bir Kımıl’ gibiyim. İstediğimi yiyorum. Hafta sonları aşırı yemek yüzünden aldığım kalorileri yakmak için de hafta arası işi acayip sıkı tutmaya çalışıyorum. Sabahları iki kepek ekmeği, öğlen ve akşamları da salata ve hafif yemeklerle idare ediyorum. 
     
"Her eve psikolog l zım"      Bizim ünlülerimiz psikoloğa gidip, yardım aldığını pek açıklamaz. Oysa siz bunu çekinmeden açıkladınız... 
     ABD’ye bakın, her ailenin bir psikiyatristi var. Ama maalesef Türkiye’de bu alandaki bir doktora gitseniz, deli ilan ediliyorsunuz. Şu anda 31 yaşındayım, 25 yaşında da psikoloğa gidiyordum, şimdi de gidiyorum ve toplumsal sorunların çoğunun da paylaşımsızlıktan kaynaklandığını düşünüyorum. Bu işin uzmanı olan psikiyatristlerden bilimsel bir destek almak kadar normal ve sağlıklı bir şey yok. Herkese bunu tavsiye ediyorum. 
     
     Kanal D’de yayınlanan Bayanlar Baylar’ adlı dizide çok kıskanç bir eski eşi canlandırıyorsunuz, normalde nasılsınız 
     Bayanlar Baylar’da kendi kişiliğime yakın bir tablo çiziyorum. Gerçekten çok kıskancım, bu benim hayatımın sadece aşk bölümünü kapsamıyor. Okuldayken de en yakın arkadaşımı kıskanıp küstüğümü biliyorum. Psikolog yardımı da almama karşın malesef kıskançlığımı kontrol etmeyi bir türlü başaramadım. 
     



 MAGAZİN 












</TEXT>
</DOC>
