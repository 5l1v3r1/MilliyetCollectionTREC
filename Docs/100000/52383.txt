<DOC>
<DOCNO> 52383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/spor/spo04.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel düşünceli 
</HEADLINE>
<TEXT>

     TRABZONSPOR Teknik Direktörü Hans Peter Briegel, Beşiktaş’ta çalıştığı dönemde Feldkamp’ın gölgesinde kaldığına ilişkin söylentilere sert çıktı. Yardımcısı Ahmet Akcan ile basın toplantısı yapan Alman hoca, "Hazırlık döneminin ardından takım bana emanet edildi. Kariyerimi tartışmam. Beşiktaş’ta kendimi kanıtladığımı düşünüyorum. Başarılı olmaya geldim" dedi. 
     BORDO - Mavili ekibin çalıştırıcısı, transfer için de, "Hakan Şükür, Ümit Davala gibi isimleri isterim. Ama şartlar izin vermeyeceği için de hayal kurmam" ifadelerini kullandı. Briegel, "Beşiktaş’tayken futbolcuların bir çoğunun Trabzon’a gelmekten çekindiğini biliyorum. Avni Aker’i yeniden korkulan stat haline getirmeliyiz" diye konuştu. 
     
     Altı eksik 
     ÇAYKUR Rizespor maçına hazırlanan Trabzonspor’da sakat Augustine, Hami, Osman ile milli oyuncular Salazar, Metin ve Gökdeniz dünkü çalışmaya katılmadı. Kasığında ağrı hisseden Şenol da antrenmanı yarım bıraktı. 
     



 SPOR 
























</TEXT>
</DOC>
