<DOC>
<DOCNO> 53262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sonspo20.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 1 - Roma 1 Maç sona erdi 
</HEADLINE>
<TEXT>

     Stat Ali Sami Yen 
Hakemler Claude Colombo xx, Vincent Texier xx, Philippe Larose xx Fransa 
Galatasaray Mondragon xxx, Emre xxx, Capone xxx, Bülent Korkmaz xxx, Hakan xx, Perez xxx, Bülent Akın xx, Sergen xxx, Ayhan xxx, Hasan xx, Ümit xx 
AS Roma Antonioli xx, Cafu xx, Zebina xx, Samuel xx, Aldair xx, Tommasi xx, Emerson xx, Lima xx, Candela xx, Batistuta xx, Totti xx Gol Dk. 22 Perez 
Sarı kart Dk. 45 Emre 


Galatasaray, Avrupa Şampiyonlar Ligi ikinci tur B grubundaki ilk maçında, İtalya'nın AS Roma takımı ile 1-1 berabere kaldı. 
     6. dakikada Cafu, sağ kanattan getirdiği topla ceza alanına 
     yaklaştı. Orta şut karışımı vuruşunda, meşin yuvarlak direğin üzerinden auta gitti. 
     22. dakikada Hasan, korner atışında topu Ayhan'a verdi. Bu 
     futbolcu müthiş bir hareketle dönerek Roma savunmasından sıyrılıp çizgiye indi. Ortasında, altıpasta bekleyen Perez topu filelere gönderdi 1-0. 
     29. dakikada Capone'nin orta sahadan kullandığı serbest atışta, 
     Antonioli'nin kullandığı kaleye tehlikeli bir şekilde giden top, üst ağlarda kaldı. 
     38. dakikada Hasan'ın pasında, Ümit kaleci Antonioli ile birlikte 
     topa müdahale etmek istedi. Meşin yuvarlak bir anda boşta kalınca Ümit tekrar ayağa kalkıp topa vurdu, ancak top, önünü kapatan savunma oyuncularından döndü. Devam eden pozisyonda topu önünde bulan Sergen'in vuruşunda top az farkla yandan auta gitti. 
     44. dakikada Emerson'un sağdan ortasında Galatasaray savunmasının 
     seyrettiği topa, altıpas içinde Batistuta dokunamayınca, meşin yuvarlak auta çıktı. 
     İlk yarıda başka gol olmayınca Galatasaray, karşılaşmanın ilk yarısını 1-0 önde kapadı. 
     Galatasaray karşılaşmanın ikinci yarısına, ilk yarıda çok top kaybı yapan Bülent Akın'ın yerine Fleurquin'i xx , AS Roma da Tommasi'nin yerine Cassano'yu xx oyuna alarak başladı. 
     Sarı-kırmızılılar, karşılaşmanın ikinci yarısında rakibinin büyük baskısıyla karşılaştı. Özellikle bu devrede oyuna giren Cassano'nun geliştirdiği atakları önlemekte zorluk çeken Galatasaraylı futbolcular, her şeye rağmen kalelerini cansiperane korudu. 
     Galatasaray'da bu yarıda da savunma adeta devleşirken, zaman zaman geliştirilen kontrataklarda Sergen ve Ümit etkili olmaya çalıştı. 
     Ayhan markaj yaptığı Totti'yi sahadan silerken, sarı-kırmızılılar maçın uzatma dakikalarında yedikleri şanssız bir golle karşılaşmadan ancak bir puanla ayrılabildi. 
     Konuk ekip ise bu yarıda etkili bir futbol ortaya koydu. Cafu ve Cassaro ile oyuna hareketlilik getiren Roma, çabasının karşılığını uzatma dakikalarında Emerson'un attığı golle alarak, zorlu deplasmandan bir puanla döndü. 
     Karşılaşmanın Fransız hakemi Colombo ise bu yarıda kötü bir yönetim gösterdi. 
     58. dakikada Cassano'nun ceza alanında geriye çıkardığı topa Cafu isabetsiz bir vuruş yapınca, meşin yuvarlak auta çıktı. 
     60. dakikada Totti'nin ceza alanına gönderdiği topa, Cassona gelişine vurdu. Meşin yuvarlak auta gitti. 
     66. dakikada Cassano sağdan ceza alanına girip topu Totti'ye çıkardı. Bu futbolcunun sert vuruşunda meşin yuvarlak dışarı gitti. 
     68. dakikada Ümit'in ceza alanı dışından şutunda, top kaleci Antonioli'de kaldı. 
     72. dakikada Galatasaray'da Ümit sarı kart gördü. 
     74. dakikada AS Roma'da Lima'nın yerine Assunçao x , 81. dakikada da Zebina'nın yerine Fuser x oyuna girdi. 
     83. dakikada Hasan'ın ceza alanına gönderdiği topu göğsüyle kontrol eden Sergen'in vuruşunda, kaleci Antonioli topu son anda kornere çeldi. 
     87. dakikada Galatasaray'da Capone sarı kart gördü. 
     88. dakikada Galatasaray'da Ümit, yerini Arif'e bıraktı. 
     Maçın ilk uzatma dakikasında Emerson'un ceza alanı içinde sırtı kaleye dönükken yaptığı vuruşta, top filelere gitti 1-1 Uzatma dakikalarında Galatasaray'da Hasan, Roma'da ise Batistuta sarı kart gördü. 
     Karşılaşma, 1-1 berabere sona erdi. 
     

Maçtan fotoğraflar 






</TEXT>
</DOC>
