<DOC>
<DOCNO> 59552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/01/guncel/gun04.html </URL>
<DATE> 2001/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolandırıcı çağ atladı 
</HEADLINE>
<TEXT>

Dolandırıcı dendi mi akla ilk gelen Sülün Osman müzelik oldu... Günümüzün dolandırıcısı interneti, ATM dolandırıcılığını kullanıyor 
     MUSTAFA BAKACAK İstanbul 

     Köprü ya da saat kulelerinin saf vatandaşlara satılması, onlar için artık mazide kaldı. Sülün Osman’la tarihe geçen dolandırıcılar, teknolojik değişime ayak uydurmakta son derece başarılı. 
     Hayal güçlerini kullanan dolandırıcılar, paranın olduğu her alanda boy gösteriyor. Ticaret ve sanayinin gelişmiş olduğu ülkelerde daha rahat çalışma ortamı bulurlarken, kullandıkları yöntemler sayesinde, yakalanmaları halinde en az cezayla kurtuluyorlar. Kişileri kandırarak menfaat elde etmeye devam eden günümüzün Sülün Osmanları banka, çek, euro çek, kredi kartı, yatırım, internet, ATM dolandırıcılığı, slep sahteciliği, bilgisayar bilişim suçları, tefecilik, hileli iflas gibi suçlar sayesinde trilyonlarca lira kazanıyor. 
     Polis, sürekli gelişen teknolojiye paralel olarak yeni suç türleri üreten dolandırıcıları takipte zorlanıyor. 
     
Yöntemleri neler      Banka Sahte kimlik ve belgelerle, başkasının hesabından para çekilmesi, banka ve diğer kredi kuruluşlarından verilmemesi gereken bir kredinin sahte evrak kullanılarak veya başka yöntemlerle alınması şeklinde ortaya çıkıyor. 
     Euro çek Yurtdışında çalınan çeklerin nakte çevrilmesi. 1992’den sonra görülmeye başlandı. Özellikle Antalya ve Muğla gibi turistik bölgelerde meydana geliyor. 
     Kredi kartı Kullanımının yaygınlaşmasıyla dolandırıcıların da gözdesi haline geldi. Çalıntı kartları kullanarak ya da bilgilerini çalarak yapılan yeni kartlarla gerçekleştiriliyor. Şifre nedeniyle daha çok altın gibi hemen nakte çevrilebilecek eşyalar satın alıyor. Kart numaralarını internet aracılığıyla da kullanabiliyor. Bankalar da bu sebeple güvenlik kartını gündeme getirdi. 
     ATM Kart sahibinin ATM cihazıyla işlem yaparken şifresinin görülmesi, daha sonra değiştirilmesi, çalma veya ATM’nin kart giriş haznesine önceden çeşitli cisimler yerleştirerek kartın ele geçirilmesiyle gerçekleştiriliyor. 
     Bilgisayar bilişim suçları Bilgisayar sistemlerine yapılan yetkisiz erişim veya kötüye kullanımı şeklinde de görülüyor. 
     


 GÜNCEL 

















</TEXT>
</DOC>
