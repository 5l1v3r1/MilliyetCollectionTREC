<DOC>
<DOCNO> 70148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/spor/spo15.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Hapoel’in son kurbanı Parma      UEFA Kupası’nda çeyrek finalistler dün gece belli oldu. İsrail’den Hapoel Tel Aviv, Gaziantepspor, Chelsea ve Lokomotiv Moskova’nın ardından Hakan Şükür’lü Parma’yı da eledi. 0 - 0’ın rövanşında Hapoel’i konuk eden Parma, 33. dakikada Osterc ve 53’te Pisont’un gollerine engel olamadı. İlk onbirde sahaya çıkan Hakan, 57’de yerine Di Vaio’ya bırakırken, teselli sayısı 85’te Bonazzoli’den geldi. Okan ve Emre’nin sakatlık nedeniyle formasını giyemediği Inter, AEK’yla deplasmanda 2 - 2 berabere kalıp, çeyrek finale yükseldi. Diğer sonuçlar şöyle 
     
Sonuçlar Liberec Çek Cum. - O.Lyon Fra. 4 - 1 Feyenoord - Rangers 3 - 2 Servette - Valencia 2 - 2 B.Dortmund - Lille 0 - 0 Leeds - PSV 0 - 1      
     
Dopinge tedbir      FIFA Genel Sekreteri Zen Ruffinen, Japonya ve Kore’nin bu yaz ortaklaşa düzenleyeceği 2002 Dünya Kupası’nda dopinge karşı sert tedbirler alacaklarını açıkladı. Ruffinen, futbolcuların dopingden kaçınmaları için kan testlerine ağırlık vereceklerini ve ilk kez üç kişiden oluşturulacak bir Disiplin Komisyonu’nun doping kullanan sporcularla ilgili cezai yaptırımlarda bulunacağını söyledi. 
     
Shriver’den destek      ÖZEL Olimpiyatlar Kampanyası’na destek vermek için Türkiye’ye gelen ABD eski başkanlarından John F.Kennedy’nin kız kardeşi Eunice Kennedy Shriver, "Türkiye dünyayı değiştirmekte önderlik ederken, size katılmaya geldim" dedi. Shriver "Özel Olimpiyatlar, 2005 yılına dek 150 ülkede 1 milyon yeni sporcu ortaya çıkarmaya söz vermiştir. Sizlerin yardımıyla Türkiye’deki sporcu sayısını da 25 bine çıkarmayı umuyoruz" ifadesini kullandı. Shriver, Dilek Sabancı ve Naim Süleymanoğlu ile birlikte objektiflere poz verdi. Cengiz Malgır 
     
Süper torpido      AVUSTRALYALI yüzücü Ian Thorpe, Uluslararası Amatör Sporcular Birliği IAAA tarafından Dünya’nın en önemli sporcusu seçildi. 19 yaşındaki Thorpe, geçen yıl Japonya’da yapılan Dünya Yüzme Şampiyonası’nda 1 dünya rekoru kırarak 6 altın madalya kazanmıştı. 
     
Tongo’nun sevinci      FANATİK gazetesi yazarlarından İsmet Tongo’nun torunu oldu. MİLLİYET, Arda ismi verilen minik yavruya sağlıklı ve uzun bir ömür diler. 
     



 SPOR 
























</TEXT>
</DOC>
