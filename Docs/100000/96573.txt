<DOC>
<DOCNO> 96573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/son/soneko13.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur emeklileri 5'lik zamlarını 1 Ağustos'ta alabilecek... 
</HEADLINE>
<TEXT>

     Memur emekli, dul ve yetimlerinin, yüzde 5'lik zamdan doğan maaş farkları, 1 Ağustos 2002 tarihinden itibaren ödenmeye başlayacak. 
     Emekli Sandığı'ndan yapılan açıklamada, 2002 Mali Yılı Bütçe Kanunu'nun 41. maddesinin a bendi uyarınca emekli, dul ve yetimlerin aylıklarının 1 Temmuz 2002 tarihinden geçerli olmak üzere yüzde 5 oranında arttırıldığı ve fark çalışmalarının tamamlandığı belirtildi. 
     Buna göre yapılan aylık artışı ve fark çalışmaları sonunda 1. 
     grupta aylık alanlar için 1 aylık, 2. grupta aylık alanlar için 2 aylık ve 3. grupta aylık alanlar için 3 aylık olmak üzere, 1 milyon 436 bin 32 kişiye, toplam 45 trilyon 934 milyar 118 milyon 140 bin lira fark ödenecek. 
     
     ÖDEME GÜNLERİ 

     Bu arada aylıklarını ''Ziraat Bankası şubelerinden'' alanlar için geçerli olmak üzere, 1 Ağustos tarihinden itibaren başlatılacak ödeme günü farklılaştırmalarına göre, fark tutarları hak sahiplerinin hesaplarına şu tarihlerde aktarılacak 
     1 Ağustos 2002 tarihinde 1. grupta aylık alan 
     A0-M0-T0-V0-VH-VK-KT rumuzlu olanlar ile doğum tarihleri 00-40 dahil arasında olanlara, 2. grupta aylık alan A0-M0-T0-V0-VH-VK-KT 
     rumuzlu olanlar ile doğum tarihleri 00-22 dahil arasında olanlara, 3. grupta aylık alan A0-M0-T0-V0-VH-VK-KT rumuzlu olanlar ile doğum tarihleri 00-33 dahil arasında olanlara fark ödemeleri yapılacak. 2 Ağustos 2002 tarihinde 1. grupta aylık alan ve doğum tarihleri 41-46 dahil arasında, 2. grupta aylık alan ve doğum tarihleri 23-28 dahil arasında, 3. grupta aylık alan ve doğum tarihleri 34-37 dahil arasında olanlara fark ödemesi yapılacak. 3 Ağustos 2002 tarihinde 1. grupta aylık alan ve doğum tarihleri 47-49 dahil arasında, 2. grupta aylık alan ve doğum tarihleri 29-48 dahil arasında, 3. grupta aylık alan ve doğum tarihleri 38-40 dahil arasında olanlara fark ödemesi yapılacak. 4 Ağustos 2002 tarihinde 1. grupta aylık alan ve doğum tarihleri 50- dahil arasında, 2. grupta aylık alan ve doğum tarihleri 49-54 dahil arasında olanlara ve 3. grupta aylık alan ve doğum tarihleri 41-43 dahil arasında olanlara fark ödemesi yapılacak. 5 Ağustos 2002 tarihinde 1 grupta aylık alan ve doğum tarihleri 54-99 dahil arasında, 2. grupta aylık alan ve doğum tarihleri 55-99 dahil arasında ve 3. grupta aylık alan ve doğum tarihleri 44-99 dahil arasında olanlara fark ödemeleri yapılacak. 
     
     GÜN FARKLILAŞTIRMASINDAN DOĞAN ÖDEMELER 

     Aynı uygulamaya göre 1 Ağustos tarihinde normal dönem aylıklarını alacak olan 1. grup dahil emekli, dul ve yetimler, yine yukarıda belirtilen grup ve günlere göre aylıklarını alacak. 
     Buna göre Ağustos döneminde aylık alacaklara, geçiş dönemi için bir defaya mahsus olmak üzere ikinci gün aylık alanlara 1 günlük, üçüncü gün aylık alanlara 2 günlük, dördüncü gün aylık alanlara 3 günlük ve beşinci gün aylık alanlara ise 4 günlük olmak üzere gün farklılaştırılmasından doğan ödeme yapılacak. 
     





</TEXT>
</DOC>
