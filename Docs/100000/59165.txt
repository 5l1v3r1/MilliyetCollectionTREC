<DOC>
<DOCNO> 59165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/son/sontur22.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıllar önce sınıfta kaldıkları eski okullarını yaktılar... 
</HEADLINE>
<TEXT>

     Gaziantep'in Yavuzeli İlçesi'nde, önceki yıllarda kendilerini sınıfta bırakan öğretmenlerinden intikam almak isteyen iki kişi, okulun dolabını yakıp, duvara ve yazı tahtasına mühtehcen içerikli yazılar yazdı. 
     Valilik'ten yapılan açıklamaya göre, ilçeye bağlı Sarılar Köyü İlköğretim Okulu'nda bir sınıf dolabı, dün gece yakıldı. Köy halkı tarafından söndürülen yangına ilişkin jandarmanın yaptığı soruşturma sonucu, sınıf duvarı ve yazı tahtasındaki yazılardan yola çıkılarak, okulun eski öğrencilerinden Kenan A. ve Doğan O. gözaltına alındı. 
     Sanıkların, sınıfta kalmalarının sorumlusu olarak, Okul Müdürü ve aynı zamanda Matematik Öğretmeni Filiz Erdevir'i gördüklerini belirterek, Erdevir'den intikam almak amacıyla sınıf dolabını yaktıklarını, duvara ve yazı tahtasına müstehcen ifadeler yazdıklarını itiraf ettikleri bildirildi. 
     






</TEXT>
</DOC>
