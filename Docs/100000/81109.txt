<DOC>
<DOCNO> 81109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sontur10.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık memuru, aşık olduğu hemşireyi silah zoruyla kaçırdı 
</HEADLINE>
<TEXT>

     Erzurum'un Tekman İlçesi Sağlık Ocağı'nda görevli sağlık memuru, köylerde aşı çalışmasından dönen sağlık ekibinin aracını durdurarak, aynı kurumda çalıştığı ve aşkına karşılık bulamadığı hemşireyi silah zoruyla kaçırdı. 
     Alınan bilgiye göre, Tekman Sağlık Ocağı'nda görevli Dr. Mehtap Yüksel, Dr. Mustafa İbrahimoğulları ile hemşireler Züleyha Çiçek ve Öznur Bilgin, sağlık ocağına ait araçla Şakşak Köyü'ne aşı çalışması için gittiler. 
     Köyde çalışmalarını tamamlayan sağlık ekibi, ilçe merkezine dönerken Gündamı Köyü yakınlarında, Tekman Sağlık Ocağı'nda görevli sağlık memuru Selçuk Çınar ve serbest meslek sahibi Nesim Demirel tarafından durduruldu. 
     Selçuk Çınar 27 , aynı kurumda çalıştığı ve aşkına karşılık bulamadığı hemşire Züleyha Çiçek'i 22 , silah zoruyla araçtan indirerek, 25 DR 790 plakalı otomobile bindirip olay yerinden uzaklaştı. 
     Jandarma yetkilileri, olayla ilgili Çınar ve Demirel ile kaçırılan hemşirenin bulunması için çalışma başlattı. 
     Tekman Sağlık Ocağı'nda görevli hemşire Züleyha Çiçek'in, 6 yıldır aynı yerde çalışan Selçuk Çınar'ın evlilik teklifini reddettiği öğrenildi. 
     Öte yandan, Tekman Kaymakamlığı'nca Çınar hakkında söz konusu olaydan dolayı soruşturma başlatıldığı bildirildi. 
     





</TEXT>
</DOC>
