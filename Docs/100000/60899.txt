<DOC>
<DOCNO> 60899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/06/son/sontur20.html </URL>
<DATE> 2002/01/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Salı günü yeni bir soğuk hava dalgası geliyor.. 
</HEADLINE>
<TEXT>

     Türkiye, Salı günü Karadeniz üzerinden gelecek yeni bir soğuk ve yağışlı havanın etkisine girecek. Kar şeklindeki yağışlar, hafta sonuna kadar yurdun kuzey, iç ve doğu kesimlerinde görülecek. 
     Devlet Meteoroloji İşleri Genel Müdürlüğü'nden yapılan ''Meteorolojik uyarı''ya göre, yarın, Marmara'nın doğusu, Karadeniz, İç Anadolu'nun kuzeydoğusu, Doğu Akdeniz ile Doğu ve Güneydoğu Anadolu bölgelerinde kar yağışları yer yer devam edecek. 
     Türkiye, 8 Ocak Salı günü, Karadeniz üzerinden gelecek yeni bir soğuk ve yağışlı havanın etkisine girecek. Kar yağışları, Karadeniz'de kuvvetli poyrazla birlikte etkili olmak üzere, Marmara'nın doğusu, Karadeniz, İç Anadolu'nun kuzeyi ve Doğu Anadolu'da görülecek. 
     Yurdun kuzey ve doğu kesimlerinde, 9 Ocak Çarşamba ve 10 Ocak Perşembe günleri de devam edecek kar yağışları, 11 Ocak Cuma günü Doğu Karadeniz ve Doğu Anadolu'nun kuzeydoğusunda etkili olduktan sonra yurdu terk edecek. 
     Hava sıcaklıkları ise Cuma gününe kadar mevsim normallerinin altında seyretmeye devam edecek. 
     Meteoroloji uzmanları, hafta sonuna kadar yurdun kuzey, iç ve doğu kesimlerinde görülecek kar yağışı, soğuk hava, kuvvetli don olayı ve buzlanma nedeniyle vatandaşların ve ilgililerin tedbirli olmalarını istediler. 
     






</TEXT>
</DOC>
