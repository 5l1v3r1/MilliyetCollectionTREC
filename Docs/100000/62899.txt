<DOC>
<DOCNO> 62899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/18/yasam/yas03.html </URL>
<DATE> 2002/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı’ hukukçu çok genç öldü 
</HEADLINE>
<TEXT>

Arkadaşlarıyla eğlenceye çıkan çiceği burnunda hukukçu, Bağdat Caddesi’nde hız yapınca ağaca bindirdi. Arkadaşları kurtuldu ama o şanslı değildi 
     ASLI ÖKTENER ŞAKİR AYDIN İSMAİL POLAT İstanbul 

     Bağdat Caddesi, alkol ve aşırı hız yüzünden meydana gelen bir trafik kazasına daha sahne oldu. Kontrolden çıkarak ağaca çarpan aracın sürücüsü Murat Atasayan 25 yaşamını yitirirken, iki arkadaşı da ağır yaralandı. Bir genç ise yara almadan kurtuldu. 
     Üsküdar 4. Sulh Hukuk Mahkemesi hakimliğinden 3 yıl önce emekli olan Sadi Atasayan’ın 25 yaşındaki oğlu Murat Atasayan Yeditepe Üniversitesi Hukuk Fakültesi’nden geçen yıl mezun oldu. Avukatlık stajına başlayan Atasayan, önceki akşam arkadaşları Murat Balcı, Korhan Onay Akova ve Ersoy Bircan’ı babasının 34 TV 9702 plakalı BMW otomobiline alarak gezmeye çıktı. 
     
     Polisi görünce panikledi 
     4 arkadaş, Bağdat Caddesi’ndeki bir mek nda geç saatlere kadar eğlendiler. Evlerine dönmek üzere yola çıkan gençler, alkolün de etkisiyle aşırı hız yapmaya başladı. Saat 01.00 sıralarında Göztepe mevkiinde polis ekiplerinin kontrol yaptığını gören Atasayan paniğe kapılınca otomobil kontrolden çıkarak önce kaldırıma ardından da ağaca çarptı. Çarpmanın şiddetinden ağaç kökünden sökülürken, Atasayan, Balcı ve Akova otomobilde sıkıştı. Ersoy Bircan ise yara almadan kurtuldu. 
     Olay yerine gelen polis ve itfaiye ekiplerinin çabaları sonucu üç genç sıkıştıkları yerden çıkarılarak, ambulansla Haydarpaşa Numune Hastanesi’ne kaldırıldı. Murat Atasayan, tüm müdahalelere karşın kurtarılamadı. Balcı ve Akova’nın durumları da ciddiyetini koruyor. Kazadan kurtulan Ersoy Bircan, polisteki ifadesinde şunları söyledi 
     "Bağdat Caddesi’nde bir barda eğlendik. Eve dönüyorduk. Alkol kontrolü yapan polisleri görünce paniğe kapıldık." 
     
     Hızdan sabıkalı 
     Bu arada, bilgisayar kayıtlarında yapılan araştırma sonucunda Murat Atasayan’ın 2000 yılı içerisinde 3 kez hız cezası aldığı belirlendi. 
     



 YAŞAM 





















</TEXT>
</DOC>
