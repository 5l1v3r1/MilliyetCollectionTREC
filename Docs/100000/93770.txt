<DOC>
<DOCNO> 93770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/ekonomi/eko03.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardemir’de köstebek mi var 
</HEADLINE>
<TEXT>

Borçlarını ödeyemeyecek durumdaki Kardemir’in, yılbaşından beri dip yapan hisseleri, dün birden tavan yaptı. Akşam bir Bakan Reuters’a kurumun kamuya olan borçları 10 yıla yayılıyor’ açıklamasını yapınca, yükselişin nedeni anlaşıldı. Açıklamadan önce Kardemir’de en büyük alımı, Denizbank’ın yüzde 99.8 oranda pay sahibi olduğu Deniz Yatırım yaptı 
     EKONOMİ SERVİSİ 

     Uzun süredir borçlarını ödeyemeyecek durumda olduğunu ilan eden ve yılbaşından bu yana sürekli değer kaybederek nominal değerlerinin de altına inen Kardemir’in hisseleri dün bir anda tavan fiyatlarına fırladı. Kardemir’in borsada işlem gören üç hissesi birden günün en çok değer kazanan ilk üç hissesi oldu. Kardemir D tertibi hisseleri yüzde 23.08, Kardemir A yüzde 20.93 ve Kardemir B hisseleri de yüzde 20.00 prim yaptı. 
     Kardemir hisselerinin dünkü derinlik verilerine bakıldığında alımların tamamına yakın kısmının Deniz Yatırım tarafından yapıldığı görülüyor. Deniz Yatırım Kardemir A ’daki alımların yüzde 64.77’sini, Kardemir B ’deki alımların yüzde 80.02’sini ve Kardemir D ’deki alımların da yüzde 66.92’sini yaptı. 
     
     Yükselişin nedeni sonra anlaşıldı 
     Akşam saatlerinde borsa kapandıktan sonra reuters ekranına Kardemir’le ilgili bir haber düştü. Haberde, adının açıklanmasını istemeyen bir bakan, Kardemir’in kamuya olan borçlarının 10 yıla yayılacağını ve konuya ilişkin kararnamenin Bakanlar Kurulu’nda imzaya açıldığını bildirdi. Bu durumun, yani şirketle ilgili bu yeni bilginin daha önce bazı kişi ve kuruluşlara sızdırılıp sızdırılmadığı tartışma konusu oldu. 
     Borsaya açık bir şirket olan Kardemir’le ilgili bilgilerin önce İMKB’ye bildirilmesi gerekirken, daha önce başka ellere geçip geçmediği tartışıldı. 
     
Kardemir A Aracı kurum Alış Bin adet Yüzde Deniz Yatırım 38.554 64.77 Deha Menkul 15.521 26.08 Global Menkul 4.445 7.47 Işıklar Menkul 1.000 1.68 Toplam 59.520 100.00      
     
Kardemir B Aracı kurum Alış Bin adet Yüzde Deniz Yatırım 112.465 80.02 Kent Yatırım 8.000 5.69 Deha Menkul 6.350 4.52 Polen Menkul 5.000 3.56 Riva Menkul 4.500 3.20 Diğer 4.235 3.01 Toplam 140.550 100.00      
     
Kardemir D Aracı kurum Alış Bin adet Yüzde Deniz Yatırım 368.946 66.92 Alfa Menkul 73.851 13.40 Riva Menkul 35.000 6.35 Deha Menkul 27.625 5.02 Demir Yatırım 24.510 4.45 Diğer 21.316 3.87 Toplam 551.298 100.00      
     



 EKONOMİ 



















</TEXT>
</DOC>
