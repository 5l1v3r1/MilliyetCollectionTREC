<DOC>
<DOCNO> 56323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/09/son/soneko11.html </URL>
<DATE> 2001/12/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Reel sektöre 51 trilyon liralık destek... 
</HEADLINE>
<TEXT>

     Sanayi ve Ticaret Bakanı Ahmet Kenan Tanrıkulu, gece TBMM Genel Kurulu'nda kabul edilen yasayla reel sektör üyelerine yaklaşık 51 trilyon lira finansman kolaylığı sağlandığını belirterek, ''inanıyorum ki bu yasa, reel kesime büyük bir motivasyon vesilesi olacak'' dedi. 
     Bakan Tanrıkulu, yaptığı yazılı açıklamada, bakanlığınca hazırlanan ve gece Genel Kurul'da kabul edilen yasa ile oda ve borsa üyelerinin oda ve borsalara ödemeleri gereken 40 trilyon 828 milyar lira gecikme zammının affedildiğini kaydetti. 
     Oda ve borsa üyelerinin oda ve borsalara ödeyemedikleri toplam 38 trilyon 354 milyar lira borç asıllarını 2 yıl içinde 4 eşit taksitle ödeyebileceklerine ifade eden Tanrıkulu, diğer taraftan oda ve borsaların TOBB'a ödemeleri gereken 10 trilyon 422 milyar lira aidat borç asıllarının da faizleriyle birlikte silindiğini bildirdi. 
     Alınan kararın reel sektörün talebi doğrultusunda alındığına işaret eden Tanrıkulu, ''inanıyorum ki bu yasa, reel kesime büyük bir motivasyon vesilesi olacaktır. Bu yasayla, reel sektör ve üyelerine yaklaşık 51 trilyon lira finansman kolaylığı sağlanmıştır'' dedi. 
     






</TEXT>
</DOC>
