<DOC>
<DOCNO> 57685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/guncel/gun01.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR İMZA DA PARANIN ÖN TARAFINDA VAR 
</HEADLINE>
<TEXT>
Ata’nın yakasına gizli imza attım... 
Tasarladığı mor binliklerdeki Boğaz Köprüsü'nün üzerine imza atarak tartışma yaratan Selahattin Tuğa'dan sürpriz açıklama 
     YILDIZ YAZICIOĞLU Ankara 

     Tedavüle 1978'te çıkan 'mor binlik'in arka yüzündeki Boğaziçi Köprüsü görüntüsüne "S. Tuğa" diye imza atarak "parada sanatçı imzası olur mu " tartışmasını başlatan Selahattin Tuğa, yıllar sonra aynı banknota bir imza daha attığını açıkladı. Tuğa, "Bunu Merkez Bankası dahi şu ana kadar bilmiyordu. Ön yüzdeki Atatürk'ün ceket yakası altına da imza atmıştım. Ancak büyüteçle fark ediliyordu. Ama bugüne kadar kimse fark etmedi" dedi. 
     
     '20 milyonluk çok kötü' 
     Yıllarca Merkez Bankası için para tasarımı hazırlayan ve para kalıbı yapan ressam Tuğa, yeni piyasaya sürülen 20 milyonlukla ilgili olarak da "Sanatsal bir yönü yok. Tümüyle yeşil renkte olması da kötü" dedi. Halk Bankası Sanat Galerisi'ndeki kişisel resim sergisi öncesinde Milliyet'e konuşan ressam Tuğa, "En son teknolojiye sahip olan Banknot Matbaası'nda üç renkli baskı yapma imk nı olmasına rağmen neden yeşil bastıklarını anlamadım" dedi. 
     
     Kimlikleri de tasarladı 
     Şu anda kullandığımız nüfus cüzdanlarında, Milli Piyango biletlerinde ve bazı pullarda da imzası olan Tuğa, 1998'de Merkez Bankası'ndan emekli olduktan sonra asıl ilgi alanı olan resme yöneldiğini anlattı. Tasarladığı liralardaki çizgi kullanımını resimlerine yansıtan Tuğa, bazı resimlerine liralarda olduğu gibi çerçeve yapmayı da ihmal etmedi. 
     



 GÜNCEL 
















</TEXT>
</DOC>
