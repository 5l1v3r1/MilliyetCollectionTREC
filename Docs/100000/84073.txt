<DOC>
<DOCNO> 84073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/15/yazar/asik.html </URL>
<DATE> 2002/05/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Otyam sergisi 
</HEADLINE>
<TEXT>

     Gazeteci, yazar, ressam, fotoğraf sanatçısı Fikret Otyam İstanbul’da yeni resim sergisini önceki akşam açtı. İstiklal Caddesi Şekerbank Kemal Sunal Salonu’ndaki sergide "sıkı" güvenlik önlemleri alınmıştı. Bu yüzden elinde davetiyesi olmayan içeri sokulmuyordu. Kapıdan dönenleri görünce Otyam görevlilerin yanına gelerek dedi ki 
     - Aman çocuklar lütfen kimseyi geri çevirmeyin. Hamal dahi gelse bırakın girsin. Ben onların resimlerini yapıyorum 
     YYY 
     İP lideri Doğu Perinçek, Fikret Otyam’ın sergisindeydi. Konu resimden siyasete kayıverdi. İP son dönemde adından çok söz ettiriyordu. Peki bu durum seçmene nasıl yansıyordu Perinçek soruyu kuvvetli bir kaynağa dayanarak açıkladı 
     - MGK’nın yaptırdığı anketlere göre yüzde 10’luk seçim barajını iki parti aşıyor. Biri Tayyip Erdoğan’ın AKP’si, diğeri biz... 
     Genelkurmay Başkanı Kıvrıkoğlu’nun gara serilen resminin oradan kaldırılmasında da İP’nin rolü vardı. Perde arkasını Perinçek şöyle açıkladı 
     - Fransız istihbaratının dinlediğini bildiğim telefondan oradaki arkadaşlarımıza dedim ki, o haritanın üzerine kezzap atın, olmazsa bombalayın Demiryolları idaresi güvenlik’ gerekçesiyle haritayı vaktinden önce kaldırdı. 
     
     "Yukarıdan ambara istediğin kadar çuval boşalt eğer fare ambarı alttan delmişse gayretin nafiledir." 
Mevl n 

Yatbaz diyor ki...      Ankara Üniversitesi Tıp Fakültesi’nin alacaklarını tahsil edemediği için artık Emekli Sandığı ve SSK’dan hasta kabul etmediğini yazmıştık. 
     Emekli Sandığı Genel Müdürü Naci Yatbaz bir açıklama gönderdi. 
     Sayın Yatbaz, adı geçen kuruma 8 nisan 2002 tarihine kadar olan 25,7 trilyon lira borçlarını ödediklerini, geri kalan faturaların incelendiğini ve zamanında ödeneceğini bildirdi. Aynı süreçte tüm özel hastanelere 93,2 trilyon muayene ve tedavi ücreti ödendiğini bildiren Yatbaz, kaynakların özel hastanelere yöneltildiği iddialarının doğru olmadığını ekledi. 
     
Günün fıkrası      Belediyede görevli çöpçü işe gitmeyince amiri arayarak terslemiş 
     - Nerdesin sen Saat olmuş on iki... Çabuk atla gel. 
     Çöpçü, üzerindeki pijamalarla aheste beste 
     - On ikiyse on iki, ne yapalım yani demiş. Hem ben bugün işi evden idare edeceğim. 
     - Ulan hıyar, çöp işi evden idare edilir mi 
     - Niye edilmesin Başbakan, kocaman memleketi evden idare ediyor ya ... 
     Can Ozan 
     
Devlet işleri..      Kendine düşman bir devlet olabilir mi Meğerse olabiliyormuş Nasıl mı Buyrun SBF Dekanı Prof. Celal Göle’nin anlattığı inanılmaz olaya... 
     - Fakültemizde uzunca bir süredir emekli profesör, büyükelçi ve yargıtay üyelerinden öğretim görevlisi olarak yararlanıyorduk. Bu insanlar, saat başına brüt 8 - 9 milyon lira gibi çok cüzi bir ücretle, bazıları ise hiç para almadan öğrencilerimize ders veriyordu. Ama öyle görünüyor ki yakında onları kaybedeceğiz... 
     - Niye 
     - Biliyorsunuz, üst düzey maaşlarda iyileştirme yapan bir Kararname çıktı. "Görev tazminatı" adı altında, emekli büyükelçi ve profesörlerin maaşlarında da 450 milyon lira civarında iyileştirme yapan bu KHK’nin bir maddesi aynen şöyle diyor 
     ...Bu tazminattan yararlananlar, ücretli ya da ücretsiz kamuda hiçbir şekilde görev alamazlar. Alırlarsa, "görev tazminatı" kesilir. Eğer "emekli" kişiler bizde ders vermeye devam ederse ayda 450 milyon liradan olacaklar. Ama ilginçtir özel üniversitelerde ders verirlerse paraları kesilmiyor 
     
Müşavir      Başbakanlık Basın Müşaviri basın mensuplarına açıklama yapıyor 
     - Başbakan Bülent Ecevit, iki tire üç gün içerisinde görevinin başında olacaktır... 
     Bir yandan "göreve sadakat" in öte yandan inisiyatif kullanmaktaki aczin bu kadar net ifadesine az rastlanır. 
     







İran örneği 


Doktorlar, "doktorcuk"lar ve İÜ Kardiyoloji Enstitüsü 


Otyam sergisi 


Naylon fatura... 


AB, Türkiye ve yeni nesiller 


Futbol günleri, futbolda yapısal değişim 


Apo’ya çelik kutu 


Hacettepe Üniversitesi kabuk değiştiriyor 2 


Gerginlikler artıyor... ama bu geçici 


Tunceli’de 3 ayaklı bir kedi 


Annan başaracak mı 


Yalıçapkını yeni fırsatları müjdeliyor 


Kim, kimi gözetliyor’ 


Komplo depremi 


Kan, serum, viski, kefen, mezar KDV 18 


Avrupa'dan Asya'ya taşındım 


Kalanlara ve gidenlere... 


Kapkaç gasptır 


TSKB ile SYB birleşti 


</TEXT>
</DOC>
