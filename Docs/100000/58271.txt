<DOC>
<DOCNO> 58271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/21/son/sondun03.html </URL>
<DATE> 2001/12/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir Kennedy skandalı... Seks kaseti bulundu... 
</HEADLINE>
<TEXT>

     Kennedy ailesinin en çapkın üyelerinden Michael Kennedy'nin 3 ayrı kadınla seks yaparken bizzat kendisi tarafından çekilmiş 30 dakikalık seks kaseti bulundu. 
     Kasetin, Kennedy'lerin hizmetçisi Doris Paiz tarafından, Kennedy'nin eşi Vicki'nin kendisine hediye ettiği eski bir kütüphanenin üstüne yapıştırılmış olarak bulunduğu bildiriliyor. 
     Magazin dergisi Globe'da yer alan habere göre, kasetteki ilk seks sahnesinde Michael Kennedy, kendi evinde ve karısının yatağında çekici bir kadına masaj yaparken görülüyor. Çiftin daha sonra tam bir seks eylemine giriştikleri bildirildi. Kasetteki bu sahne 14 dakika sürüyor. 
     10 dakika süren ikinci sahnede, Kennedy bir otel odasında güzel bir sarışınla bir arada bulunuyor. 6 dakika devam eden üçüncü bölümde ise Michael Kennedy yine evindeki yatak odasında, yatakta yatan genç bir kadını uyandırıyor, daha sonra çift seks yapmaya başlıyor. 
     Kasetleri izlediklerini belirten Globe yazarları, filmlerde Michael Kennedy'nin pek çok kez kameraya doğrudan baktığını vurguladılar. Yazarlar, bu durumu, ''kameranın bizzat genç Kennedy tarafından saklandığı ve filmlerin onun tarafından çekildiği'' biçiminde yorumladılar. 
     Michael Kennedy, 1997 yılında bir ski kazasında ağaca çarparak hayatını kaybetmişti. Bu olaydan birkaç ay önce, 39 yaşında olan Michael Kennedy, çocuğunun 14 yaşındaki bakıcısına tecavüz etmekle suçlanmıştı. Bu olay üzerine Kennedy'nin eşi Vicki, kendisinden boşanmıştı. 
     






</TEXT>
</DOC>
