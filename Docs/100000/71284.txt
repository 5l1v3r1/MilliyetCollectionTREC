<DOC>
<DOCNO> 71284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sondun14.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da her yıl 20 bin kişi sigaradan ölüyor 
</HEADLINE>
<TEXT>

     Belçika Tüketim Enformasyon Merkezi Crioc , sigaraya karşı alınan tüm önlemlere rağmen tütün ürünleri tüketiminin arttığını, her yıl 20 bin kişinin bu yüzden öldüğünü açıkladı. 
     Sağlık Bakanlığı'nın talebi üzerine kapsamlı bir araştırma yapan Crioc, bugün yayımladığı raporda, ''sigara cinayetlerinin rakamlarının dehşet verici olduğunu'' bildirdi. 
     Belçikalıların yüzde 28'inin sigara tiryakisi olduğu belirtilen raporda, son 10 yılda sigara yüzünden ölen kadınların oranında yüzde 100 artış kaydedildiğine dikkat çekildi. 
     Verilere göre, 1982 yılında sigara içen erkeklerin oranı yüzde , kadınların oranı yüzde 28 olarak belirlenmişti. Bu rakamların, 2001 yılında erkekler için yüzde 34, kadınlar için yüzde 22'ye gerilediği, ancak bu oranların, diğer AB ülkelerine göre çok yüksek olduğu bildirildi. 
     Belçika'da trafik kazalarından yılda 1500 kişi ölürken, sigaradan 20 bin kişinin ölmesinin, ''ülke insanlarındaki intihar eğilimine'' 
     bağlı olduğu ileri sürülüyor. 
     Belçika'da, her yıl yaklaşık 25 bin kişi intihar girişiminde bulunuyor ve bunların 2200'ü ölüyor. 
     






</TEXT>
</DOC>
