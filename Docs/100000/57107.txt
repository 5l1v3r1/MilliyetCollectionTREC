<DOC>
<DOCNO> 57107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/siyaset/siy01.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’den iyi haber 
</HEADLINE>
<TEXT>
Türkiye’ye eşit muamele 
Avrupa’nın geleceğinin tartışılacağı ve Türkiye’ye diğer 12 adayla eşit statü verilmesinin gündeme geleceği Laeken Zirvesi’ne Ecevit ve Cem de davet edildi 
     GÜVEN ÖZALP Brüksel 

     AB’nin devlet ve hükümet başkanları düzeyinde 14 - 15 Aralık’ta gerçekleştireceği Laeken zirvesi, son dakika değişiklikle-rine kurban gitmezse, Ankara açısından son derece ılımlı bir havada geçecek. Türkiye açısından, Kıbrıs ve Avrupa Güvenlik ve Savunma Politikası’ndaki olumlu adımların etkisinin hissedileceği zirvede, Avrupa’nın geleceğinin tartışılacağı Avrupa Konvansiyonu konusunda Türkiye’ye diğer 12 adayla eşit statü verilmesi gündeme geldi. 
     İlk başlarda Türkiye’ye, üyelik müzakerelerine başlamadığı gerekçesiyle diğer adaylardan farklı statü verme görüşünü benimseyen AB, bu yaklaşımını bir kenara bırakıyor... AB Dönem Başkanı Belçika’nın Başbaka-nı Guy Verhofsatdt’ın danışmanı Peter Moors, Türkiye’ye yönelik Gent zirvesinde oluşan tereddütlerin aşıldığını ve tüm adayların konvansiyona eşit katılımını önereceklerini belirtti. "Olayların zamanla değiştiğini ve olgunlaştığını" vurgulayan Moors, "Diğer AB üyeleriyle danışmalar-dan sonra konvansiyona 13 adayın katılımından yana olduklarını" ifade etti. AB Komisyonu’nun ayrımcılık yapmayın’ mesajının etkili olduğu liderlerin onayına sunulacak taslak belgede de buna paralel bir yaklaşım benimsendi. Türkiye’nin başını ağrıtacak en önemli konu olarak ise, AB’nin hazırlamaya çalıştığı ve henüz uzlaşmaya varılamayan terör listesi gösteriliyor. Bu arada Verhofstadt, Başbakan Ecevit ile Dışişleri Bakanı Cem’i AB’ye ilişkin görüş alışverişinde bulunmak için cumartesi günü gerçek-leştirilecek Laeken Zirvesi’ne davet etti. 
     
     Atina’ya "mektup formülü" 
     Avrupa Güvenlik ve Savunma Politikası’nı "ölü doğmaktan" kurtarmak isteyen AB, zirve öncesi Yunanistan’a yoğunlaştı. AB’nin Helsinki Zirvesi’nde Türkiye’yi ikna etmek için uyguladığı "mektup formülü"nü Atina için de uygulaması bekleniyor. Verhofstadt, Yunanistan’ın endişe duymasına gerek olmadığını ima eden bir mektup hazırladı. 
     



 SİYASET 















</TEXT>
</DOC>
