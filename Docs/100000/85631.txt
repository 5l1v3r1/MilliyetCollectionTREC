<DOC>
<DOCNO> 85631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/23/yazar/cetiner.html </URL>
<DATE> 2002/05/23/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Vakitsiz öten horoz tencerede .. 
</HEADLINE>
<TEXT>

     Siyaset sahnesinde pek çok vakitsiz öten horoz görülmüş, ama hiçbiri başarılı olamadan çekip gitmiştir Hele, ibikleri yeni kızarmaya başlamış horoz, horoz değildir, ötüşü bile kulak tırmalar, kümesin ahengini bozar "Ben artık oldum, büyüdüm" deyip afra tafra kanatlarını şişirip horozlanıyorsa, kümesin sahibi icabına bakar horozun Vaktiyle onu kendi kanatları altında korumuş olsa bile 
     Ötmenin de bir zamanı vardır, bir de raconu vardır Gelişigüzel ötmeye kalkışanın birikimi, geçmişte bir şeyler yapmış olması gerekir. Sabah ezanından önce, akşam namazından sonra aklı başında horoz ötmez, ötmeye kalkışırsa kendini tencerenin içinde bulur, fokur okur 
     
Halk seni istiyor pompası      Yaşamış görmüşümdür... Ağzı laf yapan ihtiraslı genç politikalar vardır siyasi arenada. Kısa bir süre önce potur giyerken, öyle bir şansı yakalar ki, smokin giymeyi özenir duruma gelir İki magazin röportajı büsbütün gıcıklar politikacıyı, kendisini oldum zanneder. Dur bekle yahuu, hayır illa ötecek 
     "Konuş konuş harikasın" diye iterler arkadan. "Halk seni istiyor" derler, pompalarlar "Ama ne konuştun, harikaydın " 
     Meclislerde işletmeyi iş edinmiş, sanat haline getirmiş politikacılar vardır, hem keyif alırlar, hem partilerine hizmet ederler. Deneyimsiz siyasetçileri, Allah onların eline düşürmesin Ortalığı karıştıran demeçler, olaylar üç gün gazetelerin manşetinde görülür, sonra kaybolur. TV kanalları bir daha adını anmaz olur İhtiraslı, aceleci politikacının morali bozulur 
     Ama böyle sert çıkışları, geçmişinde başarıları, hizmetleri bulunan bir grubun gücüne dayanan politikacılar yaparsa, sözlerinin bir ağırlığı olur ki, işte o, yönetimi doğru yola iter, yanlışlarını düzeltme yolunu açar. Konuşma adabını, dozunu bilen adamlardır bunlar İhtirasları akıllarının önünde değildir 
     
Mumcu Fethullahçı mıydı      ANAP’lı eski iki politikacı ile konuştum geçen gün. 
     - Yazık oldu Erkan Mumcu’ya dedim, sarf ettiği ağır sözleri keşke daha politik üslup içinde söyleseydi ve daha uygun bir zamanı seçseydi. 
     ANAP’lılar anlattı 
     - Mesut Bey, Erkan Mumcu’yu elinden tuttu, yetiştirmek istedi, ona iyi mevkiler verdi, bakan yaptı. Bakanlığı sırasında çok laf edildi, mecbur oldu oradan alıp parti içinde göreve getirmeye. Söylediklerini bakan olduğu sırada yapsaydı ya, koltuktan düşünce, lidere karşı çıkmaya başladı. Herhalde malum kişiler pompalıyor bizim genç arkadaşımızı. Bir siyasi parti liderine, yardımcısının kürsüye çıkıp "sen bu işi beceremiyorsun, ben bu işi yaparım" dediği görülmüş, duyulmuş şey midir 
     - Eski bir Fethullah Hocacı diyorlar Erkan Mumcu için öyle mi 
     - Nurcu diyenler de vardı ama Mumcu yıllar önce böyle bir akıma ilgi duymuş olabilir 
     Diğer ANAP’lı gülerek 
     - AK Parti ile kolay anlaşır mıyız, yoksa rakip mi oluruz 
     ...... 
     "- Partinin büyük kongresi yeni yapıldı. İki yıl var yeni seçime. E yani Erkan Mumcu "bu görevi ben yapabilirim" derken yeni bir kongreyi mi toplamak istiyor Başka nasıl liderini devirip genel başkan olabilir ki " 
     ANAP’lıların söylediği gibi, bu çıkış acemice bir çıkıştı Partiyi yaralıyordu üstelik. Deneyimli ANAP’lıların yorumları böyleydi. 
     Anlaşılan tencerenin fokur fokur kaynamasını, içindeki horozun nasıl piştiğini önümüzdeki günler göreceğiz... afiyet olsun. 
     







Anadolufeneri 


Ayasofya’dan... 


Ecevit'in gözü piyasalarda 


Ecevit, kalesinde açıkça geriliyor... 


Vakitsiz öten horoz tencerede .. 


Siyaset ve futbol 


Konsültasyon lazım 


Hamburgere göre de kur 


Terör havası 


Komployu kapatma kumpanyası 


Emlak Vergisi’nde af için son fırsat 


"John Q"nun babalığı... 


Tayyip gelir korkusu 


2 piyanonun Hamburg - Ankara serüveni 


Ecevit hastanede, Cumhurbaşkanımız ile DSP Grubu nerede 


Derin bir Karaosmanoğlu biraz da Derviş 


</TEXT>
</DOC>
