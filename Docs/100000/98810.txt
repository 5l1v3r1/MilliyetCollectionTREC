<DOC>
<DOCNO> 98810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/30/yasam/yas02.html </URL>
<DATE> 2002/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Evham yapma 7.5 yıl kazan 
</HEADLINE>
<TEXT>

Yaşlılığı normal karşılayıp keyfini çıkaranlar, yaşlanmayı kabullenmeyenlere oranla 7.5 yıl daha uzun yaşıyor 
     DIŞ HABERLER SERVİSİ 

     Ömrü 4 yıl kısaltıyor 
     UZUN ömrün sırrını bulmak için bıkıp usanmadan çalışan bilim dünyası, "yaşlılığı kabullenmenin" uzun yaşamaya, düşük kolesterol, düşük tansiyon gibi sağlıklı yaşam koşullarından çok daha fazla katkıda bulunduğunu ortaya çıkardı. Yaşlılık hakkında olumlu düşünenler çok daha uzun yaşarken, yaşlılığı reddedenlerin ömrü kısalıyor. Örnek olarak sigara, aşırı kilo gibi faktörler ömrü 1 ile 3 yıl kısaltırken, yaşlılığı dert edinenlerin ömrü 4 yıl kısalıyor. 
     
     Keyfini sürün 
     YALE Üniversitesi’nin araştırmasına göre, yaşlılığı hayatlarının normal bir parçası kabul edip mutlu olmayı başaranlar, "geçen yıllara yananlara" göre ortalama 7.5 yıl uzun yaşıyor. Sağlıklı yaşayıp düzenli spor yapanların ömrü ortalama 4 yıl uzun olurken, yaşlılığı hayatlarının normal uzantısı olarak görenler bu süreyi iki katına çıkarabiliyor. Bilim adamlarının tavsiyesi şu "Yaşlılığın keyfini çıkarın ve sakın küçük şeyleri dert etmeyin." 
     



 YAŞAM 






















</TEXT>
</DOC>
