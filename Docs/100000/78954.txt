<DOC>
<DOCNO> 78954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sontur23.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yener Yermez'in annesi tutuklandı 
</HEADLINE>
<TEXT>

     İşadamı Üzeyir Garih'i öldürdüğü iddiasıyla yargılanan Yener Yermez'in annesi Fatma Yermez, imam nikahıyla birlikte yaşadığı kişiyi bıçakla yaraladığı gerekçesiyle tutuklandı. 
     Fatma Yermez, bu sabah tartışığı 17 yıldır imam nikahıyla birlikte yaşadığı Kadir Mantı'yı bıçakla yaraladığı gerekçesiyle gözaltına alındı. 
     Yermez, emniyette verdiği ifade, "Bir süredir birlikte yaşadığım Kadir Mantı ile iki ay kadar önce ayrıldık. Zaman zaman ben istemediğim halde evime gelip bizi rahatsız ediyordu. Bu sabah yine eve geldi ve aramızda tartışmaya başladık. Bana saldırdı ve ben de korkutmak için bıçağı alıp Kadir'e doğru salladım" dedi. 
     İfadesinin alınmasının ardından Adliye'ye getirilen Fatma Yermez, Cumhuriyet Savcısı'nın tutuklanması talebiyle sevk ettiği 2. Sulh Ceza Mahkemesi tarafından tutuklanarak cezaevine gönderildi. 
     Fatma Yermez, tutuklandıktan sonra cezaevine götürülmeden önce, Adliye'deki polis noktasında, oğlu Öner Yermez ile kısa süreli görüştürüldü. 
     





</TEXT>
</DOC>
