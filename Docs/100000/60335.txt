<DOC>
<DOCNO> 60335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/03/yasam/yas12.html </URL>
<DATE> 2002/01/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hey adamım kasayı boşalt’ 
</HEADLINE>
<TEXT>

     DIŞ HABERLER SERVİSİ 

     ABD'de müzik otoriteleri tarafından geleceği en parlak rap şarkıcıları arasında değerlendirilen 'Lil Buddy' lakaplı Andre Locke, Minnesota'da başarısız bir banka soygunu girişiminin ardından tutuklandı. 
     Rap müziğin mafya öykülerini, çete savaşlarını konu edinen 'Gangsta rap' türünün başarılı örneklerini veren Lil Buddy, geçtiğimiz cuma günü elindeki silah ve kafasındaki kar maskesiyle girdiği Vermillion Eyalet Bankası’nın veznedarından kasadaki tüm parayı kendisine vermesini istedi. Parayı alan rap’çi, çalıntı otomobiliyle kaçmaya başladı. Polisle nefes kesen bir kovalamaca yaşayan Lil Biddy, sonunda arabasını bir ağaca çarptı. Hafif yaralar alan şarkıcının, iki hasta ağabeyine böbrek nakli yaptırabilmek için yüklü miktarda paraya ihtiyaç duyduğu tahmin ediliyor. 
     



 YAŞAM 























</TEXT>
</DOC>
