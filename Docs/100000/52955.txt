<DOC>
<DOCNO> 52955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/18/son/sontur04.html </URL>
<DATE> 2001/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Hedefimiz tek başına iktidar olmak" 
</HEADLINE>
<TEXT>

     DSP'nin 16. kuruluş yıldönümü, çeşitli etkinliklerle kutlanırken, Başbakan Bülent Ecevit, "Şimdiki hedefimiz tek başına iktidar" dedi. 
     Ecevit, mesajında özetle şunları söyledi 
     "DSP'nin başında bulunduğu hükümet döneminde, yolsuzluğa ve soygunculuğa karşı kararlı mücadele verildi. AB'nin kapısı açıldı. Türkiye'nin dünyada saygınlığı arttı. 
     Şimdi DSP'nin başında bulunduğu hükümet, dünyada da terörizme karşı açılan mücadelenin ön safında yer alıyor. 
     DSP hükümeti döneminde, inanç sömürüsünün de soluğu kesildi. Laik ve çağdaş eğitim, yurdun her köşesinde yaygınlaştı. 
     Şimdi hedefimiz tek başına iktidar. 
     1999'un ilk yarısında 4.5 ayda tek başına bir azınlık hükümetiyle sağlamış olduğu başarılar ve huzur gösteriyor ki, DSP'nin kuracağı çoğunluk hükümeti ile Türkiye, Atatürk'ün izinde daha güçlü bir ülke olacaktır. 
     Öncelikli hedefimiz de ekonomiyi darboğazdan kurtarmaktır. Onu da başaracağımıza inanıyorum." 
     






</TEXT>
</DOC>
