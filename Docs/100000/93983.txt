<DOC>
<DOCNO> 93983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sontur26.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Aytekin özürlülerden özür diledi... 
</HEADLINE>
<TEXT>

     Çevre Bakanı Fevzi Aytekin, oğlu Gönenç Aytekin'in yaptığı ve bir kişinin ölümüyle sonuçlanan kaza konusunda, ''Söylemediğim sözlerin bana mal edilmesi nedeniyle öncelik ve özellikle tüm engelli vatandaşlarımdan ve ailelerinden özür diliyorum'' dedi. 
     Aytekin, yaptığı yazılı açıklamada, 2 Temmuz'da meydana gelen kazadan büyük üzüntü duyduğunu ifade etti. Aytekin, bu durumun çözümünün ve yorumunun ''Türk adaleti'' tarafından yapılacağını ifade etti. 
     Fevzi Aytekin, ölen kişinin özürlü olması konusunda kendisine atfen gazetelerde yer alan sözlerle ilgili olarak da, bir kişinin ölümü için ''özürlü olması''nın gerekçe gösterilmeyeceğini kaydetti. 
     Aytekin, ''Yaşadığımız bu acının ve derin üzüntünün farklı boyutlara çekilerek, söylemediğim sözlerin bana mal edilmesi nedeniyle öncelik ve özellikle tüm engelli vatandaşlarımdan ve ailelerinden özür diliyorum'' dedi. 
     





</TEXT>
</DOC>
