<DOC>
<DOCNO> 52358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/15/magazin/mag00.html </URL>
<DATE> 2001/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan’a 1 milyon dolar verdiler 
</HEADLINE>
<TEXT>
Süper teklif 
     BİRSEN ALTUNTAŞ 

Popun starı, Hazır kart reklamında oynamak için 2 milyon dolar istedi. Turkcell, 1 milyon dolar önerdi. Pazarlık gizlilik içinde sürüyor 
     Ben özgürüm 
     SON albümü "Karma" ile fırtınalar estiren pop star Tarkan’a teklif üzerine teklif yağıyor. Yapımcı Ferdi Eğilmez’in yeniden filme alınacak olan "Hababam Sınıfı"nda başrol oynaması için teklifte bulunduğu Tarkan’a şimdi de, sloganı "Ben özgürüm" olan Hazırkart reklamlarında oynaması için öneride bulunuldu. Tarkan’ın, Hazırkart’ın bir yıllık reklam yıldızlığı karşılığında Turkcell’den iki milyon dolar istediği, Turkcell’in de bir milyon dolar önerdiği belirtildi. 
     
     Gizli tutuluyor 
     TARAFLAR, anlaşma imza atılana kadar konu hakkında bilgi vermeme kararı aldı. Tarkan’la Turkcell’in anlaşması halinde reklam kampanyasını Young Rubicam Reklamevi yürütecek. Tarkan’lı reklam filmini çok konuşulan uzun metrajlı reklamların yönetmeni Sinan Çetin çekecek. Tarkan’ın devreye girmesiyle birlikte Young Rubicam Reklamevi, Kargo’nun solisti Koray Candemir’in yıldızı olduğu reklam filmini ekrana getirmeden rafa kaldıracak. 



 MAGAZİN 











</TEXT>
</DOC>
