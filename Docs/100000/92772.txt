<DOC>
<DOCNO> 92772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/spor/spo05.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay-Yıldız'ın gurur galası 
</HEADLINE>
<TEXT>

Dünya Kupası’nda müthiş başarılara imza atarak, herkesi hayran bırakan Milli Takımımız bugün kardeş ülke G.Kore ile üçüncülük için karşı karşıya gelecek 
     Maç 14.00’te 
     32 ülkenin katıldığı Dünya Kupası’nda mükemmel bir performans göstererek, en iyi dört takım arasına giren Milli Takımımız bugün veda galasında ter dökecek. Güney Kore ile üçüncülük mücadelesi Daegu kentinde 14.00’te başlayacak. Kuveytli Mane’nin yöneteceği maçta Hasan Şaş, Ergün, Bülent gibi isimler dinlendirilecek. Galip gelecek takım bronz madalya ile ödüllendirilecek. Ancak yenilecek ekip de madalya alacak. 
     
     Muhteşem parti 
     Milli Takım yarın 17.30’da Türkiye’ye gelecek. Atatürk Havalimanı’ndaki törenin ardından Taksim’e gidecek kafilemiz gösterilere katılacak 
     
     Otobüsle tur 
     AY - Yıldızlı ekibimiz yarın TSİ 17.30’da İstanbul’a gelecek. Atatürk Havalimanı’nda muhteşem bir törenle karşılanacak olan Milliler, VIP salonundan çıkış yaparak, kendilerini bekleyen üstü açık otobüsle şehir turuna başlayacaklar. Futbolcular ve teknik heyette yer alan isimler, sahil yolundan kutlamaların yapılacağı Taksim’e gidecek. 
     
Tarkan coşturacak      MİLLİ Takım kafilesini taşıyan otobüs, Taksim’e varır varmaz kutlamalar start alacak. Taksim Meydanı’na kurulacak dev ekranda maçlarımız yayınlanırken, havai fişek gösterileri ile coşku başlatılacak. Tarkan da Milli Takım’ın resmi şarkısını seslendirip, şöleni renklendirecek. Oyuncular, kutlamaların ardından aileleriyle birlikte tatile çıkacaklar. 
     
TRT’den yayın      DÜNYA Kupası’nı naklen ekrana getiren TRT, Ay - Yıldızlı ekibin dönüş yayın haklarını da satın aldı. Ay - Yıldızlı ekibin dönüş seyahatinin yanı sıra şehir turu yayın haklarını da 300 bin dolara alan TRT, özel görüntülerle izleyiciye hizmet edecek. 
     



 SPOR 


































</TEXT>
</DOC>
