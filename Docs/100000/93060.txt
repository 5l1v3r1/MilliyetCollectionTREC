<DOC>
<DOCNO> 93060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/siyaset/asiy.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
SOHBET ODASI 
</HEADLINE>
<TEXT>

1970’ten önce yapılan 5-8 katlı binalar çökerDeprem Konseyi Üyesi Prof. Mustafa Erdik, "Deprem en çok İstanbul sahillerini tehdit ediyor. Buralarda, 1970 yılından önce yapılan 5-8 katlı binalar yerlebir olacak" diyor... 
     DERYA SAZAK 

Deprem Konseyi raporu yayımlandıktan sonra Marmara depremiyle ilgili risk analizlerinde değişiklik oldu mu, İstanbul’u bekleyen tehlike hangi boyutta 
     Raporun mümkün olduğu kadar Marmara depreminden soyutlanmasını düşündük. 1999 depreminden bugüne dek sürdürülen çalışmalara bakarsanız zaten deprem sonrası yaptığınız her şey neticede bir sonraki depremin öncesi oluyor. 
     
Konutlar nasıl güvenli kılınacak İstanbul için ne öneriliyor 
     İstanbul’da çürük yapıların rehabilitasyonu için bir strateji hazırlanması lazım. Bir pilot bölgede de uygulama nasıl oluyor diye incelemek gerekir. 
     
     Bina sahibi istemezse... 
Pilot bölgeden kastınız deprem riski taşıyan bir semtte 5 - 10 bin kişinin yaşadığı alanı boşaltıp, yapıları sağlamlaştırmak mı 
     İstanbul’daki binaların rehabilitasyonuyla ilgili boyutların çok iyi belirlenmesi lazım. Teknik boyutu çok iyi biliyoruz. Nasıl güçlendirileceğini biliyoruz. İşin en zor yanı idari, hukuki ve sosyal boyutu. Yani diyelim ki tek bir tane binayı, tabii bina sahipleri isterse bunu alıp tamir etmeniz mümkün. Bu işi bir kampanya dahilinde yaparsanız, isteyeni var istemeyi var, onlar için sosyal boyutu ve hukuki boyutu çok önemli. 
     
     Yeni raporlar gereksiz 
İstanbul’un deprem açısından mikro bölgelendirme çalışmasını Büyükşehir Belediyesi tamamladı, o haritalar da zemin hakkında fikir verecek. 
     İstanbul’da depremden sonra ölümleri on binler mertebesine değil de binler mertebesine indirmek için yapılması gereken her şeyi biliyoruz. Bunun için yeni araştırmalara ihtiyaç yok. İstanbul’da en çok ölümlerin meydana geldiği yerler daha çok sahil kısmına yakın bölgeler. Buralarda 1970 öncesi 5 katla 8 kat arasında yapılmış binalar tehlikede. En çok ölümlerin bunlardan geleceğini biz biliyoruz. 
     
1970 öncesi yapılar daha sağlam diye bilinir. 
     Hayır öyle değil... İstanbul’da risk taşıyan 1970 öncesine ait 5 - 8 katlı binalardır. Onların yerlerini de biliyoruz. İstanbul’da nereden baksanız 5, 6 bin tane var. Bunlar deprem sırasında hemen yassı kadayıf’ şeklinde katları üst üste çökecek dediğimiz binalar ve en çok ölümler bunlarda olacak. 
     
Bu binalardaki zayıflık nereden kaynaklanıyor 
     O zamanlar hazır beton yoktu, beton kalitesinde problemler vardı. Malzemeden çalma lafı iyi değil ama şöyle söyleyeyim İstanbul’da bugün bir binanın kaba inşaatının maliyeti toplam maliyetin yüzde 20’sini zor bulur. Bunun içinden 3, 4 tane demir çubuk çalmak hiçbir şey kazandırmaz, eskiden öyle değildi. 
     
Sahil bandındaki eski binaların acilen güçlendirilmesi gerektiğini söylüyorsunuz. 
     Belediye ile konuştuk, devletin, yerel yönetimin amacı can kaybını önlemektir, binayı kurtarmak değildir. O bakımdan takviye yapacaksınız, gerekirse tahliye edeceksiniz. Bina sahibi fazlasını istiyorsa yaptırsın ama param yok, yapamam diyorsa belediye tarafından veyahut da yerel yönetim tarafından yapılacak olan bu işin minimumudur. Binayı takviye edebilirseniz estetiği de çok önemli değil. 
     
İstanbul’da böyle kaç bina var 
     5 - 6 bin tane bina var. Hasar görecek bina 50 - 60 bini bulur. Bu binaları takviye edersek ölü sayısını yüzde 50 azaltırız. 
     
Hasar tespiti 3 dakika sürecek      İstanbul’a yerleştirilen akıllı cihazlar sayesinde depremden 3 dakika sonra nerede ne kadar hasar olduğu harita üzerinde belirlenip yetkililere verilecek 
Kandilli’de İstanbul için erken uyarı merkezi kuruluyor. 
     Acil müdahale ve erken uyarı merkezini 16 Ağustos’ta açacağız. Depremden sonra 3, 4 dakika içinde İstanbul’un neresinde ne kadar hasar olduğunu bir harita üzerinde Birinci Ordu Komutanlığı’na, İstanbul Valiliği’ne, Belediye Başkanlığı’na ve Emniyet Müdürlüğü’ne vereceğiz. 
     
Depremi nasıl saptayacaksınız 
     İstanbul’a 100 adet kuvvetli yer hareketi ivme ölçeri yerleştirdik. Bunlar akıllı cihazlar, deprem hareketi gelince kaydetmeye başlıyorlar ve her 20 saniyede bir deprem hasarıyla ilgili verileri hesaplayıp onları kısa mesaj servisi haline getirip cep telefonuyla iletiyorlar. Burada bilgiler birikiyor. İstanbul’da büyük bir deprem yaklaşık 1.5 dakika sürer, o arada Kandilli’deki bilgisayarlar faaliyete geçiyor. 
     
     Cihazlar faaliyette 
Akıllı cihazlar şu anda çalışıyor mu 
     Yüzde 60 - 70 çalışıyor. 
     
Projenin maliyeti ne kadar 
     Bu kısmının maliyeti 2 milyon dolar. 
     
Akıllı cihazlar nerelere konuldu Köprüler, barajlar, hastaneler gibi kitlesel alanlara mı 
     Şu anda İkinci Boğaz Köprüsü’nde Fatih Sultan Mehmet 36 tane cihaz çalışıyor. Birinci köprüde Japonlar tarafından kurulmuş bir sistem var ama çalışır durumda değil, onu 17. Bölge’yle konuşacaksınız, Japonlar tarafından bakımının yapıldığını sanmıyorum. 
     
Niye, ikinci köprüde ivme ölçümü yapamıyor sunuz Riskli mi 
     Hiçbir risk söz konusu değildir ama belirlenmesi lazım. Gayet iyi çalışıyor sistem. 
     
İstanbul’da 50 bin ölü bekliyoruzAykut Barka anısına hazırlanan kitapta İstanbul depreminin Marmara’ya göre 5, 6 kat şiddetinde hissedileceğini yazmışsınız. 
     Söylediğim şuydu İstanbul depremi olduğu zaman yerine göre Marmara’da hissedilen kuvvetleri 5, 6 katına çıkartmaları gerekecek. İnsanlar ah ne kadar sallandık’ diyorlar, onu yerine göre 10’la çarpmak lazım. Son depremde İstanbul’da ölü sayısı 900’e yakındır. Bundan sonraki depremde 50 bin bekliyoruz. 
     
Deprem Konseyi İstanbul’u bekleyen tehlike karşısında hemfikir mi 
     Üyelerimizin İstanbul’daki deprem olasılığı hakkında şüpheleri yok. Deprem bekleniyor ama depremin olma ihtimaline dair süreler tartışmalı. Önümüzdeki 1 yıl için de olabilir, 5-10 yıl içinde. İstanbul varsayımlarını en kötü senaryoya göre yapıyoruz. En kötü senaryo Marmara’da 4 tane segmanın arka arkaya kırılmasıdır. Bu da yaklaşık 7.5, 7.6 büyüklüğünde bir deprem yaratır. 
     
1894 depreminde İstanbul’da 500 bina yıkılmış. Ayasofya’dan Süleymaniye’ye pek çok tarihi eser ayakta... Eski yapıların yerle bir olması gerekmez miydi 
     Bunların hepsi gerçekleşmiş, 1894 depremi 1999 depremiyle aynı yerde olmuştur. 1999 depreminde yırtılma yeri 1894’e yakındır. İstanbul’dan ise uzaktadır. Kapalı Çarşı’da hasar olmuş. Abdülhamit Fransa’dan fotoğrafçı getirtip hasarları tespit ettirmiş. Fatih Camii 3 kere yeniden yapılmıştır. Ayasofya derseniz 10. ve 14. yüzyılda kubbesi yarı yarıya çökmüştür. Devamlı bakım altında. Fikrimi sorarsanız Fatih ve Mihrimah Sultan camilerinin de depremde ayakta durması zor. Buralarda ibadet yasaklanmalı. 
     
Güney Marmara batıya dönüyorİstanbul uzay fotoğraflarıyla da izleniyor olmalı, yılda 2 - 2.5 santimlik kaymadan söz ediliyor. 
     Anadolu plakası, Sina Yarımadası merkezli cam sileceği dönüşü gibi yılda 2.5 cm batıya doğru dönüyor. Ege’den Girit’in altına giriyor. Dönen kısım Marmara’nın güneyi. Bu da güneyle kuzey arasında enerji biriktiriyor. 
     
Bize mesuliyet sigortası lazımDeprem Konseyi raporu hazırlandıktan sonra nerelere sunuldu 
     Devletin tüm kurumlarına iletildi. Gelen görüşlere göre revize edilmesi lazım. Ana unsurların devlet politikası haline gelmesi şart, yani hükümetlerce değişen politika olmaması lazım. 
     
Sivil topluma da düşen görevler var. Bina güvenliği konusunda ne yapılmalı 
     Türkiye’de deprem zararının azaltılması için bir kere enflasyonun sıfırlanması lazım. Binaların kalitesizliği konusunda her şey söyleniyor. En büyük sebebi bina üretiminin Türkiye’de endüstriyelleşememesi. Kullandığımız otomobiller için her sene muayene isterler. Oysa içinde yaşadığımız binalarda buna gerek duyulmuyor. 
     
     Kimden hesap soruldu 
İnsani boyut dışında yıkımın yol açacağı ekonomik çöküntü de gözden kaçırılmamalı. 
     İstanbul milyonlarca insanı istihdam ediyor. Sanayide çalışanları da düşünmek gerekir, depremde o tesisler de duracak. Bina güvenliği, çürük yapıların ayıklanması gibi sorunlarda yerel yönetimlere de büyük görev düşüyor. Bir de hesap verebilirlik’ kavramı var. Gerçi Türkiye’de karşılığı pek yok ama Marmara depreminde binlerce insanın ölmesinden kim sorumlu Yanlış yapılanmada yerel yönetimler kusurlu ama kimden hesap soruldu Demokratik bir ortamda en önemli kavramın hesap verebilirlik’ olması lazım. Hırsız müteahhit’ suçlamasıyla bir yere gidemeyiz. Yurtdışında mesuliyet sigortası’ var, ona geçebiliriz. 
     



 SİYASET 














</TEXT>
</DOC>
