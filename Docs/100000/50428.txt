<DOC>
<DOCNO> 50428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sontur11.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Düzce-Bolu arasında 5 yıl içinde 6 şiddetinde deprem olur" 
</HEADLINE>
<TEXT>

     TMMOB Jeofizik Mühendisleri Odası Genel Başkanı Prof. Dr. Ahmet Ercan, depremin bir felaket değil bereket olduğunu bildirdi. 
     Prof. Dr. Ercan, ''Düzce'nin Deprem Durumu ve Önlemler'' konulu söyleşide, Düzce'nin jöle gibi bir zeminde olduğuna dikkati çekti. 
     Ercan, Düzce'nin deprem sonucu bir defa yıkıldığını, ikinci kez yıkılmaması için tedbir almak gerektiğini söyledi. 
     Kuzey Anadolu Fay Hattı'na ilişkin bilgi veren Ercan, ''Düzce'de 100 yıl deprem olmayacak'' sözünün yanlış olduğunu vurgulayarak, ''7 
     ile 30 yıl içinde en az iki deprem oluyor. Depremin üzerinden iki yıl geçti, 5 yıl bir zaman var. 5 yıl içinde Düzce'yi düzeltmemiz lazım. Bir yerde belli büyüklükte deprem olmuşsa, gelecekte yine en az o büyüklükte deprem olacaktır, tarih tekerrür eder'' dedi. Prof. Dr. Ahmet Ercan, depremin bir felaket değil, bereket olduğuna işaret ederek, şöyle konuştu ''Depremler sonrasında kaplıcalar, petrol yatakları, kömür yatakları ve toprak tazelenir. Gölcük depremi düzce depremini tetiklemiştir. Gölcükte 70 atom bombası büyüklüğünde enerji boşaldı, Düzce depreminde 40 atom bombasına denk. Gölcük depremi sonrasında Düzce, Bozcaada veya Kınalıada damarları patlayacaktı. Ben o zaman Düzce patlayacak dedim. Tarihte hiçbir deprem bu kadar geliyorum demedi. Düzce ile Bolu arasında bir deprem bekliyorum. Kırık kendini nereden bıraktıysa oradan başlayacak. Düzce Bolu arasında 6 şiddetinde deprem bekleniyor.'' Depremi önceden bilme çalışmaları yapılması gerektiğini anlatan Prof. Dr. Ercan, şöyle devam etti ''Bu güne kadar başımıza ne geldiyse bilim ve teknolojiyi kullanmamaktan geldi. Çin, 9 depremi önceden bildi. Bazı depremler önceden bilinmez, ama bazıları bilinir. Gölcük depremi 4 gün önceden belliydi. Bolu Dağı'nda fay hattının geçişinde Bolu Dağı geçişini tespit eden bilim adamlarına mafya bilim adamı diyorum. Tarihten ders almamız lazım. Bir Türk harikası olan Selimiye Camii 80 deprem görmüştür. O, Japon harikası değildir, Türk harikasıdır.'' 
     






</TEXT>
</DOC>
