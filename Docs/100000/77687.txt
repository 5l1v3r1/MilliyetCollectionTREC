<DOC>
<DOCNO> 77687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/siyaset/asiy.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bostancıoğlu, TBMM’nin soruşturma kararını üzerine almadı 
</HEADLINE>
<TEXT>
İstifa etmeyecek 
Kendisi hakkındaki iddiaları "siyasi" olarak değerlendiren Milli Eğitim Bakanı, "Soruşturma kararı benim şahsımla ve uygulamalarımla ilgili değildir" dedi 
     ELÇİN ERGÜN Ankara 

     Milli Eğitim Bakanı Metin Bostancıoğlu, hakkında TBMM soruşturması açılması kararını, "Karar, benim şahsımla, özümle, ailemle, uygulamalarımla ilgili değildir" diye değerlendirerek, istifa etmeyeceğini söyledi. 
     Bostancıoğlu, bakanlık makamında, AKP’li milletvekillerinin hakkında verdiği soruşturma öngergesinin kabul edilmesiyle ilgili soruları yanıtladı. Bostancıoğlu, "276 oy çıksaydı, istifa eder miydiniz " sorusuna "Etmezdim" yanıtını vererek şöyle konuştu "Çünkü, olay Metin Bostancıoğlu ile ilgili değil. Bostancıoğlu’nun savunduğu ve yolunda gittiği bilim, akıl ve çağdaşlıkla ilgili. Yönetmeliklerde herhangi bir şey, yasaklama yok. Ulusal Eğitime Destek Kampanyası’na kimse itiraz ediyor mu Ulusal eğitime destek dediğimiz zaman, milli kelimesi yasaklanmış mı oluyor O nedenle, soruşturma açılması kararı, benim şahsımla, özümle, ailemle, uygulamalarımla ilgili değil. Asıl savaşı verenler, bunun dışındaki özle savaş veriyorlar. Bu özü de kaptırmamamız gerekiyor." 
     Bostancıoğlu, "Görevinizi ihmal ettiğinizi düşünüyor musunuz " sorusunu da "Hiç düşünmüyorum. Daha ciddi bir şekilde aynı yolda devam edeceğim" diye yanıtladı. 
     
     İddialar siyasi 
     Önceki akşam oylama sonrasında Başbakan Yardımcısı Hüsamettin Özkan ve bazı DSP’li bakanlarla bir araya gelerek durum değerlendirmesi yapan Bostancıoğlu’nun hakkında önerge verilmesine dayanak olan iddiaların tamamen "siyasi" olduğunu kaydettiği öğrenildi. Bostancıoğlu’nun Ecevit’in de desteğini aldığı belirtildi. 
     
Bahçeli Oyuna geldik      MHP Genel Başkanı Devlet Bahçeli, verdiği talimata rağmen partili milletvekillerinin, Milli Eğitim Bakanı Metin Bostancıoğlu hakkında soruşturma komisyonu kurulmasına kabul oyu vermelerinden rahatsız oldu ve "Muhalefetin oyununa geldik" yorumunu yaptı. Bahçeli, "Muhalefetin siyasi oyun içinde olduğu ortada. İktidar milletvekileri bu oyuna niye geliyor Meclisin bu denetim mekanizmasını sulandırdılar" dedi. 
     
Erdoğan Çekilsin      AKP Genel Başkanı Recep Tayyip Erdoğan, Bostancıoğlu’nun istifa etmesi gerektiğini savunarak, "Eğer çekilmezse hükümet hepten şaibe altında kalacak" dedi. Başbakan Ecevit’in Bostancıoğlu’nun istifasını istemesi gerektiğini ifarda eden Erdoğan şöyle konuştu "Meclis, Sayın Bakana Görevinden çekil, biz sana güvenmiyoruz. Siz görevinize ideolojinizi karıştırdınız. İdeolojnizi dayattınız biz de bunu gördük ve soruşturma açılmalıdır dedik’ demiştir. Bakan çekilmelidir." 
     
ANAP Çekilmesin      ANAP’lı bakanlar, Milli Eğitim Bakanı Metin Bostancıoğlu’na destek vererek, "İstifa etmesine gerek yok" dediler. İçişleri Bakanı Rüştü Kazım Yücelen, istifayı gerektirecek bir durumun olmadığını söyledi. Devlet Bakanı Mehmet Keçeciler de, Bostancıoğlu’nun istifa etmesi gerekmediğini söyledi. CHP Genel Başkanı Deniz Baykal da Bostancıoğlu’na destek vererek, önergenin kabul edilmesinin Bakan’dan çok hükümeti ilgilendirdiğini savundu. 
     
Komisyon süreci      Bostancıoğlu hakkındaki Soruşturma Komisyonu’nun çalışmaya başlaması için öncelikle gruplardan üye bildirmeleri istenecek. Genel Kurul’da kura ile üyeler belirlenecek. Komisyon üyelerine Divan seçimi çağrısı yapılacak. Komisyon, Divan’ı seçtikten sonra iki aylık çalışma süresi başlayacak. Komisyon, Yüce Divan’a sevk ya da sevk etmeye gerek olmadığına karar verecek. Rapor Genel Kurul’da görüşülecek. Sevk etmeme yolunda rapor çıksa bile Genel Kurul’da tersi karar alınması da mümkün olabilecek. 
     



 SİYASET 












</TEXT>
</DOC>
