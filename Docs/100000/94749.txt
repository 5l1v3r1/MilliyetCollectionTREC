<DOC>
<DOCNO> 94749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/10/ekonomi/eko01.html </URL>
<DATE> 2002/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Duruma h kimiz, endişeye gerek yok’ 
</HEADLINE>
<TEXT>

Derviş, Merkez Bankası’nın rezervleri yüksek. Piyasalara dikkat ediyor ve duruma h kim’ dedi 
     MERT İLKUTLUĞ, EVREN ATALAY İzmir DHA 

     Ekonomiden Sorumlu Devlet Bakanı Kemal Derviş, "Duruma h kimiz, endişeye gerek yok. Herkesin inanacağı bir çözüme mutlaka gidilecektir. Tabii çözüm üretirken AB’ye doğru gidişimizi hızlandırabilirsek çok daha iyi olur" dedi. 
     Yunanistan’ın Sisam adasından önceki akşam dönen Bakan Derviş Kuşadası’nda bir gün kaldıktan sonra dün sabah Ankara’ya gitti. Derviş, Adnan Menderes Havalimanı’nda yaptığı kısa açıklamada, duruma h kim oldukları mesajını verdi. Derviş şöyle konuştu 
     "Kalıcı olacak bir çözüme mutlaka gidilecektir. Devletin kurumları gayet sağlam çalışıyor. Güçlü kurumlarımız olduğunu unutmayalım. Merkez Bankası, Hazine, BDDK, Maliye uyum içinde. Özellikle Merkez Bankası, para ve finans piyasaları açısından güçlü bir konumda. Rezervleri çok yüksek seviyede. Uyum içinde, piyasalara dikkat ederek gerçekçi bir yaklaşım içinde duruma h kimdir. Özerk kuruluşların böyle istikrarsız dönemlerde ne kadar önemli olduğunu hepimiz biliyoruz... Hiçbir endişeye gerek yok. Aslında çok da fazla endişe etmeye ve sürekli siyasete kilitlenmeye gerek yok." 
     
     Halkımız dinlensin’ 
     Derviş, Türkiye’nin tatil dönemine girdiğine de dikkat çekerek, "Halkımızın biraz da dinlenmesini diliyorum. Mutlaka bir çözüm üretilecektir. Sanıyorum birkaç hafta içinde, belki de daha hızlı, durumumuzu daha kesin olarak görebileceğiz. 
     
İhale desteği Derviş’i sevindirdi      ANKARA Milliyet 

     Dün gerçekleşen Hazine ihalesinin başarıyla tamamlanması Derviş’i rahatlattı. İhale sonrasında Derviş ile bir görüşme yapan TOBB Başkanı Rifat Hisarcıklıoğlu, bakanın kendilerine rahatladık’ dediğini aktardı. 
     Dün Bakan Derviş ile görüşmesi sonrasında kısa bir açıklama yapan Hisarcıklıoğlu, "Bir an önce siyasi belirsizliğin ortadan kalkmasıyla beraber, ekonomik dengelerin bozulmamasını talep ediyoruz. Bunu konuştuk. Siyaset konuşmadık" dedi. 
     Programda revizyon konusunda Derviş’in bir açıklaması olmadığını ifade eden Hisarcıklıoğlu, "Böyle bir yaklaşımı olmadı ama problem devam ediyor. Kendisi de zaten büyük bir rahatlama içine girdiklerini, piyasalardaki gelişmeler nedeniyle rahatladıklarını ifade etti" diye konuştu. 
     



 EKONOMİ 
























</TEXT>
</DOC>
