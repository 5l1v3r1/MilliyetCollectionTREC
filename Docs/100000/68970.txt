<DOC>
<DOCNO> 68970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/yasam/yas05.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinleri Hoca’yı kurtaramadı 
</HEADLINE>
<TEXT>

Cinci Hoca’ Ahmet Balçok’un, 3 ev ve 6 dükkanına özenle çektiği kaçak elektrik kabloları cin memurlar’dan kaçmadı... 
     ZAFER TOKUŞ Adapazarı DHA 

     Sakarya’da Cinci Hoca’ lakabıyla tanınan Ahmet Balçok’un, kazandığı parayla yaptırdığı 3 ev ve 6 dükkanından oluşan 2 katlı binasında aylarca kaçak elektrik kullandığı ortaya çıktı. 
     
Gazetecilere öfkelendi      Sakarya Elektrik Dağıtım A.Ş. SEDAŞ ekipleri, bir ihbar üzerine, Cinci Hoca’nın Adapazarı 32. Evler mahallesindeki evine baskın düzenledi. Elektrik sayaçları kontrol edildiğinde anormallik farketmeyen ekipler, ev ve işyerlerinde prizleri tek tek kontrol ettiklerinde, normal hattın yanı sıra özel hat döşendiğini ve sayaçlar devre dışı bırakılarak kaçak elektrik kullanıldığını saptadı. 
     Cincilik yaparken gizli kamerayla çekilen görüntüleri Kanal D’nin Haber Özel programında yayınlanan Balçok, yakalanınca görüntü alan gazetecilere "Kim olduğumu biliyor musunuz Sizin yüzünüzden zaten 25 gün hapis yattım. Çekmeyin" diye tehditler de savurdu. 
     SEDAŞ Kaçak Elektrikler Amiri İshak Yener Birgül de, 2 katlı binanın tüm birimlerinde kaçak elektrik kullandığını belirlediklerini kaydederek, "Çok iyi gizlemişler. Aslında farkedilmesi de imkansız. Aboneye ceza kesildi, ayrıca cumhuriyet savcılığına suç duyurusunda bulunacağız" dedi. 
     



 YAŞAM 





















</TEXT>
</DOC>
