<DOC>
<DOCNO> 96492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yasam/yas03.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter’ın ayakkabısı bizden 
</HEADLINE>
<TEXT>

     SEMRA KARDEŞOĞLU İstanbul 

     LONDRA’DA yaşayan Jeeda Barford, 20 yıldan bu yana tiyatro, dizi ve sinemada kostüm tasarımı yapıyor. 5’inci Element, Matrix gibi birçok ünlü filmin kostüm tasarımını yapan, Bruce Willis’ten Sean Connery’e pek çok ünlüyle çalışan Barford, son olarak ülkemizde de gösterilen Harry Potter’in kostümlerini tasarlamış. Barford, bu filmde kullanılan 200 çift ayakkabının Gaziantep ve Kahramanmaraş’tan gönderildiğini söylüyor. 
     
     Cadı kostümünde Türkmen deseni 
     BARFORD, ayakkabıları nasıl bulduğunu da şöyle anlatıyor "4 yıl kadar önce Fethiye’de bu ayakkabıları görmüştüm. Onlar aklıma geldi. Ayakkabıların Gaziantep ve Kahramanmaraş’ta yapıldığını öğrendik ve 200 çift ısmarladık. Filmde başka ülkelerden gelen ayakkabıların yanında bu ayakkabılar da kullanıldı. Bir de cadıların elbiselerinin kollarında, Londra’da bulduğum Türkmen motifli kumaşlar kullandık." 
     



 YAŞAM 






















</TEXT>
</DOC>
