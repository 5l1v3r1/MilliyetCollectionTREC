<DOC>
<DOCNO> 96356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sonspo03.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika'da bir Türk basketbolcu... 
</HEADLINE>
<TEXT>

     ABD'nin Kolej Ligi NCAA'de Southern Texas Üniversitesi'nde forma giyen Türk basketbolcu Melih Yavşaner, kariyerini artık Avrupa'da sürdürmek istediğini söyledi. 
     Türkiye B Milli Takımı'nda forma giyen Melih Yavşaner, son 4 yıldır ABD'de oynadığını belirterek, ''Artık kariyerimi Avrupa'da sürdürmek istiyorum'' dedi. 
     Melih, Türkiye'den bazı takımlardan kendisine teklif yapıldığını vurgulayarak, ''Bu teklifleri de değerlendirebilirim. Ama en ciddi teklifi İsveç'in Lugano takımı yaptı. Almanya ve Yunanistan'dan bazı takımların da beni istediğini biliyorum'' diye konuştu. 
     Hedefleri olan bir takımda kariyerini sürdürmek istediğini kaydeden Melih, şunları söyledi 
     ''İddialı bir takımda oynarsam kendimi daha da geliştiririm. Henüz 22 yaşındayım. Şu anda B Milli Takım kadrosunda yer alıyorum. Ama 
     kendimi geliştirerek A Milli Takım'a yükselmek istiyorum.'' 
     
     ''TÜRKİYE'DE UYUM SORUNU YAŞAMIŞTIM'' 
     Efes Pilsen'in genç takımında, şu anda NBA'de Sacremento Kings takımında yer alan Hidayet Türkoğlu ile birlikte bir yıl beraber oynadığını kaydeden Melih, ''Burada uyum sorunu yaşadığım için doğduğum ülke olan İsviçre'ye gittim'' dedi. 
     Lacivert-beyazlı kulübün yöneticilerinin kendisinin kalması için büyük uğraş verdiğini belirten Melih, konuşmasını şöyle tamamladı 
     ''O dönemlerde 16 yaşındaydım. İsviçre'de doğup büyüdüğüm için burada uyum sorunu yaşadım ve geri dönmek zorunda kaldım. Kültür farklılığı beni çok zorlamıştı. Artık bu zorlukları da aştım. Uyum sorunu da yaşamam. Türkiye'den gelecek ciddi teklifleri değerlendirebilirim.'' 
     





</TEXT>
</DOC>
