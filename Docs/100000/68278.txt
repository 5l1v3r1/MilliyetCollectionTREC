<DOC>
<DOCNO> 68278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/soneko06.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada haftanın analizi... 
</HEADLINE>
<TEXT>

     Yaklaşan 4.5 günlük Kurban Bayramı tatilinin, İstanbul Menkul Kıymetler Borsası'nda İMKB işlem gören hisse senetleri üzerindeki satış baskısını artırmasının beklendiği bildirildi. 
     Şeker Yatırım Menkul Değerler A.Ş. Kurumsal Finansman ve Araştırma Müdür Yardımcısı Aslı Yüksel, Borsa'da geçen hafta sona eren dip oluşturma eğiliminin, tepki yükselişinin ötesine gitmediğine işaret etti. 
     12,000 puanda bulunan kısa vadeli direncin, beklentisizlikle 
     beslenerek güçlendiğini kaydeden Yüksel, Irak ile ilgili tedirginliğin kısa vadeden orta vadeye çekilmesinin gündemin değişmesine neden olduğunu, ancak orta vadeli projeksiyonları gölgelemeye devam ettiğini kaydetti. Dünya Bankası Başkan Yardımcısı Johannes Linn'in ziyareti ve açıklamalarının ise duymaya alışılan orta vadeli olumlu söylemlerin devamı olduğunu belirten Yüksel, Anayasa Mahkemesi'nin enerji ihaleleri hakkında aldığı kararın senet bazında etki yarattığını, düzenlenen Hazine ihalelerinin de beklentiler dahilinde geçtiğini anlattı. Aslı Yüksel, bu hafta önemli bir siyasi beklenti bulunmadığını vurgulayarak, şöyle dedi ''Bayram etkisi senetler üzerinde satış baskısının artmasına, piyasanın yataya dönmesine neden olacaktır. Takas avantajından yararlanmak isteyen yatırımcılar, Çarşamba günü alım yapmayı tercih edecektir. Bizim önerimiz ise kısa vadeli satış baskısına rağmen orta vade ve uzun vade için gelinen bu seviyelerin alım yönünde izlenmesi. 10,500 seviyesi uzun vadeli grafiklerde önemli alım noktası olarak günden güne güçleniyor.'' 
     






</TEXT>
</DOC>
