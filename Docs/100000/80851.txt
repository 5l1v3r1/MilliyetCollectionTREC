<DOC>
<DOCNO> 80851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/28/yazar/tamer.html </URL>
<DATE> 2002/04/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Pazar sabahı size zor bir soru sorsam... 
</HEADLINE>
<TEXT>

     Başarının yüzde 12'si teknik donanım ve bilgi, yüzde 88'i de tutku ve arzuymuş. 
     Başarıyı, ulaşmak istediğiniz hedefler olarak tanımlayacak olursanız, kendi kendinize yüzde 12 ve yüzde 88'in neresinde olduğunuzu hesaplayabilirsiniz. Stephens, kendininkini çıkartmış Yüzde 0 teknik donanım ve bilgi, yüzde 100 tutku, arzu, başarma isteği... 
     Kariyerlerine yıllar önceden yelken açıp, büyük masalar, koca sıfatlar ve bol sıfırlı maaşlarla oturanlar mı daha şanslı yoksa yıllarca rüzgarda oradan oraya savrulup sonunda hayatlarında ne yapmak istediğini bulanlar mı 
     Size bir soru işareti "hediye" ediyorum. 
     Sizi böylesine zor bir soruyla karşı karşıya bırakan ben değilim aslında. Benim katkım, sizi kendinizle hesaplaşmaya zorlayacak bu soruyu bir pazar sabahında, bir tatil günü rehavetinde önünüze koymuş olmaktan ibaret. Ama ben kendi sınırlarını da sıkça zorlamaya pek meraklıyımdır laf aramızda... 
     Önümde meslektaşım ve dostum Yaprak Özer'in Küreselleşme ve Yeni Ekonomi, En Büyük Benim başlıklı kitabı var. Hürriyet İnsan Kaynakları gazetesinin editörlüğünü yaptığı dönemde yazdığı bir köşe yazısında sormuş o soruyu. 
     
İnsan müzayedesi      Yeni ekonomi balonunun çoktan söndüğü ve herşeyin yerli yerine oturup dünya çapında bir konsolidasyonun yaşandığı günümüzden 4 - 5 yıl öncesine götürüyor kitap sizi. Yeni ekonominin yükselişte olduğu dönemin çılgınlığını anımsıyorsunuz yeniden. İşte küçücük bir örnek 
     "İnternetteki beyin avcıları arasında en popüler site monster.com. Monster.com'un insan müzayedesi düzenlediğini duyunca küçük dilinizi yutacaksınız. "Artık bu kadarı da fazla " dediğinizi duyar gibiyim ama doğru. Monster.com geçtiğimiz temmuz ayında "yetenek pazarı" kurdu. İş arayanlar, yetenek ve hizmetlerine en çok parayı verene kendilerini sattılar. " 
     Şu köşe yazılarını bir kitapta toplama işine bir de ben kendimi ikna edebilsem 80'li yılların sonlarından beri değişik yayınevlerinin sahip ve yöneticilerinden gelen tüm teklifleri reddetmiş olmasaydım, şimdi ben de en beğendiğim mesajları içeren yazılarımı kütüphanemden basit bir kol hareketiyle çekip önümde bulabilirdim. Tıpkı dün gece Mehmet Y. Yılmaz'ın kitabını, kütüphanemden alıp yeniden karıştırdığım gibi... 
     Daha önce de yazmıştım. Kırmızıyı Seçtim, Aşk Mavinin Altındaydı kitabını kendime çok yakın buldum ben. Dün geceden beri de şu 3 cümleye bir biçimde takılıp kalıverdim 
     "Hesse, 'Başka nedenler bahane edilse de, hayatta yapılan şeylerden pek çoğu kadınlar için yapılır,' diyor. 13 kelimelik bu cümle bütün hayatımın özeti ve sonucu sanki. Hem başımdan geçen her şeyi açıklıyor, hem de hayatımın bazı dönemlerinde bazı kadınlar için yapamadığım bazı şeylerin, benden neler alıp götürdüğünü hatırlatıyor." 
     Evet ben de hayatımda belirleyici rol oynamış erkekleri, onlar için yapamadığım ya da eksik yaptığım şeyleri ve o yapamadıklarımın, benden neler alıp götürmüş olabileceğini düşünmeye çalışıyorum dünden beri... İşin içinden çıkılacak gibi değil 
     Yazının başındaki zor soruya geri dönecek olursak... Yaprak "Kim daha şanslı " diye sormuş. Ben soruyu "Kim daha şanslı ve mutlu " diye biraz değiştirmek istiyorum. Ve yıllar boyu başarıyla mutluluğu iç içe yaşadığını düşünmüş ve hatta atbaşı gittiklerini sanmış biri olarak, bugün geldiğim noktada, kızımın hayata farklı bakışının da katkısıyla, başarı olmadan da mutluluğun yakalanabileceğini, nasıl bir mutluluk istediğinin tamamen insanın kendi tercihi olduğunu biliyorum. 
     2 - 3 yıl mimarlık yaptıktan sonra gazeteciliğe sıfırdan başladığıma göre teknik donanım - bilgi ile tutku - arzu - başarma isteği arasındaki dengede nerede durduğum açık. 
     
     







Dam üstünde saksağan, vur beline kazmayı... 


Muziplikler... 


Siyaset elini dinden çekmeli 


Düşünceni çok fazla ciddiye almak yerine... 


Işık izi 


Arafat'ın karargahında... 


Kentlilik bilinci için ciddi adımlar 


Ömer kendini affettirdi... Ya diğerleri 


Abdi İpekçi acaba ne der 


İpekçi'nin katiline af ödülü 


Pazar sabahı size zor bir soru sorsam... 


Baharı nasıl getirttim ama 


Teras ortak mahaldir 


Nerede o eski Fransız Seçimleri 


Ekonomiyi bekleyen tehlike tepkici siyaset 


Mensucat Santral’ın doğumu ve ölümü 


Akıp giden yalnızca ucuz mazot değil 


</TEXT>
</DOC>
