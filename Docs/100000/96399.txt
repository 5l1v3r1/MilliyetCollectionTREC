<DOC>
<DOCNO> 96399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sontur24.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dağdan indiler, cezaevinde evlendiler... 
</HEADLINE>
<TEXT>

     Terör örgütü PKK'nın KADEK 
     Irak'ın Kuzeyi'ndeki kampından üç ay önce kaçıp Şanlıurfa Emniyet Müdürlüğü'ne teslim olan iki aşık, cezaevinde düzenlenen nikah töreniyle evlendiler. 
     1993 yılında Şanlıurfa'nın 
     Suruç İlçesi'nde koyun otlattığı sırada terör örgütü PKK militanları tarafından kaçırılan Ömer Yüce 25 , örgütün Irak'ın Kuzeyi ile İran'daki kamplara götürüldü. 
     Siirt'teki mahalle arkadaşlarının kandırması sonucu 1993 yılında terör örgütü PKK'nın Irak'ın Kuzeyi'ndeki ''Dolie Koge'' kampına katılan Hekime Gezer 23 , burada Ömer Yüce ile tanıştı. 
     Terör örgütü adına Irak'ın Kuzeyi'nde yaklaşık 10 yıl faaliyet yürüttükten sonra Pişmanlık Yasası'ndan yararlanmak amacıyla üç ay önce kaçak yollardan Türkiye'ye gelen iki aşık Hekime Gezer ile Ömer Yüce, Şanlıurfa Emniyet Müdürlüğü'ne teslim oldular. 
     Çıkarıldıkları mahkemece tutuklanarak cezaevine gönderilen iki aşık, yetkililere evlenmek istediklerine bidirdiler. 
     Talepleri uygun görülen iki aşık, cezaevinde ailelerinin de hazır bulunduğu bir törenle evlendiler. 
     Hekime Gezer ile Ömer Yüce'nin nikah şahitliğini de İl Emniyet Müdürlüğü Terörle Mücadele Şube Müdürü Mustafa Bağrıaçık ile aynı şubeden komiser Ahmet Bozkurt yaptı. 
     Kardeşinin cezaevindeki nikah törenine katılan Mehmet Gezer, çıkışta yaptığı açıklamada, terör örgütü PKK'ya katılan veya kaçırılan kişilere Pişmanlık Yasası'ndan yararlanmaları yönünde çağrıda bulunarak, şunları söyledi 
     ''Dağlardaki herkes pişmanlık Yasası'ndan yararlanıp ailesine kavuşsun. Emniyet güçleri, kardeşime teslim olduktan sonra çok iyi davrandılar. Aklı başında olan herkes Türkiye'deki adalete teslim olup yeni bir hayata başlamalıdır. Kardeşim ve yeni eşinin mahkemeleri devam ediyor, ancak kısa sürede cezaevinden çıkacaklarını ümit ediyoruz.'' 
     





</TEXT>
</DOC>
