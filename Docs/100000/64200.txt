<DOC>
<DOCNO> 64200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sontur19.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"Elektrik fiyatlarında indirim yapılmayacak" 
</HEADLINE>
<TEXT>

     Enerji ve Tabii Kaynaklar Bakanı Zeki Çakan, son zamanlarda kayıp-kaçak oranının daha da arttığını vurgularken, "şu an elektrik fiyatlarının aşağıya çekilmesi söz konusu değil" dedi. 
     Elektrikte kayıp kaçakla mücadele etmenin kolay olmadığına işaret eden Bakan Çakan, "Herkesten istirham ediyorum, bize yardımcı olun" çağrısı yaptı. 
     2000 yılında elektrik talebinde yıllık yüzde 8 olan büyüme oranının, geçen yıl eksilere düştüğünü anlatan Bakan Çakan, bunun neticesinde elektrik kesintisi yapılmadığını bildirdi. Çakan, gerekli yatırımların yapılmaması halinde, darboğazdan kurtulunamayacağını söyledi. 
     Bakan Çakan, 2006 yılına kadar gerekli yatırımların planlandığını, bundan sonrası için de önlemlerin şimdiden alınarak, özel sektör ve yabancı yatırımcıların özendirilmesi gereğine dikkati çekti. 
     Bakan Çakan, barajlardaki su durumu hakkında da bilgi verdi. Hidroelektrik santrallardan yılda 31 milyar kilovatsaat elektrik sağlandığını, bu sene ise ancak 21 milyar kwh almaya çalışacaklarını belirten Çakan, " Barajların seviyelerine bakıldığında, çok içaçıcı durumda değiliz" dedi. Çakan, son durumda Karakaya'da 40 santimetre, Atatürk barajında ise 52 santimetre su bulunduğunu açıkladı. 
     






</TEXT>
</DOC>
