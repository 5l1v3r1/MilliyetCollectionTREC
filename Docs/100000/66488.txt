<DOC>
<DOCNO> 66488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/ekonomi/eko03.html </URL>
<DATE> 2002/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
100 bin sanal davetiye 
</HEADLINE>
<TEXT>

Dün başlayan 7. Compex Digital Fuarı’nın ilk gününde, ücretsiz giriş için 100 bin sanal davetiye alındı. Fuar sonuna kadar sanal davetiyeli sayısının 150 bini bulması bekleniyor 
     ŞÜKRÜ ANDAÇ 

     Compex Digital 7. Ev ve İş Yaşam Teknolojileri Fuarı, açılışının ilk gününde ziyaretçi akınına uğradı. Fuarı ücretsiz olarak ziyaret etmek’ isteyen 100 bin kişi internet sitesinden sanal davetiye aldı. 
     Dijital yaşamı keşfedin’ sloganıyla kapılarını açan fuarı ücretsiz ziyaret etmek isteyenler, www.compex.com.tr isimli internet sitesinden, online davetiyelerini tek bir tıkla alabiliyorlar. Yetkililer, sadece ilk gün değil, sonraki günlerde de sanal davetiye ile fuarı ziyaret edenlerin olacağını, dolayısıyla 100 bin sanal davetiyeli ziyaretçi sayısının fuar süresince artacağını belirttiler. 
     Geçmişte de yoğun ilgi gören fuarda ev ve yaşamı kolaylaştıran yeni teknolojilerle geliştirilmiş elektronik cihazlar, bilgisayarlar, mobil cihazlar, multimedya ürünleri, internet, uzaktan bankacılık ve e-business ürünleri tanıtıldı. 
     
     119 milyara akıllı ev 
     Açılışı Sabancı Holding Yönetim Kurulu Başkanı Sakıp Sabancı tarafından yapılan Fuar öncesinde, Compex Dijital’in simgesi olarak gösterilen akıllı ev’ de ziyaretçilerle buluştu. İnşası Sinpaş tarafından, teknik altyapısı ise IBM tarafından gerçekleştirilen 140 metrekarelik akıllı ev’lerin 119 milyar liraya satılacağı belirtildi. 
     
     Gençler bizzat denediler 
     Compex Digital 7. Ev ve İş Yaşam Teknolojileri Fuarı’na özellikle gençler ilgi gösterdi. Fuarda, ürün ve sistem tanıtımlarının yanı sıra satış yapan standlar genç ziyaretçiler tarafından ilgiyle karşılandı. Gruplar halinde fuarı gezen gençler, tanıtımı yapılan ürünleri kullanma olanağı buldular. Yarın okulların tatil olması dolayısıyla fuarın hafta sonu daha büyük ilgi görmesi bekleniyor. 
     
Telekom ne bekliyor kardeşim ’      Sabancı Holding Yönetim Kurulu Başkanı Sakıp Sabancı, Türk Telekom’un özelleştirmesindeki gecikmeyi eleştirdi. 
     7. Compex Dijital Ev ve İş Yaşam Teknolojileri Fuarı’nın açılışında konuşan Sabancı, "Rötarda yitiren, işi kaybeden millet olacak direkt endirekt. Ne bekliyor bu özelleştirme peki kardeşim Bizim gündemimizde değil mi bu Ne zaman şaltere basacağız Zamanla yarışma beceresinde olan, mutluluğu yakalabileceklerdir. En önemli kriterlerden biri zaman" dedi. Türk Telekom’un hükümet, bürokrasi, devlet yerine dinamik ellere geçmesi gerektiğini belirten Sabancı, "Aylar gidiyor h l telefon özelleştirmesi ve Türk Telekom’un gündeme gelmesi rötarlı kalıyor. Realite konuşuyor. Bu olayda bu müessese çok önemli. Ana girdileri ve hammaddeleri yaptığı için ayrıca ehemmiyeti var. Bu ehemmiyetli işin devletin elinde gitmek yerine parmağı taşın altındaki insanların rüzgarı ile gitmesinde gereksinim var" şeklinde konuştu. 
     



 EKONOMİ 






















</TEXT>
</DOC>
