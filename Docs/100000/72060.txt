<DOC>
<DOCNO> 72060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/magazin/amag.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuba, Musti’ye küstü bir kere 
</HEADLINE>
<TEXT>

Tuba Ünsal, Duygu Dikmenoğlu’nu yıllar önce klibinde oynatan sevgilisine çok kırgın.. İşin garibi, o dönemde ikili tanışmıyor bile.. 
     BİRSEN ALTUNTAŞ 

     PODYUMLARIN çıtırı Tuba Ünsal, yakında albümü çıkacak sevgilisi Mustafa Sandal’ın kliplerinde teklif yapsa bile oynamayı düşünmüyor. Bunun nedeni de, Sandal’ın yıllar önce Jest Olsun’ isimli parçasına çektiği ve manken Duygu Dikmenoğlu’nu oynattığı klip.. Ünsal, o tarihlerde Sandal ile değil sevgili, tanışık bile olmadıkları halde bu klipte kendisinin oynatması gerektiğini söylüyor ve bu konuda Sandal’a çok kızgın. 
     
     Öpüşürüm de, sevişirim de’ 
     EN sevdiği şarkılarından Jest Olsun’un klibinde kendisinin oynaması gerektiği konusunda ısrarlı olan çıtır manken, "Üstelik oynasaydım, çok yakışırdım" diyor. Bu arada Sandal’ın kliplerinde olmasa da, Türk sinemasının şu sıralar sıkıntısını çektiğini iddia ettiği yeni kadın star’ boşluğunu doldurmak için elinden geleni yapacağını belirten Ünsal, "Öyle sevişmem, öpüşmem gibi bir takım kurallarım da yok. Projeyi beğenirsem ve kaliteli bulursam, neden olmasın" diyecek kadar da iddialı. 
     



 MAGAZİN 














</TEXT>
</DOC>
