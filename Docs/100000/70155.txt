<DOC>
<DOCNO> 70155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/yasam/yas04.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Utangaçlığa bir neşter’ yeter 
</HEADLINE>
<TEXT>

Sadece 4 bin Sterlin verip, basit bir ameliyatla yüzünüzün kızarmasından ömür boyu kurtulun 
     NEVSAL ELEVLİ Londra 

     İngiliz doktorlar mahcup ve çekingen kişilerin yüzlerinin kızarmasını önleyen bir ameliyat tekniği geliştirdi. 
     Yaptıkları işin doğası gereği ya da diğer nedenlerle çevresine böyle bir sinyal göndermek istemeyen çok sayıda İngiliz, anti - utangaçlık ameliyatı için Londra’daki Highgate özel hastanesinde kuyruğa girdi. Hastane yöneticisi Anthony Mitra, kızarıp bozarmaya son vermek için günde ortalama 1 kişinin bıçak altına yattığını söyledi. Mitra, yüksek mevkili işlerde çalışan çok sayıda kişinin, birşeylerden huzursuzluk duydukları ya da çok hassas oldukları izlenimi verdiği gerekçesiyle kızarmaktan rahatsız olduğunu belirtti 
     Highgate hastanesinde 4 bin sterlin yaklaşık 8 milyar lira karşılığında gerçekleştirilen ameliyatla, kızarıp bozarmaya son vermek isteyenlerin boyun arkasındaki sinirleri alınıyor. 
     
     Etik açıdan sakıncalı mı 
     İngiliz College of Life Coaching’ etik komitesinde görevli Pam Richardson bu ameliyatı eleştirerek, hem mali, hem de fiziksel olarak daha az acı verici bir yöntem olarak, insanlara kritik anlarda mahcubiyetlerinden kurtulma konusunda yardımcı olunması gerektiğini savundu. 
     



 YAŞAM 





















</TEXT>
</DOC>
