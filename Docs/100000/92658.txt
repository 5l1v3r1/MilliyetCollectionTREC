<DOC>
<DOCNO> 92658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/son/soneko18.html </URL>
<DATE> 2002/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 348.32 puan artışla 1. seansı, 9,357.51 puandan tamamladı. 
     Hisse senetleri, 1. seansta ortalama yüzde 3.87 oranında değer kazandı. 
     Endeks, ilk seansa 9,078.81 puan seviyelerinden başladı. 1. Seansta ilk yarı 210.08 puan artışla 9,219.27 puandan geçildi. Endeks bir önceki seans kapanış değeri olan 9,009.19 puanın altına hiç düşmezken, en yüksek olarak 9,386.42 puanı gördü. 
     Seans kapanışında mali endeks 0.64 puan artışla 11,987.54 puana, sanayi endeksi 271.09 puan artışla 8,807.04 puana ve hizmetler endeksi 145.84 puan artışla 5,812.03 puana yükseldi. 
     Böylece mali grup hisseler önceki kapanışa göre ortalama yüzde 4.63, sanayi grubu hisseler ortalama yüzde 3.18 ve hizmetler grubu 
     hisseler ortalama yüzde 2.57 değer kazandı. 
     1. seansta işlem gören toplam 282 hisse senedinden 236'sı değer 
     kazandı, 20 hisse senedi değer kaybetti. Toplam 26 hissenin fiyatında değişiklik olmadı. Seansta, 246 trilyon 954 milyar 308 milyon liralık işlem hacmi oluştu. 1. seansta Doğan Holding, Turkcell, Garanti Bankası, Sabancı Holding ve Vestel en yoğun işlem gören hisseler oldular. Uzmanlar, yönünü yukarı çeviren Borsa'da 9,300 puan seviyesinden gelen satışlarla endeksin 9,200 seviyesine gerilediğini ve 9,200-9,300 aralığında dengelendiğini vurguladılar. Piyasada hisse ve sektörel bazlı hareketlerin yaşandığına dikkat çeken uzmanlar, MGK'dan çıkacak haberler, Pazartesi günü açıklanacak ilk çeyrek büyüme rakamları yanında Çarşamba günü açıklanacak enflasyon verilerinin piyasalar tarafından izleneceğini bildirdiler. 
     





</TEXT>
</DOC>
