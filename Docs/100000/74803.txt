<DOC>
<DOCNO> 74803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/27/magazin/mag03.html </URL>
<DATE> 2002/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu kullanmıyorum’ 
</HEADLINE>
<TEXT>
Erbil, polise ifade verdi 
     ERDAL KILINÇ İstanbul 

     Ünlü şovmen Mehmet Ali Erbil hastalığı sırasında ortaya atılan uyuşturucu kullandığı iddialarıyla ilgili, İstanbul Narkotik Şube’de ifade verdi. 
     Erbil, "Sigara dahi kullanmayan bir insanım. Hayatım boyunca uyuşturucu ile mücadele ettim. Hakkımda ortaya atılan iddia ve şaibelerden kurtulmak için tahlil yaptırmak istiyorum. Uyuşturucu kullanmadığım ortaya çıkacaktır" diye konuştu. Polis, Erbil’in raporlarını Adli Tıp Kurumu’na gönderdi. Yapılan incelemede "uyuşturucu ya da uyarıcı kullanmadığı" belirlendi. Ancak Erbil, şaibelerden kurtulmak için Adli Tıp Kurumu’na giderek, "kan ve idrar tahlili" yaptırdı. Mehmet Ali Erbil’in tahlil sonuçlarının 10 gün sonra açıklanacağı öğrenildi. 
     



 MAGAZİN 
















</TEXT>
</DOC>
