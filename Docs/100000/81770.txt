<DOC>
<DOCNO> 81770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/guncel/gunz1.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Doğubank’ı soyanlar kan’ından bulunacak 
     ELVAN EZBER 

     Eminönü’ndeki Doğubank İş Hanı soygununu araştırmak için Cinayet, Gasp ve Hırsızlık Büro Amirliği’ne bağlı polislerden oluşan 12 kişilik özel ekip, ipucu buldu... Yaptıkları incelemede boğuşma izlerine rastlayan polis, öldürülen bekçi Cemal Gürel’in cesedinin bulunduğu yerde de başka birine ait kan izi buldu. Soygunun içeriden yapılan bir yardımla gerçekleştiğini düşünen polis, bu amaçla çalışanların kan örneklerini aldı. 
     
Tanker otomobili biçti 5 kişi öldü      DHA 

     Osmaniye’nin Toprakkale ilçesinde tankerin ezdiği otomobildeki 5 kişi öldü. Toprakkale-İskenderun yol ayrımında dün saat 06.30’da Mehmet Aslan yönetimindeki tanker, karşı yönden gelen Ramazan Çulcu’nun 27 kullandığı otomobile çarptı. Demir yığınına dönen otomobilin sürücüsü Çulcu ile beraberindeki Sıtkı Atsız 59 , Şerife Atsız 46 , Nafi Demir 47 ve Hava Atsız 45 hayatını kaybetti. Yara almadan kurtulan Aslan ise gözaltına alındı. 
     
Pendik’te komşu kavgası bir can aldı      İSMAİL POLAT 

     Pendik Üst Kaynarca Kırlangıç Sokak’taki 4 numaralı apartmanda oturan ve iki yıldır kavgalı olan Necati Ocak 60 ile İsmail Ergelen 55 arasında, gürültü yüzünden çıkan tartışma kavgaya dönüştü. Ruhsatsız tabancasıyla ateş eden Ergelen, Ocak’ı öldürürken, yoldan geçen ilköğretim öğrencisi Eyüp Atış’ın da yaralanmasına neden oldu. Gözaltına alınan Ergelen’de darp izleri bulunduğu belirtildi. 
     
LPG’li otomobil alevler içinde kaldı      ŞAKİR AYDIN 

     Topkapı’dan Okmeydanı istikametine giden Behçet Sarıyer’in kullandığı otomobil, aşırı hız sonucu Haliç Köprüsü üzerinde kontrolden çıkarak orta refüjdeki bariyerlere çarptı. Sebze halinde komisyonculuk yapan Sarıyer, hafif yaralı olarak kurtarıldı. LPG’li olan otomobil de, Sarıyer çıkartıldıktan kısa süre sonra alevler içinde kaldı. Ölümden dönen Sarıyer’in durumunun iyi olduğu bildirildi. 
     
Terk edilen çılgın şık ölüm saçtı...      DHA 

     Tokat Turhal’da kendisini terk eden sevgilisi Havva Akdağ’la 43 görüşmek için evine giden Aslan Aktaş 36 ölüm saçtı. Önceki gece yarısı gittiği Akdağ’ın evinde tartıştığı sevgilisinin oğlu Ümit Akdağ’ı 25 pompalı tüfekle vurarak öldüren Aktaş, arkadaşı Ahmet Şar’ı 49 da yanlışlıkla vurdu... Evden kaçan Aktaş, polisler tarafından çembere alınınca silahıyla intihar etti. 
     
Bahtiyar Uyanık, göreve iade edildi      İSTANBUL Milliyet 

     Maltepe Belediyesi’ndeki yolsuzluk iddialarına ilişkin İstanbul DGM’de tutuksuz yargılanan Bahtiyar Uyanık, İçişleri Bakanlığı’nca, Belediye Başkanlığı görevine iade edildi. Uyanık’ın göreve iadesine ilişkin İçişleri Bakanlığı yazısının kendilerine ulaştığını kaydeden Maltepe Kaymakamı Ünal Okyay, "Uyanık muhtemelen bugün görevine başlayacak" dedi. 
     
Siyah manda beyaz’ doğurdu      DHA 

     Erzurum’un Özbek köyünde, siyah bir mandadan, beyaz manda doğdu. Atatürk Üniversitesi Veteriner Fakültesi Zootekni Bölümü Öğretim Üyesi Yrd. Doç. Dr. Ahmet Yıldız, Türkiye’de mandaların siyah ve koyu gri tonda olduğunu ifade ederek, şunları kaydetti "Beyaz manda yavrusu, albinoid dediğimiz genetik bozukluk sonucu doğar. Nadir görülen bir durum. Türkiye’de ilk olduğunu sanıyorum." 
     



 GÜNCEL 

















</TEXT>
</DOC>
