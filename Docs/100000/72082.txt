<DOC>
<DOCNO> 72082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/12/spor/spo04.html </URL>
<DATE> 2002/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
MHK’ye çağrı 
</HEADLINE>
<TEXT>

Bordo - Mavili yöneticiler, ilk maçtaki yenilgiyi Mutlu Çelik’e bağlayarak, Galatasaray sınavına yürekli hakem istediler 
     TRABZONSPOR 2. Başkanı Mehmet Öksüzoğlu, hafta sonu oynayacakları Galatasaray maçına "yürekli" bir hakem istediklerini söyledi. Öksüzoğlu, ilk yarıda oynadıkları Galatasaray maçındaki yenilgiyi Mutlu Çelik’in yönetimine bağladı. Bu kez sahada iyi bir hakem görmek istediklerini vurgulayan Bordo - Mavili yönetici, "Trabzonspor’un hakemlerce alınan puanları geri verilse bugün UEFA şansımız kesinleşirdi" dedi. 
     GALATASARAY’IN erteleme talep etmesi halinde buna karşı çıkacaklarını da vurgulayan Öksüzoğlu şöyle konuştu "Hazırlıklarımızı hafta sonuna göre yapacağız. Avrupa’da oynamaları, bizi ilgilendirmez. Bu yoksa, eksiklerini tamamlamak için bir zaman kazanma isteği mi " Öte yandan Akçaabat Sebatspor’da kiralık oynayan ve sezon sonunda jübile yapmak isteyen Orhan için kararı yönetim verecek. 
     
     Briegel umutlandı 
     TRABZONSPOR Teknik Direktörü Briegel, rakiplerinin puan kaybetmesiyle yükselme şansı yakaladıklarını söyledi. Alman hoca, "Trabzon için 26 maçta 35 puan çok az. Orta sıradaki takımlardan kaybetmeyecek bir ekip yok. Göztepe’yi nasıl geçtiysek, Gaziantep ve İstanbulspor’u da geçebiliriz" dedi. 
     
     Hami’ye öneri 
     TRABZONSPOR yönetimi sezon sonunda sözleşmesi biten Hami ile bir yıl daha anlaşmayı planlıyor. Tecrübeli futbolcunun şu andaki form grafiğinin önemli olmadığını vurgulayan yöneticiler, "Onunla gurur duyuyoruz. Bize göre bir sezon daha oynaması lazım. Oynamak isterse, yönetim engel olacak değil" açıklamasını yaptılar. 
     



 SPOR 






























</TEXT>
</DOC>
