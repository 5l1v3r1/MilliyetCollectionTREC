<DOC>
<DOCNO> 51818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/spor/spo04.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BRİEGEL zaman istedi 
</HEADLINE>
<TEXT>

     TRABZONSPOR’UN yeni teknik patronu , zamana ihtiyaçları olduğunu söyledi. Bordo - Mavili camianın uzun yıllardır özlemini duyduğu Avrupa ve şampiyonluk hayallerini gerçekleştirmek için geldiklerini belirten Alman hoca, "Yeni bir teknik adamın yeni bir takımı tam olarak tanıması için en az üç maça ihtiyacı vardır. Bu yüzden Rizespor maçı ölçü alınmamalı" dedi. Trabzon’da futbola ilginin müthiş olduğunu da kaydeden Briegel, "Bu yoğunluğu her zaman arkamızda hissedersek, yürek gücünden de faydalanırız" diye konuştu. 
     
     Trabzon’da barış günü 
     YÖNETİM- Mehmet Ali Yılmaz gerginliğine bugün son verilmesi bekleniyor. Mustafa Bekaroğlu ile Yusuf Reha Alp, Yılmaz ile bir araya gelecek ve hazırlanan protokol karşılıklı imzalanacak. Buna göre Yılmaz, tüm alacaklarından vazgeçecek. 
     
     Hami geliyor 
     BURSASPOR maçında kolu kırılan ve 2.5 aydır sahalardan uzak kalan Kaptan Hami’nin iyiye gittiği belirtildi. Doktorların yaptığı kontrollerde Hami’nin kırıklarının tamamen kaynadığı ve 15 gün içinde de oynayabilecek duruma gelebileceği ifade edildi. 
     



 SPOR 






















</TEXT>
</DOC>
