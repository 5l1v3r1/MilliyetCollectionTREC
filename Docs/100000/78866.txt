<DOC>
<DOCNO> 78866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sondun25.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Ortadoğu ziyaretini değerlendirdi 
</HEADLINE>
<TEXT>

     ABD Dışişleri Bakanı Colin Powell, Ramallah'ta İsrail kuşatması altındaki karargahında görüştüğü Filistin lideri Yaser Arafat'a, ''teröre karşı hareket etmesi'' gerektiğini söylediğini açıkladı. 
     Powell, Ramallah'tan sonra gittiği Kudüs'te düzenlediği basın toplantısında, İsrail Başbakanı Ariel Şaron'un kendisine, İsrail'in Filistin bölgelerinden birkaç gün içinde çekileceği taahhüdünde bulunduğunu bildirdi. 
     ''Arafat'a, teröre karşı harekete geçmesi gerektiğini söyledim'' diyen Powell, İsrail'in Filistin topraklarında düzenlediği operasyonlar sona ermeden ateşkes sağlanamayacağını belirtti ve ''Ateşkesten önce Batı Şeria'daki operasyonlar sona ermeli'' dedi. 
     Powell, bugün Washington'a döneceğini, ancak bölgeye geri geleceğini belirtirken, bir tarih vermedi. 
     





</TEXT>
</DOC>
