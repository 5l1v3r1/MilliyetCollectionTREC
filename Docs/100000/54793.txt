<DOC>
<DOCNO> 54793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/29/son/sontur27.html </URL>
<DATE> 2001/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP, Titan Modeli örgütlenmeyi benimseyecek 
</HEADLINE>
<TEXT>

     Anavatan Partisi ANAP Genel Başkan Yardımcısı Selçuk Pehlivanoğlu, ANAP'ın 4 Ağustos'taki Büyük Kurultay'ından sonra oluşan Başkanlık Divanı'nın yeni bir çalışma programı oluşturduğunu, bu program çerçevesinde partinin ''Titan Modeli'' gibi örgütlenip, ''Amway Yöntemi'' ile geometrik olarak çoğalacağını söyledi. 
     ANAP'ı başarıya, kalabalıkların değil, verimli çalışacak partililerin götüreceğini belirten Pehlivanoğlu, ''Oylarımızı artırmak için çok fazla adama ihtiyacımız yok. Eğer bu sistemi yaygınlaştırabilirsek, problemi çözeriz. Amacımız, bilimsel yöntemlerle partimizi hakettiği yere getirmektir. Amacımız, teşkilatlarımızın çalışmalarının ölçümlenmesi ve faaliyetlerin kollektif katılımla belirlenmesidir'' diye konuştu. 
     Başkanlık Divanı'nın Genel Başkan Mesut Yılmaz'a 6'şar aylık çalışma programları sunduğunu, bu programların başarıyla yürütülememesi halinde, kendilerinin gideceğini vurgulayan Pelivanoğlu, şöyle devam etti 
     ''Örgütlenme sistemi çok karmaşık gibi görünebilir ama sistem karmaşık değil. Gazınız titan olacak ama onlar gibi tutuklanmayacaksınız. Sisteminiz Amway olacak. Amway ne derseniz onu hanımlara soracaksınız. Amway, bir deterjan ile mamullerinin pazarlama sistemidir. 3 altınızdan para kazanırsınız ama altınızdakileri tanımazsınız. Bizim programımızla da herkes kendine bağlı 10 kişi, o 10 kişi 100 kişi, yüz kişi de bin kişi bulacak. Sistem budur. Buna biz 
     geometrik çoğalma diyoruz. Hedefimiz, 10 ay sonra bu sistemi yüzde 100 oranında uygulamaya koyabilmektir.'' 
     






</TEXT>
</DOC>
