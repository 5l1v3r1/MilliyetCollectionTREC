<DOC>
<DOCNO> 87817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/04/yasam/yas04.html </URL>
<DATE> 2002/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
New York polisini bir Türk terbiye ediyor’ 
</HEADLINE>
<TEXT>

New York polis teşkilatındaki yolsuzlukların saptandığı İçişleri Bürosu’nun can damarı Grup 7’nin başında Yalkın Demirkaya var 
     CAN KAMİLOĞLU New York DHA 

     Mimar olmak için yıllar önce Amerika’ya giden ama polis olan 43 yaşındaki Yalkın Demirkaya, şimdilerde New York polis teşkilatında yolsuzluklarla mücadele ediyor. Demirkaya, New York polis teşkilatındaki Grup 7’ yi yönetiyor. Demirkaya’nın 7 yıl önce kurduğu 15 kişilik dedektif ekibi, bölümde gizli çalışan diğer şubelerdeki polislerden oluşan kadrosuyla kötü polislerin korkulu rüyası. 
     
     Kötü polislerin k busu... 
     Demirkaya’nın komutanlığını yaptığı birimin araştırma konuları ise görevini kötüye kullanan, yolsuzluğa, rüşvete, mafyaya bulaşan, insan haklarını ihlal eden, iskence yapan polisler. Onları yakalayıp adaletin karsına çıkarmak, meslekten ihrac etmek, cezalandırmak da tek hedefleri. Bunun için her türlü istihbaratı değerlendirip, bazen sıradan bir polis memurundan başlayan araştırmayı, en üst düzeyde polis müdürlerine, hatta hakimlere kadar derinleştirebiliyorlar. 
     Suçlu polisleri yakalayabilmek için teknolojinin son imkanlarını kullanan grup, sayısız başarıya imza atmış. Adeta mini bir casusluk örgütünü andıran Grup 7’de operasyonları başından sonuna kadar bizzat yöneten Demirkaya, yolsuzluk yapan bir polisi rütbesi ve mevkisi ne olursa olsun takip edip sorgulayabiliyor. Birimde son derece özel yetenekleri olan, meslekte 10 yılını tamamlamış sicili düzgün dedektifler de görev yapıyor. 
     
     Siyasetçi karışamaz’ 
     Yalkın Demirkaya, üst düzey bir soruşturmada siyasilerin baskı yapamayacağına dikkat çekerek, "Böyle bir şey olursa o siyaset adamını da tutuklatırım" dedi. 
     
     Rüşvete suç üstü 
     Demirkaya, 650 kişiyle gece gündüz çalıştıklarını belirterek şunları söyledi "Hem istihbarat örgütü, hem dedektif, hem de araştırmacı gibi çalışıyoruz. 20 grubumuz var. Grupların asıl amacı saklı mal varlığını bulmak. Her türlü istihbaratı geliştirmek ve bilgilerini birleştirmek. Polis görevini yapmaz, maddi bir şey almaya kalkarsa tutuklanır." 
     Demirkaya, Türkiye’den bu tür bir birim kurulması için teklif gelmesi durumunda seve seve yardım edeceğini de ifade etti. 
     



 YAŞAM 





















</TEXT>
</DOC>
