<DOC>
<DOCNO> 65238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/son/sontur03.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya 2003 yılını "Türkiye yılı" ilan etti... 
</HEADLINE>
<TEXT>

     Japonya, vatandaşlarının Türkiye'ye turist olarak gelmesi nedeniyle, 2003 yılını "Türk Yılı" ilan etti. 
     Devlet Opera ve Balesi Genel Müdürlüğü'nden edinilen bilgiye göre, geçtiğimiz yıllarda İspanya ve Portekiz gibi ülkeleri yılın ülkesi seçen Japonya, 2003 yılını "Türk" yılı ilan etti. 
     Japon halkına Türk kültürünü tanıtma işlevini üstlenen Dışişleri Bakanlığı ise Japonya'daki etkinlikleri 2003 yılı boyunca sürdürecek. Devlet Opera ve Balesi'nden de özgün örneklerin yer alacağı etkinliklerde Bakanlık, çağdaş resim sergileri açacak, Türk müziğine, halk danslarına, gölge oyunlarına, Türk mutfağına ve Türk filmleri gösterimlerine yer verecek. 
     Bu tanıtımların, Türkiye'ye gelecek Japon turist sayısını arttırması bekleniyor. 
     






</TEXT>
</DOC>
