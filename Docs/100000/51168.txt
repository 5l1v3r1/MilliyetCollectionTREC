<DOC>
<DOCNO> 51168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/08/astro/index.html </URL>
<DATE> 2001/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Harekete geçme zamanı 
</HEADLINE>
<TEXT>

Gökyüzünde tansiyon yüksek. Gerçekleşen ilk dördün herkesi harekete geçmeye çağırıyor. Dün Merkür’ün ardından bugün de Venüs, Akrep burcuna geçiyor. Beraberliklerimizde ve ortaklıklarımızda daha fazla derinlik arayacağımız bir döneme giriyoruz. Koç’lar bugün kendilerini güçlü biçimde gösterebilirler. Kişilik çatışmalarına girmemeleri iyi olacak. Gururdan uzak durmakta fayda var. Boğa’ların yorucu bir tempoda olduklarını görüyoruz. Gerek ilişkilerinde gerekse evle ilgili konularda kendilerini zorlayabilirler. İkizler için gün son derece hareketli. Kısa yolculuklar ve iletişim alanında bolca aktivite var. Yengeç’ler parasal konularda dikkatli olmalılar. Yeni riskler alabilirler ama kontrolü elden bırakmamalılar. Aslan’lar için yüksek tempo devam ediyor. Kişisel açıdan önem taşıyan konular gündemde kalmakta. Başak’lar ise bugün daha önlemci ve iyimser olmaya bakmalılar. Ellerinde olmayan nedenlerle sıkıntıya düşebilirler. 
İlk dördün 14.20’de gerçekleşiyor. Bu saatlerde yapıcı olmalı ve hızlı hareket etmeye çalışmalıyız. Terazi’ler arkadaşlarına güvenseler de ani değişiklikleri de göz önüne almak zorundalar. Sosyal konularda yeni sorumluluklar alabilirler. Akrep’ler ise ön plandalar ama çok rahat oldukları söylenemez. Planlı hareket ederek işlerini kontrol edebilmeliler. Yay’lar yolculuk ve iletişim konularında daha pratik olmalı, ayrıca söylenen her şeye de inanmamalılar. Oğlak’lar da parasal konularda daha ılımlı olmalılar. Ortaklaşa konularda sert tepkiler vererek kendilerini zarara uğratabilirler. Kova’lar için de eylem günündeyiz. Şartlar kısıtlayıcı ve test edici ama biraz sinirlerine hakim olanlar kazançlı çıkacaklar. Balık’ların ise sağlıklarına daha fazla özen göstermeleri yerinde olacak. İş ortamında dikkat isteyen konular gündeme gelebilir. 

            Faks 287 74 37 
      







</TEXT>
</DOC>
