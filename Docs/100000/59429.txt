<DOC>
<DOCNO> 59429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/yazar/okur.html </URL>
<DATE> 2001/12/28/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
KOBİ’ler ve süper lig’ 
</HEADLINE>
<TEXT>

     İMKB 26 Aralık 1985 yılında Cağaloğlu’nda ilk açılışını yaptığında ne oyuncu vardı ortalıkta ne de yatırımcı Sadece açılış ve kapanışı haber veren gong, bir de hisselerin yazıldığı tahta... İşlem hacmi milyon TL’li, aracılar, Dördüncü Vakıf Hanlıydı. Gün oldu devran döndü. İMKB Karaköy Rıhtım Caddesi’ne taşındı. Gündemde ilk sıraya oturdu. 1989 ile 1990 dönemi belki de borsanın altın yumurtladığı yıllar oldu. 
     Siyasetçiler koştu, şirketler koştu... 
     Oyuncular sahnede yerini aldı ve borsa, Türk halkının vazgeçemediği en önemli yatırım araçlarından biri olarak krizleri öğrendi. Siyasete duyarlılığını ispatladı. 1994’te tahta sistemine veda edilirken, kurumsal bir yapı oluşturmak için elbirliğiyle çaba harcandı. Artık bu dönemde ne borsanın emekli yatırımcıları vardı ne de vazgeçilmez köşe dönme meraklıları 
     
İşsizlik kavgası      Topyekün bir değişim, topyekün bir farklılaşmanın başladığı 1990’lı yılların sonunda borsa artık trilyon lira değil katrilyon liralık işlem hacimlerinin gerçekleştiği bir piyasaya dönüştü. Ve 16 yılda 16.5 milyar dolarlık kaynak yaratan bir cazibe merkezi oldu. Şimdi ise devreye uzaktan erişim giriyor, yarı insanlı borsada tamamen bilgisayarlara dönülüyor. Bu noktada durmak istiyoruz. 
     Çünkü uzaktan erişim özellikle brokerlardaki rahatsızlığı artırıyor. "Acaba işimizi kaybedecek miyiz " korkusu taşıyorlar. Bilinmesi gereken şu, korkunun ecele faydası yok. Eğer kurumsallaşma, borsada fırsat eşitliğinin sağlanması isteniyorsa başka yol var mı Kaygıları anlıyoruz ve biliyoruz ki, topyekün bir sistem değişikliği değil, aşamalı bir geçiş söz konusu. 
     
KOBİ borsası      İkinci önemli konu borsanın 2001 performansı. Dolar bazında borsa bir önceki yıla göre yüzde 50 değer kaybetmiş. Önemli. Ve borsada işlem gören 310 şirketin fotoğrafı borsada, pazar değerlerine göre şirketlerin durumu 1 ile 50 milyon dolar arasında şirket sayısı 226. 50 ile 100 milyon dolar arasındaki şirket sayısı 29. 100 - 200 milyon dolar arasındaki şirket sayısı 20. 200 ile 500 milyon dolar arasındaki şirket sayısı 17. 500 milyon - 1 milyar dolar arasındaki şirket sayısı 7. 1 milyar doların üzerindeki şirket sayısı 11. 
     Şimdi "bu ne demek derseniz " 
     Çok basit ifadeyle bizim borsamız gerçek bir KOBİ borsası. Borsada imalat sanayiinde üretim yapan şirketlerin ağırlığı çok fazla. O yüzden KOBİ’lere dönük atılacak her adım inanın ki bu piyasa için hayati bir önem taşıyor. Türkiye’de KOBİ’ler üretimin yüzde 42’sini gerçekleştiriyor. Kredi pastasından yüzde 4 pay alıyor. 
     Ayrı bir KOBİ borsası oluşturmak için çaba harcayıp İMKB bu konuda muhalif diyenlere de bu veriler iyi bir yanıt veriyor. Çünkü KOBİ borsasına değil, İSO 500’ü temsil eden şirketlerin halka açılarak borsada işlem görmesine ihtiyaç duyuluyor. Zaten İMKB Başkanı Osman Birsen, 2002’de "Ulusal Pazar"ın üstünde bir "süper lig" pazarı oluşturma projesini gündemine almış. Detayları da aktaracağız. 
     
     







Irak sorunu, Kürt sorunu... 


Ah şu Mülkiye... 


Herkes işine... 


2002 için iyimserim, çünkü 2001'den kötüsü olmaz 


Saddam'ın kellesi 


Edebiyat'ta milat tartışması 


Dövize büyük talep olmayacak 


Dünyayı sarsan yıl 


Halkı temsil eden Meclis’i seçmek... 


KOBİ’ler ve süper lig’ 


Çocuklara kıymayın efendiler, sahip çıkın 


"Komünizm lazımsa biz getiririz " 


Generallerin savaşı 


Bilişimcilere taciz mi var 


Eğlenme işinin icrası 


Banka batakçılarına yılbaşı hediyesi 


</TEXT>
</DOC>
