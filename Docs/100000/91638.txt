<DOC>
<DOCNO> 91638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/dunya/dun02.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide Amerikan hedeflerini vuracağız 
</HEADLINE>
<TEXT>

     DIŞ HABERLER SERVİSİ 

     Aylardır kendisinden haber alınamayan El Kaide lideri Usame bin Ladin’in sağlıklı olduğu ve yakında "ekrana çıkmaya" hazırlandığı açıklandı. Usame Bin Ladin’in sözcüsü Süleyman Ebu Geyt, Bin Ladin’in hayatta olduğunu ve El Kaide örgütünün, ABD hedeflerine yönelik yeni saldırılar düzenlemeye hazır olduğunu söyledi. 
     Katar televizyonu El Cezire’de dün yayınlanan kasede kaydedilmiş sesli mesajında, "El Kaide’nin, halen Amerika’yı tehdit edebilecek ve bu tehditleri yerine getirebilecek imkanlara sahip olduğunu öne süren Ebu Geyt, "Önümüzdeki birkaç ay içinde inşallah, tüm dünyaya sözümüzün doğru olduğunu kanıtlayacağız" dedi. 
     Ebu Geyt, El Kaide’nin izlediği "farklı Amerikan hedeflerini kısa bir süre içinde" vuracaklarını iddia etti. 
     



 DÜNYA 











</TEXT>
</DOC>
