<DOC>
<DOCNO> 79924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/yazar/akyol.html </URL>
<DATE> 2002/04/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Fransa ve sol 
</HEADLINE>
<TEXT>

     FRANSA, çalkantılı derslerle dolu tarihine iki ders daha ekliyor Biri solun çöküşü, aşırı sağın yükselişi... Öteki, sağ - sol dengesine dayanan Yarı Başkanlık sisteminin yeni hali... 
     Rahmetli Ahmet Taner Kışlalı, haklı olarak, Avrupa solu içinde en çok Fransız Sosyalist Parti geleneğinin Türkiye'deki Kemalist sola benzediğini yazardı. 
     1997'de Jospen'in seçim zaferi üzerine rahmetli Kışlalı şunları yazmıştı 
     "Bu galibiyetini acaba neye borçlu Sağın 'moda' değerlerini paylaşmaktan uzaklaşıp yeniden 'sol' olmasına... 
     Jospen - bizim numaracı cumhuriyetçilerimizin gözünde - dinozorlaşarak büyüdü ve partisini de büyüttü. Solun geleneksel değerlerine döndü..." Cumhuriyet 30 Mayıs 1997 
     Mesela, Kışlalı'nın da belirttiği gibi, Jospen, "özelleştirmeye" karşıydı, hatta "tekrar kamulaştırma"yı savunuyordu 
     
     JOSPEN dünkü ağır yenilgiyi alınca, her medeni lider gibi siyasetten çekildiğini açıkladı. Partililere "solun geleneksel değerleri"ni yansıtan nostaljik bir kavramla sesleniyordu 
     - Yoldaşlar 
     Seçim sonuçları belli olunca BBC'nin Paris'ten yaptığı canlı yayında bir Fransız gazetecinin söyledikleri ilginçti... Valeuris Actuelles dergisinin editörü Michel Gurfinkel'in söyledikleri 
     - Jospen ve Fransız Sosyalist Partisi kendisini Tony Blair ve İngiliz İşçi Partisi gibi yenileyemedi... Seçim sonucu dramatik ama fazla sürpriz değil. 
     Evet, Jospen, Mitterrand kadar karizmatik değil. Ama unutmayalım ki Mitterrand'ın üst üste kazandığı seçim zaferleri de Jakoben geleneğin devletçiliğinden piyasa ekonomisine, dini kamu alanı dışına çıkarmayı amaçlayan eski tür laiklikten kilise okullarına, bütçeden destek veren bir laikliğe, kollektivist değerlerden bireyciliğe doğru yaptığı "U - Dönüşü" ile mümkün olmuştu. Ian Derbishire, Politics in France, sf. 82 
     
     MESELENİN bir de başka yönü var Küreselleşmeyle ortaya çıkan bazı sorunlara henüz sağın da, solun da çözümler üretememiş olması... 
     Küreselleşme ülkeler arası göçleri kaçınılmaz hale getiriyor, gettolarda tecrit edilmiş öfkeli göçmenlerle din ve etnisite azınlıkları oluşuyor. Bütün lümpenlerde olduğu gibi bunlarda da suç ve saldırganlık oranı çok yüksek 
     Fransa'da özellikle Mağrip kökenli gettolardan sel gibi boşanan suç ve saldırganlığın yanında, küreselleşmenin verimsiz sektörleri rekabete zorlamasının yarattığı korku, Le Pen'in ekmeğine yağ sürmüştür. 
     Ama Le Pen'le bu sorunlar çözülmeyecek, ağırlaşacaktır. Çünkü bu kitleler şimdi kendilerini daha dışlanmış ve kuşatılmış hissedecektir. 
     Koyu Katolik geleneğe sahip Fransa'da Protestan azınlıktan gelen Jospen bu sorunları daha bir hissediyordu türbanı okullarda serbest bıraktıran Jospen'di mesela... Ama, özelleştirmeyi sürdürse bile, ekonomik politikaları gerçekten "geleneksel sol" kadar eskiydi. 
     Ortada henüz bir facia yok... "İki turlu seçim" ve "Yarı Başkanlık" sistemleri, popülist şarlatan Le Pen'i zararsız bir noktada tutmayı başaracaktır hem de tankları sokağa sürmeden. 
     
     







Fransa ve sol 


Hangi CHP 


Yılmaz Öcalan asılmamalı 


23 Nisan Egemenliğin kaynağı gökte değil yerde... 


Altın vuruş 


Kavramlar sözlüğü 


Bağış bayramına gelin siz de katılın 


Fransa'dan seçim dersleri 


Sandıktan mesaj çıktı 


Tartışılacak rapor 


Deprem çocuklarının bayramı 


Fransa'dan Le Pen dersleri 


İlaç devleri, yeni ilaç keşfedemiyor 


Senedin iadesi lazım 


Yirmi milyon çocuğumuzu eğitmek zorundayız 


Gazioğlu Belediye şantaj yapıyor 


</TEXT>
</DOC>
