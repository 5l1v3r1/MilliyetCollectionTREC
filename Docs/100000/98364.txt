<DOC>
<DOCNO> 98364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sonspo05.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan, Rivaldo konusunda iyimser... 
</HEADLINE>
<TEXT>

     İtalya'nın AC Milan Kulübü, Brezilyalı forvet Rivaldo'nun transferi konusunda iyimser olduklarını açıkladı. 
     Milan'ın internetteki resmi sitesinde yeralan haberde, ''Milan ve Rivaldo arasındaki diyaloglar devam ediyor. Kulüple Brezilyalı star arasındaki iletişim olumlu. Görüşmeler, özenli ve iyimser devam ediyor'' denildi. 
     AC Milan, bu hafta başında yaptığı açıklamada, eski Barcelona'lı yıldızın talebinin, kulübün ödemeyi düşündüğü ücret miktarına uygun olduğunu bildirmişti. 
     30 yaşındaki Rivaldo, geçen hafta İspanyol kulübünün bu futbolcunun transfer ücretini ödemeyeceğini bildirmesi üzerine kulüple olan ilişkisi kesilmişti. Bunun üzerine harekete geçen İtalyan kulüpleri, Brezilyalı futbolcuyu yakın takibe alarak büyük ücretler içeren transfer tekliflerinde bulunmuşlardı. 
     Eğer bu transfer gerçekleşirse Rivaldo, Inter Milan'da oynayan milli takım arkadaşı Ronaldo ile derbi maçlarında rakip takım futbolcuları olarak karşı karşıya gelecek. 
     Bu arada bu yıl tekrar birinci ligde mücadele edecek Atletico Madrid'in, Rivaldo'nun, AC Milan'ın müthiş teklifini redderek İspanya'da kalmasını umut ettiği belirtiliyor. 
     





</TEXT>
</DOC>
