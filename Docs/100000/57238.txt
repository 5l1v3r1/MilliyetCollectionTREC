<DOC>
<DOCNO> 57238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/son/sontur09.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk bilim adamının buluşuna dev şirket Ambraco talip 
</HEADLINE>
<TEXT>

     ABD'de yaşayan Türk bilim adamı Dr. Ali Erdemir'in sürtünme katsayısını sıfıra indiren buluşuna, Brezilya'nın dev şirketlerinden Ambraco talip oldu. 
     Ambraco firması, Dr. Erdemir'in buluşu olan karbon film kaplamayı tüm dünyaya pazarladığı kompresörlerde kullanacak. 
     Makina ve motorlarda sürtünme katsayısını yok ederek aşınmayı önleyen karbon film kaplama, motorların boyutunu küçültüğü gibi, harcadığı enerjiyi de önemli miktarda azaltabiliyor. 
     1986 yılından bu yana 12 teknoloji ödülü kazanan Dr. Erdemir'in karbon kaplama buluşunun uzay ortamında da fonksiyonel olduğunun kanıtlanması üzerine Amerikan Havacılık ve Uzay Dairesi NASA karbon film kaplamayla ilgili çalışmalara başladı. 
     Buluşunu otomobil sanayiinde de General Motors firmasının değerlendirme hazırlıkları yaptığını bildiren Dr. Erdemir, buluşunu bir çok başka firmanın da, kendi imalatlarında kullanmak için Argon Laboratuvarı ile işbirliği içinde olduğunu açıkladı. 
     






</TEXT>
</DOC>
