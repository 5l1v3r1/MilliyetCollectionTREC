<DOC>
<DOCNO> 96284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sondun24.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da organize suçlarda öncülük Türklerin 
</HEADLINE>
<TEXT>

     Almanya İçişleri Bakanı Otto Schily, 2001 yılında 2000 yılına göre organize suç olaylarının ve bu olaylarla 
     ilgili haklarında soruşturma açılan kişilerin sayısının azaldığını söyledi. Schily, bugün başkent Berlin'de 2001 yılı Organize Suç Raporu'nu açıklarken, geçen yıl 787 organize suç olayında toplam 15 bin 237 hakkında soruşturma yapıldığını, bunun da 2000 yılına göre daha az olduğunu belirtti. Almanya'daki organize suç olaylarına karışan Almanların oranının 2000 yılına göre yüzde 43,8'den yüzde 47,9'a yükseldiğine dikkati çeken Schily, organize suç olaylarına 87 milletten kişilerin katıldığını da ifade etti. Schily, organize suç olaylarına karışan yabancıların başında yüzde 9,6 ile Türklerin geldiğini, Türkleri, Yugoslavların, Polonyalıların, Litvanyalıların ve Rusların izlediğini kaydetti. En fazla işlenen organize suçların başında uyuşturucu kaçakçılığının geldiğini söyleyen Schily, ''Tüm organize suç olaylarının dörtte üçü uluslararası bağlantılara sahip. Bu da organize suç olaylarının uluslararası karakterini yansıtmaktadır'' dedi. 
     





</TEXT>
</DOC>
