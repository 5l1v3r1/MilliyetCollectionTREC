<DOC>
<DOCNO> 70575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/03/son/sonspo09.html </URL>
<DATE> 2002/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 1 - İstanbulspor 0 maç bitti 
</HEADLINE>
<TEXT>

     Birinci Süper Lig'de Diyarbakırspor, kendi sahasında İstanbulspor'u ilk yarıda penaltıdan attığı golle 1-0 yendi. 
     4. dakikada Diyarbakırspor'un kazandığı serbest atışı Deniz 
     kullandı. Deniz'in vuruşunda, top kalecide kaldı. 
     11. dakikadaki Diyarbakırspor atağında Yalçın, Fazlı'nın önündeki 
     topa elle dokununca hakem Ali Aydın penaltı noktasını gösterdi. 
     Penaltı atışını Deniz kullandı. Deniz'in vuruşunda, top kalecinin solundan filelere gitti 1-0. 
     17. dakikada ceza alanı içinde Cenk'in vuruşunda, top kalecide 
     kaldı. 
     19. dakikada ceza alanında Fazlı'nın kafa vuruşunda, kaleci topu 
     gol çizgisi üzerinden çevirdi ve savunma topu uzaklaştırdı. 
     21. dakikada İstanbulspor'un kazandığı korneri Petkov kullandı. 
     Savunmaya çarpan top ikinci kez kornere çıktı. Kornerden sonuç gelmedi. 
     32. dakikada gelişen Diyarbakırspor atağında, sağdan yapılan 
     ortada topu önünde bulan Kona, uygun durumda kötü bir vuruşla topu yandan auta gönderdi. 40. dakikada rakip ceza alanı içinde topla buluşan Fazlı'nın vuruşunda, top kalecinin ayağına çarparak kornere çıktı. 44. dakikada gole giden Fazlı'yı ceza alanı önünde düşüren İstanbulsporlu Niyazi, kırmızı kartla oyun dışında kaldı. Karşılaşmanın kalan bölümünde başka gol olmayınca, ev sahibi Diyarbakırspor maçın ilk yarısını 1-0 önde tamamladı. 50. dakikada İstanbulspor'un soldan kazandığı serbest atışı Petkov kulandı. Ceza alanı içinde Cenk'in kafa vuruşunda, top direğe çarparak geri geldi. Savunma topu kornere gönderdi. 55. dakikada savunmadan dönen topu önünde bulan Saidou, yaklaşık 30 metreden sert vurdu. Top, yandan auta çıktı. 58. dakikada Diyarbakırsporlu Murat Duman sarı kart gördü. 62. dakikada sağdan yapılan ortada, ceza alanı önünde topla buluşan Petkov'un vuruşunda, top yandan auta çıktı. 63. dakikada Diyarbakırsporlu Celalettin, sarı kart gördü. 67. dakikada Diyarbakırspor'da, Deniz'in yerine Da Silva xx oyuna dahil oldu. 71. dakikada İstanbulspor'da Zeki'nin yerine Ferdi xx oyuna girdi. 80. dakikada İstanbulspor'da Mehmet Yozgatlı'nın yerine Güven x , Diyarbakırspor'da da Kona'nın yerine Deblah x oyuna alındı. 85. dakikada İstanbulsporlu Selçuk, 88. dakikada da Diyarbakırspor kalecisi Şenol sarı kart gördü. Bu dakikada Diyarbakırspor, Celalettin'in yerine Murat Alaçayır'ı oyuna aldı. 89. dakikada ceza alanı önünde topu önünde bulan Bülent'in vuruşunda, top yandan auta çıktı. Karşılaşmanın kalan anlarında başka gol olmayınca, Diyarbakırspor, İstanbulspor'u 1-0 yendi. 
     






</TEXT>
</DOC>
