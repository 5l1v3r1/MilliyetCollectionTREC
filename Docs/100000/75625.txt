<DOC>
<DOCNO> 75625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/yazar/temelkuran.html </URL>
<DATE> 2002/03/31/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kadın o kadar kadın değildir 
</HEADLINE>
<TEXT>

Hülya Avşar çocuksu bir hınzırlık, Seda Sayan cinsiyetsiz bir delikanlılık ardında yaşıyorken kadınlığını, onlar bile kadınlık denen bu acayip yükle doğru dürüst başa çıkamıyorken bir çocuğa kadınlığın yükünü yüklemek... Oysa, en iyi onlar bilirler Kadınlar erkeklerin sandığı kadar kadın değildirler 
     Ruh halleri, televizyon gösterilerinde kullanılan en iştah açıcı malzeme oldu nicedir. Bir gösterinin izleyen olarak bile olsa parçasıysanız sizin mahrem ruh halleriniz üzerinden yapılacak tüm "parlak numaralara" da rıza göstermelisiniz gösterinin pervasız sultası bunu söylüyor. Tartaklanabilirsiniz, utandırılabilirsiniz, aşağılanabilirsiniz, iteklenebilirsiniz, herkes size gülebilir ve siz bu durumda dahi eğlenmek, hiç değilse eğlenenlerin keyfini kaçıracak huysuzluklardan kaçınmak, sizin üzerinizden yapılan numaralara rıza göstermek mecburiyetindesiniz. İnsanlar bunu bayılıyor Mehmet Ali Erbil ceplerine ellerini sokunca, Huysuz Virjin kafalarını itekleyince ya da "şov sahibi" yakalarından paçalarından çekiştirince, konuşma biçimleriyle alay edince, onlar üzerine ağır belden aşağı espriler yapılınca "eğleniyorlar". Niye Böyle düşük bir biçimde bile olsa gösteride rol almak, GÖRÜNMEK hoşlarına mı gidiyor Bu tartaklanmalarda onurlarını okşayan bir lütuf mu var "Gösterinin tanrısı bana dokundu" cümlesi midir içlerini gıcıklayan, boyunlarını kıldan ince yapan 
     Gösteri, ona dahil olanlar üzerinde her şeye muktedir. Bu, bazı maddelerine çekince koyabileceğin bir anlaşma değildir. Üstelik bir de kadınsan... Küçük bir kızsan... 
     Daha çocuksan... 
     Ya da şöyle sormalı Büyükleri böyle olan bir ülkenin küçükleri 
     
İnsan olmadan kadın olmak      Çocuk göbeği fıstık yeşili saten şalvarından dışarı uğruyor. Müziğe göre belini kıvırırken gözleri okuma bayramında şiirini unutmamaya çalışan bir çocuktan çok farklı değil. Belki de gösteriyle kutsanmış yeni alemde yaptığı şey, okuma bayramında rüştünü ispatlamaktan çok da farklı değil O diğer bütün çocuklar gibi büyükleri şaşırtma görevinin adamakıllı farkında. Yapması gereken hareketi yapıyor ve büyüklerin gözlerine bakıyor. Bakışları öyle acayip ki sanki kendini izleyen bütün bu "büyükleri" izliyor Altı yaşında göbek atan bir çocuğu televizyon şovları arasında sürükleyen, ona gülen, şaşıran, alkışlayan büyüklerin rol aldığı bu salyalı kumpanyaya hayret ediyor sanki. Kameralar göbeğine yakın çekim yapıyor Bir çocuk, daha insan olmadan kadın oluyor 
     
Kadın olmakla baş edemeyenler      Bu ülkede bütün kız çocuklarına, onlar daha insan olduklarının farkına varamadan kadın oldukları belletiliyor. Şovlarında çocuk oynatan Hülya Avşar ve Seda Sayan, kadın olma durumuyla kendileri bile baş edemezken, bu yükü bir çocuğun omuzlarına yüklüyor. Avşar kadınlığını çocuklaştırılmış bir hınzırlık, Sayan ise yer yer onu cinsiyetsiz gibi gösteren bir tür delikanlılık üzerinden yaşamak zorunda hissetmiyor mu Kadınlık denen bu zehri çeşitli kimlik tatlandırıcılarıyla hafifletenler, bu ağır zehri bir çocuğun burnunu tıkayarak boğazından aşağı döküyorlar. Bilmeden mi yapıyorlar Bu meseleyi bu cümlelerle bilmek mecburi değil, bir kadın bunu bilmese bile bilir Kadınlık, aç gözler önünde berbat bir yüktür Bir çocuk için fazla ağır bir yük. 
     
Kadın bedenin kurmadığı cümle      Zalimce bir şey var burada. Sadece küçük dansözün değil, bütün kız çocuklarının yaşamak zorunda bırakıldığı Daha kendini bilmeden bu ülkede senin etine erotik bir ileti yapıştırıldığını öğrenmek zorunda kalmaları gibi mesela. Bir kız çocuğu ne reglle, ne biriyle yatmakla ne de çocuk sahibi olmakla kadın olur aslında. Bir kız çocuğunun kadın olduğu an, eteklerini ilk kapattığı ya da kapatıldığı andır. Çocuğun kadın olduğu an, vücudunda, "ayıp" bir ileti yazılı olduğunu, bununla yaşamak zorunda olduğunu anladığı andır. Cümlesini kuramasa bile vücuduyla ilgili olarak çok mühim bir "açma-kapama" meselesi olduğunu kavradığı andır. Küçük dansçımız ise daha bunu bile anlamadan, ikiyüzlü erkek ideolojisinin üzerine yapıştırdığı erotik iletiyi kullanmaya zorlanıyor. Bunu anlamıyor sanıyor olabilir kimileri. Daha beter bir yanılgı olamaz zira çocuklar anlar. Çocuklar çok fena anlar. 
     Murathan Mungan "Star, kimsenin yaralanmadığı yerinden yaralananlardan çıkar" demişti. Seda ve Hülya hanımlar da belki küçükken tıpkı minik dansözümüzün şu anda yaralandığı yerinden yaralandı. Belki de o yüzden "kadın star" olabildiler. Peki bir çocuğa "star yapacak" bir yara armağan etmeye nasıl gönül düşürebildiler Oysa en iyi onlar bilirler, kadınlar her zaman o kadar da kadın olmak istemezler. Kadınlar hiçbir zaman erkeklerin sandığı kadar kadın değildirler. 
     
     







Kısa yanıtlar 


Amanpour'un amanvermez soruları 


Filistinli ve İsrailli ölü çocukların hayaletleri 





"Berlin duvarını geri verin bana " 


Öğretmenevleri, İlksan ve MEB 


Hayat sizin. Kontrolü kimin 


Bu kıssanın hissesi belli... 


Derviş'in siyasi geleceği 


Koç’un tüketiciye en yakın olma hedefi 


Kadın o kadar kadın değildir 


Farklı kanuna tabisiniz 


Bu politikacılarla siz huzurlu musunuz ki 


Yeni kriz yaratmak için kaşınmaya başladık 


Her şey tamam bir "Formula 1" eksik 


Deli mi Veli mi 


</TEXT>
</DOC>
