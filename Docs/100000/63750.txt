<DOC>
<DOCNO> 63750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/yazar/zbirand.html </URL>
<DATE> 2002/01/23/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
ABD, Irak’ta Türkiye’siz hareket edemez... 
</HEADLINE>
<TEXT>

     Irak konusundaki doğruları net şekilde ortaya koyarsak, önümüzü daha iyi görebiliriz sanıyorum. 
     1 Bush yönetimi Saddam Hüseyin’e mutlaka bir şeyler yapacak. Saddam yönetimini şu veya bu şekilde değiştirecek. İşin bu yanını, Bush Başbakan Ecevit’e çok açıkça anlattı. Durum böylesine açık seçik olmasa, Ecevit TRT’ye koşup yaptığı konuşmayı anlatmazdı. 
     2 Ancak, Bush yönetimi henüz ne yapacağını, Saddam’ı nasıl devireceğini kendi içinde planlayabilmiş ve bir karar verebilmiş değil. Şu sıralarda her kafadan bir ses çıkıyor. Cumhuriyetçiler arasında, medya aracılığı ile deneme balonları atılıyor ve oltaya kimlerin ve hangi fikirlerin takılacağı merak ediliyor. 
     3 Bush, bir karar verilmeden önce mutlaka Türkiye’ye danışılacağını ve Türkiye’nin duyarlılıklarına dikkat edileceğini söyledi. 
     Washington’daki görüşmelerden çıkan sonuç, Türkiye’nin desteğinin alındığı şeklindeydi. Ecevit herhangi bir söz vermedi. Ancak konuşmaların gelişmesi 
     ve karşılıklı söylenen sözler, Bush yönetimi içinde "Türkiye’nin itirazları ve kaygıları giderildi" şeklinde algılandı. 
     Bu yazdıklarım Bush yönetimi ile 
     Türkiye arasındaki durum. 
     
Scowcroft Türkiye tek müttefiktir      Ardından, Baba Bush’un Milli Güvenlik Konseyi Başkanı ve Irak politikasının mimarı General Brent Scowcroft ile konuştum. 
     Scowcroft hem Bush ailesine çok yakın, hem cumhuriyetçi, hem de oğul Bush’un Irak politikasını eleştiren bir insan. Neresinden bakarsanız bakın, gelişmeleri çok sağlıklı şekilde değerlendirebilecek bir konumda. 
     Scowcroft, Türkiye konusunda son derece önemli açıklamalar yaptı. Bu insan ABD politikalarını oluşturan ve özellikle Irak konusunu en iyi bilen kişi olduğundan dolayı, kulak vermek gerekir. 
     İlgilenenler için şöyle özetleyebilirim 
     1 Bush yönetimi Saddam’a bir şeyler yapacak. Bu konuda kararlı görünüyorlar. Ancak, Saddam Hüseyin Afganistan usulü bombardıman ve az bir asker ile devrilemez. Irak’ta, Afganistan’daki Kuzey İttifakı gibi bir muhalefet hareketi yok. Ayrıca, Taliban 20-30 bin kişiden oluşan etkisiz bir orduya sahipti ve kolaylıkla yok edildi. Saddam’ın ordusu ise son derece güçlüdür. Dolayısıyla, Saddam Hüseyin ancak büyük bir askeri harek t ile devrilebilir. 
     2 Irak’a karşı bir askeri harek t Türkiye olmadan gerçekleştirilemez. Uçak gemileri bir üs gibi kullanılamaz. Hiçbir Arap ülkesi de Körfez Savaşı’nda olduğu gibi Amerika’ya topraklarını açmaz. Örnek olarak, son Körfez Savaşı’nı gösterebilirim. Arap ülkeleri bizimle ittifak yapmışlardı, ancak müttefik orduları Irak sınırına dayandığı anda, Arapların hepsi durdu. Bundan dolayı, Amerika Türkiye’nin tam desteğine muhtaçtır. 
     3 ABD, Irak’ın bölünmesini iki nedenle istemez. Bu bir politikadır ve değişmemiştir 
     A Irak küçülürse, İran büyür. Oysa bizim politikamız, bu iki ülke arasında belirli bir dengenin korunması üzerine inşa edilmiştir. 
     B Irak’ın bölünmesini Türkiye istemez. Bunu çok iyi bildiğimizden dolayı, Irak’ı bölecek hiçbir girişimde bulunmayız. Son Körfez Savaşı’nda da Saddam’ı bu sakıncalardan dolayı devirmedik. Türkiye’nin duyarlılıkları nedeniyle 
     bağımsız bir Kürt devleti kurulmadı. 
     Türk itirazı sürdükçe de bağımsız 
     Kürt devleti kurulamaz. 
     
Sonuç Irak konusunda hazırlıklı olalım...      Bütün bu verileri bir araya topladığımız taktirde, ortaya çıkan 
     manzara daha da netleşiyor. 
     Türkiye, hazırlıklı olmalı. Zira istese de istemese de Irak’taki bir harek ta bulaşacak veya zorla bulaştırılacaktır. Bu işin kaçarı yoktur. Ancak bağımsız bir Kürt devleti kurulacağı korkularından da kendimizi kurtarmamız gerekir. 
     Ne kadar gerçekçi olursak, çıkarlarımızı o kadar iyi koruyabiliriz. 
     
     







Kürtçe eğitim 


Çin Çinnnn... 


Ankara - Şam köprüsü 


Mini demokrasi yerine gerçek demokrasi... 


Kimin değirmenine 


Hocalara verilen söz tutulmalıdır 


Neredeyse şıkır şıkır oynayacağız 


Saddam'ın suyu ABD'nin kulpu 


Model olma şansları 


Farkı yaratan Türk kadınlarıdır 


Yücelen Sorun yok, çözüm arayışı var 


Rahatı kaçırma uzmanları... 


Dünya Bankası ve IMF, İstanbul'da 1955'te toplanmış 


"Temiz" kapitalizm var mıdır 


ABD ile ticaretin ilk meyvesi 14 Seahawk 


</TEXT>
</DOC>
