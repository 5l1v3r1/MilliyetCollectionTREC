<DOC>
<DOCNO> 50019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/soneko21.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşveren temsilcileri birbirine düştü... 
</HEADLINE>
<TEXT>

     Türkiye İşveren Sendikaları Konfederasyonu Başkanı TİSK Refik Baydur, Türk Sanayici ve İşadamları Derneği TÜSİAD Başkanı Tuncay Özilhan'ın işçi sendikalarına ziyaretini ve açıklamalarını değerlendirirken, ''Sayın Özilhan ya benim anlattıklarımı dinlememiş ya anlamaya kapasitesi müsait değilmiş'' dedi. 
     Refik Baydur, Türkiye Odalar ve Borsalar Birliği'nde düzenlenen V. 
     Ulusal Kimya Sanayi Kongresi'nde yaptığı konuşmada, sivil toplum örgütleri arasında yeterli işbirliğinin olmadığını söyledi. 
     Ülkelerin kalkınması için siyasi, ekonomik ve sosyal istikrarın önemine işaret eden Baydur, ülkeyi yönetenlerin uzlaşma erkine ulaşmaları gerektiğini kaydetti. 
     Kimya sanayiinde yatırımın önünün açık ancak kendilerine gölge edilmesinin en büyük dertleri olduğunu anlatan Baydur, işçi-işveren kesimi arasında eşine az rastlanır bir işbirliğinin bulunduğunu dile getirdi. Kurum ve kuruluşlar arasında ise işbirliğinin yokluğundan yakınan Baydur, TÜSİAD Başkanı Özilhan'ın Türk-iş ve Hak-iş Başkanlarına yaptığı ziyaretleri ve buradaki açıklamalarına değindi. 
     Baydur, ''Kendini en büyük olduğu zihniyetiyle hareket eden TÜSİAD'ın Başkanı, iş güvencesi sizin anlattığınız biçimde bize gelmedi. Gelseydi destek verirdik dedi. Ya ben, ya da Sayın Başkan yalan söylüyor'' diye konuştu. TÜSİAD Başkanı Özilhan'ı ziyaret ettiğini ve iş güvencesiyle ilgili hangi yasalarda değişiklik yapılması gerektiğini anlattığını kaydeden Baydur, ''O zaman bu şov değil de nedir '' dedi. 
     Baydur, daha sonra gazetecilerin sorularını da yanıtladı. 
     Bir gazetecinin, ''Sayın Özilhan, Gümrük Birliği'ni anlatmak için beraber yurtdışına çıkalım diyor işçilere . Nasıl değerlendiriyorsunuz bunu '' şeklindeki sorusu üzerine, ''Yürümekle sorunların aşılmadığını'' ifade etti. Baydur, memleketin temelleri sağlam ayarlanmadığında dış dünyada günah aramanın da yanlış olduğunu vurguladı. 
     Baydur, bir başka gazetecinin ''Özilhan, iş güvencesi yasa tasarısı konusunda Bize bu şekilde anlatmamışlardı. Anlatsalardı destek verirdik diyor'' şeklindeki sözü üzerine de şunları kaydetti 
     ''Sayın Özilhan ya benim anlattıklarımı dinlememiş ya anlamaya kapasitesi müsait değilmiş... Ben birşey diyemem. Keşke Sayın Özilhan, yanında çalışan, bu işi bilenlere sorarak gelseydi, neler yaptığımızı daha iyi bilirdi. Çünkü onda çalışan, insan kaynakları yönetiminde fevkalade kafası çalışan ve bu işleri bilen insanlar olduğunu ben iyi biliyorum. Keşke başka zevklerinden mahrumiyete katlanıp da bu işleri öğrenmeye merak etseydi. Bir de şu var İnsanlar bilmedikleri şeylere karışmamalı. Özilhan da nezaket gösterip bilmediği konuda şov yapmayı gündeme getirmeseydi daha isabetli hareket ederdi.'' 
     
     Hayretler içinde kaldım 
     Baydur, dünkü ziyaretin ardından Özilhan ile görüşüp görüşmediğine ilişkin soruyu yanıtlarken, ''Hayır. Ben böyle birşey beklemediğim için hiç hatırıma da gelmedi. Sayın Özilhan'ın veya herhangi bir işveren kuruluşu başkanının Türk-İş'i, Hak-İş'i, işçi kanadını ziyaret etmesini gayet doğal buluyorum. Onun için hiç arkasına düşmedim. Fakat sabah gazeteleri okuyunca, televizyonda dinleyince hayretler içinde kaldım'' dedi. 
     Baydur, bir başka soruyu yanıtlarken, hükümetlere karşı yapılacak eylemin işbirliği ve olayları kotarma yönünde olmasının daha kıymetli olduğunu söyledi. Sorunların aşılması için işverenlerin de birleşerek, halkla el ele verip yeni bir kaynağı yaratmaları gerektiğini anlatan Baydur, hükümetin güven yaratması halinde halkın birikimlerinin ortaya çıkacağını ifade etti. Baydur, ''Biz kendi cebimizi yoklamalıyız. 
     palavra sallamak, hükümete nasihatler etmek yerine bu katkıyı yapıyoruz, şu istikamette istiyoruz demeliyiz'' diye konuştu. Özilhan'ın siyasi partiler ve seçim yasalarının değişmesi konusunda yeni bir birliktelikten söz ettiğini dile getiren ve ''mevcut platformlar yetersiz mi '' şeklinde soru yönelten gazeteciyi yanıtlarken Baydur, ''Televizyonlarda görünmek için nutuk atmanın hiçbir faydasının olmadığını'' başbaşa verilerek sorunların hükümete aktarılması gerektiğini ifade etti. Baydur, bir başka soruyu yanıtlarken, sivil toplum örgütleri içerisinde özverili hareket eden 10 kişiden birisi olduğunu, TÜSİAD Başkanı'na ''hayırlı olsun'' ziyaretine gittiğini ancak TÜSİAD'tan herhangi bir konuda görüşme talebinin gelmidiğini ifade etti. Baydur, ''Ben elitim, herşey bizim dediğimiz gibi olur zihniyeti katiyen sökmeyecek Türkiye'de... O günler geçti. Boşuna caba göstermenin faydası yok'' diye konuştu. ''İpler koptu mu '' şeklindeki soruyu yanıtlarken de Baydur, ''TÜSİAD Özilhan'dan ibaret değil, İşveren Konfederasyonu da Refik Baydur değil'' yanıtını verdi. 
     






</TEXT>
</DOC>
