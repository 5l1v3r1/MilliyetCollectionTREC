<DOC>
<DOCNO> 76903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/guncel/gun12.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar selam verdi, Carlos golü attı 
</HEADLINE>
<TEXT>

     Pepsi, dünyaca ünlü futbolcularla çektiği eğlenceli reklam filmlerine bir yenisini daha ekledi. Yeni reklam filminde "Pepsi Takımı", bu kez Sumocular yerine Japonlarla karşı karşıya geliyor. Reklamın yıldızı Roberto Carlos, frikik atışı için topu hakemin gösterdiği yere koyuyor. Japonlar, Carlos’un kullanacağı frikiğin gol olmaması için önünde baraj oluşturuyor. Carlos, topun başında beklerken, maç başlamadan önce elindeki Pepsi’yi verdiği Japon çocukla göz göze geliyor. Çocuk, Carlos’a geleneklerine uygun bir Japon selamı veriyor. Carlos da, çocuğun selamına aynı hareketle karşılık veriyor. Barajdaki Japon futbolcular ve kaleci, selamın kendilerine verildiğini zannedip hep birlikte Japon selamı için eğiliyor. Carlos da "fırsat bu fırsattır" deyip topu, selama duran Japonların üzerinden aşırıp filelerle buluşturuyor. 
     



 GÜNCEL 

























</TEXT>
</DOC>
