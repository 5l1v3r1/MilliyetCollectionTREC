<DOC>
<DOCNO> 72424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/13/son/sontur28.html </URL>
<DATE> 2002/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonlarını başınızdan ve karaciğerinizden uzak tutun 
</HEADLINE>
<TEXT>

     İstanbul Üniversitesi Tıp Fakültesi İş Sağlığı Bilim Dalı Başkanı Prof. Dr. Hilmi Sabuncu, ''Cep telefonu alırken markasına değil, sar değerlerine bakılmalı'' dedi. 
     Prof. Dr. Sabuncu, Adana Tabip Odası'nca ATO , 14 Mart Tıp Haftası etkinlikleri kapsamında düzenlenen ''Baz İstasyonları'' konulu konferansta, 4 wattlık bir güç yoğunluğunun, insan vücudunda 1 santigratlık etki yarattığını söyledi. 
     Türkiye'de şu anda piyasada satılan cep telefonlarının güç yoğunluğu değerlerinin 0.10 ile 2.67 sar arasında değiştiğini anlatan Sabuncu, ''Bunların güç yoğunluğu 4 olsaydı zararlıdır derdim. Ancak, bu orandaki yoğunluğun ne yaptığını bilmiyorum'' diye konuştu. 
     ''Cep telefonu alırken markasına değil, sar değerlerine bakılmalıdır'' diyen Sabuncu, şunları kaydetti 
     ''Piyasada satılan telefonların en kötüsünün güç yoğunluğu 2.67'dir. Bu da vücut sıcaklığını 0.60 oranında artırabilir. Bunun 
     için de telefonun vücuda 6 dakika dayalı olması gerekir.'' Sabuncu, herkesin cep telefonunun kendisine vereceği zararı bilmesi gerektiğini ifade ederek, ''Kendi sağlığımızı kendimiz düşüneceğiz. Radyoaktif maddelerden vücudumuzda ençok beyin ve karaciğerimiz etkileniyor. Bu nedenle cep telefonlarını başımızdan ve karaciğerimizden uzak tutmalıyız. Cep telefonları, mutlaka elde veya çanta içerisinde taşınmalı'' dedi. Sabuncu, baz istasyonlarının çıkış değerlerinin 0.2 watt ile 40 watt arasında değiştiğini, normal konuşlanmış bazı istasyonunun zararının olmadığını, kurulu baz istasyonlarının normal bir şekilde konuşlanmadıklarını da sözlerine ekledi. 
     






</TEXT>
</DOC>
