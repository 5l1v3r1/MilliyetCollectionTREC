<DOC>
<DOCNO> 81161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/siyaset/siy04.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Doğan’dan çağrı 
</HEADLINE>
<TEXT>
Derviş’le birlikte siyaset yaparım 
CHP üyeliği halen askıda olan, "Yeni oluşumcular"ın teklifini reddeden Doğan, Derviş’i siyasete davet etti 
     EZELHAN ÜSTÜNKAYA Ankara 

     Son günlerde siyasete gireceği sinyali veren Devlet Bakanı Kemal Derviş’e ilk davet, birlikte parti kuracakları söylenen Gaziantep Büyükşehir Belediye Başkanı Celal Doğan’dan geldi. Derviş’in siyasete girmesine ilişkin kamuoyu yoklaması yaptırdığı söylenen Doğan, "Araştırma yaptırmıyorum ama Derviş siyasete girerse ben de yanında siyaset yaparım" dedi. 
     CHP üyeliği halen askıda olan ve Sosyal Demokrat Halk Partisi’ni SHP kurma çalışmalarını yürüten Murat Karayalçın’ın teklifini reddeden Doğan, Derviş’i tercih etme nedenini, "Güvenilir, düzgün bir adam. Abartmıyor. Ekonomiye de h kim" diye sıraladı. Doğan, Derviş’in siyasete girmesi durumunda, başarılı olacağına inandığını da söyledi. 
     Kamuoyunun yakından tanıdığı başkanlarından biri olan Doğan, hakkında Yargıtay’da açılan dava nedeniyle, CHP üyeliğini askıya almıştı. CHP ile fiili ilişkileri kopuk olan ve CHP Genel Başkanı Deniz Baykal ile arasının açık olduğu ifade edilen Doğan, Yargıtay’daki davadan geçtiğimiz günlerde beraat etti. 
     



 SİYASET 













</TEXT>
</DOC>
