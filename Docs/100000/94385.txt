<DOC>
<DOCNO> 94385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sondun08.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland'da sahibinin ilaç bağımlısı yaptığı file ötanazi 
</HEADLINE>
<TEXT>

     Tayland'da veterinerler, sahibinin ilaç bağımlısı haline getirmesinden sonra ilaçların yan etkileri nedeniyle yıllardır ıstırap çeken file ''ötanazi'' yaptılar. 
     Yetkililer, 1994 yılında amfetaminlere bağımlı halde olduğu tespit edilen 56 yaşındaki dişi fil Kami'nin, bu süre içinde ilaçlardan vazgeçirilebildiğini, ancak sağlık durumunun giderek bozulduğunu bildirdiler. 
     Kör olan, ilaçların yarattığı çeşitli yan etkilere bağlı olarak rahatsızlanarak sinirsel sistemi zayıflayan, ayakta duramaz hale gelen ve yemek yememeğe başlayan filin, daha fazla acı çekmemesi amacıyla dün gece uyutulduğu kaydedildi. 
     Sahibinin, ormanda kaçak kesilen ağaçların kütüklerinin geceleri taşınması için uyanık tutmak amacıyla yapay uyarıcılar vermesiyle ilaç bağımlısı haline gelen Kami'nin, o dönemde 1900 dolara hastane tarafından satın alınarak tedavi edilmeye çalışıldığı belirtildi. 
     





</TEXT>
</DOC>
