<DOC>
<DOCNO> 75571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/guncel/gun08.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem Dede oynadı 
</HEADLINE>
<TEXT>

     ASLI ÖKTENER İstanbul 

     Kandilli Rasathanesi Müdürü Prof. Dr. Ahmet Mete Işıkara, "Deprem Olacak" parçası çalınca dayanamadı, sahneye çıkıp oynadı. Kadıköy İlhami Ahmed Örnekal İlköğretim Okulu 3. sınıf öğrencileri, deprem ve erozyon konusunda çocukları bilinçlendirmek amacıyla Kandilli Rasathanesi’nde "Deprem Dede ile Doğa Dede" adlı tiyatro oyununu sundu. Oyunu, Işıkara ile "Toprak Dede" Türkiye Erozyonla Mücadele Vakfı TEMA Mütevelliler Heyeti Başkanı Hayrettin Karaca da izledi. Deprem ve doğanın önemine değinen oyunda öğrenciler Ogün Çanga, Işıkara’yı, Kunter Bilge ise Karaca’yı canlandırdı. Çocuklar oyun öncesi ve sonrası bol bol sarılıp öptükleri Işıkara ve Karaca’dan imza da aldı. Oyun boyunca gülen Işıkara, "deprem" parçası çalınca dayanamadı ve sahneye fırlayıp kendisini taklit eden Ogün Çanga ile oynadı. 
     
     



 GÜNCEL 
















</TEXT>
</DOC>
