<DOC>
<DOCNO> 78594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/spor/spo17.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Haftanın programı      CUMARTESİ 
     19.00 Gençlerbirliği - Beşiktaş 
     PAZAR 
     14.30 Malatyaspor - Bursaspor 
     14.30 Gaziantepspor - Göztepe 
     14.30 Antalyaspor - Diyarbakırspor 
     14.30 Denizlispor - İstanbulspor 
     14.30 Samsunspor - Çaykur Rizespor 
     14.30 Kocaelispor - Yimpaş Yozgatspor 
     19.00 Galatasaray - Ankaragücü 
     19.00 Fenerbahçe - Trabzonspor 
     
Inter’in acı biberi      İTALYAN gazeteleri Brescia’yı 3-1 yenerek şampiyonluk yolunda önemli bir adım atan Inter’i kurtaran isimler arasında Emre’yi de gösterdiler. Corriere dello Sport, "Orta sahanın acı biberi. Bacakları ve cesaretiyle oyunu süratlendiriyor" yorumunu yaptı. Tutto Sport ise "Ritmi yükseltiyor, sahanın her alanında rakibini rahatsız ediyor" diye yazdı. Hakan Şükür için ise "Bir hafta iyi, bir hafta kötü" denildi. 
     
Bu maçta gözler tamamen kapalı      KAYSERİ’DE görme engelliler rakip bulamayınca, gözlerini bağladıkları Sosyal Hizmetler Çocuk Esirgeme Kurumu SÇEK futbol takımı oyuncularıyla halı sahada maç yaptı. Özürlü futbolcular, 9 - 21 Nisan’da Ankara’da yapılacak şampiyonaya hazırlanırken, içine zil konulan topla oynanacak maç öncesi SÇEK takımı oyuncularının gözleri bağlandı. Çekişmeli geçen karşılaşma 5 - 5 berabere tamamlandı. 
     
Topu sahada toplamaya çalıştı      ÜÇÜNCÜ Lig 1. Grup’ta Bayburtspor ile lider Orduspor arasındaki maçın 88. dakikasında konuk ekipten Emin, kaleciden sıyrılarak, topu rakip ağlara doğru gönderdi. Kale arkasındaki top toplayıcı çocuk yavaş giden topu ayağıyla kontrol edince, herkes şaşkına döndü. Maçın hakemi Mehmet Şimşek oyunu durdurup, hava atışı ile maçı yeniden başlattı. Top toplayıcı çocuk saha dışına atılırken, karşılaşma 0 - 0 sona erdi. 
     
Federasyona muhtıra      KULÜPLER Birliği Ankara’da yaptığı toplantıda aldığı kararları resmen futbol federasyonuna bildirdi. Kulüpler, MHK, hukuk, tahkim ve disiplin kurulu çalışmalarının değerlendirilmesi, şike ve yolsuzluk konularının açıkça görüşülmesini istedi. Eski yayıncı kuruluştan kalan bakiyenin kulüplere ödenmesini de isteyen Vakıf, bu konular için federasyonla kulüpler arasında acilen bir toplantı yapılmasını talep etti. 
     



 SPOR 






























</TEXT>
</DOC>
