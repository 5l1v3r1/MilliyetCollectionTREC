<DOC>
<DOCNO> 86502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/28/yazar/asik.html </URL>
<DATE> 2002/05/28/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kiev’de Türk tadı 
</HEADLINE>
<TEXT>

     Ukrayna’da yaşayan Türkler başkent Kiev’de her kültürün mutfağı var da neden bir Türk lokantısı yok diye hayıflanırlardı... Nihayet geçenlerde "Antalya" açıldı. Kiev’deki Türkler dostlarını davet edebilecekleri ve memleket hasretini giderebilecekleri kaliteli bir Türk lokantasına kavuştular. Açılışa Ukrayna Cumhuriyeti’nin bazı bakanları, işadamları ve kentin ileri gelenleri katıldı. Gözlerin en çok aradığı kişi ise açılışa davetli olmasına rağmen orada yoktu Türkiye Büyükelçisi... 
     Üstad’ın herhalde o gün daha önemli bir işi vardı... Diye düşünüldü... 
     
     Göz göze bakan iki insan birbirinin gözlerini değil bakışlarını görür. 
     Robert Bresson 

     
Fethiye bahşişi      Fethiye Orman İdaresi Ölüdeniz’e bakan Babadağ’a yamaç paraşütü sporu yapmak için giren her sporcudan 8 milyon lira kesiyor... Böylece günde üç uçuş yapan sporcu yalnızca giriş ücreti olarak 24 milyon lira ödüyor... Ölüdeniz Kumburnu’na giriş ücreti de 1 milyon lira olarak belirlenmiş. 
     Turiste bir hizmet sunarsanız karşılığında o hizmete uygun bir para almanız olağan... Ama Deli Dumrul misali, ben devletim, gelen geçenden kafama göre para keserim, derseniz... Turiste "soyuluyorum" duygusu verir, bu ülkeden soğutursunuz... Fethiye Orman İşletmesi üç kuruş uğruna işte bunu yapıyor... 
     
     Koalisyon hükümeti 3. yılını doldurmuş. Halkımızın sabrını kutluyoruz. 
     Haldun Ertem 

Tapu haracı...      Bir gayrimenkulün intifa hakkı için Ankara Yenimahalle Tapu Müdürlüğü’ne giden okurumuz harç ve eğitime katkı için 77 milyon lira ödemiş... Derken eline 50 milyon TL’lik bir tahakkuk fişi tutuşturulmuş. Ayrıca Tapu Müdürlüğü veznesine de 30 milyon lira yatırması istenmiş. Sebep "Tapu Kadastro Derneği"ne bağış.. 
     Okurumuz bağırıp çağırınca haraçta 30 milyon indirim yapmışlar. 
     Tapu dairelerinde günde en az 50 bin işlem olur... 50 milyon çarpı 50 bin... İyi para... Bu paralar kime gider, nereye harcanır, denetleyen var mıdır Hiç sormayın... Sorarsanız işiniz görülmez... Verip haracı kurtulun 
     
Laik namaz...      Diyanet İşleri Başkanlığı, kadınların Cuma namazını camide erkeklerle birlikte kılabileceklerini açıklayınca DSP Amasya Milletvekili Gönül Saray Alphan bunu ilk uygulayanlardan biri oldu. Geçtiğimiz hafta Cuma namazını Meclis camiinde erkeklerle birlikte kıldı. 
     Herkes Gönül hanımı bu laik çıkışından dolayı alkışlıyor. 
     Biraz sakin düşünenler ise biliyor ki, dinsel sömürü alanına girip ne yapsanız dinciler kazanır.... Böyle ucuz gollerle maç kazanılsa karşı taraf çoktan küme düşmüştü. Oysa şampiyonluğa oynuyorlar. 
     
GAP’ta gezinti      GAP dünyanın en iddialı projelerinden biriydi. Fakir Güneydoğu’ya hayat taşıyacaktı. İyi başladık. Sonunu bir türlü getiremiyoruz... 
     Oysa baraj açılışlarını hayli coşkulu ve gümbürtülü yapmıştık. Karakaya, Atatürk, Birecik, Karkamış, Dicle, Kralkızı... Barajlara hidrolik santrallar ekledik. Sulama projeleri başlattık. Ne var ki proje son birkaç yıl içinde tıkandı. Yürümüyor. 
     GAP’ın maliyeti 32 milyar dolar... 
     Şimdiye dek 14 milyar dolar, yani toplam maliyetin yüzde 40’ı dolayında para harcandı. 
     Sulama projelerinin sadece yüzde 11’i tamamlanabildi... 
     İki Urfa tünelinden T1 bitmiş, T2 henüz bitirilmemiş. 
     Tünelden çıkan suyu taşıyacak kanallar yetersiz... 
     Hiç değilse Harran suya kavuştu derken... Cehaletten kaynaklanan aksilik sonucu fazla su verildiği için Harran Ovası’nda tuzlanma başlamış... Toprak aldığı suyu geri püskürtüyor... 
     Alınan ürünü süratle diğer bölgelere taşıyacak altyapı yerinde sayıyor. 
     Urfa - Diyarbakır arasındaki havalimanı inşaatı yürümüyor... 
     Urfa - Gaziantep otobanı aynı durumda. 
     Ulaşım yetersiz kalınca sebze, meyve, çiçek üretimine geçilemiyor. 
     GAP’ın 2010 yılına kadar bitirilmesi planlanmış. Planın yürümesi için her yıl 2 milyar dolar yatırım gerekiyor. Para yok... 
     Harran’ı gezerken yer yer drenaj kanalları yapıldığını gördük... 
     Şanlıurfa milletvekilleri ANAP’lı Mehmet Güneş ve MHP’li Muzaffer Çakmaklı kanal ve yol ihaleleri almışlar... Yürütüyorlar... 
     Milletvekilinin devletle akçalı ilişkiye girmesi... Olacak iş mi 
     GAP Türkiye’nin onuru... İddiası... Hayat kaynağı... Ne yapıp etmeli projeyi ilerletmeli... Ankara duyuyor mu 
     
     Her şeyde şansımız karadır, karpuzda beyaz çıhar... 
     Urfa Sözü 

     
     







Necip Fazıl ve Türkeş 


Kiev’de Türk tadı 


Ecevit Polemik yok 


Diyarbakır kararlı 


Yaşamın kıyısında 


Tarih sayfaları arasında... 


Hocaların maaşı 57 


Nükleer savaş çıkar mı 


Sait Faik "rahmet" istedi... 


Komplo skandalı Başbakanlık Teftiş Kurulu’nda 


Çiller’in seçim stratejisi 


İlk 4 ayda sadece 12 bin otomobil satıldı 


Anadolu üreticisi yeni yapılanma arayışında 


Gümrükçü, başı dik dolaşana kadar 


</TEXT>
</DOC>
