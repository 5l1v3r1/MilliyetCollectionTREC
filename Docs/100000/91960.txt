<DOC>
<DOCNO> 91960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sondun16.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Seks mağazası kraliçeyi reklam malzemesi olarak kullnaıyor 
</HEADLINE>
<TEXT>

     İngiltere'de sattığı seksi iç çamaşırları, cinsel nesneler ve seks oyuncaklarıyla ünlenen Ann Summers adlı mağaza, Kraliçe İkinci Elizabeth'in fotoğrafını reklam posterlerinde kullandığı için Buckingham Sarayı tarafından kınandı. 
     İlk açıklamasında, yaklaşık bir aydan bu yana Ann Summers'ın ülke çapındaki 60 mağazasının vitrinlerinde yer alan ve Kraliçe'yi parlamento açılışında elindeki konuşma metninin yerini alan bir Ann Summers katalogunu incelerken karikatürize eden poster hakkındaki kararı kamuoyunun vereceğini belirten Buckingham Sarayı, posterlerin Pazartesi günü indirilecek olmasına rağmen daha sert ifadeler içeren ikinci bir açıklama yaptı. 
     Firmanın Genel Müdürü Jacqueline Gold'a da gönderilen açıklamada, Kraliçe'nin, elinde ''Vahşi seksin sırları'' yazan bir kitapla poster malzemesi yapılmasının kamuoyunu da rahatsız ettiği belirtildi. 
     Kraliçe'nin ağzından çıkan bir konuşma balonunun içinde ''Herkes mutlaka bir tane edinmeli'' ifadesinin göründüğü posterin, halkın tepkisine yol açtığını ve saraya protesto mektupları yağdığını belirten Buckingham sözcüsü, Ann Summers'ın bazı ticari ve ahlaki kurallara saygı göstermesini istedi. 
     Ann Summers Genel Müdürü Gold ise Kraliyet ailesinin 21. yüzyıla değişik bir espri anlayışı ve hoşgörüyle girdiğine dair işaretler verdiğini hatırlattı ve bunların gerçeği yansıtmadığının ortaya çıktığını öne sürdü. 
     Bu arada Ann Summers'ın ''Majesteleri'nin Seçimi'' ibaresiyle piyasaya sürdüğü bir vibratörün de sarayı kızdıran konular arasında bulunduğu belirtildi. 
     





</TEXT>
</DOC>
