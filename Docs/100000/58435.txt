<DOC>
<DOCNO> 58435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/22/yazar/bila.html </URL>
<DATE> 2001/12/22/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
İlaçta yüzde 10 indirim 
</HEADLINE>
<TEXT>

     İlaç fiyatlarının sürekli artması kanıksanmış bir olaydır Türkiye'de... 
     Türk insanı ilaç kutularında üst üste yapıştırılmış fiyat etiketleri görmeye alışmıştır. 
     "Sürsaj" olarak bilinen fiyat etiketi üzerine fiyat etiketi yapıştırılması her zaman tartışma konusu olmuştur. Yeni etiket fiyatı eskisinden hep fazladır. İlaç eczane rafında aynı fiyattan uzun süre durmaz. 
     Sağlık Bakanı Osman Durmuş, bu gidişi ilk kez tersine çevirecek bir bilgi verdi. 
     "Yerli ilaç fiyatlarını yüzde 10 indiriyoruz" dedi. 
     İlaç fiyatlarında indirim... 
     Doğrusu böyle bir bilgi karşısında şaşırmamak mümkün değil. Bakan Durmuş'a sorduk 
     - İlaç fiyatlarını nasıl indireceksiniz 
     Bakan'ın bu soruya verdiği yanıt, indirim haberinden de şaşırtıcı oldu 
     - Türkiye'de yerli ilaç fiyatlarının saptanmasında yüzde 10'luk fazladan bir fiyat verildiğini saptadık. Kararname dışında yüzde 10'luk bir fiyat kalemi ekleniyor. Neden ekleniyor Bunu araştırdık. Bunun nedeni, bir gerekçesi olmadığını saptadık. İşte bu uygulamaya son veriyoruz. Yerli ilaç fiyatları yüzde 10 düşürülecek. 
     - Yüzde 10'luk bu fazla fiyat ne zamandan beri uygulanmış 
     - Bizim saptamalarımıza göre 14 yıldır fiyatlar böyle belirlenmiş. Türkiye'de ilaç ve sarf malzemesi giderinin 5 katrilyon 153 trilyon lira olduğunu düşünürseniz, bu indirimle sağlanacak tasarrufu daha iyi anlarsınız. Bu fazla ödemeyi kaldırıyoruz. 
     - Peki bu kararınız raftaki ilaçlar içinde geçerli olacak mı 
     - Elbette. Raftaki ilaçlara yeni etiket konulacak ve yeni etiket fiyatı eskisinden yüzde 10 düşük olacak. Yani tersine sürsaj yapılacak. 
     Sağlık Bakanı Durmuş, bu kararı ilgili yerlere genelge olarak duyurduğunu ve yüzde 10'luk indirim uygulamasının 1 Ocak 2002 tarihinde başlayacağını belirtti. 
     Dar ve sabit gelirli vatandaşın cebinden ilaç alamadığı, sosyal güvenlik kurumlarının ise ödemekte zorlandığı ilaçta fiyat indirimi, doğrusu "ilaç gibi" bir haber... 
     Sosyal güvenlik kurumlarında en fazla istismar edilen, en fazla usulsüzlüğe, yolsuzluğa konu olan ilaç ödemelerinin yüzde 10'luk fazladan fiyat saptama vesilesiyle yeniden büyüteç altına alınmasında büyük fayda var. 
     Sağlık Bakanı, "ilaç israfı"nı önlemek açısından yeni bir uygulamaya daha yöneleceklerini de bildirdi. Durmuş, "taneyle ilaç" önerisine karşılık şu sistemi geliştireceklerini açıkladı 
     - Taneyle ilaç değil de, bir kutuda gerektiği kadar ilaç bulunmasını sağlayacağız. Örneğin antibiyotik yedi gün kullanılır. Ama ilaç kutusunda ya yediden çok fazla ilaç vardır veya yediden az ilaç vardır. Fazla olması halinde kalan ilaç çöpe gider. Az olması halinde birden fazla kutu yazmak gerekir. O da hem ilaç, hem kutu israfıdır. Bunu ortadan kaldırmak için tedavi dozunu esas alan kutulamaya yöneleceğiz. Bu da ilaç israfını önleyecek. 
     Durmuş'un verdiği her iki bilgi de geniş kitleleri ilgilendiren nitelikte. 
     Vatandaşın bu uygulamalardan memnun olacağı açık, ama bakalım ilaç üreticileri ve eczaneler ne diyecekler 
     Bakanı topa tutacaklarından kuşku yok 
     
     







İntihal vakası 


Çek Arjantin 


İlaçta yüzde 10 indirim 


UFO değil CEO'lar... 


Orman kanunu 


Ben herkesin rektörüyüm 


ABD'nin Irak hazırlığı 


Bill Bernbach dedi ki... 


Koç, TÜSİAD’a gitmedi, aile toplantısı yaptı 


Sıra insan haklarında 


Derin devlet görüntüleri 


Arjantin'in bifteği, Burdur'un sütü 


Yüzüklerin Efendisi Bakanlığı, Ankara’ya ilham verebilir 


Sözleşmeyi iki nüsha yapın 


"Erdalbeyin yetimleri" 


Arjantin’den yolsuzluk yiyicilik’ dersi 


Avrupa içeride Arjantin dışarıda kaldı 


</TEXT>
</DOC>
