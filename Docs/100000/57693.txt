<DOC>
<DOCNO> 57693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/magazin/amag.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyetenin yeni tılsımı 
</HEADLINE>
<TEXT>

Moda devi Louis Vuitton tarafından tasarlanan tılsımlı bilezik’ henüz piyasaya çıkmamasına ve fiyatına rağmen Türkiye’de onlarca alıcı buldu... 
     NURDAN AKINER 

     İSMİ Charmbracelet’ yani tılsımlı bilezik’... Fransızların moda devi Louis Vuitton’un markasını taşıyan bileziğin tılsımına, daha piyasaya çıkmadan sosyete kadınları da kapıldı. Firmanın Nişantaşı ve Suadiye’deki mağazaları sipariş verenlerin telefon yağmuruna tutuldu. Sipariş sayısını sır gibi saklayan şirket, ilginin beklediklerinin oldukça üzerinde olduğu açıkladı 
     
38 milyar lira      GENÇ tasarımcı Marc Jacobs’un tasarımıyla hazırlanan bilezik 18 ayar altından. Üzerinde özenle seçilmiş 9 minyatür mücevher bulunan bileziğin fiyatı 25 bin dolar yani yaklaşık 38 milyar lira. Jacobs, bileziğe her yıl yeni bir küçük parça eklemek niyetinde. Kate Moss tarafından tanıtılan bileziğin parçalarının fiyatı ise 1300 ile 3000 dolar arasında değişiyor. 
     
Her minyatürün bir anlamı var      Şampanya Şişesi 
     Zümrüt ve altından Fransa’nın zarafetini temsil ediyor 
     
     2CV Otomobil 
     Fransız otomobilleri arasında arasında en cazibeli olanı. Saf altından tasarlanmış otomobil, sarı safir farlarla bezenmiş 
     
     Eiffel Kulesi 
     Orijinalinin 8 bin kat daha küçüğü kule, altından yapılmış üzeliri 19 pırlanta ile süslenmiş. 
     
     Seyahat Çantaları 
     Louis Vuitton’un 4 ünlü çantası, Alma, Bisten, Keepall ve Steamer... 
     
     Uçak 
     Gövdesi beyaz, pervanesi sarı altın ve camları 13 pırlanta ile süslü. 
     
     Dünya 
     18 ayar altından... Mavi mineler okyanusları, pırlanta ise Paris’i sembolize ediyor. 
     



 MAGAZİN 












</TEXT>
</DOC>
