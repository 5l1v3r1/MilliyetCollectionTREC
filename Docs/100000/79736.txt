<DOC>
<DOCNO> 79736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/22/yazar/sazak.html </URL>
<DATE> 2002/04/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İki turlu seçim 
</HEADLINE>
<TEXT>

     Türkiye enerjisini ekonomik krizlerle tüketen üçlü koalisyonun toplumda yol açtığı umutsuzluk dalgaları arasında seçime doğru sürükleniyor. 
     Bu yıl olmazsa 2003'te seçim kaçınılmaz. 
     Sadece muhalefet cephesine bakarak değil Ecevit dışındaki koalisyon liderlerinin Anadolu'daki etkinliklerini, kendisine 'başbakanlık sırası geldiğini' söyleyen ortakların mesajlarını izleyerek, hesapların artık seçime göre yapıldığını görmek mümkün. 
     Yeni aktörlerin yarışa girme hızları da, seçim hazırlığıdır. 
     Mehmet Ali Bayar, bu hafta geliyor. DTP'nin müstakbel başkanıyla ilgili senaryolar kulislerin başlıca malzemesi olmaya devam ediyor. Merkez sağda Bayar'ın güçlenmesiyle, ilerde Mesut Yılmaz'a Çankaya yolunu açabilecek sürpriz ittifaklar yaşanabileceği öne sürülüyor. Ancak bu tür olasılıkların gerçekleşmesi için ANAP'ın önce barajı aşarak Meclis'e girmesi gerekecek Bayar faktörünün Tansu Çiller'in DYP'sini ne ölçüde frenleyeceği de meçhul. Ekonomik kriz mağduru kitlelerin tepkisi arttıkça oylar koalisyon partilerinden muhalefete kayacak. 
     AKP, CHP ve DYP, Meclis'teki yerlerini şimdiden garantilemiş durumdalar. DSP'nin geleceği Ecevit'in liderliği kime bırakacağına bağlı İsmail Cem ve Kemal Derviş arasındaki tercihte zorlanması ya da kendisinden sonraki yapıyı kurmakta geç kalması halinde CHP'nin geçen seçimdeki yazgısını paylaşabilir demokratik solcular 
     Tayyip Erdoğan'ın 'yasağı' da bundan sonraki iktidarın tayininde etken olacak. 
     Yeni oluşumlara gelince... 
     Parti sayısı şimdiden 45'i buldu. Hüsnü Doğan'ın dilekçesi hazır, Murat Karayalçın, Sadettin Tantan peşindeler. 
     Enflasyonla yaşamaya alışmış bir toplumda, tabela partileri nasıl önlenecek Herkes yola çıktığına göre, elemeyi halk yapacak. Seçmenlere bu konuda yol göstermek ve 'seçim model'lerini şimdiden tartışmak gerekmiyor mu 
     Kendisi de parti kurma hazırlığında olan Hüsnü Doğan bu amaçla 'iki turlu' seçim sistemini tartışmaya açıyor. Ancak önerdiği 'dar bölge' değil, Türkiye genelinde 'iki turlu' seçim. İlk tura seçime katılma şartlarına sahip tüm partiler katılacak, ikinci tur 'en fazla oyu alan üç parti' arasında yapılacak. Hüsnü Doğan bu yöntemin seçimden önceki birleşmeleri de teşvik edeceğini ve yüzde 35 - 40 oyla 'tek parti' iktidarı çıkaracağını savunuyor. 
     Turgut Özal'la birlikte ANAP'ın 1983 seçim başarısına imza atan Hüsnü Doğan, Türkiye'nin bugünkü kriz ortamından çıkabilmesi için seçimde 'tek parti' çoğunluğuna ortam hazırlanması gerektiğine inanıyor. Ancak o zaman, güçlü bir hükümet ve doğru bir programla ülkenin düze çıkabileceğini, bunun için de seçimden sonra en az 2 yıl süre gerekeceğini söylüyor. 
     Hüsnü Doğan'la yaptığımız söyleşideki değerlendirmeleri hayli gerçekçi bulduk. Ne dersiniz 
     
     







Tarihe bakmak... 


Sen adam değilsin, yoksun dünyada’ 


SSK hastaneleri ve fiyat ihalesi 


Onları ciddiye almıyoruz 


Banker Kastelli’nin hortumcu mektubu 


Mevduat faizlerine beyan geliyor... 


Sanat ve sanatçı dediğin... 


İki turlu seçim 


Günlerin o gün’ getirdiği... 


Dünya ekonomisinde en büyük risk ABD’de 


Çocuklarımız için çıraklık eğitim merkezleri 


</TEXT>
</DOC>
