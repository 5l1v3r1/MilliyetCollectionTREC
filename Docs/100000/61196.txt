<DOC>
<DOCNO> 61196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/08/son/soneko08.html </URL>
<DATE> 2002/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyo Borsasında dolar yen karşısında değer kazandı 
</HEADLINE>
<TEXT>

     Tokyo döviz borsasının bugünkü kapanışında dolar düne göre 1.92 yen değer kazanarak 132.66 yene yükseldi. Dolar New York döviz borsasında dün gece 131.03 yenden kapanmıştı. 
     Borsada euro 117.54 yenden 118.30 yene yükseldi. 
     Borsacılara göre, Japonya Maliye Bakanlığı'nın uluslararası ilişkilerden sorumlu bakan yardımcısı Haruhiko Kuroda'nın, ''döviz kurlarının temel ekonomik göstergeleri yansıtması arzu edilir'' demesi ve döviz kurlarındaki hareketlerin daha önce çok güçlenmiş olan Japon yenindeki fazlalığın düzeltilmesi yansıttığına inandığını söylemesi, dolara değer kazandırırken, Japon yenini geriletti. 
     Borsacılar, Kuroda'nın bu sözlerinin, borsalarda ''yenin değer kaybetmesi için yeşil ışık yakılması'' olarak değerlendirildiğini kaydetti. 
     Tokyo menkul kıymetler borsasında son zananlarda değer kazanan yüksek teknoloji şirketleri ile bankacılık sektöründekilerin hisse senetlerinin borsacılar tarafından kar amacıyla elden çıkartılması sonucu, Nikkei Endeksi 246.76 puan yüzde 2.26 kayıpla 10,695.60 puana geriledi. 
     






</TEXT>
</DOC>
