<DOC>
<DOCNO> 93157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/01/son/sonspo11.html </URL>
<DATE> 2002/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Maradona "Castro'nun Kübası'nı ABD'ye 10 kere tercih ederim" 
</HEADLINE>
<TEXT>

     Arjantinli futbol efsanesi Diego Maradona, ''Castro'nun Küba'sını Bush'un Amerika'sına 10 kere tercih ettiğini'' söyledi. 
     Maradona, 2 yıldır uyuşturucu tedavisi gördüğü Küba'ya ABD'nin uyguladığı ambargoyu şiddetle eleştirerek, ''Castro'nun Küba'sını Bush'un Amerika'sına 10 kere tercih ederim'' diye konuştu. 
     Japonya'nın başkenti Tokyo'da bir basın toplantısı düzenleyen Maradona, ABD'nin Küba'ya uyguladığı amborgoyu ''terörizmle'' bir tuttuğunu belirterek, ''ABD'nin Küba'ya yaptığı kirli ve zalimce bir savaştır. Küba'ya ilaç bile sokulamıyor. Bu da bebeklerin, çocukların ölmesi anlamına geliyor'' dedi. 
     Dışarıdan bir ülkenin ''kimin ölüp kimin kalacağına'' karar vermesini aklının almadığını belirten Maradona, ABD'deki terörist saldırılardan dolayı üzüntü duyduğunu, ancak Küba'ya karşı terörizmin varolduğunu ve kimsenin buna bir şey demediğini ifade etti. 
     Lider Fidel Castro'yu ''Küba'nın başına gelen en iyi şey'' olarak nitelendiren Maradona, ülkede bazı şeylerin değişmesi gerektiğini de kabul ettiğini kaydetti. 
     Dünya Kupası maçlarından sadece Almanya ile Brezilya'nın oynadığı final maçına yetişebilen Maradona, zamanında vize alamamasıyla ilgili olarak, kızlarının, ''Baba sen kötü bir şey mi yaptın '' diye sorduklarını, kendisinin de onlara, ''Bir kötülük yaptıysam, bunu yalnız kendime yaptım, başkasına değil'' diyerek yanıt verdiğini söyledi. 
     Maradona, Japonya vizesi alabilmesi için girişimde bulunan Arjantin Devlet Başkanı Eduardo Dualde'ye de teşekkür etti. 
     





</TEXT>
</DOC>
