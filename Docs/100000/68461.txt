<DOC>
<DOCNO> 68461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sondun21.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"En Zayıf Halka" yarışmasının yumuşatılması isteniyor 
</HEADLINE>
<TEXT>

     Tayland'da, İngilizlerin ''En zayıf halka'' yarışmasındaki saldırgan tutumun yumuşatılması çağrısı yapıldı. 
     Hükümet kuruluşu ''Ulusal Gençlik Bürosu'' tarafından yarışmanın Taylandlı yapımcılarına gönderilen mektupta, yarışmanın gençler arasında yıkıcı rekabete ve bencilliğe yol açtığı vurgulandı. 
     Mektupta yarışmanın, ''cömertliğe ve Tayland genel kültürüne aykırı'' olduğu ifade edildi. 
     Telif hakkı BBC'den alınan yarışmaya ilk tepki Başbakan Taksin Şinavatra'dan gelmişti. Taksin, yarışmayı televizyonda izledikten sonra ''gerildiğini'' belirtmiş, ancak yarışmanın yasaklanıp yasaklanmayacağı konusunda açıklama yapmamıştı. 
     Doğru cevap vererek para kazanan 8 yarışmacının zekasının sınandığı yarışma, sunucunun kırıcı yorumları ve elenen yarışmacının ekip arkadaşları tarafından alaylara maruz kalmasıyla biliniyor. 
     






</TEXT>
</DOC>
