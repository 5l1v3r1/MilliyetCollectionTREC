<DOC>
<DOCNO> 93663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun16.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de terör korkusu yüzünden savaş uçakları devriye oldu 
</HEADLINE>
<TEXT>

     ABD'de 4 Temmuz Bağımsızlık Günü kutlamaları nedeniyle olası terör saldırılarına karşı güvenlik önlemlerini artıran Beyaz Saray, bugün savaş uçaklarının devriye uçuşları yapacağını açıkladı. 
     Beyaz Saray Sözcüsü Ari Fleischer, Amerikan halkının daha da güvende olması için ülke çapında bir dizi tedbirin alınacağını belirterek, savaş uçakları hava devriyesinin CAPS birçok Amerikan kenti üzerinde ve gelişigüzel olarak ülkenin çeşitli yerlerinde görev yapacağını söyledi. 
     Fleischer, güvenlik önlemleri çerçevesinde görev yapacak polis ve FBI ajanlarının sayısının artırılacağını da belirtti. FBI, 19 ve 26 Haziran tarihlerinde ülke çapındaki tüm güvenlik birimlerine gönderdiği uyarıda, 4 Temmuz ve yakın tarihlerde terörist saldırılara karşı gerekli önlemlerin alınmasını istemişti. 
     





</TEXT>
</DOC>
