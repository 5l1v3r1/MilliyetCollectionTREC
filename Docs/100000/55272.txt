<DOC>
<DOCNO> 55272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/spor/spo03.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom’dan Uzanlar’a dava 
</HEADLINE>
<TEXT>

     GALATASARAY, Telsim’le yapılan sponsorluk sözleşmesinin haksız feshi nedeniyle mahkemeye başvurdu. Cem Uzan’ın desteklediği adayın başkan seçilmemesinin, iptale bahane olduğunun savunulduğu dilekçede, 10 milyon 250 bin doların tahsili istendi. İstanbul Asliye Ticaret Mahkemesi’ne yapılan başvuruda, Uzan şirketlerinin usulsüzlüklerinin Dünya çapında nitelik kazandığı hatırlatıldı. 
     BAŞVURUDA şu ifadeler yer aldı "Uzan ailesi Motorola ve Nokia’yı 2 milyar dolar zarara uğratmıştır. Bu ailenin ortak olduğu birçok şirket hakkında SPK soruşturma başlatmıştır. Rumeli Holding, borçlarını kapatabilmek için yaptığı sözleşmeleri birer birer feshetmeye başlamıştır. Biz de 10 milyon 250 bin dolarlık alacağımızın en yüksek faizle tahsil edilmesini istiyoruz." 
     
     Ergün’e Chelsea kancası 
     GALATASARAY’IN yıldız oyuncularından Ergün’e İngiltere Premier Ligi takımlarından Chelsea talip oldu. İngilizler’in önceki günlerde Cim - Bom’la boş mukavele imzalayan Ergün’den olumlu yanıt aldığı, yönetimle de hafta içi irtibata geçeceği öğrenildi. Ayrıca sezon sonu sözleşmesi biten Hakan ve Bülent Akın’ın Avrupa’dan teklifler nedeniyle menajerleriyle masaya oturacakları bildirildi. Bu arada Barcelona maçının hazırlıklarına Sergen, Perez, Hasan ve Berkant katılamadı. 
     



 SPOR 





























</TEXT>
</DOC>
