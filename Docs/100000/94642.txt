<DOC>
<DOCNO> 94642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/son/sondun26.html </URL>
<DATE> 2002/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu "Siyasi istikrarın korunacağına inanıyoruz" 
</HEADLINE>
<TEXT>

     AB Komisyonu Sözcüsü Jean-Christophe Filori, Türkiye'deki siyasi gelişmeleri ''son derece yakından takip ettiklerini'' söyledi. 
     ''Türkiye'nin iç politika işleri söz konusudur'' diyen Filori, ''Türk siyasi kurumlarının, reformların devamı için gerekli olan siyasi istikrarı koruyacak yapıda olduğuna inanıyoruz'' diye konuştu. 
     Komisyon'un, Türkiye'nin AB üyeliği yönünde attığı adımların ve yaptığı reformların sürmesini istediğini belirten Filori, bu alandaki ileriye doğru hareketin frenlenmemesi dileğini yansıttı. 
     AB yetkililerinin, ''Türkiye'de siyasi durumun bir an önce netleşmesinin çok yararlı olacağı'' görüşü üzerinde durdukları da belirtiliyor. 
     Filori, AB Komisyonu Başkanı Romano Prodi'nin gelecek hafta Türkiye'ye yapacağı resmi ziyaretin ertelenmesinin şimdilik söz konusu olmadığını da ifade etti. 
     





</TEXT>
</DOC>
