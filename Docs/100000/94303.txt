<DOC>
<DOCNO> 94303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/ekonomi/eko01.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı sermayede büyük fırsat kaçıyor 
</HEADLINE>
<TEXT>
Devler geliyor ama söyleyecek lafımız yok 
Aralarında Microsoft, Citigroup ve Ford’un bulunduğu 30’a yakın dünya devinin yöneticisi 18 Temmuz’da İstanbul’a geliyor. Ancak Türkiye’de yabancı sermayeyi cezbedecek ne yasa ne de ekonomik ortam var 
     Türkiye’de yabancı sermaye açısından büyük önem taşıyan ve milat olarak kabul edilen, Yatırım Danışma Konseyi Toplantısı 18 Temmuz’da İstanbul’da yapılacak. 
     Dünya Bankası Başkanı James D. Wolfensohn’un Türkiye’de organizasyonuna öncülük ettiği ve IMF İcra Direktörü Horst Köhler’in katılması beklenen toplantıya, dünyadaki dev şirketlerin başkan ve CEO’ları davet edildi. Bununla birlikte toplantının Türkiye’nin çok talihsiz bir ekonomik ve siyasi gündemine rastladığı görüşü yaygın. 
     
     Yasa bile çıkmadı 
     Yabancı Sermaye Derneği YASED Genel Sekreteri Abdurrahman Arıman, toplantıyla Türkiye’deki ortamın yatırımlar için iyi durumda olduğu mesajını yabancı yatırımcılara vermek istediklerini, ancak siyasi ve ekonomik gelişmeler nedeniyle bunun mümkün olamayacağını belirtti. 
     Arıman, şunları söyledi "Şimdi hem siyasi, hem ekonomik gelişmeler itibariyle olay ciddi boyutta negatife gitti. Yatırım ortamını iyileştirme çalışmaları da, bu siyasi ve ekonomik gelişmeler dolayısıyla sekteye uğradı. Meclis, Yabancı Sermaye Yasası’nı çıkarmadan tatile girdi. Oysa, Niyet Mektubu’nda bu yasanın 31 Mayıs’a kadar çıkarılması gerekiyordu. Toplantıda, hiç olmazsa bu yasayı çıkardık denmek isteniyordu. Büyük patronların önüne koyabileceğimiz hiçbir şey yok." 
     
     Rakipler atakta 
     Arıman, siyasi ve ekonomik belirsizlikler karşısında yabancı sermayenin tavrının, geleceğe dönük belli bir iyimserlik muhafaza etse de, endişe taşıdığını belirterek, "Şu an bakışlarının parlak olmadığını söyleyebilirim" dedi. 
     Arıman, yabancı sermayenin daha iyi teşvikler sağlayan Bulgaristan, Romanya, Polonya, Macaristan, Yugoslavya ve Çek Cumhuriyeti, bazı Afrika ülkeleri ve Mısır’ın da yeni rakiplerimiz olduğuru kaydetti. Arıman, Türkiye’nin, AB müzakereleri için takvimin belli olmamasının da yabancı sermayeyi ciddi boyutta caydırıcı bir etki olduğunu kaydetti. 
     
Yabancı yatırımcı zarar ediyor’      YASED Başkanı Arıman, siyasi belirsizlik devam ettiği sürece, yeni yabancı sermaye çekmek bir yana ülkedekini kaçırma tehlikesi olduğunu ileri sürdü. Arıman, şu görüşleri dile getirdi "Türkiye’de yatırım yapan kuruluşlar, 1994 krizinde dahi zarar etmemişlerdi. İlk kez bu son krizde ciddi sıkıntıya düştüler. Ciddi boyutta zarar edenler var. Pazarın çok daralması nedeniyle, yabancı sermayede ufak tefek çıkışların olduğunu söyleyebilirim. İstikrarsızlık sürerse, o zaman bu yabancı kuruluşların içinden çekilecekler olabilir." 
     
Zirveye kimler katılacak      Yatırım Danışma Konseyi toplantısına davet edilen bazı isimler şunlar "Ford Motor Company Yönetim Kurulu Başkanı William Clay Ford, Hyundaki Motor Co. Başkanı MongKoo Chung, CitiGroup Inc. Yönetim Kurulu Başkanı Sanford I. Weill, HSBC Holding PLC Grup Başkanı John R. H. Bond, Allianz AG Başkanı ve CEO’su Henning SchulteNoelle, Dupont Chemical Energy Inc. CEO’su Peter Hemken, Metro AG CEO’su HansJoachim Korber, La Farge Başkan ve CEO’su Bertrand Collomb, Nestle Başkanı Rainer E. Gut, P G Yönetim Kurulu Başkanı John Pepper, Microsoft Corporation Başkanı Bill Gates, Oracle Corporation Başkan ve CEO’su Lawrence J. Ellison, Toyota Motor Corporation Başkanı Fujio Cho, Hewlett Packard Company Başkanı ve CEO’su Carleton S. Fiorina, Daimler Chrysler Başkan ve CEO’su Jurgen Schrempp." 
     



 EKONOMİ 



















</TEXT>
</DOC>
