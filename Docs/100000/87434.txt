<DOC>
<DOCNO> 87434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/ekonomi/eko02.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
EN YÜKSEK AYLIK İHRACAT 
</HEADLINE>
<TEXT>
1 ayda 3 milyar dolarlık rekor 
Bakan Derviş’in özel sektörden beklediği golü ihracatçılar attı. Mayısta yüzde 6.6 artan ihracat 3 milyar dolar sınırına gelerek, aylık bazdaki en yüksek rakama ulaştı 
     EKONOMİ SERVİSİ 

     Türkiye İhracatçılar Meclisi’nin TİM ihracat kayıt rakamlarına göre Türkiye, mayıs ayında aylık bazda en yüksek ihracat rakamına ulaşarak rekor kırdı. 
     Aylık ihracat yüzde 6.6’lık artışla ilk kez mayısta 2 milyar 987 milyon dolara çıkarak 3 milyar dolar sınırına geldi. Yılın ilk beş ayındaki ihracat ise yüzde 6’lik artışla 13.4 milyar dolar oldu. 
     
     Sanayinin payı 69 
     İhracattaki bu büyüme hazırgiyim, otomotiv ve elekronik, demir, çimento ve toprak ürünleri sektörünü kapsayan sanayi mamüllerindeki ihracat artışından kaynaklandı. Mayısta yüzde 13.7 artan sanayi ürünlerinin toplam ihracattaki payı yüzde 68.8’e ulaştı. 
     Sanayi mamülleri içindeki en yüksek aylık ihracat artışı yüzde 27 ile ihracatın lokomotifi olan hazırgiyim ve konfeksiyonda görüldü. Bu sektörün ardından en yüksek ihracat rakamına ulaşan otomotivde de yüzde 4.1’lik artışla aylık 421.5 milyon dolarlık ihracat yapıldı. 
     Televizyon, buzdolabı gibi mamülleri kapsayan elektrik ve elektronik eşya, makine sektöründe de aylık bazda yüzde 24.2 oranında ihracat artışı gerçekleştirildi. 
     
     Dolar dopingi 
     İhracattaki artışta mayıs ayında dolar kurunun yüzde 5 yükselmesinin de etkisi oldu. TİM’den yapılan açıklamada döviz kurundaki artışın ekonomik gerekçelere dayandığı ve olması gereken noktaya doğru hareket ettiği vurgulandı. 
     Açıklamada, "Döviz kurlarındaki son gelişmeler Türkiye’nin rekabet gücü açısından önemli olmakla birlikte, ihracatı etkileyen tek öğe olmayan döviz kuru avantajı üretime dönük girdilerde rekabetçi fiyatlar sağlanabilirse daha da anlamlı hale gelecek ve Türkiye tekrar üretebilen, ürettiğini de satabilen bir ülke olacaktır" denildi. 
     
     Denge olursa kazanırız’ 
     Üretim girdilerindeki vergilerin makul düzeye çekilmesi, döviz ve girdi fiyatları arasında denge yakalanması halinde Türkiye’nin daha çok üreten, daha çok ihracat yapan ve daha çok kazanan bir ülke olacağı vurgulandı. 
     
Beş aylık ihracat 13.3 milyar dolar Sektörler Mayıs 2001 Mayıs 2002 Değişim Ocak 2001 Mayıs 2002 Değişim SANAYİ 2.380.003 2.629.572 10.5 10.596.229 11.472.078 8.3 Tekstil ve hamm. 277.643 283.006 1.9 1.223.072 1.214.595 - 0.7 Deri ve mam. 48.625 43.517 - 10.5 210.452 206.647 - 1.8 Halı 23.638 25.723 8.8 100.588 104.880 4.3 Kimyevi maddeler 222.407 222.432 0.0 926.174 991.325 7.0 Hazırgiyim, kon. 609.430 773.916 27.0 3.068.880 3.528.664 15.0 Taşıt araç. ve yan san. 405.035 421.556 4.1 1.661.158 1.747.595 5.2 Elektrik, elektronik, makine 283.789 352.392 24.2 1.270.368 1.515.816 19.3 Demir ve metaller 404.101 389.551 - 3.6 1.708.233 1.673.411 - 2.0 Çimento, toprak ür. 98.469 108.997 10.7 401.670 458.139 14.1 Diğer sanayi ürünleri 6.864 8.483 23.6 25.630 31.004 21.0 TARIM 366.291 302.386 - 17.4 1.798.396 1.644.695 - 8.5 HAYVANSAL ÜRÜNLER 15.333 15.516 1.2 76.802 76.696 - 0.1 AĞAÇ ÜRÜNLERİ 45.116 61.773 36.9 199.063 281.173 41.2 MADENCİLİK 56.697 55.405 - 2.3 224.661 254.012 13.1 TOPLAM 2.802.991 2.987.363 6.6 12.619.286 13.370.785 6.0      
     
Herkes malını dışarı satıyor’      TİM Başkanı Oğuz Satıcı, mayıs ta ulaşılan ihracatın TİM kayıtlarına göre aylık bazdaki en yüksek değer olduğunu söyledi. Satıcı, ihracattaki artışta mevsimsel değişimlerin de etkili olduğunu, özellikle hazırgiyimdeki yüzde 27’lik artışta ABD’ye yapılan ihracatın önemli bir rolü olduğunu kaydetti. 
     Tüm sektörlerin artık daha verimli çalıştığını, iç tüketimdeki daralma nedeniyle herkesin malını dışarı satmaya başladığını belirten Satıcı, ihracattaki artışın uzun soluklu olması için üretim maliyetleri üzerindeki yüklerin rakiplerle aynı düzeye getirilmesi gerektiğini söyledi. 
     Satıcı, bunun sağlanamaması halinde, Türkiye’nin üretimsizliğe’ doğru gideceğini belirterek, "İhracatta önümüzdeki ikinci altı ayda geriye doğru gidiş olacak" dedi. 
     



 EKONOMİ 














</TEXT>
</DOC>
