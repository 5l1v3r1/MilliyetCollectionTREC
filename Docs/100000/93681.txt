<DOC>
<DOCNO> 93681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/sondun34.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtı eylemci Thatcher heykelinin kafasını uçurdu 
</HEADLINE>
<TEXT>

     İngiltere'de ''Demir Lady'' diye anılan eski Başbakan Margaret Thatcher'ın heykelinin başını uçuran İngiliz tiyatro yönetmeni Paul Kelleher, ''küresel kapitalizmi protesto ettiğini'' söyledi. 
     Londra Sulh Mahkemesi'ne çıkarılan 37 yaşındaki Kelleher, adli bir suçlu olmadığını, kimseyi yaralamadığını belirterek, kafasını kırdığı heykeli ''savaşa tapınmanın idolu'' olarak gördüklerini ifade etti. 
     Savcı John Gilbert de Kelleher'in tutuklanacağını bilerek heykeli kırdığını, böylece mahkemeye çıkarak dünyanın haline ve 2 yaşındaki oğlunun geleceğine ilişkin endişelerini gözler önüne serdiğini söyledi. 
     Kelleher, Londra'daki Guildhall Sanat Müzesi'nde bulunan 2.6 metrelik Thatcher heykelinin başını dün beyzbol sopasıyla kırmıştı. 
     





</TEXT>
</DOC>
