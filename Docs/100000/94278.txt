<DOC>
<DOCNO> 94278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/son/sonspo06.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Peja'nın takımı Hido'nun talebelerini devirdi... 
</HEADLINE>
<TEXT>

     İstanbul'da 3 gün süren ''Sınır Tanımayan Basketbol'' yaz kampı bugün gerçekleştirilen 3.'lük ve şampiyonluk karşılaşmalarıyla sona erdi. 
     Ayhan Şahenk Spor Salonu'nda basketbol yıldızları antrenörlüğünde Türk ve Yunan genç basketbolcuların biraraya geldiği organizasyonda sporcular 4 NBA takımı adı altında, antrenman ve karşılaşmalar yaptı. 
     Son gün karşılaşmalarında Predrag Stajakoviç ve Kerem Tunçeri yönetimindeki ''Detroit Pistons'' takımı, Hidayet Türkoğlu ile Dimitris Papanikolaou'nun yönetimindeki ''Sacramento Kings'' takımını finalde -38 mağlup ederek şampiyon oldu. 
     Mirsad Türkcan ve Antonis Fotsis'in antrenörlüğünü yaptığı ''Memphis Grizzlies'' takımı ise, İbrahim Kutluay, Theodorus Papaloukas ve Vladimir Radmonoviç'in hocalığını yaptığı ''Phoneix Suns''ı oldukça mücadeleli geçen karşılaşmada 50-49 mağlup ederek 3.'lüğü elde etti. 
     20'şer dakikalık 2 devre halinde oynanan maçlarda, 5 dakika devre 
     arası molası verildi ve maçların sadece son 2 dakikasında kronometre durduruldu. Karşılaşmalar esnasında antrenörlük yapan dünyaca ünlü basketbolcuların pozisyonlara itiraz etmek için hakemlerle sık sık diyaloğa girmeleri ve sempatik hareketleri dikkat çekti. Ayrıca basketbol yıldızları, organizasyonun son gününde de izleyiciler ile genç sporcuların büyük ilgisiyle karşılaşırken, imza dağıtmaktan ve fotoğraf çektirmekten adeta yoruldular. 
     





</TEXT>
</DOC>
