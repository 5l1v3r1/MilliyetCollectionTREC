<DOC>
<DOCNO> 81796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/03/spor/spo04.html </URL>
<DATE> 2002/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
MÜTHİŞ ATAK 
</HEADLINE>
<TEXT>

Trabzonspor, kaleci Majdan, Khlestov, Saidou ve Veysel’le el sıkıştı, Ersun Yanal’la da söz kesti 
     BORDO - Mavili takım, yeni sezona güçlü bir kadroyla girip, taraftarının gönlünü almak istiyor. Göztepe’nin kalecisi Majdan, Beşiktaşlı Khlestov, İstanbulsporlu Saidou ve Denizlisporlu Veysel’le anlaşmaya varan Trabzon, teknik direktör sorununu da Ersun Yanal’la çözmeyi düşünüyor. Ankaragücü’nün hocası ile Rize maçından sonra bir araya gelecek olan yönetim, son pürüzleri giderecek. 
     YANAL’IN, Kennedy’nin yanı sıra iki futbolcuyu da beraberinde getireceği öğrenildi. Trabzon’un, Kentbank’ın 3.5 milyon dolarlık borcu 2005’e kadar taksitlendirmesiyle rahat nefes aldığı, yönetimin de aralarında transfer için 3 milyon dolar topladığı ifade edildi. Başkan Özkan Sümer, "Tüm transferlerin maddi alt yapısını oluşturduk. Finansal problemlerimiz yok" açıklamasını yaptı. 
     
     Trabzon-Göztepe 
     KARADENİZ ekibi, bugünkü Göztepe maçını kazanarak, görevden ayrılacak olan Briegel’e galibiyetle veda etmek istiyor. İzmir Alsancak Stadı’nda 20.00’de başlayacak maçı İbrahim Çınar yönetecek. Hami’nin yerine Bushi’nin oynaması beklenirken, Trabzon’da sakatlar Metin Aktaş, Mehmet, Macit ve Jarro forma giyemeyecek. Göztepe’de de cezalı Mehmet ile sakat K.Emre yer almayacak. 
     



 SPOR 






























</TEXT>
</DOC>
