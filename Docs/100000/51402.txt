<DOC>
<DOCNO> 51402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/spor/spo15.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Tekvandocular döndü      CEM AKYUZ 

     GÜNEY Kore’de yapılan Dünya 15. Erkekler ve 8. Bayanlar Büyükler Tekvando Şampiyonası’na katılan milli takım, Türkiye’ye döndü. 91 ülkenin katıldığı şampiyonada takım halinde ikinciliği elde eden Milliler, uzun ve yorucu uçak yolculuğunun ardından, dün gece İstanbul Atatürk Havaalanı’na indiler. Kafile, havaalanında vatandaşlar tarafından çiçeklerle karşılandı. 
     
Erol, Panionios’ta      ALMANYA’NIN E.Frankfurt takımında forma giyen eski Fenerbahçeli Erol Bulut’un Yunanistan’dan Panionios ile sözleşme imzaladığı bildirildi. 26 yaşındaki futbolcunun iki yıllık sözleşme yenileme hakkıyla 6 aylığına anlaştığı bildirildi. 
     
Kanal D’de şölen      HİDAYET Türkoğlu’nun Sacremento Kings forması ile bu gece yarısı Orlando Magic karşısındaki mücadelesi Kanal D’den naklen yayınlanacak. Maç, 02.00’deki NBA Action programından sonra 02.30’da ekrana gelecek. 
     
Kıvanç’tan yeni program      HALİT Kıvanç, TRT 2’de yeni bir programla izleyicinin karşısına çıkacak. "Halit Kıvanç’la futbol keyfi" isimli program pazar günleri 15.05’te ekrana gelecek ve 20 dakika sürecek. Futbol dışı ünlülerle, futbol konuşulacak programın ilkinde ünlü tiyatrocu ve Hasan Polat’ın damadı Savaş Dinçer konuk olacak. 
     



 SPOR 
























</TEXT>
</DOC>
