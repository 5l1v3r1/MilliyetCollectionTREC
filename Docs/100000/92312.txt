<DOC>
<DOCNO> 92312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/guncel/gun07.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir tek minber çetesi’ eksikti 
</HEADLINE>
<TEXT>

Tarihi camilere dadanan çeteler, yatsı namazından sonra kolları sıvayıp minare hariç ne bulurlarsa çalarak bit pazarında satıyor... 
     ÖMER ERBİL İstanbul 

     UNESCO’nun Dünya Kültür Mirası Listesi’ndeki 761 yıllık Divriği Ulu Camii’nden sonra, Amasya Mehmet Paşa Camii’nin minberinin de soyulduğu ortaya çıktı. 516 yıllık tarihi caminin minberindeki süslemeli mermer kanatlı kapı, yaklaşık 10 gün önce, gece yarısı caminin kapıları kırılarak çalındı. 
     Daha önce de, Ankara Aslanhane, Birgi Aydınoğlu Mehmet Bey ile Birgi Ulu Camii’nin minberleri hırsızlar tarafından soyulmuştu. Camilerden çalınan eşyalar arasında minare hariç herşey var. Halı, minber, şamdan, pencere, mumdanlık, buhurdanlık, kuran, cami kapısı, duvar saati, hat levha gibi tarihi eserler çalınıyor. 
     
     Pek zorlanmıyorlar 
     Hırsızlar camilerin yatsı ile sabah namazı arasında boş olmasından yararlanıyor. Yatsı namazında cemaat olarak camiye sızan hırsızlar, cami kapandıktan sonra işlerini bitirip sabah namazından sonra da olay yerini terk ediyorlar. Geceleri bekçi olmaması ve birçok camide alarm bulunmaması da soyguncuların işini kolaylaştırıyor. 
     
     



 GÜNCEL 



















</TEXT>
</DOC>
