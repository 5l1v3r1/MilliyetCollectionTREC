<DOC>
<DOCNO> 75169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/28/son/sontur21.html </URL>
<DATE> 2002/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İki aile arazi için çatıştı, liseli genç öldü... 
</HEADLINE>
<TEXT>

     Şanlıurfa'nın Suruç İlçesi'nde arazi anlaşmazlığı nedeniyle mahkemelik olan Canpolat ve Kölen aileleri arasında çıkan kavgada yaralanan lise öğrencisi genç öldü. 
     Mollahamza Köyü'nde, arazi anlaşmazlığı nedeniyle mahkemelik olduğu bildirilen Canpolat ve Kölen aileleri, köy meydanında tartışmaya başladı. 
     Tartışma, tarafların da katılımıyla taşlı-sopalı kavgaya dönüştü. 
     Güvenlik güçlerinin müdahalesiyle kavga büyümeden önlenirken, Hamit K, Mehmet Faruk C, Abdullah C. ve Bekir C. gözaltına alındı. 
     Suruç Adliyesi'nde mahkemeye çıkartılan 4 kişi tutuksuz yargılanmak üzere serbest bırakıldı. 
     Adliye önünde bekleyen Canpolat ve Kölen aileleri arasında yeniden kavga çıktı. Kavgada ağır yaralanan Suruç Lisesi 3. sınıf öğrencisi Abdullah Canpolat 17 , kaldırıldığı Şanlıurfa Devlet Hastanesi'nde yaşamını yitirdi. 
     Güvenlik güçleri iki aileden kavgaya karıştıkları bildirilen 14 kişiyi gözaltına alırken, olayla ilgili soruşturmanın sürdürüldüğü belirtildi. 
     






</TEXT>
</DOC>
