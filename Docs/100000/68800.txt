<DOC>
<DOCNO> 68800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/21/yazar/cetiner.html </URL>
<DATE> 2002/02/21/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Saidi Nursi ve Tayyip Bey neden nüfus patlaması istiyor 
</HEADLINE>
<TEXT>

     Recep Tayyip Erdoğan'ın "Çoğalın, Allah ne verdiyse çoğalın" önerisi bana, Saidi Nursi Saidi Kürdi 'nin risalelerini, sözlerini hatırlattı. 
     1953 yılında Eskişehir'de evinde görüşmüştüm Saidi Kürdi ile. Güçlükle çıkabilmiştim yanına, o dönemin zor röportajlarından birini yapmıştım. 31 Mart 1905 olayından beri siyasetin içinde olan Saidi Nursi, Cumhuriyet döneminde Doğu'da isyan, ayaklanma nedeniyle ceza görmüş, mahkeme kararıyla Batı Anadolu'da oturmasına uygun görülmüştü. Geniş bir tabanı vardı Nursi'nin, güçlü bir de propaganda kadrosu. Kitapları, risaleleri elden ele dolaşıyordu pek rağbet görüyordu Anadolu'da. 
     Türkiye'de şeriat yönetimi gerçekleştirmek istiyordu ona bağlı birtakım gruplar. Eskişehir, Afyon yörelerinde oturduğu yıllar Saidi Nursi, sözlü, yazılı kadınlara şöyle telkinde bulunuyordu 
     - Hemşireler kocalarınıza zinhar yaklaşmayın 
     Öte yandan Doğu Anadolu'da müritlerine, en az 10 çocuk doğurmalarını, çoğalmalarını öneriyordu. Batı nüfusça eksik olsun, Doğu ise çoğalsın 
     
     - Bu milletin çoğalması lazım. Sakın haa, ekonomik refah artacak, refahtan herkes daha büyük pay alacak diye çocuk yapmayı durdurmayın Allah ne verdiyse yapın 
     Henüz birkaç ay önce, eski düşüncelerinin geliştiği için değiştiğini söyleyen, yeni bir politik kimliğe bürünmüş görünen Recep Tayyip çok sevdiği hamasi şiirlerden bile vazgeçmişti Halbuki bazı entellerimiz sefiyetle nasıl da inanmışlardı ona İstanbul'un eski belediye başkanı ancak birkaç gün dayanabildi monotonluğa, başbakan olabilmek için sivri konuşmak, olay çıkartmak gerektiğini öğrettiler ki, füzelerini tek tek fırlatmaya başladı. Önce içki yasağı Koskoca Osmanlı hükümdarı 4. Sultan Murad'ın başaramadığı içki yasağını referandumla getirebileceğini açıkladı. Pek çok padişahın söyleyip de gerçekleştiremediği içki yasağına gücünün yetip yetmeyeceğini Tayyip Bey bilmez mi Ama o böylece bir kısım fanatik yandaşlarına niyetini açıklamış oldu. Ya göl maya tutar yoğurt olursa 
     Daha bunun egzoz kokusu, dumanı kaybolmadan Tayyip Erdoğan ikinci füzesini fırlatmaz mı Vatandaşlar bol bol çocuk yapmalıymış, çoğalmamız gerekiyormuş Sakın haa Allah ne verdiyse yapmalıymış 
     Şimdi gelin de Saidi Nursi'yi anımsamayın Ne isabetli buluşma değil mi 
     
Korutürk Moskova'da masanın altına niçin girdi      Fatih Altaylı'nın yönettiği son açık oturumda 30 yıllık bir siyasi dedikodunun içyüzü tesadüf sonucu ortaya çıktı. 
     AB'nin Türkiye temsilcisi Karen Fogg'un internette yaptığı yazışmaların yasal mıdır, etik midir heyecanlı tartışmaları yapılırken oturuma katılanlardan emekli Deniz Binbaşı Erol Bilbilik belki de farkına varmadan bilinmeyen bir olayı aydınlatmış oldu. 
     Hatırlayacaksınız, 7. Cumhurbaşkanı Oramiral Fahri Korutürk Cumhurbaşkanı seçilmezden önce ona karşı olanlar, hırsız, bilgisiz diyememişler ama Moskova'da büyükelçi olduğu sırada bunalım geçirdiğini, rahatsız olduğunu ileri sürmüşlerdi. Güya Korutürk bir akşam büyükelçilikte korkudan ziyafet masasının altına girmişti. Aslında Korutürk vakar, iki dil bilen, politikaya iltifat etmeyen, Bizans oyunlarını sevmeyen bir Cumhurbaşkanı'ydı. Meğer Fahri Korutürk Moskova'da büyükelçi iken Binbaşı Erol Bilbilik de orada görevliymiş. 
     Hem Amerikalılar, hem Ruslar bizim büyükelçilik binasına öyle gizli dinleme cihazları yerleştirmişler ki, duvarlar yıkılınca elektronik aletler ortalara dökülmüş Erol Bilbilik açıklıyor. Bazı önemli konuları Sayın Oramiralimle beraber masanın altına girip orada kısa kısa konuşurduk diyor. 30 yıl sonra bile gerçeğin ortaya çıkması ise Allah'ın lütfu. 
     







Apo'nun idamı 


Gazeteci ödülü 


Sorunlar taşınıyor mu 


Saidi Nursi ve Tayyip Bey neden nüfus patlaması istiyor 


Midemizdeki hayvan mezarlığı 


Krizin yıldönümünün bilançosu 


Borsada futbol ligi’ 


Kara para aklama Paris Deklarasyonu 


Çubuklu forma, bir yorumcu ve bir soru... 


Ölüm cezası ve AB 


Jan Nahum, İtalyan Fiat için şanstır 


Kurban 


</TEXT>
</DOC>
