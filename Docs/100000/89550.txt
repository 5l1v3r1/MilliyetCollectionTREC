<DOC>
<DOCNO> 89550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/spor/spo02.html </URL>
<DATE> 2002/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega bayramı 
</HEADLINE>
<TEXT>

Arjantin’in Dünya Kupası’ndan elenmesi Fenerbahçe’de yüzleri güldürdü. Sarı- Lacivertliler artık yeni yıldızlarına kavuşmak için görkemli imza törenini bekliyor 
     YALÇIN TÜRK 

     Herkes İsveçli’ydi 
     TÜRKİYE’DE dün Fenerbahçeli taraftarların hepsi İsveç’i tutuyordu. İsveç’in Arjantin’i Dünya Kupası’nda safdışı bırakması, Fenerbahçe’de adeta bayram havası estirdi. Sarı - Lacivertli taraftarlar, Ortega’nın 20 Haziran’daki imza törenini bekliyor. Şov hazırlığı içinde olan Fenerbahçeli yöneticiler, yıldız futbolcuyu İstanbul’da stada konvoy veya helikopterle getirmeyi planlıyorlar. 
     
     Hedef Bode ve Geremi 
     FENERBAHÇE, Arjantinli Almeyda’nın fiyatının aşırı yüksek olması nedeniyle rotayı Alman Milli Takımı’nın yıldızı Bode ve Türkiye’den Real Madrid’e transfer olan Geremi’ye çevirdi. Özellikle Geremi’nin kiralık alınabilmesi ve 2 milyon dolarlık maliyeti bu futbolcuyu cazip hale getirirken, Alman hocanın istediği Bode’nin de menajeriyle temasa geçildi. 
     
Saracoğlu sınıfı geçti      HÜSEYİN YAVUZ 

     YENİ sezonda Şampiyonlar Ligi’nde mücadele edecek olan Fenerbahçe, UEFA’nın dün yaptığı denetlemeyi başarıyla atlattı. UEFA yetkilileri De Backer Thierry, Dawson Stephen ve Woolnek Graham, Şükrü Saracoğlu Stadı’nı tepeden tırnağa inceleyip, fotoğraflarını çekti. Stadı çok beğenen Belçikalı yetkililer, "Hiç bir eksik yok. Yeni sezonda Avrupa Kupası maçları burada oynanabilir" raporu verdiler. 
     
Simao’ya formül      YABANCI kontenjanını boşaltmak için Simao’yu gönderme kararı alan Fenerbahçe, Brezilyalı futbolcuyu kiralık olarak elden çıkarma kararı aldı. Tecrübeli futbolcu için ilk teklifin Elazığspor’dan geldiği öğrenildi. Eğer Lorant, gönderilmesi yolunda rapor verirse, Simao, Bordo - Beyazlı takıma kiralanacak. Öte yandan Brezilyalı futbolcunun bu konuda nasıl bir karar vereceği de merak ediliyor. 
     
Brescia’ya ret cevabı      İTALYA’NIN Brescia Takımı’ndan kaleci Rüştü için teklif alan Fenerbahçe Yönetimi, Lorant’ın da isteği doğrultusunda Çizme ekibine olumsuz yanıt verdi. Alman teknik adamın, yönetime "Yeni sezonda Rüştü takımın en önemli taşlarından olacak. O’nun gibi süper bir kaleciyi hiçbir yere veremeyiz" dediği öğrenildi. 
     
Bilal Kutlualp umutlu      FENERBAHÇE Yönetim Kurulu Üyesi Hakan Bilal Kutlualp, Almeyda’nın transferini bitireceklerini iddia etti. Kutlualp, "Herkes bu transferde pürüz olduğunu iddia ediyor. Ama bu doğru değil. Eğer Almeyda bizim şartlarımızı kabul ederse, Fenerbahçe formasını giyecek. Kabul etmezse, farklı bir karar veririz" dedi. 
     



 SPOR 



































</TEXT>
</DOC>
