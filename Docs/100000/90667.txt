<DOC>
<DOCNO> 90667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/19/yasam/yas02.html </URL>
<DATE> 2002/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine yakmış yar ormanın’ ucunu 
</HEADLINE>
<TEXT>

Colorado’da çıkan korkunç orman yangınını, ayrı yaşadığı kocasından gelen mektubu yakıp ormana atan orman görevlisi’ bir kadının çıkardığı anlaşıldı 
     DIŞ HABERLER SERVİSİ 

     ABD’nin Colorado eyaletinde binlerce dönüm ormanı küle çeviren, binlerce kişinin de evini terk etmesine yol açan orman yangınını, ayrı yaşadığı kocasından gelen mektubu yakan bir orman görevlisinin çıkardığı ortaya çıktı. 
     Terry Barton adlı kadın görevli, önceki gün çıkarıldığı mahkemede, Pike Parkı’nda kaçak ateş yakan olup olmadığını kontrol etmek için devriye gezerken, ayrı yaşadığı eşinden gelen mektubu yakma gafletinde’ bulunduğunu itiraf etti. 
     
     Suçlu bulunursa 20 yıl hapis var 
     Mahkemede 18 yıllık ormancı bayan Barton, "K ğıdı söndürmüştüm, ama tamamen sönmemiş olacak ki, birden alevler parlayınca bir şey yapamadım" dedi. 
     Bayan Barton’un yaktığı koca mektubu’, 40 bin hektardan fazla orman ve 22 evi kül ederken, yaklaşık 6 bin kişinin de evlerini terk etmesine yol açtı. 
     Davanın başında çelişkili ifadeler veren, ancak daha sonra suçunu itiraf eden Barton, milli ormanda yangın çıkarmak’, kamu malına zarar vermek’ ve soruşturma görevlilerine yanıltıcı ifade vermek’ten suçlu bulunması durumunda, 20 yıl hapis cezası ve yarım milyon dolarlık para cezasına çarptırılabilecek. 
     



 YAŞAM 

















</TEXT>
</DOC>
