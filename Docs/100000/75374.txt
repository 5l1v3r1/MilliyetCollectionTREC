<DOC>
<DOCNO> 75374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/son/sontur23.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayetin arkasından "seri katil" çıktı... 
</HEADLINE>
<TEXT>

     Hatay'ın İskenderun İlçesi'nde, 3 gün önce bir kadını bıçaklayarak öldüren ve kolundaki bilezikleri aldıktan sonra, kaçtığı İstanbul'da yakalanan katil zanlısının, daha önce de 3 kadını öldürdüğü anlaşıldı. 
     Emniyet Müdürlüğü'nden alınan bilgiye göre, 26 Mart'ta Esentepe Mahallesi'nde, Dahiye Şener'i 40 38 yerinden bıçaklayarak öldüren, kolundaki bilezikleri aldıktan sonra kaçtığı İstanbul'da güvenlik güçlerince yakalanan ve İskenderun'a getirilen Yusuf Cihat Bilgi'nin 23 sorgusu sürüyor. Yusuf Cihat Bilgi'nin, İskenderun'da geçen yıl 6 Haziran'da Nahide Özkaya'yı, 2 Ağustos'ta Nimet Akkoyunlu'yu ve 14 Aralık'ta da Binnaz Bilgin'i aynı şekilde evlerinin veya apartman girişinde bıçaklayarak öldürdüğünü itiraf ettiği bildirildi. 
     Yetkililer, Mersin ve Gaziantep'te de benzer şekilde cinayetler işlendiği bilgisini dikkate alarak, soruşturmanın bu yönde de sürdürüldüğünü belirttiler. Bu arada, sanığın ifadesinde, ''askerden geldikten sonra tüm aramalarına rağmen iş bulamadığını, bu nedenle önce hırsızlığa, ardından da yalnız bulduğu kadınları öldürüp kollarındaki bileziklerini almaya başladığını'' söylediği öğrenildi. 
     Evli ve bir çocuk babası olduğu bildirilen zanlının sorgusunun devam ettiği, ifadesinin tamamlanmasının ardından adliyeye sevk edileceği belirtildi. 
     






</TEXT>
</DOC>
