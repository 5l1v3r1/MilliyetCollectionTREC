<DOC>
<DOCNO> 87673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sondun27.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan-Türkiye sınırında 20'si Çinli 25 kaçak yakalandı 
</HEADLINE>
<TEXT>

     Bulgaristan-Türkiye sınırında, Bulgaristan'a yasadışı yollardan girdikleri belirlenen 25 kişi yakalandı. 
     Bulgaristan İçişleri Bakanlığı'ndan edinilen bilgiye göre, Bulgaristan-Türkiye sınırına yakın Mihaliç köyü bölgesinden sınırı kaçak olarak geçtikleri belirlenen 20'si Çinli 5'i Kuzey Iraklı 25 kişi, sınır muhfaza ekipleri tarafından uyarı ateşi açılarak yakalandı. 
     Kaçakların kişi başına 500 dolar karşılığında Türkiye'den Bulgaristan'a getirildikleri öne sürüldü. 
     Bu arada kaçaklara rehberlik ettikleri belirlenen Bulgaristan vatandaşı 3 kişinin de gözaltına alındığı açıklandı. 
     Olayla ilgili soruşturmanın çok yönlü olarak sürdürüldüğünü belirten yetkililer, havanların ısınmasıyla birlikte sınırdan kaçak geçişlerde önemli ölçüde artış olduğunu söylediler. 
     Başkent Sofya'da, önceki gün yine Türkiye'den Bulgaristan'a yasadışı yollardan girdikleri tespit edilen, çoğu Kuzey Iraklı 89 kişi yakalanmıştı. 
     





</TEXT>
</DOC>
