<DOC>
<DOCNO> 55076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/son/sonspo12.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Hasan Şaş, devreyi kapattı 
</HEADLINE>
<TEXT>

     Galatasaray'da dünkü karşılaşma sonrasında yaşanan olayda atardamarını kesen Hasan Şaş'ın devreyi kapattığı açıklandı. 
     Kulüp doktoru Serhan Kurtulmuş, bu futbolcunun ameliyat sonrasında kolunun alçıya alındığını ifade ederek, "Hasan 3-4 hafta sahalardan uzak kalacak. Yani devreyi kapattı. Kendisine eli alçılı olmasına rağmen fizik kondisyon idmanı yaptırmaya çalışacağız. Hasan, bu akşam ya da yarın taburcu olacak" dedi. 
     Sakatlıkları bulunan Sergen ve Ümit Karan'ın, FC Barcelona ile hafta içinde oynanacak Şampiyonlar Ligi maçında oynama ihtimallerinin bulunduğunu ifade eden Dr. Kurtulmuş, şöyle konuştu 
     "Sergen'in İstanbulspor maçından önce MR'ını çektirdik. Sağ dizinde ezilme tespit etmiştik. Bu oyuncumuz dünkü maçta dizinde ağrı hissetti. Tedavisini sürdüreceğiz. FC Barcelona maçına kadar iyileştirmeye çalışacağız, oynama ihtimali var." Ümit'in durumunun Sergen'e oranla daha iyi olduğunu kaydeden Dr. Serhan Kurtulmuş, bu futbolcunun yarın çalışmalara başlayacağını ve FC Barcelona maçında oynayabileceğini sözlerine ekledi. 
     






</TEXT>
</DOC>
