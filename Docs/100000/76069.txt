<DOC>
<DOCNO> 76069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/ekonomi/eko05.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Parazit ayarı yapıyoruz 
</HEADLINE>
<TEXT>

     Bankalara sermaye desteğinde zorlayıcı hüküm mümkün değil. Orta yolu bulmak gerekecek’ diyen Bankacılık Düzenleme ve Denetleme Kurumu Başkan Yardımcısı Teoman Kerman, "Ancak sistemin bir parçası olmamakta direnenler olursa, onları da çıkarmamız gerekiyor. Şimdi istasyonu bulduk, ufak - tefek parazit giderici ayarlar yapıyoruz" dedi. 
     
     Katkı olmazsa zarar katlanacak’ 
     Kur riskinden dolayı özkaynakları hırpalanan bazı bankaların bir yıl veya altı ay sonra özkaynaklarını yitirmiş olarak ortaya çıkabileceklerini belirten Kerman, yine bir finansal kriz olmaması için, yapılandırmanın şart olduğunu söyledi. Kerman, "Üç milyar dolar vermek yerine, 300 milyon dolar vermek daha doğru. Katkı sağlanmadığı takdirde zararın büyüyecek" dedi. İlk denetim raporlarının pazartesi günü kendilerine ulaşacağını, belirten Kerman, "Bu süreci haziran sonunda bitirmeyi planlıyoruz, en fazla bir hafta 10 gün sapma olabilir" diye konuştu. 
     
Tekme vurulmamalı’      Bir bankadan kredi alamayacak kişilere banka kurma izni verildiğini belirten TÜRMOB Başkanı Mustafa Özyürek, bunun sonucu olarak, 19 bankanın fona alındığını, Hazine’ye 23.5 milyar dolar yük getirildiğini söyledi. Özyürek, reel sektörü yaşatma görevinin bankalara ait olduğunu, 40 yıldır bir firmayla çalışan bir bankanın faiz komisyonu aldıktan sonra güçte kaldı diye tekme vurulmaması’ gerektiğini kaydetti. 
     Etik kural uyarınca bir denetçinin denetlediğini bir başkasının denetleyemeyeceğini anlatan Özyürek, "Arkadaşlar üçlü denetimin baskısını üzerlerinde hissediyor’’ dedi. 
     



 EKONOMİ 





















</TEXT>
</DOC>
