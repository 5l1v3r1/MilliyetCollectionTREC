<DOC>
<DOCNO> 81132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/ekonomi/eko06a.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Mayıs’ta patron zirvesi 
</HEADLINE>
<TEXT>

     Türkiye’nin önde gelen işadamları, İş Çevreleri Grubu’ adını verdikleri oluşum çerçevesinde yeniden bir araya geliyor. 
     Dünyanın birçok ülkesinde İşçi Bayramı kabul edilen, Türkiye’de ise resmi bir bayram olmamasına rağmen sendikaların kutladığı 1 Mayıs’ta yapılacak toplantının ev sahipliğini bu kez TÜSİAD Başkanı Tuncay Özilhan yapacak. 
     
     Gündem ekonomi 
     Aralarında Koç Holding Yönetim Kurulu Başkanı Rahmi Koç, Sabancı Holding Yönetim Kurulu Başkanı Sakıp Sabancı, Doğan Şirketler Grubu Başkanı Aydın Doğan, Eczacıbaşı Holding Yönetim Kurulu Başkanı Bülent Eczacıbaşı, Çukurova Holding Yönetim Kurulu Başkanı Mehmet Emin Karamehmet, Doğan Medya Grubu Başkanı Mehmet Ali Yalçındağ, Koç Holding Yönetim Kurulu Üyesi Mustafa Koç gibi isimlerin yanı sıra, TİSK Başkanı Refik Baydur, İSO Başkanı Tanıl Küçük ve TOBB Başkanı Rifat Hisarcıklıoğlu’nun da bulunduğu İş Çevreleri Grubu’nun gündeminde İstanbul Yaklaşımı gibi son ekonomik ve siyasi gelişmeler yer alacak. 
     Avrupa Birliği’ne üyeliğin de görüşüleceği toplantıda, müzakerelere başlama konusundaki engeller de gündeme gelecek. 
     Türk işveren dünyasının en ağır toplarından oluşan bu grubun, toplantının ardından bir de açıklama yapması bekleniyor. 
     



 EKONOMİ 















</TEXT>
</DOC>
