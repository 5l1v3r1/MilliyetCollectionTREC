<DOC>
<DOCNO> 94604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/09/yazar/akyol.html </URL>
<DATE> 2002/07/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kargaşa 
</HEADLINE>
<TEXT>

     ECEVİT ve Hüsamettin Özkan görüşmesi yeni başlamıştı, ANAP’lı Çalışma Bakanı Yaşar Okuyan’a sordum Ne olur Cevabı 
     -Eşyalarını topladığı söyleniyor. Hüsamettin Bey istifa ederse, hükümet biter... Başbakanlık’ta Özkan’dan başkası yok zaten İşleri o yürütüyordu... 
     Hem de, Başbakan’ın sağlık sorunları sebebiyle Başbakanlığa muntazaman gelemediği bir sırada Özkan’a karşı kampanya açılmasını anlamak mümkün mü 
     Sağlık sorunlarının ekonomide ciddi kaygılara yol açması karşısında, Bülent Ecevit’e yakışan, DSP’de "hainler" aramak değil, kamuoyunun da tasvip edeceği bir "geçiş dönemi"ni düzenleyip işlerliğe koymaktı. 
     Ecevit başbakanlığı korurken, olağanüstü bir kongre ile, DSP’ye "Başbakanlık yapabilme" kalitesine sahip bir isim genel başkan seçilir ve koalisyon onunla yola devam edebilirdi. 
     Öyle bir uygulama Bülent Ecevit’in saygınlığını olağanüstü derecede artırır, tarihin de büyük takdirini kazanırdı. 
     Ama Ecevitler aksini yaptılar. Partilerini de, hükümeti de çok zor bir duruma soktular. 
     
     HÜSAMETTİN Özkan’ın tasfiye edilmesi çok ilginçtir. 
     Ecevit saygın kişiliğiyle, tecrübesiyle hükümet kurumunu ve genel siyaseti temsil edip yönlendirirken, Özkan Başbakanlığın bütün işleyişini yürütüyordu. 
     Koalisyon için son derecede önemli olan "uzlaşma ve uzlaştırma" yeteneğiyle, üç parti arasındaki birçok sorunu o çözmüştü. Bunu hem Bahçeli’den, hem Yılmaz’dan duymuşumdur. 
     Yasalar için destekleri gerektiğinde AK Parti ve SP ile görüşüp bunu sağlayan da Özkan’dı. Çünkü Özkan’ın AK Parti ve SP ile de diyaloğu vardır. 
     Ama "Genel Merkezciler" Özkan’ı yıpratmak için, "laiklik karşıtları onu destekliyor" diyebildiler 
     Halbuki ANAP ve MHP’den de Özkan lehine açıklamalar yapılmıştı. 
     Demokratik ve medeni bir hükümette "diyalog, uzlaşma, uzlaştırma, sorun çözme, koordinasyon sağlama" gibi nitelikler gerekli ise, bu işlevler Özkan’ın yaptığından başka türlü nasıl yapılabilirdi 
     
     DSP’de birlik ve beraberlik’ isteniyorsa, bu "9’lar"ı ve Hüsamettin Özkan’la arkadaşlarını dışlayarak mümkün olur mu 
     Genel Merkezcilerin açıklamalarında DSP’nin içine dönük olarak kullanılan "endişe, kuşku, kaygı ve soru işaretleri..." gibi kavramlar bir psikolojiyi ifade ediyor Soğukkanlı düşünmeyi engelleyecek çapta derinleşmiş bir psikoloji 
     Bu psikolojiyle bakınca, Ecevitler kendilerine karşı "iç ve dış odakların, hatta laiklik karşıtı ve bölücü çevrelerin" bir olup kampanya açtıkları duygusuna kapılmışlardır. 
     Bir kampanya yok 4 Mayıs’ta Ecevit’in hastaneye kaldırılmasından beri devam eden sağlık sorunları’nın ekonomiyi ve ülke yönetimini olumsuz etkilemesinden duyulan kaygılar var. 
     Ve ekonomiyle ilgili, AB’yle ilgili, Kıbrıs’la ilgili, siyasi istikrarla ilgili kaygılar derinleşirken, Özkan hükümetten dışlandı, başarılı Kültür Bakanı İstemihan Talay dahil, kabine ve partiden istifalar oldu. 
     Hükümet ne olacak Seçim isteyen MHP, Özkan yerine kimi kabul eder 
     Ecevitler eserlerini ve ülkeyi çok zora soktular. "Siyasi belirsizlik" daha da derinleşti 
     
     







Kargaşa 


Bizde ne olur 


Zorlamanın sonu 


En çabuk seçim, en doğru tercihtir ama... 


Düğmeye basıldı 


Yurtdışında Türk olmak 


Erkenseçim AB’ye engel mi 


Bahçeli, Baykal’ın izinde... 


Seçimden ne çıkar 


Sınıflar arası tek düzenli yardım Giyecek 


Her şeye rağmen üretimde artış var’ 


Petersburg’da beyaz geceler 


</TEXT>
</DOC>
