<DOC>
<DOCNO> 63493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/guncel/gun04.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Nereden sevdim o Nazan’ı 
</HEADLINE>
<TEXT>

17 yaşındaydı şık olduğunda.. Uğruna hırsızlık, gasp yaptığı sevgilisi onu tecavüzle suçladı. Ve çıkarıldığı mahkemede 60 yıllık hapis cezasıyla dünyası karardı 
     NEŞET KARADAĞ Adana DHA 

     Nereden sevdim o zalim kadını, bana zehir etti hayatı...’ şarkısının sözleri, Adana’da gerçek oldu. Liseli sevgilisi Nazan Yurtsever 19 için bir yıl önce cep telefonu ve kolye gasp eden, daha sonra sevgilisinin "Gasp sırasında tecavüz etti" şikayeti üzerine yakalanan lise öğrencisi Mehmet Ali Çevik 19 , 60 yıl hapis cezasına çarptırıldı. Liseli genç, duruşma salonunda boynunu jiletleyip sinir krizleri geçirdi. 
     
     Lüks tutkusu sorun oldu 
     Çobanoğlu Ticaret Meslek Lisesi’nde aynı sınıfta okuyan Çevik’le Yurtsever birbirine şık oldu. Ailelerinden habersiz bir diskotekte nişan yapan şıklar, devamsızlık yapınca sınıfta kaldı. Aynı sınıfı tekrar okuyan Nazan’ın, iddiaya göre aşırı lüks ihtiyaçları nedeniyle araları bozulmaya başladı. Babası Emniyet Müdürlüğü’nde bekçilik yapan Mehmet Ali Çevik, sevgilisinin cep telefonu, saat, kolye gibi isteklerini karşılamak için gasp yapmaya başladı. 
     Sevgilisinin "Bana tecavüz etti" şik yeti üzerine yakalanan Çevik’in Aykut Yılmaz, Deniz Güler ve Kenan Doğan’ın cep telefonlarıyla 1 milyon 600 bin lirasını, Barış Eroğlu’nun cep telefonuyla altın kolyesini gasp ettiği ortaya çıktı. 
     Adana 3. Ağır Ceza Mahkemesi’ndeki dünkü duruşmada "Babamın cebinden ve kredi kartından para aldım, yetmeyeceğini söyledi. Barlara gitmek, lüks eşya, takı istiyordu" dedi. Çevik, karar açıklanacağı sırada eline gizlediği jiletle boynunu kestikten sonra olduğu yere yığılıp sinir krizi geçirdi. 
     
     Jandarmalar dışarı çıkardı 
     Boynu kanlar içinde kalan Çevik, jandarmalarca kargatulumba nezarethaneye götürüldü. Sakinleştikten sonra duruşma salonuna alınan Çevik’e verilen ceza yüzüne okundu. Mahkeme heyeti, 3 kişiyi gasp ettiği olaydan 3 kez 15’er, lisedeki gasptan ise 15 olmak üzere toplam 60 yıl hapis cezası verdi. 36 yıldan fazla ceza verilemediği için bu ceza 36 yıla indirildi. Çevik, 2 ay önce de Nazan’ı gasp etmeye eksik teşebbüsten 1 yıl 11 ay 10 gün hapis cezası almıştı. 
     



 GÜNCEL 



















</TEXT>
</DOC>
