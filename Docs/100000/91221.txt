<DOC>
<DOCNO> 91221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/21/son/soneko12.html </URL>
<DATE> 2002/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yık sonu enflasyon beklentisi yüzde 35.3'e yükseldi 
</HEADLINE>
<TEXT>

     Merkez Bankası Beklenti Anketi'ne göre, yılsonu uygun ortalama enflasyon beklentisi, Tüketici Fiyat Endeksi TÜFE bazında 0.9 puan artarak yüzde 35.3'e yükseldi. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin sonuçları açıklandı Buna göre, Haziran ayının ilk yarısında yapılan ankette yüzde 22.9- aralığında seyreden yılsonu TÜFE öngörüsü, aynı ayın ikinci 
     yarısında yapılan ankette yüzde 27-55 aralığında gerçekleşti. 
     Daha önce yüzde 34.4 olan yılsonu uygun ortalama enflasyon beklentisi ise yüzde 35.3'e çıktı. 
     Haziran ayı ikinci anketinde TÜFE'ye göre enflasyon beklentisi yüzde - 0.3-2.6 aralığında seyrederken, uygun ortalama yüzde 1.2 oldu. 
     Haziran ayının ilk anket sonuçlarına göre, enflasyon beklentisi yüzde - 0.3- 2.2 aralığında seyredeceği, uygun ortalamanın ise yüzde 1 olacağı öngörülmüştü. 
     
     TÜFE BEKLENTİSİ 
     Haziran ayının ikinci anket sonuçlarına göre, 2 ay sonrası için öngörülen TÜFE beklenti aralığı ile uygun ortalamada artış görüldü. 
     Buna göre, Haziran ayının ilk anket sonuçlarında, yüzde 0.2-3 aralığında seyreden iki ay sonrasının TÜFE beklentisi, aynı ayın ikinci anket sonuçlarında yüzde 0.4-3.1 aralığında belirlenirken, uygun ortalamada yüzde 1.5'dan yüzde 1.7'ye yükseldi. 
     Gelecek 12 aylık dönemin TÜFE beklentisi yüzde 20-48 aralığında gerçekleşirken, uygun ortalama yüzde 31.9'a çıktı. 
     Bu oranlar, Haziran ayının ilk anket sonuçlarına göre sırasıyla yüzde 17.5-45 aralığı ile yüzde 30.9 olarak öngörülmüştü. 
     
     HAZİNE İHALESİ 
     Anket sonuçlarına göre, Haziran ayının ikinci anketinde birincisine oranla, cari ayın bileşik faiz orantısı beklentisinde artış yaşandı. 
     Buna göre Haziran ayının ilk anket sonuçlarına göre yüzde 48-66 aralığında seyretmesi öngörülen cari ayın bileşik faiz beklentisi ikinci ankette yüzde 54-73.5'a çıkarken, uygun ortalamada yüzde 55.7'den yüzde 63.2'ye çıktı. 
     Yıl sonu bileşik faiz beklentisi, Haziran ayı ikinci anket sonuçlarına göre yüzde 40-65 aralığında, uygun ortalamada yüzde 49 aralığında gerçekleşti. 
     Bileşik faiz beklentisi, Haziran ayının ilk anket sonuçlarında, yüzde 29-70 aralığında ve uygun ortalamanın da yüzde 45.8 olması öngörülmüştü. 
     Yılsonu basit faiz orantısı beklentisi, Haziran ayının ilk anketine göre artış yaşandı. Buna göre yüzde 27- aralığında seyreden yıl sonu basit faiz oranı beklentisi yüzde 34-54 oldu. Aynı dönemde uygun ortalama yüzde 39.6'dan yüzde 40'a çıktı. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde, cari ay sonu dolar kuru beklentisinde de, Haziran ayının ikinci yarısında ilk yarısı anket sonuçlarına göre artış yaşandı. 
     Buna göre Haziran ayının ilk anket sonuçlarında 1,400.000- 1,780.000 aralığında seyreden bankalararası döviz kuru beklentisinin 
     1,450.000-1,850.000 aralığında gerçekleşeceği öngörüldü. Aynı dönemde 
     1,465.000 lira olan uygun ortalama 1,5.1 liraya çıktı. 
     Ankete katılanlar, yıl sonu dolar kurunun 1,500.000-2,500.000 aralığında seyredeceği ve uygun ortalamanın da 1,799.8 lira olacağı beklentisini dile getirdiler. 
     Haziran ayının ilk anket sonuçlarına göre, yıl sonu dolar kuru beklentisi 1,5.000-2,300.00 lira aralığında, uygun ortalamanın da 1,750.000 lira olacağı tahmin edilmişti. 
     
     BÜYÜME BEKLENTİSİ 
     Ankete katılanlar ayrıca, yılsonu GSMH'sinin yüzde 0.9 ile yüzde 5 aralığında, uygun ortalamanın da yüzde 2.3 olacağını öngördüler. 
     Bu oranlar, Haziran ayının ilk anketinde sırasıyla yüzde 0.2 ile yüzde 5 ve yüzde 2.3 olarak belirlenmişti. 
     Katılımcılar, Haziran ayının ilk anketinde olduğu gibi, yılsonu cari işlemler dengesinin - eksi 3 milyar ile 7 milyar dolar arasında seyredeceğini öngörürken, verilerin dağılımının çok düzensiz olması nedeniyle uygun ortalama hesaplanamadı. 
     Beklenti anketi, tüketici enflasyonu, faiz oranları, döviz kuru, cari işlemler dengesi ve GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     





</TEXT>
</DOC>
