<DOC>
<DOCNO> 99436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/son/sonspo26.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Coulibally, Diyarbakır yolunda... 
</HEADLINE>
<TEXT>

     Diyarbakırspor, Coulibally'in transferini bitirmek için uğraşıyor. 
     Kulüp Basın Sözcüsü Şahismail Bedirhanoğlu, Türkiye'de çeşitli kulüplerde oynamış Coulibally'in transfer edilmesi için girişimlerinin sürdüğünü belirterek, ''Coulibally bize talebini iletti. Biz de ona bir fiyat verdik. Aramızda büyük bir fark yok. Bonservisi elinde olan bir oyuncu. Bir kaç gün içerisinde bu futbolcu ile anlaşacağımızı tahmin ediyoruz'' dedi. 
     Bedirhanoğlu, geçen yıl takımda oynayan Da Silva ile Moura'nın da takıma dönmek için kendilerine başvurduğunu ifade ederek, şöyle konuştu 
     ''Teknik direktör Hüseyin Kalpar'ın bilgisi dahilinde bu 2 futbolcu önceki gün Kızılcahamam'daki kampa katıldı. Bu futbolcuların maliyeti zaten çok düşük. Bu konuda sorun yaşanmadı. 
     Takım kamp çalışmalarını bugün tamamlayıp Ankara'ya geçti. İçkale Oteli'ne yerleşen kafile, Ankara TSYD Turnuvası'nın ardından Diyarbakır'a dönecek.'' 
     





</TEXT>
</DOC>
