<DOC>
<DOCNO> 91963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/son/sondun19.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de kokain kullanımı 3 yılda yüzde 300 arttı 
</HEADLINE>
<TEXT>

     İngiltere'de saf kokain ticareti ve kullanımının hızla artış gösterdiği, bunun önlenememesi halinde kokain kullanımının bir salgına dönüşebileceği uyarısı yapıldı. 
     Konuyla ilgili Birmingham'da toplanan konferansta bir açıklama yapan İçişleri Bakan Yardımcısı Bob Ainsworth, saf kokainin İngiltere'de eroinden daha büyük bir tehlike haline gelme eğilimi gösterdiğini belirtti ve ''Üstelik bu uyuşturucu türüyle mücadele etmek de daha zor'' dedi. 
     İçişleri Bakanlığı ve polisin elindeki veriler de konferansta geniş biçimde ele alındı ve muhtemel önlemler tartışıldı. 
     Konferansta, saf kokain kullanımı ve satışlarında son 3 yılda yüzde 300 artış görüldüğü açıklandı. 
     Katılımcılar ayrıca, uyuşturucu kullanımının her türlü suça ivme katan bir unsur olduğunu belirtirken, uyuşturucuyla mücadelenin her türlü suçla mücadeleye temel oluşturduğunu hatırlattılar. 
     Kokain bağımlılığının mücadele edilmesi zor bir bağımlılık türü olduğunu da belirten uzmanlar, bu uyuşturucuyu dağıtan çetelerin yok edilmesi gerektiğini vurguladılar. 
     





</TEXT>
</DOC>
