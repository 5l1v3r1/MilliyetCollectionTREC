<DOC>
<DOCNO> 76794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/son/sondun11.html </URL>
<DATE> 2002/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uday'ın gazetesinden petrol silahını kullanma çağrısı 
</HEADLINE>
<TEXT>

     Irak Devlet Başkanı Saddam Hüseyin'in büyük oğlu Uday'ın yönettiği Babil Gazetesi, Kahire'de bugün biraraya gelmesi beklenen Arap dışişleri bakanlarının, Irak'ın ''petrolün savaşta silah gibi kullanılması'' önerisini desteklemeleri gerektiğini savundu. 
     Gazete, ''Amerikan yönetiminin İsrail aracılığıyla Arapların üzerine uyguladığı saldırganlığın, Arap rejimlerini çıkmaza soktuğunu'' öne sürdü. 
     Filistin'de yaşananların 1991'de Irak'ta yaşananları hatırlattığını yazan gazetede, ''her iki saldırıda da soylarından olanların uğradıkları savaş karşısında Arap yetkililerinin sessiz kaldıkları'' ifade edildi. Babil gazetesi, ''bunlar, öldürme ve yıkımları herhangi bir kızgın spor oyununu seyreder gibi seyrediyorlar'' ifadesine yer verdi. 
     Arapların, yöneticilerinden izin almadan meydanlara çıktıklarını yazan gazete, ''Arap yöneticilerinin meydanlardaki öfkeye egemen olmaya güçlerinin yetmediğini'' ileri sürdü. 
     Avrupa'nın Filistin halkına yönelik sempati duyduğunu, bazı Avrupa devletlerinin İsrail ile ilişkiyi kestiğini ve Filistin halkına yardım sunduğunu belirten gazete, ''resmi Arap tepkisinin geciktiğini ve Arap dışişleri bakanlarının toplanamadığı'' ifade edildi. 
     Gazete, Arap dışişleri bakanlarının toplanmasının ümit edildiğini ve Irak'ın ''savaşta silah petrolünü kullanma'' önerisinin desteklemelerinin beklendiğini yazdı. 
     






</TEXT>
</DOC>
