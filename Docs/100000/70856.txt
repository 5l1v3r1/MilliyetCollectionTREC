<DOC>
<DOCNO> 70856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/05/yasam/yas04.html </URL>
<DATE> 2002/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Umut dersten bıktı Aborijin olmaya taktı 
</HEADLINE>
<TEXT>

40 milyon lira, bir pusula ve pasaportla çıktığı Avustralya yolunda yakalanan Umut, derdini açıkladı "Aborijinler çok özgür, üstelik dersleri de yok" 
     ALi KÖSE Antalya DHA 

     Marlo Morgan’ın Bir Çift Yürek’ adlı kitabından etkilenerek Avustralya’daki yerliler "Aborijinleröle birlikte yaşamak için evden kaçan 16 yaşındaki Umut Semerci, 8 günlük maceranın ardından yuvaya döndü. 
     Her şey, Anadolu lisesi öğrencisi Umut’un, h l kabileler halinde yaşayan Aborijinler’e katılmak için Kurban Bayramı’nın 3’üncü günü Balıkesir Gönen’deki evinden kaçışıyla başladı. 
     
     Gazetedeki fotoğraf... 
     Birlikte kaçtığı Deniz Dağıstan’la önce İzmir’e gelen Umut, peşlerine düşen Türkçe öğretmeni babası Hüseyin Semerci’ye yakalandı, ancak dönüş yolunda babasının tuvalete girmesini fırsat bilip yeniden kayıplara karıştı. Umut, 40 milyon lira para, pasaport, pusula, harita ve bir sırt çantası giyeceği ile 8 gün boyunca Kuşadası, Fethiye, Muğla ve Denizli’yi otostopla dolaştı. 3 gün önce de Antalya’ya gitti. O, Avustralya’ya gitme yolları ararken Kaleiçi’ndeki bir büfe sahibi, Umut’u gazetelerdeki fotoğraflarından tanıyıp fark etti. Haberi alan polis genci yakalayıp Hüseyin-Fatma Semerci çiftine haber verildi. 
     
     Bir gün mutlaka yapacağım’ 
     "Evden kaçtığım için pişman değilim" diyen Umut şunları söyledi "Kendi halimde kuralsız ve rahat bir hayat istiyorum. Aborijinler gibi yaşamayı arzuluyorum. Bu kez başaramadım, ama bir gün mutlaka yapacağım. Türkiye’yi ve dünyayı gezmeyi çok istiyorum. Dersler bana çok sıkıcı ve saçma geliyor. Doğayla baş başa ve yalnız olmaktan keyif alıyorum. Evden ayrı kaldığım sürede sadece ekmek yedim, yine de tatlı geliyordu. Ailemi aramayı hiç düşünmedim. Fazla param yoktu ve bunu da telefon için harcamak istemedim. Belki Avustralya’ya kadar gidemeyecektim, ama en azından özgür olacaktım. Bir gün mutlaka Avustralya’ya gidip onları yerinde göreceğim." 
     
     Evde bayram havası 
     Oğluna kavuşmanın büyük mutluluk olduğunu belirten baba Hüseyin Semerci ise şöyle konuştu "Oğluma güveniyordum, fakat kötü insanlarla karşılaşmasından korktum. Hep rahat bir hayatı vardı, ama o hep daha fazlasını istedi. O fazla özgür olmak isteyen biri. Eşim ve ben çok mutluyuz." 
     Umut Semerci, babası Hüseyin Semerci’yle birlikte Balıkesir’e gitti. Birkaç gün dinlenmek istediğini belirten Umut, daha sonra okuluna devam edecek. 
     



 YAŞAM 




















</TEXT>
</DOC>
