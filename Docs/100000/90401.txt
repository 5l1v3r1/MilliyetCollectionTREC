<DOC>
<DOCNO> 90401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/17/son/sontur26.html </URL>
<DATE> 2002/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme kararıyla evden uzaklaştırıldı... O da eşini vurdu.. 
</HEADLINE>
<TEXT>

     Muğla'nın Yatağan İlçesi'nde, mahkeme kararıyla 3 ay evinden uzaklaştırılan kamyon şoförü, eşini tüfekle yaraladığı iddiasıyla tutuklandı. 
     Alınan bilgiye göre, Yenimahalle'de sokakta yaralı bulunan orman işçisi Nuran Uysal 42 , polislere, kendisini eşi Yavuz Uysal'ın av tüfeğiyle vurduğunu bildirdi. 
     Nuran Uysal, hastanede tedavi altına alınırken, Yavuz Uysal kısa sürede yakalandı. 
     Sanık koca, ifadesinde, Sulh Hukuk Mahkemesi kararıyla 3 ay evden uzaklaştırıldığını, bu nedenle kamyonunda yattığını, olay günü eşini bir başkasının evinden çıkarken görünce tüfekle yaraladığını söyledi. 
     Emniyetteki işlemlerinin ardından adliyeye sevk edilen sanık, tutuklanarak cezaevine gönderildi. 
     





</TEXT>
</DOC>
