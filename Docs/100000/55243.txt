<DOC>
<DOCNO> 55243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/ekonomi/eko04.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF yeni programı hazırlamaya geldi 
</HEADLINE>
<TEXT>

Kahkonen başkanlığındaki IMF heyeti, Ankara’daki temaslarına bugün başlıyor 
     Türkiye Masası şefi Juha Kahkonen başkanlığındaki IMF heyeti, bugün Ankara’ya gelerek yeni program çerçevesindeki çalışmalarına başlayacak. Heyet, öncelikle Hazine Müsteşarlığı’nda, Devlet Bakanı Kemal Derviş başkanlığındaki ekonomi heyetiyle toplanacak. 
     Bu kez "en geniş katılımla" Türkiye’ye gelecek olan IMF heyeti, gruplara ayrılarak, Hazine, ÖİB, DPT, Maliye Bakanlığı, BDDK ve Merkez Bankası’nda çalışacak. 
     Görüşmelerin odağını, yaklaşık 10 milyar dolarla desteklenecek olan yeni ekonomi programı çerçevesindeki yapısal programlar oluşturacak. 
     Prensip olarak standby düzenlemesi olarak uygulanacak olan ve 2002-2004 dönemini kapsayacak programın, geri ödeme, kredi dilimlerinin verilmesi ve faiz gibi ayrıntılarının, görüşmelerden sonra belirleneceği ifade ediliyor. 
     
Niyet mektubu      Görüşmelerin sonuna doğru, IMF’nin aralarında Türkiye’nin de bulunduğu ülkelerden sorumlu İcra Direktörü Willy Kiekens ile Avrupa sorumlusu Michael Deppler’in de Türkiye’ye gelerek "Yeni Niyet Mektubu"nun hazırlanmasında katkıda bulunabilecekleri belirtiliyor. 
     



 EKONOMİ 













</TEXT>
</DOC>
