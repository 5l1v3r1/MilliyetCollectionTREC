<DOC>
<DOCNO> 62071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/son/soneko08.html </URL>
<DATE> 2002/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin petrol ve doğalgaz rezervleri 
</HEADLINE>
<TEXT>

     Türkiye'de şimdiye kadar 112.2 milyon ton petrol üretilirken, bilinen 41 milyon tonluk hampetrol rezervi kaldı. 
     Bilinen doğalgaz rezervi ise 8.6 milyar metreküpü buluyor. 
     Bu arada 2000'de üretim rakamlarına bakıldığında, yerli petrol üretimi yüzde 6.5, doğalgaz üretimi ise yüzde 12.6 azaldı. 
     Türkiye'nin hampetrol üretimi 2000 yılında 2 milyon 749 bin 105 ton, doğalgaz üretimi ise 639 milyon 222 bin 969 metreküp olarak gerçekleşti. 
     Petrol İşleri Genel Müdürlüğü verilerine göre, petrol üretiminde 1.8 milyon ton ile en önemli paya sahip TPAO'nun üretiminde yüzde 9.46 
     oranında gerileme gözlendi. 
     Türkiye'nin toplam petrol rezervleri 964.4 milyon ton olarak tahmin edilirken, üretilebilir petrol rezervi 1.2 milyon ton olarak hesaplanmıştı. 
     Bugüne kadar Türkiye'de toplam 112.2 milyon ton ham petrol üretildiği dikkate alındığında, geriye 41 milyon ton üretilebilir ham petrol rezervi kaldığı ortaya çıkıyor. 
     Ayrıca Türkiye'nin toplam doğal gaz rezervi 19.8 milyar metreküp iken, bunun ancak 13.5 milyar metreküpü üretilebilir durumda. 
     Bugüne kadar bu rezervin 4.9 milyar metreküpünü çıkararak tüketen Türkiye'nin, halen 8.6 milyar metreküp üretilebilir doğalgaz rezervi mevcut. 
     Öte yandan Türkiye'de 2000 yılı içinde TPAO'nun başını çektiği konsorsiyum, Diyarbakır bölgesinde Yalankoz sahasında Derdere formasyonunda petrol keşfi yapıldı. 
     Ayrıca TPAO'nun, Siirt bölgesinde Kayayolu sahasında Derdere formasyonunda petrol ve Marmara bölgesinde Yulaflı sahasında Danişmen ve Osmancık formasyonlarında 1999 yılında yaptığı gaz keşfi, 2000 yılında Petrol İşleri Genel Müdürlüğü'nce tescil edildi. 
     






</TEXT>
</DOC>
