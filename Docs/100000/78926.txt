<DOC>
<DOCNO> 78926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/17/son/sonspo15.html </URL>
<DATE> 2002/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamza Yerlikaya ve Şeref Eroğlu'na ödül yağmuru.. 
</HEADLINE>
<TEXT>

     Finlandiya'nın Seinajoki kentinde yapılan Avrupa Grekoromen Güreş Şampiyonası'nda birincilik kürsüsüne çıkan Hamza Yerlikaya ve Şeref Eroğlu'nu büyük ödüller bekliyor. 
     Bir kez daha Avrupa Şampiyonluğu unvanını elde eden iki güreşçiye, devlet ödül yönetmeliği gereği 350'şer cumhuriyet altını verileceği, bunun yanı sıra, çeşitli kurum ve kişilerin de Hamza Yerlikaya ve Şeref Eroğlu'na ödül vermek istedikleri bildirildi. 
     Güreş Federasyonu'ndan yapılan açıklamaya göre, özellikle memleketlerinden büyük destek gören Hamza ve Şeref'e ödül vermek isteyen bazı belediye başkanları ve çeşitli illerden işadamları federasyona başvurdu. Önümüzdeki günlerde Hamza Yerlikaya'nın Sivas'a, Şeref Eroğlu'nun da Kahramanmaraş'a davetli olarak gidecekleri ve burada kişi ve kurumlarca ödüllendirilecekleri bildirildi. 
     İki şampiyon güreşinin alacakları ödüllerin toplamının 100'er milyar lirayı bulabileceği ifade edildi. 
     





</TEXT>
</DOC>
