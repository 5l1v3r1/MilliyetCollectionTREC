<DOC>
<DOCNO> 63098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/yazar/akyol.html </URL>
<DATE> 2002/01/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Belediye mi, 'merkez' mi 
</HEADLINE>
<TEXT>

     CUMHURBAŞKANI Sayın Sezer, önemli bir yasayı dün onayladı Buna göre, büyükşehir belediyelerinin topladığı vergilerin yüzde 60'ı kesilerek İller Bankası'nda bir havuzda toplanıp yeniden dağıtılacak... Tabii siyasi kararlara göre 
     Bu kanun, başta İstanbul olmak üzere Ankara ve İzmit gibi belediyelerin gelirlerini önemli oranda kırpacak, Adana ve Diyarbakır gibi daha az gelirli belediyelere aktaracak... 
     İlk grup belediyeler feryat ediyor, ikinci grup belediyeler mutlu 
     Doğrusu nedir Nerede oturuyorsanız oraya para akıtılması doğrudur 
     Ama bu düşünce bir çıkmaz sokaktır... 
     Dün İstanbul'un başarılı Belediye Başkanı Ali Müfit Gürtuna adeta feryat ediyordu 
     - Bu kanunla İstanbul belediyesi 211 trilyon lira kayba uğruyor Düşünün, Haliç'i temizlemek için döşediğimiz kollektörleri bundan sonra atık arıtma merkezlerine ulaştıramayacağız yatırdığımız 500 milyon dolar boşa gidecek çünkü işi tamamlamak için gereken 20 - 30 milyon doları bulamayacağız artık... 
     
     GÜRTUNA başka örnekler verdi... Sütlüce'de yapılmakta olan Avrupa'nın en büyük kültür merkezine harcanmış 60 milyon dolar da boşa gidecek, çünkü yatırım tamamlanamayacak... 
     Yeşilköy havaalanını şehir merkezine bağlayan metro inşaatı duracak... 
     Eminim Ankara ve İzmit belediyeleri de bu şekilde birçok örnek verebilir... 
     Adana ve Diyarbakır gibi belediyelerin mutlaka böyle uzun ihtiyaç listeleri vardır. 
     İlke düzeyinde bir prensibe bağlanması gereken sorun şudur Düşük gelirli belediyelere destek, İstanbul gibi belediyelerin gelirleri kırpılarak mı yapılmalı, yoksa hantal ve müsrif merkezi idarenin gelirleri kırpılarak mı 
     Gürtuna'nın şu sözleri, çağımızda bu soruya nasıl cevap verildiğini gösteriyor 
     - Batı ülkelerinde toplam kamu gelirlerinin yüzde 35 ile yüzde 60'a varan bölümü mahalli idarelere gidiyor, bizde bu oran sadece yüzde 5'tir. 
     
     ŞİMDİ İstanbul'un yüzde beşlik payının yarısından fazlası da kırpılacak Gürtuna, uğrayacakları kaybın 211 trilyonu geçeceğini söylüyor 
     Halbuki hangi uluslararası faaliyet veya yarışma olsa, hemen "İstanbul'da yapılsın" diye bağırıp çağırırız, kampanyalar açarız 
     Az gelirli büyük şehir belediyelerine kaynak aktarımı, İstanbul'u, Ankara'yı, İzmit'i tırpanlayarak yapılmamalıydı. Bu kentlerin yüksek vergi toplamasının sebebi gelişmiş ekonomik faaliyetler ve bu da belli bir "şehircilik" düzeyi, dolayısıyla daha yüksek belediye yatırımı gerektirmektedir. 
     Bir taraftan merkezi idareyi küçültüp mahalli idarelerin güçlendirilmesini isteyip, öbür taraftan merkezin el koyduğu gelirlere dokunmadan mahalli idare gelirlerini bir elden alıp öbür ele aktarmak çok yanlış olmuştur. 
     Mahalli idarelerin güçlendirilmesini ve merkezi idarenin küçültülmesini isteyen hükümetin de, Çankaya'nın da çelişkisidir bu yasa... 
     Büyük sakıncaları birkaç yıl içinde İstanbul'un yuvarlanacağı vahim çöküntülerle görülecektir ve bu çöküntüler dünyanın da gözüne çarpacaktır 
     Ama bizde hata kolay yapılır, yumurta kapıya gelmeden de düzeltilmez maalesef... 
     
     







Belediye mi, 'merkez' mi 


Uyandırma... 


Derdim Saddam’la değil 


Susurluk mu Hukuk devleti mi Hangisi .. 


IMF'yi hortumlamak... 


Söz Oğuzhan Müftüoğlu'nda... 


Gebze Yüksek Teknoloji Enstitüsü 


Rol için de para gerek 


Dilimin ucunda kelimeler 


Patronsuz holding "EGS’de son tango" 


Nazım Hikmet ve siyaset... 


Ecevit’ten kahkaha 


Dünya Bankası ve IMF toplantısı 2003'te Dubai'de 


Çok suç işleniyor 


Bilanço 


İş ilanlarında kıpırdama’ var 


</TEXT>
</DOC>
