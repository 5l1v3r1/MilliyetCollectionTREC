<DOC>
<DOCNO> 82480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/07/dunya/dun02.html </URL>
<DATE> 2002/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Pen, ezildi ama meclise girecek 
</HEADLINE>
<TEXT>

Aldığı oyla, kemikleşmiş bir seçmen kitlesine sahip olduğunu gösteren ırkçı lider Le Pen’in, hazirandaki seçimlerde meclise girmesi bekleniyor 
     MİNE G. KIRIKKANAT Paris 

     Fransız Cumhurbaşkanı Jacques Chirac’ın, aşırı sağa karşı blok oluşturan tüm seçmenleri arkasına alarak yüzde 82.21 oy oranıyla yeniden seçilmesi, ülkenin demokrat güçlerine derin bir soluk aldırırken, büyük bir bilinmezi de beraberinde getirdi. Le Pen liderliğindeki aşırı sağın 3 ila 7 milletvekili çıkararak, 1993 yılından beri ikinci kez meclise girme ihtimali çok güçlü. Merkez sağdaki Cumhurbaşkanı Chirac’ın kendisi gibi merkez sağ olmayan bir meclisle çalışmak zorunda kalması halinde ülkedeki demokratik kurumların yeni bir kargaşaya sürüklenmesinden de korkuluyor. 
     Genel seçimler bilinmezinin tatsız sürprizi ise, aşırı sağın 3 ila 7 milletvekili çıkararak, 1993 yılından beri ikinci kez meclise girmesi olacak. 
     Cumhurbaşkanlığı seçimlerinde 6 milyona yakın oy yüzde 17.79 alan Le Pen, kendisine karşı birleşen sağ ve sol demokrat güçlere karşı kemikleşmiş bir taraftar kitlesi olduğunu gösterdi, hatta Le Pen’in oy sayısı birinci tura oranla 1 milyon dolaylarında arttı. Ulusal Cephe lideri, önceki gün yitirdiği seçimlerin ardından rakibi Chirac’a, "Genel seçimlerde görüşeceğiz" demişti. 
     
     Siyasette kargaşa 
     Merkez sağ Cumhurbaşkanı Chirac’ın, merkez sağ çoğunluklu olmayan bir meclis ve hükümetle çalışmak zorunda kalması durumunda, aşırı sağın meclisteki varlığıyla demokratik kurumların sarsılacağı bir kargaşaya düşmesi olasılığından söz ediliyor. Bu arada Fransız gazeteleri de, Chirac’ın ikinci kez seçilmesini "zafer" olarak niteledi. 
     



 DÜNYA 











</TEXT>
</DOC>
