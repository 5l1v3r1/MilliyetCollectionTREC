<DOC>
<DOCNO> 54459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/siyaset/siy03.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızıl Dany kızdırdı 
</HEADLINE>
<TEXT>

Türkiye - AB Karma Parlamento Komisyonu Eşbaşkanı Bendit’in Türkiye’nin işgalci’ olduğu imasına büyük tepki var 
KIBRIS’TA BARIŞ H KİM      Türkiye tarafı, Kıbrıs’ta 1974’ten beri kan akmadığını, mevcut anlaşmaların bertaraf edilemeyeceğini söyledi 
     Türkiye - Avrupa Birliği AB Karma Parlamento Komisyonu KPK Eşbaşkanları Kürşat Eser ile Daniel Cohn Bendit arasında "işgalci" tartışması çıktı. Bendit’in "Kıbrıs’ta Avrupa toprağını işgal edersiniz" açıklamasına tepki gösteren Eser, "Siz 1974’te yapılan harek tın neden yapıldığının eğer derinliğine inmezseniz, tabii ki, Oradaki insanlar işgalcidir diyebilirsiniz" dedi. Kıbrıs’ta 1974’ten beri kan akmadığını vurgulayan Eser, "Kıbrıs’ta barış h kimdir. AB olarak kararlarınızı verirken, bugüne kadar gelmiş olan anlaşmaları da bertaraf etmeniz mümkün değildir. Bu anlamda Türkiye her türlü hakkını kullanacaktır" diye konuştu. Kıbrıs’taki olaylarda Yunan generallerin de payının bulunduğunu belirten Bendit ise, "Artık 1974’te değiliz. Yunanistan’da artık faşist generaller yok. AB barış gücünün hem güney, hem de kuzeydeki vatandaşları korumak için Kıbrıs’ta bulunmasını istiyoruz. " 
     
SORUMLU AVRUPA BİRLİĞİ      EKONOMİ SERVİSİ 

     TOBB Başkanı Hisarcıklıoğlu, "Denktaş’ın uzlaşmaz gösterilmesi hakkaniyetle bağdaşmaz" dedi 
     KKTC Cumhurbaşkanı Rauf Denktaş’ın uzlaşmaz tutumunu doğru bulmuyoruz" diyen TÜSİAD Başkanı Tuncay Özilhan’a Türkiye Odalar ve Borsalar Birliği’nden TOBB yanıt geldi. TOBB Başkanı Rifat Hisarcıklıoğlu, "Kıbrıs sorununda, Rum tarafı ve AB’nin üzerine düşen sorumluluklarını yerine getirmemesi, buna mukabil halkının özgür iradesiyle seçilmiş yasal Cumhurbaşkanı Denktaş’ın uzlaşmaz konuma sokulması, hakkaniyet ile bağdaşmamaktadır" dedi. Hisarcıklıoğlu, görüşmelerde, müzakerelerin taraflar arasında sürdürülmesi tezini desteklediklerini belirtti. Ankara Ticaret Odası ATO Başkanı Sinan Aygün de, "Kıbrıs’ı bize pazarlık konusu yaparlarsa bizim Kıbrıs’tan vazgeçmemiz söz konusu değildir. AB’den vazgeçeriz, Kıbrıs’tan vazgeçmeyiz" dedi. Aygün, AB için Kıbrıs’tan vazgeçilirse tavizlerin Ege ve Kuzey Irak’ta da devam edeceğini söyledi. 
     



 SİYASET 













</TEXT>
</DOC>
