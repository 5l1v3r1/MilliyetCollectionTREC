<DOC>
<DOCNO> 98004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/25/son/sontur06.html </URL>
<DATE> 2002/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızı, damadı ve 2 torununun enkaz altındaki cesetlerini bekliyor 
</HEADLINE>
<TEXT>

     Rize'nin Güneysu İlçesi'nin Selamet Köyü'nde heyelan altında kalan evin içinde kızını, damadını ve 2 torununu kaybeden acılı baba Şükrü Topal, acı içinde enkazdan yakınlarının cesetlerinin çıkarılmasını bekliyor. 
     Topal, kendisinin Çayeli İlçesi'nden olduğunu, kızını bu köye gelin verdiğini belirterek, ''Dün gece kızımla son olarak telefonda görüştüm. Bana heyelan tehlikesi yüzünden başka eve geçeceklerini söyledi. Tam o sırada telefon kesildi. Ondan sonra kızım Sebahat, damadım İbrahim ve torunlarım İpek ve Arif Uzunali'den hiç haber alamadım. İki gündür uyumuyorum'' dedi. 
     Öte yandan, Çayeli İlçesi'ni ziyaret eden Enerji ve Tabii Kaynaklar Bakanı Zeki Çakan'dan, Yenihisar Köyü'nden Yaşar Pehlivan adlı vatandaş helikopter istedi. Pehlivan, heyelan nedeniyle 2 yaşındaki çocuğunun cesedini kendi elleriyle toprak altından çıkarttığını ifade ederek, ''Köyümüzde çok sayıda yaralı var. Ben bunları haber verebilmek için belime ip bağlayarak 4,5 saat yol yürüyerek ilçe merkezine inebildim. Yol olmadığı için bu insanlar ancak helikopterle kurtarılabilir'' dedi. 
     





</TEXT>
</DOC>
