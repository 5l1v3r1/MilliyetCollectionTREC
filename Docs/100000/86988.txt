<DOC>
<DOCNO> 86988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/soneko08.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Miller Birası el değiştiriyor... 
</HEADLINE>
<TEXT>

     Londra merkezli bira üreticisi South African Breweries'in SAB ABD'nin ünlü Miller birasını satın alacağı bildirildi. 
     SAB'ın Miller için ana holding Philip Morris'e 5.6 milyar dolar ödemeyi kabul ettiği belirtildi. 
     Philip Morris'ten yapılan açıklamada, SAB'ın Miller Biracılık'ın hisselerinin yüzde 65'i karşılığında Philip Morris'in 2 milyar dolarlık borcunu üstleneceği ve 3.6 milyar dolarlık nakit ödeme yapacağı kaydedildi. 
     Başlangıçta Miller'in yüzde 35'ini elinde tutacak olan Philip Morris'in zaman içinde bu hisseleri de elden çıkarabileceği ifade ediliyor. 
     Şu anda dünyanın 4. büyük bira üreticisi olan SAB, dünya sıralamasında 6. sırada yer alan Miller'in çoğunluk hisselerini satın almakla dünya ikinciliğine yükselecek. 
     ABD'nin tekelciliği önlemekten sorumlu makamlarının onayını gerektiren anlaşmanın Temmuz ayında kesinleşmesi bekleniyor. 
     





</TEXT>
</DOC>
