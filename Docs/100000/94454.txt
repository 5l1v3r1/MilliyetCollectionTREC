<DOC>
<DOCNO> 94454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/sonspo06.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fikret Ünlü Demirkazık zirvesinde... 
</HEADLINE>
<TEXT>

     Spordan Sorumlu Devlet Bakanı Fikret Ünlü, ile Dağcılık Federasyonu Başkanı Alaattin Karaca, 3 bin 756 metre yükseklikteki Demirkazık zirvesine ulaştı. 
     2002 Dünya Dağlar Yılı nedeniyle Cumhurbaşkanı Ahmet Necdet Sezer adına düzenlenen tırmanışa Sokullupınar bölgesi'ndeki kamptan bu sabah saat 04.00 sıralarında ayrılan Devlet Bakanı Fikret Ünlü ile Dağcılık Federasyonu Başkanı Alaattin Karaca, saat 11.30. sıralarında 3 bin 756 metre yükseklikteki Demirkazık zirvesine beraberlerindeki 14 dağcı ile birlikte ulaştı. Bakan Ünlü ''Bugüne kadar çok sayıda dağa tırmanış yaptım. Tırmanış yaptığım zirvelerin adlarını ve sayılarınının tamamını hatırlayamıyorum'' dedi. 
     Dağcılık Federasyonu'nun, ''2002 Dünya Dağlar Yılı'' nedeniyle 10 Cumhurbaşkanı adına Türkiye'nin değişik yerlerindeki dağlara düzenlediği zirve tırmanışlarında, Cemal Gürsel adına Palandöken, Celal Bayar adına Uludağ, Süleyman Demirel adına Davras, İsmet İnönü adına Süphan, Kenan Evren adına Erciyes, Cevdet Sunay adına Esence, Fahri Korutürk adına Kızlar Sivrisi Dağı'na çıkılmıştı. 
     Program kapsamında, Turgut Özal adına Kaçkar Dağlarına tırmanıldıktan sonra, 30 Ağustos'ta birçok ülkeden gelecek dağcılarla birlikte Atatürk adına Ağrı Dağı'na tırmanış yapılacak. 
     





</TEXT>
</DOC>
