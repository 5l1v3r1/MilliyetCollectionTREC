<DOC>
<DOCNO> 72447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/guncel/gun02.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Stalin Ata’ya hayranmış 
</HEADLINE>
<TEXT>

Sovyet diktatörü Joseph Stalin’in, Nutuk’un Rusya’da yayımlanması için bizzat talimat verdiği ortaya çıktı 
     CENK BAŞLAMIŞ MOSKOVA 

     Rusya devlet arşivlerinde bulunan bir belge, Rusya Komünist Partisi Politbürosu’nun 1 Eylül 1927 tarihli toplantısında Atatürk’ün konuşulduğunu gösteriyor. İlk kez gün ışığına çıkan 75 yıllık belgeye göre toplantıda Nutuk’la ilgili önce dönemin Dışişleri Bakanı Lev Karahan’ın raporu dinlendi. Toplantı, Stalin’in başkanlığında yapıldı. 
     
     Çeviride hatalar var 
     Uzun süre arşivlerde çalışma yürüten Türkolog Boris Potshveriya tarafından bulunan 122 numaralı belgede "Atatürk’ün anıları" diye söz edilen Nutuk, Sovyetler Birliği’inde 1929 yılında yayımlanabildi. Bu gecikmenin nedeni, önce kitaba ulaşılmasında zorluk çekilmesi, ardından da Türkçe bilen çevirmen bulunamamasıydı. Sonunda Nutuk, Almanca ve İngilizce baskılarından Rusça’ya çevrildi. Günümüzde Rusya’daki Türkologlar, çeviride hatalar bulunduğunu belirterek, Nutuk’u Türkçe aslından Rusça’ya çevirmek için çalışmalar yapıyor. 
     
     Türkiye önemliydi’ 
     Türkolog Potshveriya, Stalin’in o dönemde Türkiye’ye ile ilişkilere büyük önem verdiğini söyledi. Rus Türkolog’a göre bunun nedeni, Batılı ülkelerin Türkiye’nin yanı sıra Sovyetler Birliği’ni de kuşatma altına almak istemesi ve Stalin’in çözümü iki ülkenin işbirliğinde görmesiydi. 
     



 GÜNCEL 
















</TEXT>
</DOC>
