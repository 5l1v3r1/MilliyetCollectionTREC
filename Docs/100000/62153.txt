<DOC>
<DOCNO> 62153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/14/yasam/yas01a.html </URL>
<DATE> 2002/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksulluğa doğdular ve dondular 
</HEADLINE>
<TEXT>

Siverek’te, hamile eşini hastaneye kaldırmayı reddedip, evde doğum yaptıran Koçali Siyahgöz’ün üçüzleri oldu. Prematüre bebeklerden ikisi donarak öldü diğer bebek ise h l komada 
     FARK BALIKÇI DHA 

     Şanlıurfa’nın Siverek ilçesinde, sobası bile olmayan evde 6.5 aylık doğan ve hastaneye kaldırılmayan bebeklerin ömrü kelebek kadar kısa oldu. 900 gramlık prematüre üçüz erkek bebeklerden ikisi buz gibi evde doğduktan birkaç saat sonra öldü. Üçüncü bebek hastanede yaşatılmaya çalışılırken, anne de yetersiz beslenme nedeniylekomaya girdi. 
     
Komşular doğurttu      Siverek’in Esmerçayır Mahallesi’ndeki afet evlerinde yaşayan 35 yaşındaki Adalet ve 65 yaşındaki Koçali Siyahgöz’ün 3 çocukları vardı. Ve Adalet Hanım 6.5 aylık hamileydi. 
     Önceki gün sabaha karşı annenin sancıları başladı ancak işçi emeklisi Koçali Siyahgöz, eşini hastaneye götürmeyi reddetti. Bunun üzerine doğumu eve gelen komşular yaptırdı. 
     
Morarmışlardı...      Her biri 900 gram ağırlığında üç erkek bebek dünyaya geldi. Komşuların "Eşini ve çocukları hastaneye götür" sözlerine aldırmayan Siyahgöz, erken doğan bebekleri yoksulluktan sobanın dahi tütmediği evde büyütmeye kalktı. Ancak bebeklerin ikisi öğleden sonra morararak öldü. 
     Olayın duyulması üzerine hayatta kalan tek bebek ise Şanlıurfa SSK Hastanesi’nde kuveze konularak tedavi altına alındı. 
     
Param yoktu’      Doktor Fatih Akkoç, bebeklerin erken doğum ve soğuktan yaşamlarını yitirdiğini, annelerinin ise yetersiz beslenme nedeniyle komaya girdiğini belirterek, "Bebekler soğuktan morarmıştı. Doğum hastanede yapılsaydı yaşama şansları yüksek olacaktı. Aile bilinçsiz ve yoksul olduğu için hastane istememiş" dedi. 
     Baba Koçali Siyahgöz ise emekli maaşıyla geçimini sağladığını ve eşini hastaneye götürecek parası olmadığını belirterek, "Çocuklarım yoksulluktan öldü" diye konuştu. 
     
Olay duyulmasa ambülans bile çağırılmıyordu      Komşuların "Bak karın 6.5 aylık 3 minik bebek dünyaya getirdi. Durumları kötü, eşinin kanaması var. Hastaneye götür" uyarılarına rağmen parasızlık ve cehaletle yardım istemedi Koçali Siyahgöz. Ancak sobası bile tütmeyen evde 2 bebek hemencecik ölüverdi. Ve olayın duyulmasıyla ambülans geldi ama... 
     
"Ne yapallım Allah’ın takdiri"      Baba Koçali Siyahgöz, "Parasızım, yapabilecek başka bir şeyim yoktu" diyordu. Üçüzlerinden biri h l yaşam savaşı veren, kendisi de yeni komadan çıkan anne Adalet ise "Ne yapalım, Allah’ın takdiri" diye konuştu. 
     



 YAŞAM 



















</TEXT>
</DOC>
