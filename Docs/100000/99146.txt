<DOC>
<DOCNO> 99146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/soneko35.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 108 puan kayıpla günü tamamladı... 
</HEADLINE>
<TEXT>

     İMKB Bileşik Endeksi, günün ikinci yarısında 9.42 puan düşerek, 10,236.46 puandan kapandı. 
     Hisse senetleri ikinci seansta, ortalama yüzde 0.09 oranında değer kaybetti. 
     İlk seanstaki 98.29 puanlık düşüş dikkate alındığında, borsa endeksi günün tamamında 107.71 puan geriledi. 
     Borsa uzmanları, siyasi belirsizliklerin devam etmesi ve Irak askeri operasyonunun yeniden gündeme gelmesinin borsanın daha çok satış ağırlıklı bir seyir izlemesine neden olduğunu belirterek, 10,100 seviyesinin destek konumunda bulunduğunu kaydediyorlar. 
     İkinci seansa 27.27 puan artışla 10,273.15 puan seviyesinde başlayan endeks, ilk yarıyı ise 105.24 puan düşüşle 10,140.64 puandan geçti. 
     Seans içinde en düşük 10,047.90 puana kadar gerileyen endeks, en yüksek olarak da 10,286.06 puanı gördü, günü 10,236.46 puandan tamamladı. 
     Hisse senetlerinin günlük ortalama değer kaybı ise yüzde 1.04 oldu. 
     Seansta işlem gören toplam 290 hisse senedinden 127'si değer yitirdi. 67 hisse senedi değer kazanırken, 96 hissenin fiyatında ise değişiklik olmadı. 
     Seansta, 232 trilyon 447 milyar 621 milyon liralık işlem hacmi kaydedilirken, iki seanstaki işlem hacmi toplamı da 345 trilyon 524 milyar 150 milyon lira oldu. 
     Turkcell, Yapı ve Kredi Bankası, Doğan Holding, Garanti Bankası ve Aselsan en yoğun işlem gören hisse senetleri oldular. 
     





</TEXT>
</DOC>
