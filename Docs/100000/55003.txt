<DOC>
<DOCNO> 55003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/01/spor/spo04.html </URL>
<DATE> 2001/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel’in sabrı taştı 
</HEADLINE>
<TEXT>

     TRABZONSPOR Teknik Direktörü Briegel, disiplinden uzaklaşma eğilimi hissetmesi üzerine futbolcularının kulağını çekti. Alman hoca, İstanbul Büyükşehir Belediyespor ile oynanan kupa maçından sonra önce savunmaya, "En kolay maçta bile basit pozisyonlar veriyorsunuz" diyerek sert çıktı. Ardından kaleci Bülent’e, "Verdiğim şansı iyi kullanamıyorsun. Senden daha iyi şeyler bekliyorum. Kendini toparla" diye konuştu. Öte yandan otelde kalan genç hoca ve yardımcısı Ahmet Akcan’a bir villa tahsis edildi. 
     
     Hasan atağı 
     BURSASPORLU Murat Sözkesen’i Galatasaray’a kaptırdıktan sonra yeni santrfor arayışına başlayan Trabzonspor, Hasan Özer’den yana karar kıldı. Antalyasporlu Selahattin’in transferi beklemeye alınırken, Gaziantepspor yönetimi ile Hasan Özer için görüşme kararı alındı. Golcü futbolcu, Trabzon formasını 4 yıl giymesine rağmen Şenol Güneş’le yıldızı barışmadığı için satılmıştı. 
     
     
     



 SPOR 

























</TEXT>
</DOC>
