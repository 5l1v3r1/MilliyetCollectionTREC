<DOC>
<DOCNO> 77911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/12/spor/spo02.html </URL>
<DATE> 2002/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü bilmecesi 
</HEADLINE>
<TEXT>

Fenerbahçe kalecisi çekilen MR’ları temiz çıkmasına rağmen belindeki ağrıların devam ettiğini söyledi. Rüştü, "Otururken bile zorlanıyorum" dedi 
     YALÇIN TÜRK 

     Durumu belirsiz 
     BEŞİKTAŞ derbisi öncesi Fenerbahçe’de Rüştü’nün durumu belirsizliğini koruyor. Tecrübeli file bekçisinin çekilen tüm MR’ları temiz çıkarken, Rüştü belindeki ağrılar nedeniyle çok zorlandığını söyledi. Sarı - Lacivertli takımın dün yaptığı çalışmada düz koşuya katılan milli kaleci sahada sadece beş dakika durabildi ve hemen tesislere geri dönerek tedavisine devam etti. 
     
     Acı çekiyorum’ 
     SAMANDIRA Tesisleri’nde hafta başından bu yana tam gün mesai yapan Rüştü, Beşiktaş’a karşı oynamak için elinden gelen özveriyi gösterdiğini kaydetti. Sarı - Lacivertli takımın file bekçisi, "Belimdeki ağrılar dayanılacak gibi değil. Çok zorlanıyorum. Bırakın ayakta durmayı, otururken bile büyük acı çekiyorum. Kesin durumum cumartesi günü belli olur" ifadelerini kullandı. 
     
     Lorant endişeli 
     TEKNİK Direktör Lorant da Rüştü ile özel bir görüşme yaptı. Alman hocanın, yıldız kaleciye, "Seni bu maçta sahada görmek istiyorum. Takımın sana ihtiyacı var" dediği öğrenildi. Lorant’ın, Rüştü için doktorlar ile de sürekli görüştüğü ve bilgi aldığı belirtildi. Alman hoca, her ihtimale karşı PAF takımında oynayan kaleci Abdurrahman’ı da antrenmana çıkardı. 
     
Şans istiyoruz’      SON haftalarda Teknik Direktör Lorant’ın gözünden düşen Rapajc ve Lazetic, Beşiktaş derbisi öncesi hocalarının kapısını çaldılar. İki futbolcu, Alman hoca ile yaptıkları görüşmede, "Bu maçta forma giymek istiyoruz. Çok iyi hazırlandık. Lütfen bize şans ver" dediler. 
     FENERBAHÇE, hazırlıklarını dün yaptığı antrenmanla sürdürdü. Sakatlığı nedeniyle tedavisi devam eden Mirkoviç takımdan ayrı çalıştı. Sarı - Lacivertli futbolcular ve teknik heyet, bugün Ortaköy’de bir lokantada öğle yemeği yiyecek, ardından kampa girecekler. 
     
Lorant beyin yıkıyor      Biz daha kaliteliyiz’ 
     FENERBAHÇE Teknik Direktörü Lorant, Beşiktaş maçı öncesi oyuncularını motive etmek için büyük çaba sarfediyor. Alman hoca, dün futbolcularıyla yaptığı toplantıda, "Herkes kendini bu maçta oynayacakmış gibi hazır tutsun. Dört finalimiz var. Birinci pazar günü" ifadelerini kullandı. 
     GÜÇ ve kalite açısından her takımdan üstün olduklarını hatırlatan Lorant, "Beşiktaş karşısında rahat olun. Gereksiz baskı altına girmeyin. Sahaya çıkın kendinizi ispat edin. Size inananları ve güvenenleri sevindirin. Bu maçtan başımız dik ayrılacağız. Ben buna inanıyorum, siz de inanın" dedi. 
     
Dersimiz Kartal      TEKNİK Direktör Lorant antrenmanlardan arta alan vakitlerde futbolcularına Beşiktaş’ın maç kasetlerini izlettiriyor. Alman hoca özellikle ilk maçın görüntülerini sık sık göstererek, yapılan hataları anlatıyor, Siyah - Beyazlı takımın zaaflarına dikkat çekiyor. Bu arada Lorant’ın geceleri de tek başına Beşiktaş’ı incelediği belirtildi. 
     
Tel örgüler kalkıyor      SARI - Lacivertli yönetim, Trabzonspor maçında yeni yapılan maraton tribününde bulunan tel örgüleri kaldırma kararı aldı. Bu konuda İstanbul Emniyeti ile görüşecek olan Fenerbahçe Kulübü, izin verilmesi halinde Trabzonspor karşılaşmasında ilk uygulamayı yapacak. Yöneticiler, "Fenerbahçe taraftarı centilmenliğini tüm Türkiye’ye gösterecek" dediler. 
     
Fener belgeseli      1907 Fenerbahçe Derneği’nin gazeteci Can Dündar’a hazırlattığı ve Fenerbahçe Tarihi’ni konu alan "Bahçe’deki Fener" isimli belgeselinin galası, dün akşam Lütfü Kırdar Kongre Merkezi’nde yapıldı. 1500 davetlinin katıldığı gecede eski başkanlardan Ali Şen, eski Cumhurbaşkanı Kenan Evren hazır bulundu. Ayrıca Hava ve Deniz Harp Okulu öğrencileri de gösteriyi izledi. Belgeseli Kanal D de yayınlayacak. 
     
     



 SPOR 




























</TEXT>
</DOC>
