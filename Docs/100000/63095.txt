<DOC>
<DOCNO> 63095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/yasam/yas08.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
New York uçağında terör paniği 
</HEADLINE>
<TEXT>

     SİNAN TOROS 

     THY’ye ait bir uçakla, Ankara’dan transit yolcu olarak İstanbul’a gelen Pakistanlı bir yolcu, Şikago uçağına binerek saat 10.00’da İstanbul’dan ayrıldı. THY’nin New York’a gitmesi gereken Hakkari uçağı yolcularını alıp uçuşa hazırlandı. Yanlışlıkla New York uçağına da check edilen Pakistanlı yolcunun bu uçağa binmediği anlaşılınca iki bagajı alındı. 14.05’te havalanan uçakta Pakistanlı yolcunun bir valizi kaldı. Söz konusu kişinin 3 valizi olduğunun belirlenmesi üzerine uçak güvenlik açısından Bulgaristan üzerinden geri çağrıldı. Yolcular, uçağın kaçırıldığını sanarak büyük panik yaşadı. Tüm bagajlar aprona indirilirken, Pakistanlı yolcunun valizi görevliler tarafından alındı. 271 yolcu bir kez daha bagajlarını gösterip New York’a uçtu. 
     



 YAŞAM 


















</TEXT>
</DOC>
