<DOC>
<DOCNO> 75257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/yazar/pulur.html </URL>
<DATE> 2002/03/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Villayı soran altını da sorsa... 
</HEADLINE>
<TEXT>

     DOĞRU adama, dürüst adama ne kadar hasret olduğumuzu Cumhurbaşkanı Sezer'in "villası" gösterdi. 
     Saadet Partili bir milletvekili sordu 
     "Cumhurbaşkanı 250 milyar lirayı nereden buldu da, bu villayı satın aldı " 
     Bazıları "Cumhurbaşkanı'na bu sorulur mu " der gibi bir tavır takındılar... 
     
     HAYIR, biz onlar gibi düşünmüyoruz, elbette bir milletvekili bu soruyu sorabilir, sormalıdır da, muhatabı kim olursa olsun, bunun cevabını vermelidir, cumhurbaşkanı olsa bile... 
     
     CUMHURBAŞKANI da verdi, 1980 yılından bu yana, öğretmen eşiyle birlikte biriktirdikleri parayı aldıkları ikramiyeleri, faiz gelirlerini çizelge ve belgelerle kuruşu kuruşuna açıkladı. 
     
     İNSAN, bunu öğrenince "İşte benim cumhurbaşkanım " diyebilir. 
     Acaba bu soruyu soran milletvekiline de "İşte benim milletvekilim " diyebilir mi 
     "Diyebilirdi" ama diyemedik... 
     Niçin 
     Eğer bu milletvekili, "hocası" Erbakan'a da "ey muhterem hocam, ticaret değil, siyaset yaparak, 140 kilo külçe altını, 421 bin doları, 532 bin İsviçre frangını, Fatih'te, Ankara'da İzmir'de şurada burada evleri arsaları, lüks arabaları nasıl aldın " diye sorabilseydi. 
     İşte o zaman bu milletvekili millet adına denetim görevini yapan milletvekili olurdu. 
     Bekir Coşkun, geçen gün konuya değinen yazısını şöyle bitiriyordu 
     "Utanmak diye bir şey var " 
     
     BİR laf vardır, siyasetçinin cezasını sandık verir. 
     Evet, ama her işte değil... 
     Siyasetçi parmak hesabıyla aklanamaz, sen bana oy ver, ben sana oy vereyim, yargılanmayalım. 
     Yapılan bu 
     Böyle olunca da sandıktan ceza filan çıkmıyor, çıkmadığı için de, bu işler kar topu gibi büyüye büyüye çığ oluyor. 
     
     1947'de bile, bakanı Yüce Divan'a gönderen Meclis bugün, bunu yapamıyor. 
     O tarihte Tekel ve Gümrük Bakanı olan Suat Hayri Ürgüplü çeşitli yolsuzluklardan sorumlu görüldüğü için, Meclis kararıyla Yüce Divan'a gönderilir, Başbakan Saracoğlu, Bakanının yargılanmasını istemiştir. 
     Yüce Divan, Bakanı beraat ettirir, lakin karar oy çokluğu ile alınır, karara muhalif olan yüksek hakimler vardır, bunlardan biri de Cudi Özal'dır. 
     Dava dosyasında bir de 7000 liralık yedi bin lira bir otomobil alımı vardır hakim, bu otomobilin alımına karşıdır 
     "Sanki Bakan işletmenin 7000 bin lirasını harcamasa, lüks otomobile bir zaman sonra ve usulü dairesinde sahip olsaydı hizmet mi müteessir olurdu " diye yazar. 
     Yüksek hakim, görevine tramvayla giderken, kalp krizi geçirip ölen, İsveç Başbakanı'nı da örnek olarak verir ve "Bakan görevini kötüye kullanmıştır" der, beraatına karşı çıkar. 
     Evet, Türkiye'de 1947'de böyle hakimler vardı... 
     Cumhurbaşkanı Sezer de, hakimdir. 
     
     







Sosyal bilimleri savunmak 


Yaşasın adalet 


Ecevit Geri dönüş yok 


Halkla liderler arasındaki güven bunalımı... 


Bizim siyahlar 


Vakıf üniversiteleri 3 


Ama'lar, sonra da döviz alım ihaleleri 


Arap barış taarruzu 


Sorun özerklikte değil, siyasette... 


Futbol şikeden nasıl kurtulur 


Villayı soran altını da sorsa... 


Gençleri vuran işsizlik 


Koç'ta yeni CEO ile yeni dönem 


Matematik iyi. Gözler pekiyi 


ABD’de sigara savaşı 


</TEXT>
</DOC>
