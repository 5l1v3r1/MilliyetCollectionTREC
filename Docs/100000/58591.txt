<DOC>
<DOCNO> 58591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sondun01.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'lilerin yüzde 90'ı 11 Eylül'den sonra güçlendiklerini düşünüyor 
</HEADLINE>
<TEXT>

     Amerikan halkının yüzde 90'ı, 3 bin 300 kişinin öldüğü, New York ve Washington'da 11 Eylül sabahının dev terör yıkımından sonra, ülkelerinin ''daha da kuvvetlendiğini'' düşünüyor. 
     ABD çapında 1008 kişiye soru sorulan Time CNN'in anketine göre, halkın yüzde 76'sı, 11 Eylül'den sonra ''her şeyin ebediyen değiştiği'' yönünde görüş belirtti. Halkın yüzde 9'luk bir kesimi 2002'nin daha kötü bir yıl olacağını düşünürken, halkın üçte biri 
     2002'nin pek farklı olmayacağı görüşünü ortaya koydu. 
     Amerikalıların yüzde 80'i, Başkan George Walker Bush'un icraatını destekliyor. 
     Halkın yüzde 36'sı 2002'de ABD'nin yeni terör eylemleriyle karşılaşmasının imkansız olduğunu düşünürken, yüzde 43'ü ''ABD topraklarının yeni terör darbesine maruz kalması az da olsa olası'' fikrini taşıyor. 
     Amerikan halkının yüzde 60'ı terörle uzun vadeli savaş gerektiğini, yüzde 75 ise ABD'nin Irak lideri Saddam Hüseyin'i askeri güçle devirmesi gerektiğini savlıyor. 
     Amerikalıların yarısı, baş zanlı Suudi Usame Bin Ladin yakalanmazsa da Afganistan harekatını artık bütünüyle başarıya ulaşmış kabul ediyor. Halk, Amerikan hükümeti yetkililerinin Bin Ladin'in kaçışına artık kendilerini alıştırıyor olabileceklerini de düşünüyor. 
     Yüzde 57, ekonominin her şeye rağmen iyi seyrettiği görüşünde. 
     Yüzde 50'lik kesim, 2002'de ekonomik canlanma beklerken, yüzde 16 ekonomi kötüye gidecek diyor. 
     Ekonomide kötümserlerin oranı Eylül'de yüzde 25 olmuştu. 
     Anket yüzde 3 yanılgı payı taşıyor. 
     






</TEXT>
</DOC>
