<DOC>
<DOCNO> 51063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/yazar/temelkuran.html </URL>
<DATE> 2001/11/07/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Yalan ve hakikat 
</HEADLINE>
<TEXT>

     Olaylar şöyle cereyan etti. "Ama" sözcüğü çok ayıp bir günah ilan edildi. Dünyada şu anda yapılmakta olan bir çok katliamdan haberi bile olmayanlar, DTM’de ölenlere üzülmek suretiyle "hızlı hümanist" kesildi. Hemen hemen bütün gazeteler, savaştan bir teknoloji fuarı serinkanlılığıyla söz etti. Medya ulemaları, savaş hakkında konuşurken "devlet büyüğü" kılığına büründü. Savaşa karşı olmak "toyluk" ilan edildi. Ülkenin yüzde 86’sı kendi çocuklarını başkasının savaşına göndermek istememesine rağmen, asker gönderme kararı "devletlu bir erdem" olarak paketlendi. "Savaşa Hayır " diyen üniversite öğrencileri, polis tarafından - muhtemelen "Bunlar kötü bir şey diyor galiba" gibi traji - komik bir şüpheyle - coplandı. 
     İnsan kendini şöyle hissediyor Sanki herkes, hep birlikte bir tek sizin haberdar olmadığınız bir oyun oynuyor siz de kalkmış, "Bütün bunlar yalan Niye böyle saçma sapan konuşuyorsunuz " diye saf saf soruyorsunuz. Ya da sanki sizin arkanızda bir müdür var da, herkes onu gördüğü için ağız birliği edip yalan söylüyor bir tek siz müdürü görmediğiniz için enayice hakikatlerden bahsediyorsunuz. Büyük bir oyun içinde, oyundan habersiz gibi sanki. 
     Terörist bir ülke 
     The Guardian’da "Arka Bahçe Terörizmi" yazısını yazan George Monbiot da böyle hissetmiş olmalı. Monbiot, 30 Ekim tarihli yazısında, "terörist ülke" olduğu için Afganistan’ın tepesine biniveren ABD’nin şeceresine bir bakıvermiş. Derken, Batı Yarımküre Güvenlik İşbirliği Enstitüsü WHISC adlı bir okuldan söz edesi gelmiş. 1946’dan beri altmış bin Latin Amerika askeri ve polisi eğitmiş olan Georgia’daki okulun mezunları epey enteresanmış meğer. Mesela, BM Hakikat Komisyonu’nun raporlarına göre, El Salvador iç savaşında en berbat insanlık suçlarını işleyen ordu mensuplarının üçte ikisi WHISC mezunu. Aynı ülkedeki ölüm mangalarının başında bulunan Roberto D’Aubuisson da WHISC’ten. Şili’de Diktatör Pinochet’nin gizli servisini ve en büyük üç toplama kampını yönetenler de hep "okullu" Mezunlar, Arjantin’den Panama’ya, Peru’dan Meksika’ya, Honduras’tan Guatemala’ya kadar bir çok diktatör için üstün hizmetlerde bulunmuş. Ocak 2001’de okulun adı "School of the Americas" olarak değiştirilip bu kirli tarih aklanmış. Ama müfredatta hala "işkence, şantaj, tanıkların ailelerinin tutuklanması" gibi son derece akademik başlıklar bulunuyor. Tam teşekküllü bir eğitim yuvası yani 
     
     Askerlerimiz, çocuklarımız 
     Bugünlerde terörden hud y - nabit gibi söz ediliyor. Terör, egemen sistemin zorunlu bir yan ürünü, dünya efendilerinin sıkça kullandıkları tahakküm kurma aracı değilmiş gibi yapılıyor. The Guardian’da Monbiot’nun, daha ayrıntılı olmak üzere "Dünya Düzeni Eskisi, Yenisi" Metis Yayınları kitabında Noam Chomsky’nin açıkladığı ABD’nin terör besleme şeceresi görmezden geliniyor. Hep bir ağızdan bir oyun oynanıyor sanki. Bu oyun içinde debelenen Türkiye’nin yöneticileri, kendi çocuklarını yalan bir savaşa gönderiyor. 
     Oysa, on binlerce masum insanın öldürülmesi için terörist yetiştirmiş bir ülkenin, yanlışlıkla bombalar atıp insanlık suçları işlediği savaşına kendi çocuklarını gönderen bir ülke, yani Türkiye... Hımm Bush ne demişti "Eğer herhangi bir ülke masumların katillerini desteklerse, o ülke de katildir." 
     Tam da burada "Niye Katil olmamak için savaşa hayır ’ diye bağırmıyorsunuz " diye soracakken... İnsan, tam arkasında bir müdür varmış gibi hissediyor 
     
     Açık Radyo’da, Monbiot’nun yazısına dikkat çeken Şerif Erol ve Ömer Madra’ya teşekkürler. 
     
     







İran ve Türkiye 


İsveçlilerle... 


Ürdün’den de asker istenmiş 


MHP'de 'iade-i itibar' sorunu 


Şarbondan sonra çiçek 


Bir öğrencinin umudu nasıl yok edildi 


KDV indirimi lobisi ihtiyatlı karşılandı 


Aşkın ömrü kaç yıl 


Bedel herkes için ağır... 


Meclis uyanmaya başlıyor mu 


"Komünist " 


Size birkaç parça mevduat satalım 


Yalan ve hakikat 


Yaşadık... Ondüle ve cila makinesi ucuzladı 


</TEXT>
</DOC>
