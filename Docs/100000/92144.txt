<DOC>
<DOCNO> 92144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/spor/yozdilek.html </URL>
<DATE> 2002/06/26/ </DATE>
<TIME>  </TIME>
<AUTHOR> MEHMET ÖZDİLEK  </AUTHOR>
<HEADLINE>
Finale son adım 
</HEADLINE>
<TEXT>

     Aynı gruptan gelen iki takımın ikinci kez karşı karşıya geleceği yarı final maçına Milli Takımımız her yönüyle avantajlı çıkıyor. Son maçlarda futbolcularımızın bireysel form grafikleri hızla yükselirken, bunun sahaya ve skora olumlu yansıması Ay - Yıldızlı ekibimizin en büyük gücü. Karşımızdaki Brezilya ise takım oyunundan çok bireysel futbolcuların sahada göstereceği performansla eş değerde gidiyor. Ronaldinho’nun oynamaması, Ronaldo’nun sakatlığı Türkiye için artı olarak gözükürken, iki kanat oyuncusu Cafu ve Roberto Carlos’un boşaltacağı alanlardan araya toplarla çok rahat neticeye gidebiliriz. Türkiye yeni bir bayrama hazır olsun. Biz bu çocuklara inanıyoruz ve 70 milyonun yarın bir kez daha sokaklara döküleceğinden şüphe duymuyoruz. 
     



 SPOR 

































</TEXT>
</DOC>
