<DOC>
<DOCNO> 50812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/06/guncel/gun02.html </URL>
<DATE> 2001/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık raporunda çarpıcı saptama 
</HEADLINE>
<TEXT>
Çete lideri’ Tayyip 
Hesap uzmanları raporunda belediyedeki "teşekkülün" lideri Başkan Gürtuna olarak belirtilirken, Bakanlık asıl liderin eski Başkan Erdoğan olduğunu savunuyor 
     ERSAN ATAR Ankara 

     İçişleri Bakanlığı’nın, "çete oluşturmak" suçundan soruşturulmasına izin verdiği Tayyip Erdoğan ve Ali Müfit Gürtuna hakkında hazırlanan raporda, "İstanbul Büyükşehir Belediyesi’ndeki teşekkülün asıl liderinin Erdoğan olduğu" saptaması yapıldı. 
     Bakanlık Başmüfettişi Candan Eren tarafından hazırlanan ve verilen soruşturma iznine dayanak olan raporda, Erdoğan’ın belediye başkanlığından ayrılmış olmasına rağmen belediyedeki "teşükkülün" lideri olduğu şöyle anlatıldı 
     "Her ne kadar Hesap Uzmanları raporunda Maliye Bakanlığı , teşekkülün lideri olarak Gürtuna belirlenmişse de, gözden kaçan bir husus, bu teşekkülün 1994’ten bu yana kurulmaya başladığıdır. Söz konusu teşekkül, 
     Büyükşehir eski Belediye Başkanı Erdoğan tarafından kurulmuş ve şekillendirilmiştir. Söz konusu teşekkül tüm imk nlarını kullanıp Gürtuna’yı belediye başkanı seçtirmek zorundadır." 
     
     Danıştay’ın gündeminde 
     Erdoğan ve Gürtuna hakkında verilen "soruşturma izni"ne itiraz sürecinde de sona yaklaşıldı. Erdoğan’ın İçişleri Bakanlığı’nın verdiği iznin kaldırılması yönündeki talebini Danıştay 2. Dairesi değerlendiriyor. Danıştay kaynakları, Erdoğan’ın itirazının bu ay içinde karara bağlanacağını söylüyor. Daire, Erdoğan’ın itirazını reddederse dosya yeniden İçişleri Bakanlığı’na gönderilecek. Bu aşamadan sonra İçişleri Bakanlığı, Erdoğan ve Gürtuna’nın yargılanması için Yargıtay Cumhuriyet Başsavcılığı’na suç duyurusunda bulunacak. Başsavcılığın yürüteceği adli soruşturma sonrası Erdoğan ve Gürtuna hakkında Yargıtay’ın ilgili dairesinde, "çete oluşturmak" suçundan dava açılabilecek. 
     Danıştay 2. Dairesi’nin Erdoğan lehine karar vermesi halinde İçişleri Bakanlığı, aleyhte karar vermesi halinde de Erdoğan’ın itiraz hakkı bulunuyor. 
     
İşte Erdoğan’ın çalışanları      25 milyara kiralanan AKP Genel Merkezi’nde 200 çalışanın yarısı kadın olacak. Erdoğan, bina için 300 bin dolarlık masraf yaptırdı 
     ABDULLAH KARAKUŞ Ankara 

     RP döneminde kadınlar tuvaleti bile olmayan Genel Merkez binasında çalışan Milli Görüşçüler, AKP lideri Recep Tayyip Erdoğan’ın 25 milyar liraya kiraladığı 10 bin metrekarelik lüks plaza görünümündeki dört katlı Genel Merkez’de faaliyet gösteriyor. 
     Erdoğan’ın 300 bin dolar masraf yaptığı Balgat’ta Ceyhun Atuf Kansu Caddesi’nde Genel Merkez binasında 210 kişilik seminer ve 120 kişilik konferans salonu bulunuyor. Lüks koltuklar ve modern tablolarla donatılan dev bir fuayenin de yer aldığı binanın duvarlarında da Atatürk posterlerine rastlanıyor. En alt katında 100 kişilik mescit ile alaturka tuvaletlerin yer aldığı binada, 500 kişilik otopark, 130 kişilik yemekhane salonu ile iki asansör ve 85 müstakil oda bulunuyor. 
     Sigara içmenin yasak olduğu binada, başı açık bayanların çokluğu dikkat çekiyor. 200 kişilik personelin de yarısının kadın olması planlanıyor. Giriş katı bekleme salonu, basın mensupları için ayrılan bölüm ve sergi salonundan oluşan binanın asma katının bir bölümü kadınlar kollarına, bir bölümü ise gençlik kollarına ayrılmış durumda. 30 hatlık telefon santralına sahip genel merkezde her katta güvenlik için konulan kameralar dikkat çekiyor. 
     



 GÜNCEL 















</TEXT>
</DOC>
