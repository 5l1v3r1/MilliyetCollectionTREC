<DOC>
<DOCNO> 79395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/spor/spo02.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Fenerliler yeter" 
</HEADLINE>
<TEXT>

İsrail - Filistin savaşı nedeniyle tehditler alan Revivo, yakın koruma almayı kabul etmedi. Yıldız futbolcu, "Beni 20 milyon taraftar zaten koruyor" dedi 
     YUSUF KOBAL 

     ORTADOĞU’DAKİ savaşın devam etmesi üzerine İsrail vatandaşı olduğu için bazı kesimlerin tepkisini toplayan Revivo, Musevi cemaatinin yakın koruma verme önerisini kabul etmedi. Filistin - İsrail savaşı nedeniyle yapılan gösterilerde ismi ön plana çıkan, son olarak da Beşiktaş karşılaşmasında Siyah - Beyazlı taraftarların protestosuyla karşılaşan Revivo soğukkanlılığını korudu. 
     TEHDİTLERİN artması üzerine İstanbul’daki Museviler İsrailli futbolcuya yakın koruma vermek istediler. Ancak Revivo, "Benim arkamda 20 milyon Fenerbahçe taraftarı var. Önce onlar beni korur" diyerek bu öneriyi kabul etmedi. Yine ne özel birimlerin Revivo’yu takibe aldığı öğrenildi. Bu arada Sarı - Lacivertli taraftarlar Revivo için Trabzonspor maçında özel tezahürat yapacaklar. 
     
Başarısızlığı sindiremem’      YALÇIN TÜRK 

     FENERBAHÇE Teknik Direrktörü Lorant, bir İtalyan televizyonu ile yaptığı röportajda Türkiye’yi yere - göğe sığdıramadı. Alman hoca Fenerbahçe’nin çok büyük bir camia olduğuna dikkati çekerek, "Başarısızlığı asla içime sindiremem. Burada da başarılı olacağıma inanıyorum" diye konuştu. 
     TÜRKİYE’NİN futbolda sevinci ve üzüntüyü uç noktalarda yaşadığını söyleyen Lorant şöyle konuştu "Türk Futbolu Avrupa’yı yakaladı, Dünya’ya da yetişmek üzere. Müthiş bir potansiyel var ve Dünya’nın hiçbir ülkesinde bu ilgiyi göremezsiniz. Kazandığınızda inanılmaz sevinç yaşanıyor." 
     
Rüştü forma peşinde      TEDAVİSİNİ Almanya’da sürdüren Rüştü, Lorant ile görüşüp, bir hafta sonra İstanbul’a dönmeye karar verdi. Milli kaleci Bursaspor maçında sahaya çıkmak istediğini belirterek, "Dünya Kupası öncesinde oynamam gerek" dedi. 
     
Tatlı tepkisi      GALATASARAY-Ankaragücü maçının hakemi Serdar Tatlı’nın sakatlandığı gerekçesiyle değiştirilmesi ve yerine İsmet Arzuman’ın verilmesi Fenerbahçe Yönetimini ayağa kaldırdı. Hakem atamalarının açıklanmasından 5 saat sonra Tatlı’nın sakatlanmasını şaibeli bulan Sarı - Lacivertli idareciler, Mahmut Uslu, Murat Özaydınlı ve İlhan Ekşioğlu, daha önce iddia ettikleri ligde şaibe var’ görüşünün bu hakem değişikliğiyle artık resmen belgelendiğini ifade ettiler. 
     FENERBAHÇELİ idareciler, karşılaşmaya da bu yıl az maç yönetmiş tecrübesiz İsmet Arzuman’ın görevlendirmesini kasıtlı bulduklarını söylediler. Bu arada Fenerbahçe Başkanı Aziz Yıldırım’ın, bugün bir basın toplantısı yaparak, bu gelişmeye tepki göstereceği bildirildi. 
     
15’er bin dolar prim      FENERBAHÇELİ futbolculara Beşiktaş maçının primi olan 15’er bin dolar dün dağıtıldı. Sarı - Lacivertliler Trabzonspor maçının hazırlıklarını tamamladılar ve kampa girdiler. Sözleşmeleri bittiği için sezon sonunda serbest kalabilecek olan Ogün ve Abdullah, "Biz artık bir yerlere geldik. Çok uzlaşmaz noktalara gelinmediği taktirde Fenerbahçe’de kalmak istiyoruz" dediler. 
     
750 milyar kasada      BEŞİKTAŞ’I yenerek şampiyonluk iddiasını koruyan Fenerbahçe’de, Trabzonspor maçının biletleri tükendi. Sarı - Lacivertli kulübün bu maçta elde ettiği gişe hasılatı 750 milyarı buldu. Bu arada Fenerbahçe Divan Kurulu toplantısı bugün Caddebostan Kültür Merkezi’nde yapılacak. 
     
Lefter’e moral turu      FENERBAHÇE’NİN ve Türk futbolunun unutulmaz yıldızı Lefter Küçükandonyadis tedavi gördüğü Florence Nightingale Hastanesinde ziyaretçi akınına uğradı. 
     



 SPOR 



























</TEXT>
</DOC>
