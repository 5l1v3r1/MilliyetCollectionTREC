<DOC>
<DOCNO> 77656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/11/ekonomi/eko05a.html </URL>
<DATE> 2002/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Büyüme zemini oluştu 
</HEADLINE>
<TEXT>

IMF Türkiye Temsilcisi Odd Per Brekk, yaşanan olumlu gelişmelerin büyümenin de hazırlayıcısı olduğunu ifade etti 
     ANKARA Milliyet 

     Devlet Bakanı Kemal Derviş’in ardından IMF de Türkiye’nin krizden çıktığını açıkladı. IMF Türkiye Temsilcisi Odd Per Brekk, krizin belinin kırıldığını söyledi. 
     Türkiye Odalar ve Borsalar Birliği’nin TOBB düzenlediği Ekonomik Krizden Çıkışta IMF Politikalarının Değerlendirilmesi panelinde konuşan Brekk, hükümetin geçen iki buçuk yıllık sürede, mali disiplini sürdürdüğü, borç yükümlülüklerinin yerine getirdiği bağımsız Merkez Bankası, sağlıklı bankacılık sistemi ve özelleştirmenin hızlandırılması gibi konularda bir çok yasal düzenlemeyi gerçekleştirdiğine dikkat çekti. 
     
     Kirizin beli kırıldı’ 
     Büyüme tartışmalarına değinen Brekk, program uygulaması sonucu ekonomide bazı olumlu gelişmelerin yaşandığını vurgulayarak, enflasyonun düşüşe geçtiğini, beklentilerin olumluya döndüğünü, faizlerin beklenenden daha hızlı düştüğünü dikkat çekti. "Krizin beli kırıldı" diyen Brekk, yaşanan olumlu gelişmelerin büyümenin de hazırlayıcısı olduğunu ve yüzde 3’lük büyüme hedefinin ulaşılabilir olduğunu kaydetti. 
     Hükümetin kısa vadeli sorunları çözmesi için uzun vadede fayda sağlayacak sürdürülebilir büyüme stratejisinden sapmaması gerektiğini belirten Brekk, Türkiye’nin bir kriz ihtimaline karşılık, bir - bir buçuk yıl öncesine göre çok daha iyi durumda olduğunu da söyledi. 
     
     Kredi 15 Nisan’da 
     Brekk, bir soru üzerine IMF İcra Direktörleri toplantısının, bu ayın 15’inde yapılmasının planlandığını ve Türkiye’ye verilecek 1.1 milyar dolarlık kredi diliminin serbest bırakılması konusunda ise hiç bir sorun görmediklerini söyledi. 
     
TOBB Artık sanal büyüme istemiyoruz      TOBB Başkanı Rifat Hisarcıklıoğlu Türkiye’nin geçmişte yaşadığı krizlerin karşılığı olmadan yaratılan paraya dayalı büyümede yattığını söyledi. Bu tür büyümeyi sağlayan sağlıksız temeldeki bir taşın oynamasının her seferinde oluşan pembe tabloyu kan kırmızısına dönüştürdüğünü belirten Hisarcıklıoğlu, enflasyonla mücadeleden kesinlikle vazgeçilmemesini istediklerini vurguladı. 
     Hisarcıklıoğlu, yüzde 3 büyümenin mali disiplin bozulmadan sağlanabileceğine inandıklarını belirterek, "Kamu açıkları sonucunda, yüksek bedel ödeyeceğimiz suni bir büyüme istemiyoruz" dedi. 
     Hazine Müsteşar Yardımcısı Ferhat Emil ise programla ekonomide 50 yıllık birikmiş sorunların çözülmeye çalışıldığına dikkat çekerek, bu işin kolay çıkış yolunun olmadığını söyledi. 
     
     Düşük enflasyon şansı 
     Büyüme için sabredilmesi gerektiğini de belirten Emil, "Ekonomide bu yıl için yüzde 3 büyümeye, tahminlerimize uygun bir enflasyona geçebilirsek önümüzdeki sene 2003 - 2004’te çok daha düşük bir enflasyonla çok daha pozitif büyüme sağlama imk nımızın olduğunu düşünüyoruz" dedi. 
     
Güney Kore işçiyi de bakanı da azalttı      TOBB’un düzenlediği "Ekonomik Krizden Çıkışta IMF Politikalarının Değerlendirilmesi’’ paneline Güney Kore Ticaret ve Sanayi Odası Başkan Yardımsıcı Hyo Sung Kim de katıldı. 
     Kim, IMF’nin önerdiği bazı tavsiyelerin yanlış olduğunu söyledi. Kim, IMF’nin, 1997’deki mali krizin ardından, parasal istikrarın sağlanması ve sermaye kaçışının önlenmesi için faizlerin yükselmesine izin veren bir politika önerdiğini, bu ve bunun gibi reçeteler sonucu, Güney Kore’de mali sıkıntıya giren binlerce şirketin iflas ettiğini söyledi. 
     Kim, aldıkları önlemlerle, bankacılığı yeniden yapılandırdıklarını, kamuda, istihdam fazlası 141 bin kişiyi azalttıklarını, bakan sayısının da, 21’den 17’ye indirdiklerini belirtti. 
     



 EKONOMİ 





















</TEXT>
</DOC>
