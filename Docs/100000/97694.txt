<DOC>
<DOCNO> 97694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sondun17.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, Pakistan'daki konsolosluğunu kapatıyor. 
</HEADLINE>
<TEXT>

     Fransa güvenlik gerekçesiyle Pakistan'ın Karaçi kentindeki konsolosluk binasını kapatma kararı aldı. 
     Fransa'nın Pakistan'daki konsolosluk hizmetlerinin, güvenlik açısından daha iyi korunduğu belirtilen İngiltere Konsolosluğu'nda devam edeceği bildirildi. 
     Fransa'nın Karaçi'deki konsolosluk binasının bulunduğu bölgede trafiğin yoğun olması yüzünden güvenlik sorununun ön plana çaktığı kaydedildi. 
     Konsolosluk görevlileri, güvenlik önlemleriyle ilgili endişeler sona erene kadar, trafiğe kapalı, Pakistan polis ve askerleri tarafından sıkı korunan İngiliz Konsolosluğu'nun bulunduğu binada görev yapacaklar. 
     Karaçi'deki Fransız Konsolosluğu, 8 Mayıs'ta Sheraton Oteli önünde patlayan ve 11'i Fransız olmak üzere 14 kişinin ölümüyle sonuçlanan intihar saldırısından bu yana vize işlemlerini durdurmuştu. 
     





</TEXT>
</DOC>
