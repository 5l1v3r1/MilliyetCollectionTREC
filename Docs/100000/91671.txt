<DOC>
<DOCNO> 91671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/spor/aspo.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sambacılar’ı korku sardı 
</HEADLINE>
<TEXT>
"Türkiye'yi çözemedik" 
Brezilya Teknik Direktörü Scolari şimdiden kara kara düşünmeye başladı, "Hayır... Yine mi Türkler. Bu eşleşme hiç hoşuma gitmedi. Çünkü onların oyun sistemini bir türlü anlayamadım" açıklamasını yaptı 
     MEHMET DEMİRCAN 

     Keyifleri kaçtı 
     DÜNYA Kupası’nı dört kez kazanan ve grup maçlarında A Milli Takım’ı haksız bir penaltı golüyle aşan Brezilya yarı finalde Türkiye ile eşleşmekten rahatsız oldu. Ay - Yıldızlı ekibimizin Senegal’i elemesinden sonra keyfi kaçan Sambacılar çarşamba günkü maçı kara kara düşünmeye başladı. Milliyet’in sorularını yanıtlayan Teknik Direktörü Scolari, "Hayır... Yine mi Türkler. Açıkcası Türkiye ile karşılaşacak olmamız hiç hoşuma gitmedi" ifadesini kullandı. 
     
     Çok zorlanacağız’ 
     TÜRKİYE’NİN ilk maçta kendilerini oldukça uğraştırdığını söyleyen Scolari, "Senegal ile eşleşmeyi tercih ederdik. Çünkü onlar her zaman açık futbol oynuyorlar. Türkiye’nin ise nasıl bir taktik ve sistemle sahaya çıktığını henüz çözemedik. Büyük bir ihtimalle bundan sonra da çözemeyeceğiz. Ancak Türkler’in çok kaliteli oyuncuları var. Ve bizi yine zorlayacaklar. Maçın sonucunu kestirmek güç" dedi. 
     
     Bizi tanıyorlar’ 
     SENEGAL maçını kamp yaptıkları otelden izleyen Brezilyalı futbolcular ise Türkiye’nin müthiş bir futbol oynadığını söylediler. Roberto Carlos, "Türkler bizim oyun planımızı çok iyi biliyorlar. Bu yüzden dikkatli olmalıyız" görüşünü savundu. Gilberto Silva da aynı turnuvada bir rakiple iki kez karşılaşmanın sorun yaratacağını belirtti "Ancak bu durum Brezilya’ya hep şans getirmiştir" diye konuştu. 
     
Ronaldo’yu hırs bastıSakatlığı bulunan yıldız futbolcu, ne olursa olsun Türkiye maçında formasını giymek istediğini açıkladı 
     İNGİLTERE maçında sakatlanan ve oyunu yarıda bırakan Brezilya’nın en büyük gol silahı Ronaldo, henüz düzelmemesine rağmen Türkiye maçında oynamak istediğini söyledi. Yarı finalin kendisi için büyük önem taşıdığını söyleyen Ronaldo, "Ne pahasına olursa olsun forma giymeliyim. Tedavim sürüyor. Takım çalışmalarına yarın başlayacağım" dedi. Bu arada Inter Kulübü, Ronaldo’yu sakat sakat oynamaması için uyardı. 
     



 SPOR 




































</TEXT>
</DOC>
