<DOC>
<DOCNO> 54280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/27/siyaset/siy02.html </URL>
<DATE> 2001/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Ordusu nda ilerleme 
</HEADLINE>
<TEXT>

Türkiye ile Avrupa Birliği arasında AGSP için yapılan pazarlık 10 saat sürdü. Bir general ve üç diplomatın katıldığı toplantıda ilerleme var, anlaşma yok... 
     ÖZGÜR EKŞi - UTKU ÇAKIRÖZER Ankara 

     Türkiye ile AB arasında Avrupa Güvenlik ve Savunma Politikası AGSP konusundaki sorunların giderilmesinde önemli ilerlemeler sağlanmasına karşın anlaşmaya varılamadı. Türkiye, AB ve ABD arasında dördüncüsü yapılan toplantılarda AB, "Türk Yunan" ve "Kıbrıs" sorunları nedeniyle Avrupa ordusunun devreye girmeyeceği garantisini verdi. Türkiye, AB'nin kendi başına yapacağı operasyonlara garantili katılım isteğini ise kabul ettiremedi. 
     Türkiye'den Dışişleri Bakanlığı Müsteşarı Büyükelçi Uğur Ziyal ve Genelkurmay Plan Prensipler Başkanı Korg. Reşat Turgut, ABD'den Dışişleri Bakanlığı Avrupa İşlerinden Sorumlu Müsteşar Yardımcısı Robert Bradtke ve AB adına görüşmeleri yürüten İngiltere Dışişleri Bakanlığı Siyasi Direktörü Peter Ricketts, Devlet Konukevi'nde 10 saat pazarlık etti. 
     İki ana konu üzerinde yoğunlaşan pazarlıklarda şu noktaya varıldı 
     1. Ege - Kıbrıs Türkiye, AGSP'nin ve kurulacak Avrupa ordusunun Türk - Yunan anlaşmazlığı ve Kıbrıs konularında müdahil olmaması yönündeki talebini kabul ettirdi. Kaynaklar, AB ordusunun, "birlik üyesi bir ülke ile NATO üyesi bir ülke" ya da "iki NATO müttefiki" arasındaki sorunlara müdahale etmeyeceği konusunda ilerleme sağlandığını belirterek, "Böyle bir şeyin olmayacağı konusunda mutabakata vardık" dedi. 
     2. AB operasyonlarına katılım Türkiye Balkanlar ve Kafkasya gibi kendisi için stratejik önemi olan bölgelere yapılacak otonom NATO olanaklarını kullanmayan AB operasyonlarına katılmak istiyordu. AB ise Türkiye'nin katılım taleplerinin her seferinde "genişletilmiş müzakere kurulu" isimli bir danışma mekanizmasında değerlendirilerek karara bağlanmasını önerdi. Yetkililer, "Bu konuda başladığımız noktadayız. Biz katılım istiyoruz, onların önerileri ise bizi tatmin etmiyor. Daha konuşulması lazım" diyerek, mutabakata varılmadığının işaretini verdi. 
     AB ve ABD, Türkiye ile AB arasındaki anlaşmazlık noktalarının 6 Aralık'taki NATO Konseyi'ne ve 15 Aralık'taki AB zirvesine kadar giderilmesini istiyor. 
     
     Pearson, CNN Türk'te... 
Kıbrıs’ta kriz yakın      ABD'nin Ankara Büyükelçisi Robert Pearson, KKTC ile Güney Kıbrıs Rum Yönetimi arasındaki sorunlar kısa sürede çözülmediği takdirde, adada kriz çıkabileceğini ifade etti. CNN Türk'ün sorularını yanıtlayan Pearson, KKTC Cumhurbaşkanı Rauf Denktaş ile Rumların Lideri Glafkos Klerides'in 4 Aralık'ta bir araya geleceğini kaydederek, "Görüşme olmazsa krize doğru ilerliyoruz demektir. Sanırım her iki başkan da, konunun çözümünün görüşmelere başlamak olduğunu biliyordur" dedi. Pearson, adada 1974 öncesi döneme dönülmesine imk n olmadığını bildiğini de vurguladı. 
     



 SİYASET 











</TEXT>
</DOC>
