<DOC>
<DOCNO> 53247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/20/son/sonspo05.html </URL>
<DATE> 2001/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Örs'ün milli takım karnesi 
</HEADLINE>
<TEXT>

     33. Avrupa Basketbol Şampiyonası 
     grup eleme ilk maçında Bulgaristan ile İstanbul'da karşılaşacak olan A Milli Erkek Takımı, antrenör Aydın Örs ile kendi sahasında daha başarılı sonuçlar alıyor. A Milli Basketbol Takımı, Aydın Örs'ün antrenörlüğünde Türkiye'de yaptığı 18 maçın 14'ünü kazanırken, yalnızca 4 maçta salondan yenik ayrıldı. Türkiye'de yalnızca Yugoslavya 2, Litvanya ve Slovenya'ya yenilen milliler, Almanya, Çek Cumhuriyeti, Fransa, Rusya, İsveç, İsrail, Polonya, Letonya, İspanya ve Hırvatistan'ı kendi sahasında yendi. A milliler, bu dönemde deplasmanda yaptığı 20 maçın ise 9'unu kazanıp, 11'ini yitirdi. 
     
     İstanbul'da tek yenilgi 

     Bulgaristan ile İstanbul'da karşılaşacak olan A millilerin Örs döneminde bu şehirde yaptığı 7 maçta sadece 1 yenilgisi bulunuyor. 
     Türkiye'de yapılan 32. Avrupa Şampiyonası Finalleri'nde İstanbul'da oynadığı çeyrek ve yarı final karşılaşmalarını kazanıp, finale yükselen A Milliler, finalde Yugoslavya'ya yenilerek, Avrupa ikincisi oldu. 
     Millilerin, Aydın Örs döneminde İstanbul'da yaptığı maçlar ve sonuçları şöyle 
     

Maç Tür Yer Sonuç Türkiye-Çek Cum. Özel İstanbul 81-51 Türkiye-Çek Cum. Özel İstanbul 92-47 Türkiye-Çek Cum. Özel İstanbul 73-57 Türkiye-Çek Cum. Özel İstanbul 82-71 Türkiye-Hırvatistan 32. Avrupa Şamp. İstanbul 87-85 Türkiye-Almanya 32. Avrupa Şamp. İstanbul 79-78 Türkiye-Yugoslavya 32. Avrupa Şamp. İstanbul 69-98      
     Örs ile 38. maç 

     Türkiye, Bulgaristan ile yapacağı karşılaşmayla, Aydın Örs'ün antrenörlüğünde 38. maçına çıkacak. 
     A Milli Basketbol Takımı, Örs döneminde yaptığı 37 maçın 22'sini kazanırken, 15 karşılaşmada da salondan yenik ayrıldı. 
     Milliler, 37 maçta 2 bin 723 sayı maç başına 73.59 atarken, 2 bin 626 sayı maç başına 70.97 yedi. 
     






</TEXT>
</DOC>
