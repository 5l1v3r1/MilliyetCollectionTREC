<DOC>
<DOCNO> 54207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/26/son/sonspo12.html </URL>
<DATE> 2001/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş idmanında kaleci Mhyre kurtarışlarıyla dikkat çekti 
</HEADLINE>
<TEXT>

     Beşiktaş, ligde Malatyaspor karşısında aldığı 3-1'lik galibiyetin moraliyle Sakaryaspor'la yapacağı Türkiye Kupası 3. kademe maçının hazırlıklarına başladı. 
     Almanya'da devam eden davası nedeniyle ülkesine giden Christoph Daum'un yokluğunda antrenman, antrenör Ronald Koch yönetiminde gerçekleştirildi. 
     Fulya Tesisleri'nde yakaşık 1,5 saat süren antrenmanda futbolcular, koşu ve kondisyon çalışmasının ardından yarı sahada çift kale maç oynadılar. 
     Ligde çıktığı ilk maç olan Antalyaspor mücadelesinde elinden sakatlanan siyah-beyazlıların yeni transferi kaleci Thomas Myhre'nin durumunun iyi olduğu gözlendi. 
     Kaleci antrenörü İmmel tarafından özel olarak çalıştırılan Norveçli file bekçisi, yaptığı kurtarışlarla da göz doldurdu. 
     Çalışmaya, sakatlığı devam eden Erman ve ülke milli takım kampına giden Baya katılmazken, antrenör Koch, Malatyaspor karışısında forma giyen oyuncuları kondisyon çalışmasının ardından serbest bıraktı. 
     Ayrıca, İspanya'nın Real Sociedad takımına transferiyle ilgili olark yönetimden zaman isteyen Nihat, bugün tesislere gelmesine rağmen çalışmaya katılmadı. 
     Bu futbolcunun antrenmana katılmasını engelleyecek herhangi bir sağlık probleminin bulunmadığı açıklandı. 
     Beşiktaş, 28 Kasım Çarşamba günü İstanbul'da yapacağı Sakaryaspor maçının hazırlıklarını Ümraniye Tesisleri'nde yapacağı antrenmanla tamamlayacak. 
     






</TEXT>
</DOC>
