<DOC>
<DOCNO> 96490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/yasam/yas01.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Öz yeğenlerini diri diri’ yaktı 
</HEADLINE>
<TEXT>

Tarla sulama sırası nedeniyle ağabeyi ile tartışan Adem Yücel, onu ve karısını öldürdü, üç küçük yeğenini ateşe verip kapıyı üstlerine kilitledi 
     UFUK AKTUĞ BELEN Hatay DHA 

     Hatay’da bir ağabey kardeş arasında çıkan tartışma, korkunç bir katliamla sona erdi. Beş kişinin can verdiği olay, Belen’e bağlı Çerçikaya Köyü’nde yaşandı. İddialara göre beş çocuk babası Adem Yücel 34 , altlı üstlü oturduğu ağabeyi Numan 35 ile, tarla sulama sırası yüzünden tartıştı. 
     
     Oyundan, ölüme 
     Ağabey Numan sıranın kendisinde olduğunu öne sürünce, Yücel çılgına döndü. Koşarak evinden otomatik pompalı tüfeğini alan Yücel, önce ağabeyini öldürdü. Ardından tarlada çalışan yengesi Hamiyet’i 34 silah zoruyla eve getiren Yücel, talihsiz kadının canını da kocasının cesedinin yanında aldı. 
     Hırsını alamayan Yücel, bu kez oyun oynayan minik yeğenlerine yöneldi. Herşeyden habersiz yeğenleri Nuh 9 , Mehmet 5 ve Ramazan’ı 2 anne ve babalarının cesedinin bulunduğu odaya götüren çılgın amcaları, küçüklerin üzerlerine benzin dökerek ateşledi. 
     
     Bir yeğen kurtulabildi 
     Üç kardeş diri diri yanarken, cinnet geçiren amca kapıyı üzerlerine kilitleyip dışarı çıktı. Evin başka bir bölümünde oynayan diğer kardeş Ufuk 10 ise, arka pencereden atlayarak kaçtı. Yücel, daha sonra cep telefonuyla köy muhtarı akrabası İsmail Yücel’i arayarak, "Üzücü bir olay oldu, ilgilenir misin " dedi. Muhtar ve jandarma,eve gittiklerinde korkunç manzarayla karşılaştı. 
     Sanık Yücel, Belen’de adliye olmadığı için, eşi Nurgül Yücel’le birlikte İskenderun’a getirildi. Nurgül Yücel, mahkemeye çıkarılmadan önce, "Olay sırasında oradaydım. Yanımda ağır küfürler ettiler. Eşim cinnet getirdi ve öldürdü. Çok üzüldüm ama bir şey yapamadım" dedi. 
     



 YAŞAM 






















</TEXT>
</DOC>
