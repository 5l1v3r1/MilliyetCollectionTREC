<DOC>
<DOCNO> 82992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/yazar/pulur.html </URL>
<DATE> 2002/05/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Son kadınların anlattıkları 
</HEADLINE>
<TEXT>

     SON Kadınlar... 
     Necati Güngör, Osmanlı'dan Cumhuriyet'e geçiş dönemine, toplumsal değişime, bu mücadeleye tanıklık eden yedi kadınla yaptığı söyleşileri topladığı kitabına bu adı vermiş "Son Kadınlar Literatür Yayıncılık 
     Hikayeci Ömer Seyfettin'in kızı Güner Elgen, Orhan Veli'nin sevgilisi Nahit Hanım, Reşat Nuri'nin eşi Hadiye Güntekin, Haldun Taner'in ilk eşi, piyanist ve araştırmacı Leyla Pamir, adeta canlı tarih Münevver Ayaşlı, ilk, özel kadın doğum kliniğini açan Pakize Tarzi, romancı Cahit Uçuk... 
     
     İLK defa konuşan bu kadınların anlattıkları belge değerinde kendi anıları, yaşadıkları dönemin önemli kişilerinin anılarıyla dolu, yaşadıkları dönemi çizen bir ressamın fırçası gibi... 
     Bize göre "Son Kadınlar"da Nihal Yeğinobalı'yı almak gerekirdi, o'nun "Cumhuriyet Çocuğu" kitabındaki anıları Can Yayınları Osmanlı'nın son günlerinde Ege'nin küçük bir kasabasında başlayan, Cumhuriyet aydınlanmasının ilk ışığını yansıtır. 
     
     "SON Kadınlar", anılarını anlatırken, yaşadıkları dönemin önemli kişilerinin bilinmeyen yanlarını da gün ışığına çıkarırlar. 
     Mesela Münevver Ayaşlı... 
     Osmanlı'yı da, Birinci Cihan Savaşı'nı da, Milli Mücadele'yi de, görmüş, Fransa'da Doğu Dilleri Okulu'nda okumuş, Padişah Abdülhamit'in Berlin Büyükelçisi Sadullah Paşa'nın gelini, Viyana Büyükelçisi Nusret Sadullah Bey'in eşi, Beylerbeyi'ndeki yalının son temsilcisi... 
     O yalıdan kimler geçip gitmiş, o yalının odaları, salonları kimlerle dolup taşmış Neler konuşulmuş, neler tartışılmış 
     Hanginiz Hilmi Yavuz dahil Yahya Kemal'e "samimi bir riyakar" denildiğini duydunuz mu 
     Ya da o'nun için "Taşralılık vasfı, kurtulamadığı bir kompleksti" cümlesini okudunuz mu 
     Münevver Ayaşlı böyle diyor. 
     Üstelik Münevver Ayaşlı, bir Yahya Kemal, muhalifi de değil, "Yahya Kemal ölünce, bütün sevenleri gibi sarsıldım ve gönülden matem tuttum" diye duygularını da belirtir... 
     
     MÜNEVVER Ayaşlı, yalıya, bir öğle yemeğine dostlarını çağırır, davetliler arasında Yahya Kemal, Prof. Fuat Köprülü, Prof. Tevfik Remzi Kazancıgil ve eşleri de vardır. Ayaşlı, sofranın başköşesine, kendi deyimiyle "place d'honeur" şeref mevkiini Köprülü'ye verir verirken de içinden "Bu benim başıma iş açar " diye düşünür, düşündüğü çıkar Yahya Kemal bir daha yalıya ayak basmaz... 
     
     MEŞHUR "Çalıkuşu"nun yazarı Reşat Nuri, 1956'da ölür, geride bir eş, bir kız çocuğu ve telif hakkı ödenmeden baskı üzerine baskı yapan sayısız kitap kalır. Hadiye Gültekin, bu kitapların telif haklarını alabilmek için neler çeker neler. Hele bir kitapçının söyledikleri 
     "Ben sizden bir ev alsaydım, benden ikinci kez para isteyecek miydiniz " 
     Yani kitaba, bir defa telif hakkı ödenirdi, o kadar... 
     Son yıllarda, yayıncılar "korsan yayınlar"dan şikayetçiler haklılar 
     Lakin, insanın aklına da, bir zamanlar, bu memlekette, böyle kitapçılar da vardı, diyesi geliyor. 
     
     







Avrupa'da bir Türk rektör 


Gelin, dalgamızı geçelim biraz da... 


Megafon’dan... 


Kıvrıkoğlu olayı 


Avrupa fırsatı kaçarsa yazık olur 


Fahiş zam yapanlar hizaya gelmeli 


Rezalete "dur" 


Ecevit imzalı kitaptan... 


Karamsarlar karardı 


Avrupa’nın açmazı... 


Bu kadar cehalet, tahsil ile mümkün 


Hepimiz aynı gemideyiz’ 


Faşizm nasıl yenildi 


Son kadınların anlattıkları 


Baskın seçim olur mu 


SSK'ya uyarı "İşitme cihazı ihaleyle alınmaz" 


Martta "V" dönüşü 


Baykal kaleyi içeriden fethediyor 


</TEXT>
</DOC>
