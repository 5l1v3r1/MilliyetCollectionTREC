<DOC>
<DOCNO> 79431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/20/son/sondun01.html </URL>
<DATE> 2002/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Savunma Bakanı "Cenin'de 48 ceset bulundu" 
</HEADLINE>
<TEXT>

     İsrail Savunma Bakanı Binyamin Ben Eliezer, Batı Şeria'daki Cenin mülteci kampında İsrail askerlerinin toplam 48 Filistinli'nin cesedini bulduklarını söyledi. 
     İsrail televizyonuna açıklama yapan Eliezer, "Şu ana kadar 45'i üniformalı 48 kişi öldürüldü. 5'inin cesedi önceki gün bulundu ve ikisinin kemerinde patlayıcı vardı" dedi. 
     İsrailli gazeteci-yazar Uri Avnery, İsrail ordusunun Cenin mülteci kampında savaş suçu işlediğini ileri sürerek, "İsrail ordusu çatışmalar sırasında ve çatışmaların ardından bölgeye hiçbir ambulansın girmesine izin vermedi. Bu yüzden aralarında çocuklar da bulunan çok sayıda yaralı, kurtarılabilecekken hayatını kaybetti" diye konuştu. 
     İsrail ordusunun çok disiplinli olduğunu vurgulayan Avnery, "Ambulanslar ve doktorlar üzerine sistematik olarak ateş açıldı, bu ordu yetkililerinin emri olmadan yapılmış olamaz" dedi. 
     





</TEXT>
</DOC>
