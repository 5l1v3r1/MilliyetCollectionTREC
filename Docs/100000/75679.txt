<DOC>
<DOCNO> 75679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/31/son/sonspo17.html </URL>
<DATE> 2002/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe de haftayı 1 puanla kapattı 1 - 1 
</HEADLINE>
<TEXT>

     Süper Lig'de favori takımların puan kaybetme geleneği Fenerbahçe ile devam etti. Lider takipçisi Fenerbahçe, Gençlerbirliği karşısında öne geçmesine rağmen, üstünlüğünü koruyamayıp beraberliğe razı oldu... 
     Karşılaşmanın ilk yarısı, genellikle orta alan mücadelesi biçiminde geçti. Fenerbahçe, Anderson'a uzun toplar atarak gol ararken, Gençlerbirliği hızlı forvet elemanları M'Bayo, Youla ve Cafer ile gol bulmaya çalıştı. 
     8. dakikada İsmail'in sağ taraftan yaptığı ortada, ceza alanı çizgisi üzerinde Nihat topla buluştu. Bu futbolcunun vuruşunda, Rüştü meşin yuvarlağı kontrol etti. 
     26. dakikada Ogün'ün sol taraftan ceza alanına ortaladığı topu Andersson, kafayla ceza alanı dışında Revivo'nun önüne indirdi. Bu futbolcunun sert şutunda, meşin yuvarlak üstten auta gitti. 
     35. dakikada Serhat'ın sağdan ortasında, arka direkte topun gelişine vuran Revivo'nun şutunda, meşin yuvarlak az farkla auta çıktı. 
     39. dakikada Abdullah'ın sol taraftan yaptığı ortada Serhat topa kafayı vurdu, ancak meşin yuvarlak yandan dışarıya gitti. 
     Kalan dakikalar da gol getirmedi ilk yarı golsüz sona erdi. 
     Fenerbahçe, ikinci yarıya rakibine oranla daha iyi başladı. 
     Fenerbahçe, bu yarıda ilk yarıya oranla daha fazla gol pozisyonu üretti ve istediği sonuca 71. dakikada Revivo ile ulaştı. 
     Ev sahibi Gençlerbirliği ise bu yarıda daha çok savunmayı düşündü. 
     Ancak golden sonra rakip kalede gol bulmaya çalışan ev sahibi ekip, uzatmanın son dakikasında attığı golle 1-1 beraberliği sağladı. 
     57. dakikada Gençlerbirliği'nde Youla çıktı, Filip x oyuna dahil oldu. 
     59. dakikada Johnson'ın yaklaşık 25 metreden sert şutunda, top yandan auta çıktı. 
     61. dakikada yine Johnson, ceza alanına girer girmez topa çok sert vurdu, ancak meşin yuvarlak üstten auta gitti. 
     63. dakikada Fenerbahçe'de Mustafa, 2. sarı kartını görerek kırmızı kartla oyun dışında kaldı. 
     66. dakikada Cefer'in soldan ortasında Ahmet Hassan, penaltı noktasında topla buluştu. Bu futbolcunun vuruşunda, meşin yuvarlak yandan auta çıktı. 
     69. dakikada Filip'in sol taraftan ortasında M'Bayo, altıpas içinde topa dokunamayarak takımını bir golden etti. 
     71. dakikada Yusuf, topu kafayla Serhat'ın önüne indirdi. Bu futbolcunun vuruşunda, meşin yuvarlak kaleci Patrick'ten döndü. Dönen topu önünde bulan Yusuf'un vuruşunda top direkten geri geldi. Direkten seken topa Revivo vurdu ve top ağlarla buluştu 1-0. 
     72. dakikada Fenerbahçe'de Revivo, yerini Mert Meriç'e x bıraktı. 
     76. dakikada M'Bayo, kendi çabasıyla ceza alanına dek girdi. Ancak bu futbolcunun vuruşunda, top az farkla yandan auta çıktı. 
     82. dakikada Gençlerbirliği'nde M'Bayo çıktı, Mehmet Ali oyuna girdi. 
     83. dakikada Fenerbahçe'de Abdullah, yerini Simao'ya bıraktı. 
     86. dakikada Gençlerbirliği'nde İsmail çıkarken, yerine İdris oyuna alındı. 
     88. dakikada Gençlerbirliği'nden Cafer, sarı kart gördü. 
     90. dakikada Tolga'nın sağ taraftan kullandığı atışta, top altıpas içine indi. Ahmet Hassan kafayı vurdu ve topu ağlara gönderdi 1-1. 
     Karşılaşma 1-1 sona erdi. 
     






</TEXT>
</DOC>
