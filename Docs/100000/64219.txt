<DOC>
<DOCNO> 64219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/26/guncel/gun04.html </URL>
<DATE> 2002/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
300 milyarlık yolsuzluktan aranıyor 
</HEADLINE>
<TEXT>
Vali Yardımcısı için tutuklama kararı 
Bayburt Vali Yardımcısı Tunç’un kaymakamlık yaptığı dönemde, dağıtması gereken buğdayı el altından sattığı gerekçesiyle devleti zarara uğrattığı belirlendi 
     BÜLENT OKUTAN DHA 

     Şanlıurfa’nın Hilvan ilçesinde 2000 yılında çiftçilere dağıtılmak üzere gönderilen ve bugünkü piyasa değeri 300 milyar lira olan tohumluk buğdayı dağıtmayıp el altından satarak devleti zarara uğrattığı iddiasıyla yargılanan dönemin Kaymakamı, şimdiki Bayburt Vali Yardımcısı Mehmet Sadık Tunç hakkında tutuklama kararı çıktı. Sanık Vali Yardımcısı, kayıplara karıştı. 
     Vatandaşların şik yeti üzerine müfettiş raporuyla belgelenen yolsuzluk üzerine dönemin Hilvan Kaymakamı Tunç’un da aralarında bulunduğu 6 kişi hakkında dava açıldı. 
     Şanlıurfa 2. Ağır Ceza Mahkemesi’nde başlayan davanın ilk duruşmasına, Tunç ile İlçe Tarım İl Müdürlüğü’nde görevli teknisyenler Okan Coşkun, Akın Çetin, Süleyman Aydemir ve Fuat Kaya katılmazken, dönemin İlçe Tarım Müdürü Ahmet Yaldız hazır bulundu. Mahkeme, 6 sanık için de tutuklama kararı verdi. 
     Yaldız Şanlıurfa Cezaevi’ne konulurken, diğer sanıkların yakalanması için polise talimat verildi. Kaymakamlık yaparken kız kaçırma olayına da karışan Tunç, karar öncesi kayıplara karıştı. 
     



 GÜNCEL 
















</TEXT>
</DOC>
