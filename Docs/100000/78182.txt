<DOC>
<DOCNO> 78182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sondun19.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beytüllahim'de çatışmalar bugün de sürdü 
</HEADLINE>
<TEXT>

     İsrail'in işgal altında tuttuğu Filistin kentlerinden Beytüllahim'de çatışmalar bugün de yoğun bir şekilde sürdü. 
     Filistinlilerin bulunduğu Nativitas İsa'nın doğumu Kilisesi yakınlarında şiddetli patlamalar meydana geldi. 
     Bugüne kadar Filistinlilerin içinde bulunduğu kilisenin etrafında yoğun olarak süren çatışmaların yaşandığı Beytüllahim'de halk en çok yiyecek sıkıntısı çekiyor. 
     Birleşmiş Milletler'e ait yardım kamyonunun kente girmesine izin veren İsrail birlikleri, erzak dağıtımını da kendi gözetiminde yaptı. 
     BM'nin dışında diğer bazı yardım kuruluşlarının da kent dışında tuttuğu malzemenin dağıtımına izin verildi. 
     Bu arada kilisenin etrafındaki hareketlilik sürüyor. Kilisenin üzerine zeplin şeklinde dev bir balon yerleştiren İsrail birlikleri, balondaki kameralar aracılığıyla kiliseyi sürekli gözetim altında tutmaya başladı. 
     Sokağa çıkma yasağının devam ettiği kentte çöplerin toplanamaması nedeniyle salgın hastalık tehlikesinden de endişe duyuluyor. 
     





</TEXT>
</DOC>
