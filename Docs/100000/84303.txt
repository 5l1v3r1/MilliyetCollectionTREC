<DOC>
<DOCNO> 84303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yazar/okur.html </URL>
<DATE> 2002/05/16/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Özerk borsa gerçeği’ 
</HEADLINE>
<TEXT>

     Emir - komuta zinciriyle işler yürür mü Hele "serbest piyasa ekonomisi" diye çığırtkanlığın had safhada olduğu bir ülkede doğru olan ne 
     Örnek bugün İstanbul Menkul Kıymetler Borsası’nda olağan genel kurul yapılıyor. Her şirketin yaptığı gibi yapılan bir genel kurul. Ancak gelin, İMKB’de bu işler nasıl yürüyor bir bakın yeter de artar bile. İnanın abartmıyoruz. 
     İMKB, Sermaye Piyasası Kurulu’ndan SPK tam iki aydır olağan genel kurul için izin bekledi. Çünkü düzenleme, denetleme ve yürütme yetkisi tamamen SPK’da. Oysa borsalar özerk. Bizde ise bürokrasinin çarkları arasında. Mübarek katı devletçilik anlaşıyında. Olacak iş mi 
     İMKB’de işler dörtlü sacayağıyla yürüyor SPK Kanunu, menkul kıymetler borsalarının teşkilatlanmasıyla ilgili 91 Sayılı Kanun Hükmünde Kararname KHK , Genel Yönetmelik ve İMKB Yönetmeliği. Hal böyle olunca da özerklikten söz etmek mümkün olmuyor. Peki, madem ki serbest piyasa ekonomisi, pastayı büyütmek zorunda olan bir pazar var. O halde bu işler nasıl olacak Emir - komuta zinciriyle mi 
     Biz, özerk bir borsadan, sağlıklı işleyecek bir yapılanmadan dem vuruyoruz ve konuyu tartışmaya açıyoruz. Eylülde borsa başkanlığı, bugün süresi dolan yönetim kurulu üyeliği, denetim kurulu üyeliği seçimi filan derken bugünü değil, gelecekte olması gereken bir anlayışı gündeme getiriyoruz. Aynı zamanda da yanlış anlamalara da yol açmak istemiyoruz. SPK ve İMKB’nin uyum içinde çalıştığını biliyoruz. Kaynağı borsa yaratıyor, düzenleme, denetleme yetkisi SPK’da. 
     
Eski defterlere bakın      Ya bizim İMKB’nin genel kurulunda kaynakla ilgili durumu nasıl bir fotoğraf verecek Anladığımız kadarıyla, eğitime, depreme neredeyse 1 milyar dolara yakın para gitti. Ama denizin dibi de göründü. Borsa, irad yaratan Ankara’ya irad aktaran bir kurum görüntüsünde. Ama kaynak nasıl geliyor Merak etmiyor musunuz 
     Halka arzlar, kotasyonlar, tahvil ve bono piyasası parayı sağlıyor. Ama asıl kaynak yaratma özelliği İMKB’nin parasının nemasından kaynaklanıyor. Fakat iki yıla bakarsak, para girişinde azalma olduğu, paraların suyunu çektiği de gün gibi açık. Kolay gelsin, inşallah işler yoluna girer, paralar gelmeye devam eder. 
     Bu arada eski borsa yönetim kurulu üyesi Erol Göker, denetim kurulu üyeliğine talip. Çağrı Menkul Değerler’den Nüvit Topaloğlu da... 
     Küçük bir hatırlatma, şöyle 4 ile 5 yıl öncesine geri gidip, Abana Elektromekanik ile ilgili soruşturmayı hatırlatmaya ne dersiniz 
     
     







İslamda tartışma 


Durmadan ırzına geçilen konular ve yakası açılmadık konular 


Şerefli tahlil.. 


Jandarma ve engelliler 


Sayın Ecevit, hiç olmazsa bu kez... 


Zeki Müren'in eşcinsellik tartışması rezalet 


Ecevit'e de 10 numara 


İçime çekmiyorum ki .. 


Varsayalım ki Ecevit ayrılma kararı aldı... 


Rusya artık "dost ve müttefik" 


Alacakaranlık Kuşağı Ülkesi 


Özerk borsa gerçeği’ 


Bu komplonun hesabı zor verilir 


İsveç elçimizin dedesi ve Fenerlilerin bayrak kavgası... 


Derviş'i DSP'ye davet 


Kitaplar arasında boğulmak 


İş bilenin kılıç kuşananın 


Tayyip Erdoğan tutuklattı 


</TEXT>
</DOC>
