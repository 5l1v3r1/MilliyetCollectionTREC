<DOC>
<DOCNO> 92140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/spor/ycil.html </URL>
<DATE> 2002/06/26/ </DATE>
<TIME>  </TIME>
<AUTHOR> HÜSNÜ ÇİL  </AUTHOR>
<HEADLINE>
1918 2002 
</HEADLINE>
<TEXT>

     Türk Futbol Tarihi, altın bir sayfa açtı... Biz öyle bir milletin çocuklarıyız ki, 1918 yılında saltanatı, hilafeti kaldırıp, modern Türkiye’yi kuran Atatürk’ün çocuklarıyız. 
     Arap harfleri yerine, Latin harflerini ve Türk Alfabesi’ni getiren Atatürk’ün evlatlarıyız biz... 
     Takke, serpuş, kavuk ve fes gibi eşyaları kaldırıp, kıyafet devrimini yapan Atatürk’ün çocuklarıyız biz. 
     Dil ve tarih bilincini yerleştiren Atatürk’ün çocuklarıyız biz. 
     Medeni Kanunu, şerihatın yerine yerleştiren Atatürk’ün torunlarıyız biz. 
     Devlet ile din işlerini birbirinden ayıran, Ezan’ı ve Kuran’ı Türkçeleştirerek, herkesin okuduğunu ve dinlediğini anlamasını sağlayan Atatürk’ün çocuklarıyız biz. 
     Balkan Paktını kuran, Batılı medeniyetlerle bizi kaynaştıran, ilk nüfus sayımını yaptıran, kadınlara ilk seçme hakkını tanıyan, ülkeye fabrikalar, yollar ve modern herşeyi getiren Atatürk’ün evlatlarıyız biz. 
     Bey, Paşa, Ağa gibi sıfatlardan insanları kurtarıp, soyadı kanunu getiren Atarük’ün evlatlarıyız biz. 
     Topu, tüfeği olmayan, süngünü, kaması, çakısı ve yumruğuyla cepheye giden ve o cepheye yardım taşıyan Türk Kadını’nın, toplumda bir büyük değer kazanmasını sağlayan Atatürk’ün çocuklarıyız biz. 
     Ve işte Atatürk’ün çocukları, tam 180 dakika sonra, Dünya Şampiyonu olmak için vargüçleriyle çalışıyorlar. 
     Türk tipini bütün dünyaya tanıtan, futbolumuzu bütün dünyaya sevdiren ve hele çok eleştirdiğimiz Haluk Ulusoy, Şenol Güneş ve oyuncularımızın, 1918’den 2002’ye taşıyan, Türk Milleti’nin dünyaya tanıtılmasını sağlayan bir Milletiz biz. 
     Sanıyorum ki, Futbol Federasyonu, Dünya Kupası’nın öncesini - sonrasını, kimsenin bilmediği perde arkasında yaşanan birçok şeyi, film yapıp, Türkiye’ye satacaktır. Ve herkes bu filmi alıp, kahramanların, I. Cihan Savaşı’nda cepdeki süngüyle çarpışanlardan, farkı olmadığını görecek ve bağrına basacaktır. 
     Artık Şenol hocaya, dört - beş tane kendini bilmezin, yazacak ve söyleyecek değil de, dinleyecek ve öğrenecek çok şeyleri olduğunu, onlara da birileri anlatacaktır. 
     32 takımdan son dört takıma kalmak bile, İstiklal Madalyası’nı bu çocukların boynuna asmak demektir. Ama bizler, sizin çok daha iyisini yapacağınıza, 70 milyon olarak inanıyoruz. 
     1918’te hiçbir şey yokken bunları yapan Atatürk’ün çocukları için, 180 dakikada, iki tane maçı kazanmak ve Dünya Şampiyonu olmak ne ki... 
     Bence hiçbir şey... 
     



 SPOR 

































</TEXT>
</DOC>
