<DOC>
<DOCNO> 93646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yazar/yilmaz.html </URL>
<DATE> 2002/07/04/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
OYAK’ın gözü Pamukbank’ta 
</HEADLINE>
<TEXT>

Vakıfbank, Toprakbank ve Türkbank satışta beklerken, Pamukbank’ın cazibesi öne çıktı. 
     Bankacılık Düzenleme ve Denetleme Kurulu BDDK , Tasarruf Mevduat Sigorta Fonu’na geçen Pamukbank ile ilgili satış duyurusunu, daha önceki yöntemlerden farklı olarak internet sitesinden açıkladı. Gruplar Pamukbank verilerini değerlendirip, tekliflerini vermeye hazırlanıyorlar. 
     Fon’un elinde bulunan Toprakbank’a Anadolu Bank’ın, Pamukbank’a ise Oyak Bank’ın teklif hazırladığı söyleniyor. 
     Daha önce İktisat Bankası ile adı çıkan, sonra da Vakıfbank ile ilgilenen Societe Generale’nin ilgisinin Pamukbank’a kaydığı kaydediliyor. Yabancılar Demirbank’ı alan HCBS gibi düşünüyorlar ve "Bankanın içinden istediğimizi alalım, istemediğimizi BDDK’ya bırakalım" diyorlar. 
     Yabancılar için Vakıfbank’ta hisse satışı söz konusu olduğu için, bankanın iştiraki olan, diyelim tatil köyü, çarşı vs. gibi yatırımları almak cazip gözükmüyor. 
     Bu arada Osmanlı ile birleşmeden önce Garanti Bankası’na talip olan Credit Agricole Indosuez de Pamukbank’ı inceliyor. 
     
Satış koşulları iyi değil      İçeride siyasi belirsizliğin getirdiği ekonomik kriz sinyalleri, dışarıda ise yaşanan şirket skandalları ile ürkek bir piyasada satışa çıkan BDDK’nın işi zor, malların fiyatı düşüyor .. 
     Bütün bu olumsuz değerlendirmelere karşılık Pamukbank’ı "satın alınabilir" bulanlar elektronik altyapısı, eğitim kalitesi, kredi - pazarlama verimliliği değerlendirme kriterleri ve kurumsal kimlik oluşumuna bakıyorlar. 
     Bir bankanın hortum maddesinden’ Fon’a geçerken, bankacılık tekniğinin iyi olduğunun söylenmesi çelişki gibi duruyor. Ancak bankacılar, grup kredileri sorunlarının, "büyük masalarda, küçük gruplarla" çözüldüğünü iyi biliyorlar. 
     
Neden vazgeçti      Pamukbank’ı izlemeye alan bankacılar müdürlerinin üniversitelerde kariyer için verilen tezler gibi, tez vererek bu göreve atandıklarını, personelin sürekli eğitimden geçtiğini vurguluyorlar. 
     Oyak Bank’ın Vakıfbank ilgisi de biliniyordu. Ancak Oyak Bank, Vakıfbank’taki C hisselerinin yönetimdeki yetkisinin yüzde 75’lerde olması nedeniyle bu işten çekildi. Bir tür Türkbank vakası ile karşılaşmaktan ürktüler. 
     Ordu Yardımlaşma Kurumu nda OYAK işler nasıl yapılıyor 
     OYAK Genel Müdürü Coşkun Ulusoy, Ziraat Bankası, ardından da Koç Holding kökenli disiplinli çalışması yakından biliniyor. Hocalıktan da gelen Ulusoy, banka toplantılarında mesajını, tahta üzerinde yazarak veriyor. Ancak bu tahta, bildiğimiz kara tahta değil, altındaki bir düğme ile yazılı çıkış verebilen tahta. 
     Oyak’ın çalışma dosyalarını izleme yöntemi de diğer bankalara benzemiyor. Dosyaları A - B - C gibi isimlendirip, "B - 2 planı, C maddesi" gibi konu başlıkları ile masaya yatırıyorlar. Oyak’ta isimler değil, harfler konuşuyor. 
     Oyak’ta espri konusu olan bir başka gelişme de geçtiğimiz günlerde yaşandı. Egebank, Yurtbank, Yaşarbank, Bank Kapital, Ulusal Bank Sümerbank ile birleştirilip, 10 Ağustos 2001 tarihinde Oyak’a satılmıştı. Satış sonrası şube müdürleri Oyak’ın eski Sümerbank binası, Maslak’taki merkezine davet edildiler. Ancak davetli bankacılar yolu şaşırıp toplantı için Maslak’taki Ordu Komutanlığı’na gitmişler. 
     Oyak, eski Sümerbank’ta patronunun Hayyam Garipoğlu olduğu dönemde salonlara verilen saray isimlerini "Anafartalar", "Anzak Koyu" ile değiştirip, Çanakkale Savaşının anısını yaşatıyor. 
     
Dipsiz kuyu mu bu      Duyumlarım tam bir "çıldırma" noktası. Anlatılan o ki Pamukbank’ın ki BDDK da bankanın son iki yılda sık sık uyarıldığını açıkladı bundan 8 ay önce Fon’a alınması kararı çıkmış, ancak onay alınamamış. Grup kredilerine yüklenen bankanın bu arada kurtulmak için de bir partiye yüklü bağış yaptığı kulislerde konuşuluyor. 
     Pamukbank’ın resmi iç yüzü en açık biçimiyla "bddk.org.tr" sitesinde yer alıyor. Biz geleceğe bakalım ve grup risklerinin daha önce Fon’a geçen bankalarda olduğu gibi Türk halkının sırtına yüklenmemesi için ne yapılıyor onu soralım. 
     
     







Sürrealist ve sanal bir politika 


Durmuş vakfı 


Ecevit Bahçeli daha ne yapsın 


Derviş’e göre belirsizlik en ağır maliyet 


Bodrum’da çılgın yaşam varmış .. Öyle mi 


Ecevit’in dominosu 


Çıkış arıyoruz 


ABD’ye ne oluyor 


Piyasa histerisi’ 


"Umutsuz vak’a" yolunda hızla... 


Ecevit’e çekil baskısı 


"Türkiye’de değişmeyen tek şey stres" 


Halk kazanmayı unuttu 


OYAK’ın gözü Pamukbank’ta 


</TEXT>
</DOC>
