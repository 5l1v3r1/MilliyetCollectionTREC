<DOC>
<DOCNO> 91890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/25/siyaset/siy08.html </URL>
<DATE> 2002/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK istismar edecek diye vazgeçmeyin’ 
</HEADLINE>
<TEXT>

Fogg’un, Bahçeli’ye vedası uzun sürdü 
     ÖNDER YILMAZ Ankara 

     AB Türkiye Temsilcisi Karen Fogg, MHP lideri Devlet Bahçeli’nin "Kopenhag kriterlerinin PKK’nın istekleriyle örtüştüğü inancındayız" sözleri üzerine "PKK istismar edecek diye kriterleri gerçekleştirmekten vazgeçmeyin" dedi. Bahçeli, Fogg’u Başbakanlık’taki makamında kabul ederken, kısa sürmesi beklenen "veda görüşmesi" 1.5 saat sürdü. 
     Görüşmede Bahçeli’nin "Kopenhag kriterleri ile PKK’nın isteklerinin örtüştüğü kanaatindeyiz" sözü üzerine Fogg, "Hassasiyetleri anlıyoruz. Ancak PKK istismar edecek diye AB’ye üyelik için atılması gereken zorunlu adımları gerçekleştirmekten kaçınmayın, vazgeçmeyin" karşılığını verdi. 
     İdam ve Kürtçe öğrenim ile yayın tartışmalarının da gündeme geldiği görüşmede, Bahçeli bu konuların orta vadede ele alınması gerekirken, bir anda AB’ye üyelik için önşart olarak dayatıldığını dile getirdi. Fogg da bu konuda, "Türkiye gündemi nasıl bu üç konuya kilitlendi, anlamakta güçlük çekiyorum. Oysa idam ve diğer üç konu orta vade kriterler" diye konuştu. 



 SİYASET 

















</TEXT>
</DOC>
