<DOC>
<DOCNO> 91755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/soneko02.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi'nin tahtası açıldı... 
</HEADLINE>
<TEXT>

     Yapı ve Kredi Bankası'nın işlem sırası, bugün 1. seanstan itibaren yeniden işleme açılacak. 
     Borsa Başkanlığı duyurusunda, Yapı Kredi'den istenen bilgilerin ve bankanın 31 Aralık 2001 tarihli mali tablolarının Borsa'ya ulaştırılması ve 21 Haziran tarihli günlük bültende yayınlanması nedeniyle, 1. seanstan itibaren yeniden işleme açılacağı kaydedildi. 
     Pamukbank'ın Fon'a devrinden sonra, Çukurova Grubu'nun Borsa'daki 6 şirketinin sırası işleme kapatılmış, Yapı Kredi dışındaki diğer şirketler Turkcell, Yapı Kredi Yatırım Ortaklığı, Yapı Kredi Sigorta, Yapı Kredi Koray Gayrimenkul Yatırım Ortaklığı ve Yapı Kredi Finansal Kiralama hisse senetlerinin sıraları 20 Haziran'da açılmıştı. 
     Yapı Kredi, 21 Haziran'da Borsa'ya gönderdiği enflasyona göre düzeltilmiş 31 Aralık 2001 tarihli mali tablolarında, net dönem zararının 895 trilyon 815 milyar lira olduğunu açıklamıştı. 
     





</TEXT>
</DOC>
