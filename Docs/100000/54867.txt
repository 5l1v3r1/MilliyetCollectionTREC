<DOC>
<DOCNO> 54867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/yazar/sazak.html </URL>
<DATE> 2001/11/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Tehlikeli ihale Kuzey Irak 
</HEADLINE>
<TEXT>

     Kuveyt'in Irak tarafından işgal edildiği 1990 Ağustos ayından birkaç ay önceydi. 
     Türkiye'de çok izlenen bir televizyon programı adına dönemin Savunma Bakanı Richard Cheney'den - günümüzün ABD Başkan Yardımcısı - röportaj isteyen Washington'daki gazeteci arkadaşımıza, randevu verilmeden önce hangi konuları işlemek istediği sorulur. 
     Listede olmayan Irak'ı bakanın danışmanı anımsatır. 
     "Saddam'ı sormayacak mısınız " der. 
     Irak'la ilgili dış basında kimi haberler yer almakla birlikte Bağdat henüz gündemin ilk sırasına oturmamıştı. 
     Gazeteci arkadaşımız,"Bakarız falan" diye geçiştirirken notunu almıştı. Belli ki, ABD Savunma Bakanı önemli bir mesaj vermek istiyordu. 
     Nitekim 30 dakikalık söyleşi süresinin son 5 dakikasında Irak sorusu gelince Cheney, aralıksız 15 dakika konuştu. 
     "Saddam tehlikesi"ne dikkat çekti. 
     ABD medyası da, birkaç hafta sonra "Dünyanın en tehlikeli adamı" diye Saddam'ı kapak yapmaya başlamıştı. "Kıyamet topu", "cehennem silahı", "nükleer tehdit" gibi haberler de art arda patlıyordu. 
     Dış basında son günlerdeki "Sıra Irak'ta" haberlerindeki patlama 10 yıl önceki süreci anımsatıyor. 
     ABD düğmeye bastı, savaş bulutları Bağdat'ın üzerinde toplanmaya başlarken, Ankara da "bir koyup üç alma" telkinleriyle Kuzey Irak'a özendiriliyor. Önce William Safire yazdı ardından CIA eski Başkanı James Woolsey, Musul - Kerkük petrollerini "Saddam'ın işini bitirmenin hediyesi" olarak Türkiye'ye sunmaya başladılar. 
     Aynı film yeniden vizyona giriyor. 
     Washington Büyükelçisi Faruk Loğoğlu'nun Irak operasyonuna "sarı ışık" yakan sözlerini yayımlayan "Defence News"ten sonra Amerikan Forbes dergisi de "Türkiye'nin yardımıyla Saddam'ı yok edelim" diye yazdı. 
     CIA eski Başkanı James Woolsey ise "namluyu Saddam'a çevirme zamanı geldiğini" belirterek işi Ankara'ya ihale ediyor ve Kuzey Irak'a girilmesi halinde Türkiye'ye "garantör devlet" statüsü verilebileceğini belirtiyor. 
     Savunma Bakanı Sabahattin Çakmakoğlu'nun tam da bu sırada Irak'a askeri operasyon konusunda "yeni şartlar"dan söz etmesi rastlantı olabilir mi 
     ABD Dışişleri Bakanı - Körfez Savaşı'nın ABD Genelkurmay Başkanı - Colin Powell de haftaya Ankara'ya geliyor. 
     Soralım bakalım Powell'e Türkiye Kuzey Irak'a girdi, Kürtlerin harekete geçmesi üzerine ABD müdahale etti, varsayalım sonunda Saddam da gitti. 5 - 10 yıl sonra "sular durulunca" Irak'da yönetimde kim varsa, Ankara'ya dönüp, "Kuzey Irak meselesini konuşalım" demeyecek mi 
     Kıbrıs'taki haklı davamızda 25 yıl sonra bulunduğumuz noktayı bile savunmakta güçlük çekerken, Irak'taki varlığımızı nasıl izah edeceğiz. 
     Dolduruşa gelmeyelim 
     
     







HADEP'i tanımak 


Dikkat buyrun 


Powell'a dört mesaj 


Başında kim var kardeşim sorusu 


Densiz... Ve gerçek 


Çankaya muhalefeti seviyor 


Niyet mektubunda kılıfa uydurma var mı 


Tartışma zamanı... 


Beş parmağın beşi de bir değil 


Rekabet’ savaşı 


Belediyenin en büyük sırrı Tayyip'in, kod numarası verdiği 85 gizli ad 


Yüksekova'da bilgi yarışması 


Tehlikeli ihale Kuzey Irak 


TV'de köy yarışması 


Amelie Şehre bir film gelir... 


Bu niyet "kötü niyet" 


</TEXT>
</DOC>
