<DOC>
<DOCNO> 96829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/son/sonspo16.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Rizesporlu Oumar ile sözleşme imzaladı 
</HEADLINE>
<TEXT>

     Trabzonspor, geçtiğimiz sezon Çaykur Rizespor'da forma giyen Oumar ile 2 yıllık sözleşme imzaladı. 
     Mehmet Ali Yılmaz Tesisleri'nde düzenlenen imza töreninde konuşan Trabzonspor Genel Sekreteri Mehmet Ongan, teknik direktör Samet Aybaba'nın isteği doğrultusunda Oumar'ı transfer ettiklerini ifade ederek, ''Yabancı oyuncu transferinde Türkiye'de oynamış yabancıları tercih ediyoruz. Böylelikle ülkeye uyum sorunu olmuyor. Oumar ise bölgeyi de çok iyi biliyor. Trabzonspor'a çok çabuk adapte olacak'' dedi. 
     Ongan, Oumar'ın transferiyle savunma bölgesine çok etkili bir transfer gerçekleştirdiklerini de kaydetti. 
     Oumar da imza töreninden sonra yaptığı konuşmada, Trabzonspor'da oynayacak olmaktan dolayı çok mutlu olduğunu ifade ederek, ''İdman eksikliğimi bir iki hafta içinde gidererek lige hazır olacağım'' diye konuştu. 
     





</TEXT>
</DOC>
