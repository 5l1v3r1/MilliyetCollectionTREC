<DOC>
<DOCNO> 51107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/son/soneko19.html </URL>
<DATE> 2001/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasarruf ve geliri arttırmak için şu 12 öneriyi tartışılıyor 
</HEADLINE>
<TEXT>

     Kamuda tasarruf ve gelir artırıcı tedbirler paketi için Başbakanlık Müsteşarı Ahmet Şağar başkanlığında oluşturulan komite 12 temel öneriyi tartışıyor. 
     Dün konunun ele alındığı liderler zirvesinden sonra çalışmaya başlayan, Şağar'ın yanı sıra Maliye Bakanlığı Müsteşarı Ertan Dikmen, Hazine Müsteşarı Faik Öztrak ve DPT Müsteşarı Akın İzmirlioğlu'nun yer aldığı komite, daha önce hazırlanan önlemler paketindeki önerileri tek tek değerlendirecek. 
     Gerekirse, yeni tedbirler pakete girecek. 
     Bir hafta içinde çalışmalarını tamamlaması planlanan komitenin karara bağlayacağı tasarruf ve gelir artırıcı temel önlemler şöyle sıralanıyor 
     
     İkramiye ödemeleri 
     ''Kamudaki ikramiye ödemeleri Hazine ve Maliye, bu ödemelerin ertelenmesi görüşünü bildirdi. Bunun getirisi de 135 trilyon lira olarak hesaplandı. IMF ise ertelemenin yanı sıra, kamudaki işçilere belirli sürelerde zorunlu izin alternatifi getirdi. Ancak komitenin ilk toplantısında Başbakanlık Müsteşarı Şağar'ın ikramiyelerin ödenmesini istediği ve ertelemeye sıcak bakmadığı belirtildi. 
     -İlaç kararnamesi ile kar iskonto oranlarının yeniden düzenlenmesi. Buradan sağlanacak tasarruf 95 trilyon lira. 
     -İlaçların tane ile satılması uygulaması. 10 trilyon liralık tasarruf bekleniyor. 
     -Yüzde 10'luk hasta katılım payının kaynakta, maaştan kesilmesi. 
     Bu şekilde sağlık karnelerinin sosyal güvenlik kapsamı dışındaki kişilerce kullanımının engellenmesi amaçlanıyor ve 200 trilyon liralık bir tasarruf sağlanacağı hesaplanıyor. 
     -Konsolide bütçeli kuruluşlarda emekliliği gelen 5 bin işçinin 2001 yılı sonuna kadar emekli edilmesiyle de 100 trilyon liralık bir 
     tasarrufa gidileceği belirtiliyor. 
     -KİT'lerde emekliliği gelen 30 bin işçinin hemen emekliye ayrılması. 
     -Köy Hizmetleri'nin bölgelerdeki ekipman ve işçilerinin il özel idarelerine devri. Buradan sağlanacak tasarruf 300 trilyon lira. 
     -DSİ ve Karayolları bölge müdürlüklerinin kapatılması. Daha çok psikolojik etkisi olacağı söyleniyor. 
     -Sigorta prim tahsilat oranının artırılması. SSK ve Bağ-Kur'a bu şekilde 300 trilyon lira kaynak girişi bekleniyor. 
     -Akaryakıt Tüketim Vergisi tutarlarının artırılması. 
     
     Doğrudan gelir desteği etkilenecek 
     -Çiftçiye doğrudan gelir desteği ödeneğinin dondurulması. Bu yıl dönüm başına 10 milyon lira olarak uygulanacak doğrudan gelir desteğinin 2002 yılında ise enflasyon oranında arttırılması gerekiyordu. Ancak önlemler paketinde yeni yılda da sözkonusu tutarın 10 milyon lirada bırakılması öngörülüyor. Bu şekilde sağlanacak 
     tasarruf 400 trilyon lira olarak ifade ediliyor. 
     -Memura yüzde 10 zam. Ocak zammı yüzde 10 olarak belirlendi ancak memur maaşlarındaki artış 2002 yılı bütçesinde de enflasyona endekslendiği için bu hükmün uygulama şansı bulunmuyor.'' 
     






</TEXT>
</DOC>
