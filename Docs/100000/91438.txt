<DOC>
<DOCNO> 91438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/22/son/sonspo09.html </URL>
<DATE> 2002/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Martin Keown "İngiltere Milli Takımı'nda artık oynamayacağım" 
</HEADLINE>
<TEXT>

     Dünya Kupası'na, çeyrek finalde Brezilya'ya 2-1 yenilerek veda eden İngiltere Milli Takımı'nda, savunma oyuncusu Martin Keown, bir daha milli takımda görev almayacağını açıkladı. 
     İngiliz Daily Telegraph Gazetesi'ne bir açıklama yapan Martin Keown, milli takımda çok güzel günler geçirdiğini, ancak bundan sonra görev yapmasının ''hoş'' olmayacağını bildirdi. 
     İngiltere Milli Takımı'nın kupadaki en deneyimli oyuncusu olarak dikkati çeken 35 yaşındaki Keown, şimdiye dek 42 kez milli formayı giydiğini hatırlatırken, formasını giydiği Arsenal takımındaki geleceği hakkında ise bir karar vermediğini kaydetti. 
     Kendisiyle başka kulüplerin de yakından ilgilendiğini ifade eden Keown, ''Gelecek yıl da Highbury Stadı'nda Arsenal'in sahası olup olmayacağımı bilmiyorum. Bu konuda kulübümün bana yapacağı öneri önemli'' dedi. 
     





</TEXT>
</DOC>
