<DOC>
<DOCNO> 71279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/07/son/sondun09.html </URL>
<DATE> 2002/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en iyi VIP salonları ve yeni otelleri 
</HEADLINE>
<TEXT>

     ABD'de 11 Eylül'de düzenlenen saldırılardan sonra, güvenlik önlemlerinin artırılması sonucu uzayan bekleme süreleri, havaalanlarındaki VIP salonlarının önemini artırdı. 
     Amerikan FORBES dergisi, yaptığı bir araştırmayla dünyadaki en mükemmel VIP salonlarının hangileri olduğunu ortaya çıkardı. Bu salonların son derece konforlu olanlarında, ''first class'' ve ''business class'' yolcuları ücretsiz telefon konuşması yapabiliyor ve internete girebiliyor. VIP salonlarının bazılarında egzersiz odaları, banyo ve duşlar, hatta bebek bakım servisleri bile bulunuyor. 
     Derginin değerlendirmesine göre, dünyanın en mükemmel VIP salonları ve bunları işleten havayolu şirketleri şunlar 
     1- Hong Kong uluslararası havaalanında bulunan ve Cathay Pacific tarafından işletilen salon, 
     2- Virgin Atlantic havayollarının San Fransisco uluslararası havaalanındaki salonu, 
     3- British Airways'in New York Kennedy havaalanındaki salonu, 
     4- Singapore Airlines'a ait Singapur Changi havaalanındaki salon, 
     5- Continental Airlines'a ait, Washington Ronald Reagan havaalanındaki salon, 
     6- Swissair'in Zürih havaalanındaki salonu, 
     7- LaChile havayollarının Şili'nin başkenti Santiago havaalanında bulunan salonu, 
     8- Malezya Havayolları'nın Kuala Lumpur havaalanındaki salonu, 
     9- Danimarka'nin başkenti Kopenhag havaalanındaki salon. 
     
     En mükemmel yeni oteller 
     FORBES dergisi, 2001 yılında hizmete giren dünyanın en mükemmel 8 yeni otelini de belirledi. 
     Özellikle işadamlarına hizmet veren oteller ve bulundukları kentler şunlar 
     1- Hindistan'ın Bangalore kentinde bulunan ''The Leela Palace'', 
     2- Tayland'ın başkenti Bangkok'taki ''Plaza-Athenee'', 
     3- Chicago'daki ''Peninsula Hotel'', 
     4- Miami'deki ''Mandarin Oriental'', 
     5- Kanada'nın Montreal kentinde bulunan ''St.Paul Hotel'', 
     6- Fransa'nın başkenti Paris'te yeni açılan ''Pershing Hall'', 
     7- Çek Cumhuriyeti'nin başkenti Prag'ın göbeğindeki ''Four Seasons'', 
     8- Çin'in Şanghay kentinde bulunan ''St.Regis''. 
     






</TEXT>
</DOC>
