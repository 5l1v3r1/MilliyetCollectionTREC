<DOC>
<DOCNO> 88187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/06/guncel/agun.html </URL>
<DATE> 2002/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’in haberi Meclis gündeminde 
</HEADLINE>
<TEXT>
3. köprüde neden ısrar ediyorsunuz 
ANAP Milletvekili Akarcalı, Bayındırlık, Ulaştırma ve Kültür bakanlarını soru yağmuruna tuttu. Arnavutköy, Kandilli sakinleri ve emlakçiler köprünün yapılacağına inanmıyor 
     SERHAT OĞUZ İstanbul 

     Bayındırlık ve İsk n Bakanı Abdülkadir Akcan’ın, Arnavutköy-Kandilli arasında üçüncü köprü yapılacağını açıklaması, Boğaz’ın iki tarihi semtinde, emlak piyasasını olumsuz etkiledi. Arnavutköy ve Kandilli’de fiyatlarda düşüş olmazken, ev satın almak veya kiralamak isteyenler ise bıçak gibi kesildi. Her iki semtte emlakçiler, köprünün yapılacağına kesinlikle inanmazken, Arnavutköy’de kiralar 700 milyon - 5 milyar lira arasında değişiyor. 
     Ev fiyatlarının 50 bin dolardan başladığı Arnavutköy’de, fiyatlardaki durgunluğun ardından düşüşler olabileceğini belirten emlakçi Zeynep Özay, "Köprü yapılırsa işyerim ve evim gidecek. Ancak kimsenin gücünün buna yeteceğini sanmıyorum" dedi. 
     
     Akarcalı’dan tepki 
     ANAP Milletvekili Bülent Akarcalı, Milliyet’in köprü projesine verilen tepkiyle ilgili haberini, Meclis gündemine Ulaştırma Bakanı Oktay Vural, Bayındırlık Bakanı Abdülkadir Akcan ve Kültür Bakanı İstemihan Talay’ın yanıtlaması istediği soru önergeleriyle taşıdı. Akarcalı’nın soruları şunlar 
     Akcan’a "İstanbul’la ilgili bir büyük yatırımı, Antalya’da asfalt müteahhitleri toplantısında açıklamak yerine, İstanbul’da İstanbullulara açıklamak daha demokratik ve zarif olmaz mıydı "Ulaştırma Bakanı, Tüp geçit gerçekleşirse, köprüye gerek kalmaz’ dediği halde, neden köprüde ısrar ediyorsunuz " 
     Vural’a "Aynı partinin iki bakanı, İstanbul için hayati öneme sahip iki proje için hangi işbirliği ve koordinasyon içindedir " 
     Talay’a "Kültür ve Tabiat Varlıklarını Koruma Kurulu’nun izni olmadan bölgede inşaat olamayacağına göre, hem doğal hem de tarihi yapıyı tahrip edecek böyle bir inşaata izin verilecek midir " 
     
Bakan 4 - 5 yıl sonra ihtiyaç olur      ANKARA Milliyet 

     Bayındırlık ve İsk n Bakanı Abdülkadir Akcan, İstanbul Boğazı’na üçüncü köprünün 4-5 yıl içinde ihtiyaç haline geleceğini savunarak, "750 - 800 milyon dolara mal olacağını düşünüyoruz" dedi. Bayındırlık ve İsk n Müdürleri Toplantısı’na katılan Akcan, köprüler ve çevre yollarının komple tıkandığını belirtti. Üçüncü köprü için kaynağın şu an mevcut olmadığını belirten Akcan, şöyle devam etti "Yap-işlet-devret modeli uygulanabilir. Arnavutköy’de 4-5 kişinin keyfi kaçacak diye bu tip prestij projelerinden Türkiye vazgeçemez." 
     
     



 GÜNCEL 




















</TEXT>
</DOC>
