<DOC>
<DOCNO> 83121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/sontur25.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep'te vahşet Hamile anne ile kızı boğularak öldürüldü... 
</HEADLINE>
<TEXT>

     Gaziantep'te, 6 aylık hamile anne ile kızı boğularak öldürüldü. 
     Alınan bilgiye göre, Kozanlı Mahallesi'nde oturan Çelik ailesinin fertlerinin bugün hiç dışarı çıkmamasından şüphelenen komşuları evin penceresinden, anne Sultan Çelik 35 ve kızı Arzu'nun 14 hareketsiz yattığını gördüler. 
     Polise haber verilmesi sonrasında eve gelen Cumhuriyet Savcısı, anne ve kızın iple boğularak öldürüldüğünü belirledi. 
     Anne ve kızın cesedinin bulunduğu odada, dağınık haldeki fotoğrafların arasından, anne ve kızına ait olanlarının alındığı dikkati çekti. 
     Olay yerine gelen Sultan Çelik'in annesi Zeynep, kızı ve torununun öldürüldüğünü öğrenince sinir krizleri geçirdi. 
     6 aylık hamile olan Sultan'ın, kızı Arzu nedeniyle öldürülmüş 
     olabileceğini anlatan Çelik ailesinin komşuları, Arzu'nun 15 gün önce evden kaçtığını ve dün eve geldiğini belirttiler. Bu arada polisin, cinayetle ilgili olarak Sultan'ın eşi, 6 çocuk babası, seyyar satıcılık yapan Cuma Çelik ve kardeşi Hüseyin'i aradığı öğrenildi. 
     





</TEXT>
</DOC>
