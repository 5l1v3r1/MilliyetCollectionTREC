<DOC>
<DOCNO> 74150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/yasam/yas06.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonu alkolden beter 
</HEADLINE>
<TEXT>

Otomobil kullanırken cep telefonuyla konuşmak, alkollü direksiyon başına geçmekten daha tehlikeli çıktı... 
     İngiltere’deki Ulaştırma Araştırmaları Laboratuvarları tarafından yapılan araştırmada, yasal limitin üzerinde alkol almış veya cep telefonu ile konuşan, 21 - 45 yaş arası, araç sürücülerinin seyir halindeki davranışları incelendi. Simülatörde yapılan araştırmada, cep telefonuyla konuşan sürücülerin dikkat ve tepkilerinin, alkollü sürücülerden yüzde 30 daha az ve yavaş olduğu ortaya çıktı. 
     Araç kiti yardımıyla konuşmanın da, tehlikeyi ortadan kaldırmayıp bir parça azalttığı gözlendi. Araştırmada, alkollü sürücülerin durma mesafesi, alkolsüz sürücülerden uzun ölçülürken araç kitiyle konuşan sürücülerin durma mesafesi de alkollü sürücülerden uzun çıktı. En uzun durma mesafesi ise elinde cep telefonu ile konuşan sürücülerde ölçüldü. 
     



 YAŞAM 

















</TEXT>
</DOC>
