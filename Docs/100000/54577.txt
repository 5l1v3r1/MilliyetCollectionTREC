<DOC>
<DOCNO> 54577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/sonspo25.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Briegel "Önemli olan turu atlamaktı..." 
</HEADLINE>
<TEXT>

     Türkiye Kupası 3. kademe maçında İstanbul Büyükşehir Belediyesi'ni 2-1 yenen Trabzonzspor'un teknik direktörü Hans Peter Briegel, zorda olsa tur atlayarak, İstanbul'dan istediklerini aldıklarını söyledi. 
     Briegel, karşılaşmanın zor geçeceğini tahmin ettiğini belirterek, ''Dün de Galatasaray, ikinci lig takımlarından Erzurumspor'a elendi. 
     İkinci lig takımları kupa maçlarına yüksek bir motivasyonla çıkıyor'' dedi. 
     Bu maç öncesinde oyuncularından rakibi küçümsememeleri ve tüm güçlerini sahaya yansıtmalarını istediğini vurgulayan Alman teknik adam, ''Çok sakatımız vardı. Buna rağmen kazandık ve turu geçtik. 
     Kupada önemli olan turu geçmektir. Futbolcularımı kutluyorum'' diye konuştu. 
     İstanbul Büyükşehir Belediyesi Teknik Direktörü Ali Osman Renklibay ise Trabzonspor karşısında iyi mücadele ettiklerini ifade etti. 
     Renklibay, beklediği Trabzonspor'u sahada göremediğini belirterek, ''Maçta iyi mücadele ettik. İlk golü atmamıza rağmen, galibiyeti koruyamadık'' dedi. 
     
     Maçtan notlar... 
     149   Maçtan önce Trabzonsporlu taraftarlar, stat gönderine çekilen 
     kırmızı-lacivert bayrağa, Trabzonspor'un bayrağı olmadığı gerekçesiyle tepki gösterdiler. Taraftarlar ''Yönetim uyuma, bayrağımıza sahip çık'' diye tezahürat yaparken, stada gelen başkan Özkan Sümer, kendisine verilen Trabzonspor bayrağını yetkililere teslim ederek, bayrağı karşılaşma başlamadan önce kırmızı-lacivert bayrağın yerine direğe astırdı. 
     149   Trabzonsporlu taraftarlar karşılaşmaya büyük ilgi gösterdi. 
     Karşılaşma hafta içi gündüz oynanmasına rağmen Bayrampaşa Çetin Emeç Stadı'nı dolduran yaklaşık 6 bin Trabzonspor taraftarı, maçtan önce tüm futbolcuları tek tek tribünlere çağırarak, ''yumruk şov'' yaptırdı. 
     149   Trabzonspor'da dünkü antrenmanda sakatlanan Zafer'in yerine ilk 
     11'de Salazar sahaya çıktı. 
     149   Trabzonspor Kulübü Başkanı Özkan Sümer karşılaşmayı İstanbul 
     Büyükşehir Belediyesi ve kulüp başkanı Ali Müfit Gürtüna ile asbaşkan Nuri Albayrak'la birlikte izledi. 
     






</TEXT>
</DOC>
