<DOC>
<DOCNO> 69575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/sondun09.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçikalılar'ın üçte biri cesedini yaktırıyor 
</HEADLINE>
<TEXT>

     Belçika'da her 3 kişiden birinin, ölümden sonra vücudunu yaktırdığı açıklandı. 
     İstatistik Enstitüsü'nün 2001 yılı sonu verilerine göre, 10 milyon nüfuslu ülkede yılda 105 ila 115 bin insan ölüyor. 
     Yetkililer, 1978 yılında cesedini yaktıranların sayısının 4200 olduğunu, bu rakamın 2001'de 36 bin 785'e yükseldiğini bildirdiler. 
     Belçika'nın Flaman kesiminde ölümden sonra yakılanların oranının yüzde olduğu, bu oranın Brüksel'de yüzde 26, Valonya'da yüzde 22 olarak belirlendiği açıklandı. 
     Ceset yaktıran ailelerin yüzde 66'sı külleri doğaya serperek yok ederken, yüzde 13'ü gömdürmeyi, yüzde 20'si ise ''mezar kutularda'' saklamayı tercih ediyor. Ailelerin yüzde 1 kadarı da, külleri evlerinde veya bahçelerinde saklıyorlar. 
     Belçika'da, ceset küllerinin evlerde veya bahçelerde saklanmasına izin veren yasa tasarısı geçen yıl sonunda çıktığı için, bu oranın süratle artması, bu çerçevede ceset yaktıranların sayısının daha da yükselmesi bekleniyor. 
     Uzmanlar, Belçikalıların, artan bir şekilde, öldükten sonra ceset yaktırmak istemelerinin nedenini araştırıyorlar. 
     Bunlar arasında, ''çevre korunması'', ''mezarlıkların gereksiz yer işgal ettiği düşüncesi'', ''ceset yaktırmanın definden daha ucuz olması'', ''dinsel yasakların ortadan kalkması ve Kilise'nin bu uygulamaya karşı çıkmaması'' gibi gerekçeler not ediliyor. 
     






</TEXT>
</DOC>
