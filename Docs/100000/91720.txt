<DOC>
<DOCNO> 91720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/son/sondun02.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Yönetimi, Hamas kurucusunu göz hapsine aldı 
</HEADLINE>
<TEXT>

     Filistin Özerk Yönetimi, aşırı dinci Hamas örgütünün kurucusu ve manevi akıl hocası Şeyh Ahmet Yasin'in Gazze Şeridi'ndeki evinde göz hapsine alındığını duyurdu. 
     Filistinli bir güvenlik yetkilisi Reuter ajansına yaptığı açıklamada '' Şeyh Ahmet Yasin'in, Filistin halkının mutlak ulusal çıkarlarını korumak amacıyla bu akşamdan başlayarak evinde göz hapsine alınmasına karar verildi'' diye konuştu. Yetkili, kararın Filistin Özerk Yönetimi Devlet Başkanı Yaser Arafat tarafından alındığını kaydetti. 
     Evinde göz hapsine alınan Yasin'in oğlu Abdülhamid Yasin, söz konusu kararın ailesine önceden tebliğ edilmediğini ve Filistin Özerk Yönetimi'nin güvenlik servisi birimlerinin evlerinden 200 metre ileride iki yerde mevzilendiklerini belirtti. 
     





</TEXT>
</DOC>
