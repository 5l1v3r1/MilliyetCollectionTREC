<DOC>
<DOCNO> 67252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/12/son/sondun22.html </URL>
<DATE> 2002/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da 15'ten fazla Taliban yetkilisi teslim olmak istiyor 
</HEADLINE>
<TEXT>

     Afganistan'da çoğu devrilen Taliban rejimi döneminde kabine üyesi olan 15'ten fazla Taliban yetkilisinin, teslim olmak için Kandahar'da Afgan yetkililerle görüştüğü bildirildi. 
     Kandahar Valisi Gül Ağa'nın yardımcısı Halid Peştun, yaptığı açıklamada, ''Şimdi 15'den fazla üst düzey Taliban yetkilisiyle temas halindeyiz'' diye konuştu. 
     Peştun, daha fazla Taliban yetkilisinin hemen teslim olacağından emin olup olmadığı yolundaki soruya, ''Bu bizim çalışmalarımıza ve göstereceğimiz çabalara bağlı'' yanıtını verdi. 
     Taliban lideri Molla Muhammed Ömer'in de teslim olma koşullarını görüşenler arasında bulunup bulunmadığı yolundaki soruya da Peştun, ''Hayır. O teslim olursa sonuçların ne olacağını biliyor'' dedi. 
     Kandahar Valisi Gül Ağa da bugün gazetecilere ilk kez, kendi yönetiminin Taliban Dışişleri Bakanı Molla Vekil Ahmed Mütevekkil'in teslim olmasında anahtar rol oynadığını açıkladı. 
     






</TEXT>
</DOC>
