<DOC>
<DOCNO> 53845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/spor/aspo.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
BOŞU YOK 5'İ VAR 0 - 5 
</HEADLINE>
<TEXT>

Üst üste 7. galibiyetini alan Fenerbahçe, İzmir’de de fırtına gibi esti 
     LİGDEKİ Fenerbahçe fırtınası İzmir’de de dinmedi. Üst üste oynadığı yedinci maçını da kazanan Sarı - Lacivertliler, hınca hınç dolan İzmir Atatürk Stadı’nda tam bir gol şov yaptılar. Mirkovic’in 18. dakikada gelen golüyle rahatlayan Fenerbahçe’de, Ceyhun 41. dakikadaki mükemmel golüyle farkı ikiye çıkardı. 45’te Hakan ilk yarının skorunu belirledi. İkinci yarıda tempoyu düşüren Fener, Serhat’ın 86 ve 89. dakikalarda gelen iki golüyle geceden 5-0’lık muhteşem bir sonuçla ayrıldı. 
     
     Dakika dakika maç 
     DAKİKA 3 Andersson ceza sahasının hemen önünde topla buluştu. kaleyi gördüğü anda yaptığı vuruşta top az farkla auta gitti. 
     DAKİKA 5 Ceyhun'un frikik atışından gelen topla uygun durumda buluşan Andersson kötü bir vuruşla kaleyi bulamadı. 
     DAKİKA 6 Ceyhun'un ara pasında, ancak genç oyuncu kaleciyle karşı karşıya kaldı ancak topu auta attı. 
     DAKİKA 8 Kabat 25 metreden nefis şutunda, top Fenerbahçe kalesinin yan direğine çarparak auta gitti. 
     DAKİKA 18 Abdullah'ın korner atışında, savunmanın arasından yükselen Mirkoviç topa kafayla vurdu. Fenerbahçe 1-0 öne geçti. 
     DAKİKA 30 Ceyhun sol taraftan frikik atışı kullandı. Arka direkte topla buluşan Serhat topu müsait durumda kafayla dışarı gönderdi. 
     DAKİKA 41 Abdullah ile Ceyhun ceza sahasının önündü birbirleriyle paslaştı. Top Ceyhun'da kaldı bu oyuncu 20 metreden topa düzgün vurarak Fenerbahçe'yi 2-0 öne geçirdi. 
     DAKİKA 45 Rüştü'nün degajını alan Serhat Göztepe savunmasının arkasına sarkan Hakan'a pasını verdi. Bu oyuncu soğukkanlı bir şekilde plase ile topu kaleci Majdan'ın üstünden filelere gönderdi 3 - 0 
     DAKİKA 75 Kabat'ın kullandığı frikik atışında top yandan auta çıktı. 
     DAKİKA 85 Ali Güneş'in pasında Serhat kaleci Majdan ile karşı karşıya kaldı. Kafa vuruşunda top auta gitti. 
     DAKİKA 86 Ceyhun orta sahada sahip olduğu topu Serhat'ın önüne attı. Genç oyuncu kaleci ile karşı karşıya kaldığı anda vuruşunu yaptı, Majdan'ın müdahalesine rağmen top filelere gitti 4-0 
     DAKİKA 89 Ümit'in uzun pasında topla kaleci Majdan'dan önce buluşan Serhat ceza sahasının sol çaprazından aşırtma yaparak maçın skorunu ilan etti 5-0. 
     
Nasıl oynadılar      FENERBAHÇE 
     RÜŞTÜ Tüm yan topları aldı. Kaleci vuruşu yerine, topu eliyle oyuna sokarak atakları başlattı. Üçüncü gol, ondan başladı. 
     MIRKOVIC Galibiyet kapısını aralayan isimdi. Zaman zaman pozisyon hataları yapmasına rağmen, genelde iyi performans gösterdi. 
     ÜMİT İlk yarıda topu savunmada iyi kullandı. Ancak ikinci yarıda bu meziyetlerini sahaya dökemedi. Yine de iyiydi. 
     MUSTAFA Mücadele gücü olarak hatasızdı. Topu oyuna sokarken biraz daha sakin olursa, Fenerbahçe için daha verimli olacak. 
     ALİ GÜNEŞ İlk yarıda sağ kulvarda zaman zaman aksadı. Yaptığı bir hata yüzünden skor 1 - 1 oluyordu. Sonra toparlandı. 
     HAKAN Fenerbahçe'nin ve sahanın en iyi oyuncusuydu. Futbolun güzelliklerini sahaya yansıtan isimdi. Mükemmel bir gol attı. 
     JOHNSON Oyunun belirli bölümlerinde yerini kaybedince, Göztepe orta alanda boşluklar buldu. Sonra mücadelesiyle eksiğini kapattı. 
     CEYHUN Topu ayağına her alışında rakip için tehlike oldu. Çok koştu, arkadaşlarına pozisyonlar hazırladı. Şık bir de gol attı. 
     ABDULLAH Tecrübesini yine 90 dakikaya yaydı. Sakin oyunuyla takımı rahatlattı. Pozisyonlar üreterek klasını konuşturdu. 
     ANDERSSON İstediği topları zaman zaman bulmasına rağmen, golle sonuçlandıramadı. Orta alanla uyum içindeydi. 
     SERHAT Kaçırdığı goller, klasına yakışmadı. Rakip defansı çok yıprattı. Üçüncü golün başlangıcında onun rolü de vardı. 
     ALİ AKDENİZ Son 20 dakikada Andersson'un yerine oynadı. Defansa yardımcı olmaya çalıştı. 
     UCHE Denizli'nin çarşambayı düşünerek yaptığı bir değişiklikti. Defanstaki arkadaşlarını dinlendirdi. 
     YUSUF Son üç dakikada oynadı. Daha maça ısınmadan hakemin bitiş düdüğüyle soyunma odasının yolunu tuttu. 
     
     Aydın başarılıydı 
     ALİ Aydın doksan dakika boyunca oyuna tesir edecek önemli bir hata yapmadı. Pozisyonlara yakındı, yardımcı hakemleriyle iyi anlaştı. İlk yarıda kartlarını zamanında çıkardı, oyunun kontrolünü elinden bırakmadı. 
     
     Notlar 
     60 bin kişilik gösteri 
     GÖZTEPE ile Fenerbahçe arasında oynanan lig maçı seyirci ve hasılat rekoru kırdı. Karşılaşmayı 60 bin kişi seyrederken tribünlerde çok az boşluklar kaldı. 
     FENERBAHÇE Teknik Direktörü Mustafa Denizli sezon başından beri fazla şans vermediği Ceyhun ile Hakan’a dün onbirde şans tanıdı. Bu kez bankta Yusuf ve Ali Akdeniz bekledi. 
     FENERBAHÇE’NİN kamp yaptığı 5 yıldızlı Hilton Oteli’nde ısınma sorunları yaşandı. Kafile günü üşüyerek geçirince Mustafa Denizli herhangi bir sürpriz hastalık olmasından endişe duydu. 23’üncü yaşına giren Ali Güneş’e futbolcu arkadaşları kamp yapılan otelde pasta kesti. 
     MUSTAFA Denizli maçtan önce annesini ziyaret etti. Maçtan sonra da İstanbul’a dönmeyerek annesinin yanında kaldı. 
     MAÇTAN önce, bazı transferlerden doğan borçlar nedeniyle Göztepe soyunma odasına gelen icra memurları ve polisler forma ve ayakkabıları haczetme girişiminde bulundular. Alacakları olan Macar oyuncu Kabat da Rıza Çalımbay’ın ricasıyla oynadı. 
     
     Kupa maçı 20.00’de 
     FENERBAHÇE’NİN Türkiye Kupası’nda çarşamba günü oynayacağı Altay maçı saat 12.00’den 20.00’ye alındı. 
     



 SPOR 
























</TEXT>
</DOC>
