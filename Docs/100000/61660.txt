<DOC>
<DOCNO> 61660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/ekonomi/eko08.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom için takipteyiz’ 
</HEADLINE>
<TEXT>

     EKONOMİ SERVİSİ 

     Erdem Holding Yönetim Kurulu Başkanı Zeynel Abidin Erdem, Türk Telekom’un özelleştirmesini yakından’ takip ettiklerini ve ihaleye çıkıldığında müşteri olacaklarını söyledi. Erdem Holding kuruluşlarından Genpa’nın, Nokia telefon satışında en yüksek ciroyu gerçekleştiren bayilerini Hyundai oto ile ödüllendirdiği toplantıda konuşan ve "Bakın biz Tansu Çiller gibi yapmıyoruz. Anahtarları gerçekten veriyoruz" diyerek espiri yapan Erdem, Türk Telekom’un değerinin 40 milyar dolardan bugün 2 milyar doların da altına düştüğünü söyledi. Erdem, "Telekom’un buraya gelmesi Türkiye ekonomisini batıran ana sebeplerden birisidir" diye konuştu. "Reel sektör rant sektörünün önüne geçmedikçe Türkiye çöküşten kurtulamaz" diyen Erdem daha sonra, Nokia Genel Müdürü Jose Luis Martinez ile birlikte yüksek satış cirosu gerçekleştiren bayilere Hyundai otoların anahtarlarını teslim etti. Ayrıca 41 Genpa bayisine de DVD, Laptop ve TV hediye edildi. 
     



 EKONOMİ 


















</TEXT>
</DOC>
