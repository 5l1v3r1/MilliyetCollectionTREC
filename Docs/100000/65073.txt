<DOC>
<DOCNO> 65073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/ekonomi/eko06.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalara sermaye incelemesi başladı 
</HEADLINE>
<TEXT>

BDDK Başkanı Akçakoca, yeni yasal düzenlemeyle sermaye desteği sağlanacak bankaların belirlenmesi için denetimlere başladıklarını söyledi 
     HARUN GÜREK Ankara 

     Bankacılık Düzenleme ve Denetleme Kurulu BDDK , bankacılık sektörüne kaynak aktarılması operasyonuna hazırlanıyor. Kaynak aktarılacak bankaların belirlenmesi için denetimler başladı. BDDK Başkanı Engin Akçakoca, operasyonun bir "dantel gibi" işlendiğini söyledi. 
     Cumhurbaşkanı Ahmet Necdet Sezer’in, Mali Sektöre Olan Borçların Yeniden Yapılandırılması ile ilgili yasanın kamu bankalarına ilişkin bölümlerini veto ederek, bankalara kaynak aktarılmasına onay vermesinin ardından yönetmelik hazırlıklarını tamamlandı. 
     BDDK, bu hafta içinde iki ayrı yönetmelik yayınlayacak. Bu yönetmeliklerden biri bankaların mali bünyelerinin güçlendirilmesi için aktarılacak kaynağa, yani sermayelendirilmesine diğeri bankalarda yapılacak denetimin esaslarına ilişkin olacak. 
     
     Dantel gibi operasyon 
     Yönetmeliklerden her birinin 200 safya olduğunu belirterek, "Operasyonu bir dantel gibi işliyoruz. Her türlü ayrıntıyı planlıyoruz" diyen Akçakoca, kaynak aktarılacakların belirlenmesi için murakıpların bankalarda incelemelere başladığını bildirdi. 
     Akçakoca, sermaye benzeri kaynak olanağından yararlanmak için yasada öngörülen bağımsız dış denetimi yapacak şirketler arasında, Amerika’da büyük bir skandala yol açarak batan Enron’un denetimini yapan Arthur Anderson’un da bulunduğunu belirtti. Akcakoca, iki aşamalı olacak bağımsız dış denetimin ilk aşamasının bankaların kendileri tarafından yaptırılacağını anımsattı. 
     



 EKONOMİ 



















</TEXT>
</DOC>
