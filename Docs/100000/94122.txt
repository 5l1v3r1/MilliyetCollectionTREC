<DOC>
<DOCNO> 94122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/soneko16.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş siyasete girme konusunda "Açıklama yapmıyorum" dedi 
</HEADLINE>
<TEXT>

     Devlet Bakanı Kemal Derviş, İzmir Adnan Menderes Havaalanı'nda Ege Ekonomisini Geliştirme Vakfı EGEV tarafından düzenlenen toplantının ''çok yararlı'' olduğunu belirtti. 
     Basına kapalı yapılan toplantının bitiminde gazetecilere bir açıklama yapan Derviş, toplantıda, Ege Bölgesi'nin ve Türkiye'nin ekonomik sorunlarını görüştüklerini belirterek, şunları kaydetti 
     ''Bence çok yararlı bir toplantı oldu. Ege Bölgesi'nin ve ülkenin ekonomik sorunlarını açık yüreklilikle tartıştık. Arkadaşların görüşlerini not ettik. Ben de biraz perspektif vermeye çalıştım. Son zamanlarda hem olumlu, hem olumsuz bazı gelişmeler vardı. Onlarla ilgili bilgi vermeye çalıştım. Mutlaka İzmir'e bir birbuçuk gün gelip, çok daha rahat bir tartışma ortamında devam edeceğiz.'' Derviş, ''aktif siyasete girecek misiniz'' sorusuna ise, ''Bir açıklama yapmıyorum'' diye cevap verdi. 
     Kemal Derviş, daha sonra Adnan Menderes Havaalanı'ndan ayrılarak eşi Catherine Derviş ile birlikte Kuşadası'na hareket etti. 
     





</TEXT>
</DOC>
