<DOC>
<DOCNO> 51883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/12/son/soneko01.html </URL>
<DATE> 2001/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street borsası, İkiz Kuleler'in yerine taşınmak istiyor 
</HEADLINE>
<TEXT>

     Wall Street borsasının, 11 Eylül saldırılarında yıkılan Dünya Ticaret Merkezi'nin DTM bulunduğu alana inşa edilecek yeni binalara taşınmak istediği bildirildi. 
     Bu yoldaki öneri, New York Borsa Başkanı Richard Grasso tarafından dile getirildi. 
     New York Kent Meclisi, Wall Street borsasının yenilenmesi ve binaya bir kule eklenmesi için 920 milyon dolar tahsis etmeye hazırlanıyor. 
     Ancak Grasso, ''onarım yerine, yıkılan DTM kulelerinin bulunduğu yere yeni bir bina yapılmasının ve borsanın buraya taşınmasının çok daha isabetli olacağını'' savunuyor. 
     DTM'nin yerine inşa edilecek blokların 1.1 milyar dolara malolacağı bildiriliyor. Binaların, Manhattan'daki en yüksek binalar olmayacakları da verilen bilgiler arasında. 
     Hazırlanan projeye göre yeni tesis, hisse senedi değişimleri ve borsa işlemlerinin yapılacağı 10 katlı islem binasının üzerine inşa edilecek 50 katlı ofis kulelerinden oluşacak. 
     Grasso yaptığı açıklamada, ''300 metrelik kulelerin artık revaçta olmadığını ve terorist saldırılar açısından hedef oluşturabileceklerine'' dikkati çekti. 
     






</TEXT>
</DOC>
