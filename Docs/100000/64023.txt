<DOC>
<DOCNO> 64023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/24/son/sontur17.html </URL>
<DATE> 2002/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenci intiharları masaya yatırıldı... İnternet cafeler hedefte 
</HEADLINE>
<TEXT>

     İstanbul İl Milli Eğitim Müdürü Ömer Balıbey, internet cafelerin ''çocukların fizik ve kimyasını bozduğunu'' belirterek, ''Bu sistem mutlaka masaya yatırılmalı'' dedi. 
     Özel Okullar Derneği'nce düzenlenen ''Özel Okul, Okul Aile Birliği Başkanları Toplantısı'', İstanbul Hilton Hotel'de gerçekleştirildi. 
     Toplantının açılışında konuşan Balıbey, özel okulların mutlaka devlet tarafından desteklenmesi gerektiğini belirterek, bu kurumların resmi okulların yükünü önemli ölçüde hafiflettiğini söyledi. 
     Balıbey, rehberlik, spor ve kültür etkinliklerinde kendilerinin özel okulları örnek aldıklarını da belirterek, ''Bu kurumlar, İstanbul'da bizim vitrinimiz'' dedi. 
     Amerikan Koleji öğrencisi Lara Falay'ın, Boğaziçi Köprüsü'nden atlayarak intiharından sonraki yaşanan olaylara da değinen Balıbey, komuoyunda süratli ve acil olaylarda mutlaka bir suçlu arandığına dikkat çekti. 
     
     Okullar günah keçisi değil 
     Balıbey, bu tür intiharlarda okul, aile, eğitim ve sokakların bir bütün içinde ele alınması gerektiğini ifade ederek, şöyle dedi 
     ''Çocuk saat 15.00'den itibaren anne-babaya emanet. Bu tür olaylarda veli boyutu nedir Bu çocuğa sevgi ve şevkat gösteriliyor mu Sorunlu çocuğu, anne-babasının bildiğinden daha azını rehber öğretmen biliyor. Çünkü öğrenci yaşadığı sorunun her boyutunu anlatmıyor. Okulların ve öğretmenlerin günah keçisi haline dönüştürülmesi yanlış. Eğitimi bir bütün olarak değerlendirmek lazım. 
     Bu noktada okul-aile birliklerine de önemli görevler düşüyor.'' Bilgisayar ve internetin çok süper olduğunu ancak, bu teknolojinin birtakım tehlikeleri de beraberinde getirdiğini anlatan Balıbey, A veya B lisesinin müdür veya öğretmeninin görevden alınmasının bu sorunları çözmeyeceğini kaydetti. 
     Balıbey, saat 22.00'ye kadar süper olan çocukların internette kendi sitesine girdikten sonra ''kimyasının bozulduğunu'' ifade ederek, ''Bu saate kadar güzel olan çocuğu intihara götüren chat nedir Kimdir Komutu kim veriyor Bunların araştırılması lazım'' dedi. 
     
     Nereye kadar hoşgörü 
     Bazı ailelerin ''ergenlik çağındaki çocuklara dokunmayalım, hoşgörelim'' gibi yanlış değerlendirmelerde bulunduğuna dikkat çeken Balıbey, 15 yaşında genç bir kızın veya erkeğin sabaha kadar sokaklarda dolaşmasının hoşgörüyle karşılanmaması gerektiğini söyledi. 
     Balıbey, hoşgörünün de bir sınırı olması gerektiğini belirterek, şöyle devam etti 
     ''Lara Falay'ın genç yaşta canına kıyması, bir bakıma bize bilgisayar olayının zararlı kısmını gündeme getirdi. Bu açıdan anne ve babaları göreve davet ediyorum. Biz okul boyutunu değerlendiriyoruz. 
     Olayda yükü bir tarafa atmak yanlış. Çocukların gittiği cafeler var. 
     Bu da ayrı bir tarikat. Eroin, morfin kadar tehlikeli bir iş. İnternet cafeler çocukların fiziğini, kimyasını bozuyor. Müziği, düşüncesi, sistemi ile çocuğu kültür erozyonuna uğratıyor. Bu sistem mutlaka masaya yatırılmalı.'' Çocuğu boşlukta bırakanların okul ve öğretmenler olmadığını belirten balıbey, örnek olarak çeşitli okullarda yapılan okul aile birliklerini örnek gösterdi. 
     
     Lise öğrencisini bekle 
     Balıbey, 2 bin öğrencisi olan Cağaloğlu Anadolu Lisesi'nin okul aile birliği toplantısına 100 kişinin katıldığına dikkat çekerek, konuşmasını şöyle bitirdi 
     ''İlkokul ikide anne-baba çocuğunu okulda bekliyor. Okulu lisede bekle. İlkokul çocuğu nereye kaçacak, kim götürecek Ne esrarcı olur, ne eroinci, ne de satanist... Bu düşünce yanlışlığını çözmek lazım. 
     sokak tehlikeleri ergenlik çağındaki çocukları bekliyor. Ama saldım çayıra mevlam kayıra.'' 
     
     Velilerin istekleri 
     Toplantıda veliler, servisler, okul ücretleri, yemek gibi konulardaki şikayetlerini dile getirdiler. Bazı veliler, Dernek Başkanı Eyüboğlu'nun ''velilerden alınan paranın yüzde 35'i vergiye, yüzde 60'ı da personele harcanıyor'' şeklindeki sözlerine tepki gösterdi. 
     Musa Alioğlu isimli bir veli, özel okul sahiplerini eleştirerek, ''Daha önce zam yaparken bizi görmediniz. Şimdi ne oldu Siz bizim çocuklarımıza 7 milyarlık eğitim veriyor musunuz '' diye tepki gösterdi. 
     Alioğlu, devletten yardım alınmasına karşı olduğunu, çünkü devletin herkese yardım edemeyeceğini vurgulayarak, özel okullardan alınan KDV'nin düşürülmesi durumunda diğer sektörlerin de aynı taleple hükümete gideceğini dikkat çekti. 
     Bazı veliler ise bu görüşe katılmadıklarını, devletin özel okullardan aldığı yüzde 8'lik KDV'yi indirerek, bunu velililere yansıtması gerektiğini söylediler. 
     






</TEXT>
</DOC>
