<DOC>
<DOCNO> 69353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/25/guncel/gun01.html </URL>
<DATE> 2002/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Süt bayramı yarın başlıyor 
</HEADLINE>
<TEXT>

1 milyon çocuğa süt kampanyası’ yarın start alıyor. Çocuklar ikinci yarıyıl dönemi boyunca süte doyacak 
     YILDIZ YAZICIOĞLU Ankara 

     Devlet Bakanı Hasan Gemici tarafından başlatılan 1 milyon çocuğa süt kampanyası’ çerçevesinde, yarın İstanbul, Ankara, İzmir ve Diyarbakır’da yoksul çocuklara süt dağıtılacak. Bu kampanyayla çocuklar, yaz tatiline kadar hem süt içecek hem de Lıkır’ ile Mıkır’ın maceralarını takip edecek. 
     Başbakanlık Sosyal Yardımlaşma ve Dayanışmayı Teşvik Fonu bütçesiyle gerçekleştirilen kampanya ile dar gelirli ailelerin ilköğretim çağındaki çocuklarına süt içme alışkanlığı kazandırmak amaçlanıyor. 
     
Şimdilik dört ilde      Maddi imkanı olmayan çocukların, sağlıklı beslenmesine katkıda bulunmayı hedefleyen kampanyada, İstanbul’da 525 bin, Ankara’da 225 bin, İzmir’de 175 bin ve Diyarbakır’da 75 bin çocuğa süt dağıtılacak. Önümüzdeki yıllarda tüm Türkiye’ye yaygınlaştırılması planlanan süt kampanyasının toplam maliyeti ise 14 trilyon 615 milyar lira olacak. 
     
Lıkır ile Mıkır’la süt keyfi      Günlük olarak çocuklara dağıtılacak süt kutuları için Milliyet Çocuk Dergisi Miço yazarı Yalvaç Ural ve Milliyet çizeri Haslet Soyöz tarafından her ay 6 ayrı zıpır bilmecenin yer aldığı Lıkır ile Mıkır maceraları hazırlanacak. 
     Lıkır ile Mıkır’ın maceralarıyla, çocuklar süt içerken keyifli dakikalar da geçirecek. İlköğretim okullarında 79 gün boyunca uygulanacak kampanyada, toplam süt tüketimi 250 bin litre olacak. Kampanya süresince 1 milyon çocuğun süt içmesini sağlamak için tahminen 25 bin ineğin sütü sağılacak. 
     



 GÜNCEL 





















</TEXT>
</DOC>
