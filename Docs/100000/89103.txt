<DOC>
<DOCNO> 89103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/guncel/agun.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Soykırım iddialarını newline Sarı Gelin çözecek 
</HEADLINE>
<TEXT>

Devlet desteğiyle çekilen Sarı Gelin’ adlı belgesel, Ermeni soykırımının içyüzünü aydınlatacak. Çekimleri 11 ülkede yapılan belgesel, 5 dile çevrilecek... 
     ALİ EYÜBOĞLU 

     Avrupa’dan Amerika’ya, dünyanın pek çok ülkesinde kimi zaman yasa tasarısı, kimi zaman film, bazen de panel konusu olarak, ülkemizin dış kamuoyunda yaşadığı en büyük sorunlardan biri haline gelen sözde "Ermeni Soykırımı"na Türkiye belgeselle yanıt verecek. Ön hazırlıkları 2 yıl süren, çekimleri de 3 ay önce başlayan belgesele, yine tartışmalara konu olan türkünün adı verildi. Ermeni sorununun içyüzünü anlatacak belgeselin adı Erzurum türküsü mü yoksa Ermeni ezgisi mi olduğu h l tartışılan "Sarı Gelin." 
     
     YAKINDA BİTİYOR 
     Yönetmen İsmail Umaç Prof. Dr. Hasan Köni, Prof. Dr. İlber Ortaylı, Prof. Dr. Mim Kemal Öke ile 6 ay önce vefat eden Prof. Dr. Nejat Göyünç’ün danışmanlığında hazırlanan "Sarı Gelin - Ermeni Sorununun İçyüzü" adlı belgesel için şimdiye kadar Amerika, İtalya, Fransa, Ermenistan, Gürcistan ve Azerbaycan’da çekimler yaptıklarını, 5 ülkedeki çekimden sonra belgeseli tamamlayacaklarını söyledi. 
     
     HERKESE SÖZ HAKKI 
     Türkiye için 3 bölüm, yurtdışı için de 5 dilde bir bölüm olarak hazırlanacak belgesel, Ermeni sorunu konusunda şimdiye kadar bilinmeyen pek çok gerçeği de, belgeleriyle birlikte gün ışığına çıkaracak. Belgeselde, Fransa’da sözde Ermeni soykırım yasa tasarısını hazırlayan milletvekillerinden, ASALA ve PKK’nın avukatlığını yapan Patrick Devejian ile, tasarıyı meclisten geçiren kişi olan Francois Rochebloine ve Fransa’da yayın yapan Ermeni Radyosu’nun sahibi Henri Papazian gibi soykırım iddiasında bulunanların görüşleri de yer alacak. "Devlet destekli" belgeselin yönetmeni Umaç, "Sarı Gelinöde kameralara "Dedelerimizi katlettiniz" diye bağıran Ermenilere de yer verecek. 
     
24 Nisan anma törenini de çektiler      Belgesel ekibi, Ermenistan’da sözde Ermeni soykırımı için yapılan anıt önünde 24 Nisan’da yapılan anma töreninde özel izinle çekim yaptı Ermeni siyasetçiler, öğretim üyeleri ve vatandaşlarla görüştü. 
     
Devletten alternatif Ararat      Devlet desteğiyle çekilen Sarı Gelin belgeseli, büyük tartışma yaratan Ararat filmine karşı önemli bir atak olacak. 
     
Ermeni tezine karşı organize olmalıyız’      ABD’deki 54 derneği temsil eden Türk - Amerikan Derneği Asamblesi, Cumhurbaşkanı Ahmet Necdet Sezer’e, Ermeniler’in Washington’da "müze" açma çalışmalarına karşı çeşitli öneriler götürdü. Asamble Başkanı Orhan Kaymakçalan, "Sezer, Türk tarihçi ve bilim adamlarının Ermeni tezinin yanlış olduğunu ispat etmek için ortak çalışması gerektiğini söyledi" dedi. 
     
     Biz de müze açalım’ 
     Kaymakçalan, Sezer’e götürdükleri önerileri ise şöyle sıraladı "Türkiye, Kurtuluş Savaşı, 1. Dünya Savaşı, Balkan Savaşı’nda ölen ve zulüm gören Türkler için müze açmalı. Lobilere karşı üniversite ve bakanlık faaliyetleri tek çatı altında toplanmalı. Film çekmeli, sergi açmalı." 
     



 GÜNCEL 















</TEXT>
</DOC>
