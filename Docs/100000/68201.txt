<DOC>
<DOCNO> 68201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/magazin/yazdud.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşim ile Gülben arasında porno kaset savaşı 
</HEADLINE>
<TEXT>

147’nin yıldızı söndü, Sunset en iyi lokanta, Şamdan, Hammam’da brunch, Excellent Cafe Restaurant, Yeter Anne’ muhteşem bir dizi... 
     Efendim, perşembe günü tatil yaptım. Yaşlılıktan mı ne ellerim sabahları kilitleniyor. İstanbul Cerrahi Hastanesi doktorlarından sevgili arkadaşım Hamdi Gök’e gittim önce. Sonra yıllarca Fransa’da yaşayan, dünyanın her yerinde konferanslar veren romatizma uzmanı Hakan Tüfekçi olaya el koydu. Remotoid artrit başlangıcıymış. Dişlerimde de sorun var. Diş doktorlarım Tankut Gürsoy 
     ve İlgen Ulutaş tamirata başladılar. İmplant yaptılar. Yani eksik olan diş köklerini, yerine vidayla çaktılar. 
     
     3-6 ay bekleyeceğim. Sıcak ve soğuk müthiş sızlatıyor. Olsun, doktorlarıma güveniyorum. Bu hafta birkaç konuğumu Maslak’daki Excellent Cafe Restaurant’ta ağırladım. İşletmeci Hüseyin Kabason yıllarca İtalya’da kaldığı için işi iyi biliyor. Excellent oturmuş, tıklım tıklımdı. Mönü değişmiş, fiyatları da düşürmüşler. Aşçıbaşı Şahin İlgem, şef garson Mahmut Karademir ile sohbet ettim. Maslak’daki Seba Konutları’ndan aileler geliyormuş daha çok. Excellent’ın üzerinde sinema var, okullar da tatil ya. Hafta sonları rahmetli aktör Mete İnselel’in kızı Müfide sahne alıyor. Yıllar önce Müfide’yi Tefo’da ve Bodrum’da Sonay ile birlikte izlemiştim, iyi program yapıyorlardı. Şimdilerde Müfide piyano eşliğinde tek başına çıkıyor. O gün ön yemek olarak hepimiz tavuk budu, roka, soğandan meydana gelen ve özel sos ile yapılan Ex tavuk’ istedik. 3 milyon ama doyurucuydu. Ardından ben 5 milyonluk mantarlı fettuccini istedim. İki konuğum da ıspanaklı dana bonfile aldılar, onun fiyatı da 6 milyon. Hüseyin ortaya karışık bir tatlı tabağı sundu. Hafta sonları bar çok hareketli oluyormuş. Bara özel mönü yapmışlar köfte, kızarmış sosis, patates ve özel bir sos bulunan Ex tabağı, kalamar ve karides tabağı, jalepone kızarmış patates ve sos sunuluyor. Excellent Cafe Restaurant’da fiyatlar, aynı ayardaki İtalyan restoranlarına oranla ehven. Mönüden önerilerim peynir, kırmızı biber, pane edilmiş yeşilliklerle sunulan acılı jalepone ile patates, fasulye, kuru kayısı, yumurta ve dana bonfileden oluşan şefin salatası. Pizzalar ve makarnalar bir harika. Bana göre Excellent Cafe Restaurant ekibiyle de başarılı bir yer, kaçmaz. Telefon numarası 0212 286 50 55. Yemek sonrası Zincirlikuyu’daki eski kışlık Havana’nın yerine açılan 147’ye uğradık. Buranın ortağı manken-oyuncu Esin Moralıoğlu’nun müteahhit sevgilisi Yurdal Sert. Bir ay önce karşılaşmıştık Yurdal ile. Öyle kalabalıktı ki Yurdal korumalarla beni aldırtmıştı içeri. Sanat ve sosyete dünyasının hem genç hem orta yaş kuşağı buradaydı. Ama o gece 25 kişi görünce üzüldüm. Çünkü önemli olan patronlar değil, çalışanlar. Nereden bakarsanız bakın, garsonu, şefi, güvenlik ekibi, hizmet veren 
     taksi şoförleri derken 147’den 500 kişi doyuyordur. Herkesin suratı asıktı tabii. Halbuki burayı işleten Burak Akkök bir ay önce büyük bir gazetenin manşetinde yer almıştı. Haber Gece Hayatında Akıl Almaz Cinlik’ başlığıyla verilmişti. Burak birbirinden güzel üniversiteli kızlar ve yakışıklı erkeklerden bir işletme grubu kurmuştu. Bu grup sinek avlayan bar ve restoranı şenlendiriyor, yağlı müşterileri mekana çekiyordu. Gördüm ki Burak ve melekler’i pek işe yaramamış. 
     
     Yani 147 sönmüş. Burak Akkök başkanlığındaki grubun ele aldığı Maçka’daki Doeuf’da da hayat pek renkli değilmiş. 
     E, cin olmadan şeytan çarpma 
     dedikleri bu herhalde. 147 yeni bir yapılanmaya giriyor, inşallah başarırlar. Sonra Şamdan’a gittim. 
     Her zaman yazdığım gibi burası benim evim sayılır. Şef Hüseyin rahatsızmış doktorlar bel fıtığı teşhisi koymuşlar, üzüldüm. Yaptığı iş bu hastalığı zor taşır. Düşünsenize, günde en az 
     8-10 saat ayakta geçiyor. Ekrem 
     bar ile salon arasında koşturup duruyordu. Gerçi barmen Alican Kurnaz ve Hüseyin Karatay da 
     başarılı çocuklar. DJ kabininde 
     Ayhan ve Burak da kendilerini müziğin hızına kaptırmış, dans ediyorlardı. Ferhat Vatandost, Muzi Karaata, 
     Saffet Arıkan, Ali Sayar, Serdar Bilgili, Dilruba Sarıyer, Etiler Bibita’nın ortakları olan iki cici kızkardeş 
     Gülay ve Hayriye Özen’i gördüm. 
     
İki şarkıcının bitmeyen kini      Yazın Hammam zevki başka ama bence kışın da o müthiş Boğaz manzarasına karşı kahvaltı zevki kaçmaz. Keyifli bir ortamda lezzetli yiyecekler yerken çocuklarınız 
     da güzel havadan faydalanır. İçecek limitsiz. Arzu edene yerli içki de limitsiz. Pazar günleri 10.00-16.00 arası yapılan brunch kişi başı 25 milyon. Telefon numarası 0212 511 63 86. Efendim, cuma geceleri sabahlara dek sokaktayım ama atv’nin komedi dizisi Yeter Anne’yi izlemeden yapamıyorum. Müthiş birşey. Özkan Uğur, Suna Pekuysal, Derya Baykal, Ziya Kürküt, Toron Karacaoğlu, hepsi mükemmel. Dizinin bu kadar sevilmesinde hepimizin hayatından kesitlerin yer almasının payı olduğunu düşünüyorum. Dizinin yapımcısı olan sevgili Gülümsün Özkök Saatçi ve arkadaşlarını kutluyorum. Benim dizi tiryakiliğim yoktur ama Yeter Anne’ bende gerçekten tiryakilik yarattı. Efendim, sevdiğim restoranlar olan Sunset Grill Bar, Safran, Vogue, Ulus 29 ve Develi, Zagat Survey tarafından Avrupa’nın en iyi restoranları arasında gösterildi. Survey 23 yıldır yiyecek-içecek sektöründe araştırma yapan, tüketiciyi aydınlatan, girişimciyi yönlendiren bir yayın. New York, Los Angeles, Londra, Paris, İstanbul gibi dünyaca ünlü merkezleri baz alarak bir kitapçık çıkarılmış. 8.250 kişinin 703.000 adet yemek değerlendirdiği 2002 Europe’s Top Restaurant’ adlı kitapçıkta 20 tane Türk lokanta ve restoranı da var. Aman Allah, en önemli dedikodumu unutuyordum. Şamdan’da Yeşim Salkım vardı. Aynı masayı paylaştığım sosyetik işadamı olan arkadaşım bana şöyle dedi "Yahu Şenay, ne olacak bu Yeşim ile Gülben’in arasındaki durum Yeşim’in elinde, Gülben’in Çeçenlerin baskını sırasında Swissotel’de Hakan Uzan ile birlikte olduğuna dair kaset varmış. Yıllar önce çekilmiş bir başka kasette de Gülben Ergen’in, gece aleminde tanınmış bir işletmeci olan 
     İ. ile pozları yer alıyormuş. Sanki pornografik film, anasını satayım". Sevgili Yeşim’i aradım, not bıraktım, dönmedi. Daha sonra Gülben’i aradım. Çok dertli. İşte bana anlattıkları "Çeçen baskınında benim Swissotel’de olduğum yalan. O saatte canlı yayında olduğumu belgelerle kanıtladım. Gelelim İ. Bey’e 20 yaşındaydım, o da gençlik aşkımdı. Beraberliğimi inkar etmiyorum. Eğer 
     İ. Bey birlikteliğimizi kasete almışsa bilemem. Onun cezasını Allah verir. 
     9 Mayıs’daki duruşmada dananın kuyruğu kopacak. Bu alemden tiksindim artık. Bazen evleneyim 
     ve her şeyden elimi, eteğimi çekeyim’ diyorum". Bakalım Yeşim’in bu kindarlığının sonucu ne olacak Evet efendim, bugünlük de bu kadar, en kötü pazarınız benimkinden iyi olsun. 
     
     
     



 MAGAZİN 











</TEXT>
</DOC>
