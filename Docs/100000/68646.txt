<DOC>
<DOCNO> 68646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sondun21.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsanlar kaçırdıkları yolcu uçağını karayoluna indirdi 
</HEADLINE>
<TEXT>

     Kolombiya'da hava korsanlarının, iç hat seferini yapan bir yolcu uçağının kontrolünü ele geçirerek uçağı kırsal bir bölgedeki karayoluna indirtmesinden sonra bazı yolcuları kaçırdıkları bildirildi. 
     Sivil havacılık yetkilileri, uçağın, Kolombiya'nın güneyinde bir karayoluna indirilmesinden sonra 2 ya da 3 yolcunun, kimliği belirlenemeyen korsanlarca kaçırıldığını kaydetti. 
     Yetkililer, geride kalan diğer yolcu ve mürettebatın güvende ve sağlık durumlarının iyi olduğunun sanıldığını belirtti. 
     Kaçırıldığı sırada güneydeki Neiva kentinden Bogota'ya giden uçakta kaç yolcu ve mürettebat bulunduğu henüz bilinmiyor. 
     






</TEXT>
</DOC>
