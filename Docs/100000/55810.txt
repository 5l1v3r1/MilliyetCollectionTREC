<DOC>
<DOCNO> 55810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/06/yazar/civaoglu.html </URL>
<DATE> 2001/12/06/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Kazanma kültürü 
</HEADLINE>
<TEXT>

     Türkiye üzerinde melekler mi uçmaya başladı ne 
     Dolar ve faizler indi. 
     Borsa yükseldi. 
     Mesut Yılmaz'ın, Brüksel görüşmelerinden "Türkiye'nin AB'ye tam üyelik sürecinin hızlanabileceği" izlenimleri alınmakta. 
     Kıbrıs'ta çözüm umutlarının yitirildiği ve Türkiye'nin sıkıştırılacağı kaygıları yoğunlaştığı günlerde "Kıbrıs Birleşmiş Devletleri" şapkası altında iç işlerinde eşit ve özerk, dışa karşı tek egemen devlet ve AB'ye tam üyelik formülü oluştu. 
     Kurulmakta olan AB Ordusu'nun NATO güçlerinden ve planlarından yararlanmasına Türkiye vetosu, bu gücün Kıbrıs ve Ege'de çatışmalar dahil Türkiye'ye karşı kullanılmayacağı güvencesinin verilmesi koşuluyla kalktı. 
     Yunanistan'ın bu formülü veto etmeyebileceği duyumları alınmakta. 
     Cem - Papandreu arasındaki ılımlı diyalogun giderek Kıbrıs'ta toplumlararası ilişkilere de yansıdığı hissedilmekte. 
     Afganistan'da teröre karşı savaşında NATO üyesi, AB'ye üyelik adayı ve halkı islam tek ülke olarak Türkiye'nin yıldızı yükselmişti. Ansızın patlama yapan İsrail - Filistin alevleri ışığında Türkiye'nin stratejik konumu daha da vurgulandı. 
     
Aikido dövüş tekniği      İlk dört gelişmenin artılarla dokunmasına karşılık İsrail ve Filistin'de akan kan... Irak'ın ihtirası aklının birkaç karış üstünde olan Başkanı Saddam yüzünden, sınırlarımızda yeni bir savaş olasılığı kaygı vericidir. 
     James Bond romanındaki çılgın cani Doktor No'yu andıran Saddam'ın, kitle imha silahları yüzünden masum insanlarını yıldız savaşları teknolojisine canlı kalkan gibi kullanmak şantajı ve böylece islam alemini yanına çekebileceği kumarı üzücüdür. 
     Ama coğrafyasına yönelen bu rüzgarları Türkiye uzak doğu döğüş sanatı olan Aikido yöntemiyle üstüne çekmeli ve kendi esenliği için uygulamak ustalığını göstermelidir. 
     Türkiye şu son haftalarda bu sanatı kötü kullandı denemez. 
     Örneğin... 
     Özellikle ekonomik programa dış katkı... 
     Şans treni her zaman böyle dek gelmez. 
     Türkiye kartların bu dağılımında elindeki kağıtları çok iyi kullanmayı sürdürmelidir. 
     Bu el her zaman gelmez. 
     Türkiyenin, 21. Yüzyılın ilk 10'lu yıllarını, AB ülkesi olarak birinci ligde kucaklamak şansı ıskalanmamalı. 
     
Üçüncü dünyalı olmamak      Gerçekler çok iyi görülmeli. 
     Norman G.Finkelstein SOYKIRIM ENDÜSTRİSİ adlı kitabında şöyle yazıyor 
     "ABD'de yahudilerin kişi başına düşen gelirleri, yahudi olmayanların iki katıdır. En zengin 40 Amerikalı'dan 16'sı, bilim ve ekonomide Nobel ödülü kazanan Amerikalı'ların yüzde 40'ı, büyük üniversitelerdeki profesörlerin yüzde 20'si, New York ve Washington'da seçkin hukuk büroları ortaklarının yüzde 40'ı yahudidir." 
     Liste daha uzuyor. 
     Gerçekten bu sayılanlara New York Times gibi ülkenin en büyük gazetesini, bu gazete ve diğer güçlü yayınlardaki etkin yahudi yazarları, TV ve radyoları, müzisyenleri, sinema yapımcılarını, milletvekili ve senatörleri, reklam ve lobi şirketlerıni, yahudi örgütlerini ve ellerindeki müthiş fonları ekleyiniz... 
     ABD politikası üzerinde sürekli bu muazzam oluşumun gölgesi hissedilir. 
     İşte o büyük güç şimdi Filistin'e ve Irak'a ağırlık koyuyor. 
     Teröre karşı 11 Eylül'den bu yana sertleşerek esen küresel tepki rüzgarlarını da yanına almakta. 
     Türkiye bölgesindeki her iki sancılı coğrafya için de kaygılı. 
     Ama... Gelişmeler Türkiye'ye rağmen de gerçekleşeçekse... O zaman devre dışı kalmamalı ve ulusal çıkarlarıyla, insani ilkeleri, bölgesel yararları, teröre karşı küresel tavırları uzlaştıran bir çizgi üzerinde katılımcı rol almalıdır. 
     Türkiye bölgesinde kaybetmenin folklorik ağıt kültürü yerine kazanma kültürünü koymalı. 
     
     







Düzlüğe çıkmak... 


AİDS ve medya 


Ecevit - Powell görüşmesi 


Türkiye kısır döngüyü nasıl kırar 


Soyguncuyu yatak odanızda vurursanız 


Kazanma kültürü 


"Güneş altında yeni bir şey yok" 


Kamu bankaları ve kasım krizi 


Kıbrıs'ta bahar havası... 


Ekonomik suça ekonomik ceza 


Vadeli işlemler borsası 


Batan bankaların paraları ne olacak 


Takkeler düşüyor keller görünüyor 


Powell'a Irak freni 


Akbaygil hükümeti uyarıyor 


ABD’de de işler kötü 


Madenciler "Devletim" şokunu yaşadı 


</TEXT>
</DOC>
