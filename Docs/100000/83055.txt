<DOC>
<DOCNO> 83055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/09/son/soneko20.html </URL>
<DATE> 2002/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit, açıktan atamaları durdurdu 
</HEADLINE>
<TEXT>

     Başbakan Bülent Ecevit, kamudaki açıktan personel atamalarının, bankalardan nakli yapılacak personelin dağıtımı tamamlanıncaya kadar, bazı istisnalar dışında durdurulduğunu bildirdi. 
     Başbakan Ecevit imzasıyla yayımlanan Genelgede, özelleştirilen kuruluşlar ve yeniden yapılandırma programı nedeniyle kamu bankalarında sayıları 16 bine ulaşan istihdam fazlası personelin, ihtiyacı bulunan diğer kamu kuruluşlarına nakline öncelik verileceği vurgulandı. 
     Bu nedenle kamu kurum ve kuruluşlarının, memur ve sözleşmeli personel ihtiyaçlarını öncelikle Devlet Personel Başkanlığı'na bildirilen personel arasından temin etmeleri istendi. Genelgede daha sonra şöyle denildi 
     ''Bu çerçevede genel bütçeli daireler, katma bütçeli idareler, KİT'ler ve bağlı ortaklıkları, bütçenin transfer, yatırım veya finansman tertibinden yardım alan kuruluşlar, özel bütçeli kurluşlar, sosyal güvenlik kuruluşları, kefalet sandıkları, il özel idareleri ve belediyeler ile bunların kurdukları birlik, müessese ve işletmeler, özelleştirme programına alınmış kamu payı ağırlıklı kuruluşlar, fonlar, döner sermayeler, kamu bankaları, kanunlarla veya kanunların verdiği yetkiye dayanılarak kurulan kurul, üst kurul ve kurumlar ile diğer tüm kamu kurum ve kuruluşlarınca 2002 yılında gerçekleştirilecek olan açıktan personel atamaları, istisnalar ve bu genelgenin yayımı tarihine kadar açıktan aama izni alınmış olup da, bir nedenle yıl içinde ataması gerçekleştirilemeyenler dışında bankalardan nakli yapılacak personelin dağıtımı tamamlanıncaya kadar durdurulmuştur.'' 
     
     Muaf tutulanlar 
     Genelgede, bu düzenlemeden muaf tutulan kuruluşlar da şöyle sıralandı 
     149   Özel Yarışma Sınavına Tabi Tutulmak Suretiyle Girilen Meslekler İçin Yapılacak Eleme Sınavı Hakkında Yönetmelik kapsamında olup da ÖSYM tarafından sınavı yapılmış veya yapılacak olan atamalar. 
     149   Hakim ve savcılık mesleklerinde bulunanlar ile bu meslekten sayılar görevlerde olanlar. 
     149   Yükseköğretim Kurumları öğretim elemanları. 
     149   2514 sayılı Bazı Sağlık Personelinin Devlet Hizmeti Yükümlülüğüne Daire Kanuna eklenen geçici 3. maddeye göre ataması yapılacak uzman ve pratisyen tabip ile diş hekimleri. 
     149   SHÇEK Genel Müdürlüğü'nün bakım ve koruması altında bulunan ve 3413 sayılı Kanun kapsamına girenler. 
     149   4131 sayılı Kanunun 3. maddesi ile bu Kanuna eklenen ek 1. maddede belirtilen oranlarda işe alınmaları veya atanmaları gerekenler. 
     149   Milli Eğitim Bakanlığı'nca atanacak öğretmenler. 
     149   Müşterek kararla atanacaklar. 
     149   2002 yılında Maliye Bakanlığı'nca yapılacak ek vizelere dayanılarak alınacak işçiler. 
     149   Kamu kurum ve kuruluşlarında çalışmakta iken emekliliğini talep eden ve emekliye sevk edilen, ancak ilili sosyal güvenlik kuruluşlarınca hizmet sürelerinin yetersizliği tespit edilerek kalan süreyi tamamlamak üzere görevlerine devamı öngörülenler. 
     Genelgeye göre, vatani görevlerini yapmak üzere görevlerinden ayrılıp terhislerini müteakip tekrar eski görevlerine dönmek isteyenler ile ücretsiz izin bitimi yapılacak atamalar, tıpta uzmanlık sınavlarında başarılı olan araştırma görevlisi kadrolarına yapılacak atamalar ve devlet burslusu olarak yurtdışına gönderilen öğrencilerin akademik eğitimlerini tamamlamalarının ardından atamaları da Başbakanlıktan izin almadan gerçekleştirilebilecek. 
     Ancak, bunun için mevzuat çerçevesinde Devlet Personel Başkanlığı ya da Maliye Bakanlığı görüş veya izin alınacak. 
     Bütçeli kuruluşların, döner sermayelerin, kanunla kurulan fonların, kefalet sandıklarının, sosyal güvenlik kuruluşları ile bütçeden yardım alan kuruluşlar, kendi aralarında yapacakları memur nakli dışında, diğer kamu kuruluşlarından yapacakları memur nakli için de Devlet Personel Başkanlığı ile Maliye Bakanlığı'ndan izin alacak. 
     Sayılan kuruluşlar, bütçe uygulamalarında etkinlik ve tutarlılığın sağlanması için, bütçelerinde öngörülmeyen personel harcamasında bulunamayacak. İl özel idareleri, belediyeler ve bunların kurdukları birlik ve müesseselerden personel nakli yapamayacak. 
     Bunun dışında kalan kurumlar arasında yapılacak naklen memur atamaları ile belediyelerden belediyelere veya belediyeler dışındaki diğer kurum ve kuruluşlardan belediyelere yapılacak naklen memur atamaları için ise izin gerekmeyecek. 
     Diğer yandan taşeron aracılığı ile çalıştırılmakta olan personele ilişkin esaslar ve re'sen yapılacak kurum içi atamalar için Başbakanlıktan izin alınması uygulaması devam edecek. 
     Genelgeye göre, kamu harcamalarında israfın önlenmesi amacıyla yürürlüğe konulan tasarruf önlemlerinden 2 trilyon liradan az yatırım harcamaları, gayrımenkul alımları, bina bakım ve onarımları ile 1 trilyon lirayı aşmayan kiralama işleri yıllık demirbaş, büro malzemeleri ve maki alımlarına ilişkin olanlar, Bakanlar tarafından uygulanacak. 
     Taşıt kullanımına getirilen sınırlama nedeniyle, ticari taşıtlardan yararlanacak diğer pesonel de Maliye Bakanlığı'nca belirlenecek. 
     





</TEXT>
</DOC>
