<DOC>
<DOCNO> 74576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/26/ekonomi/eko08.html </URL>
<DATE> 2002/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollandalı hastalardan 5 milyon euro 
</HEADLINE>
<TEXT>

Agis Groep, Türk özel hastanelerine hasta sevkine başlayacak. Hollandalı hastalardan Türkiye’nin bir yıl içinde 5 milyon euro gelir elde etmesi bekleniyor 
     Hollanda’nın en büyük sigorta şirketi Agis Groep, Hollandalı sigortalılara Türkiye’de sağlık hizmeti sunmak üzere, 35 özel hastane ile anlaşma imzaladı. 
     Agis Groep Yönetim Kurulu Başkanı Eelke Van Der Veen, Türkiye’de 850 bin sigortalıya hizmet veren Kunart Medical Assistance ile işbirliğiyle gerçekleştirilen projenin İstanbul’daki imza töreninde yaptığı konuşmada, ’Sizin sağlık kuruluşlarında bizim hastalarımıza en iyi hizmetler sağlanacağından eminim’’ dedi. Eelke Van Der Veen, bir yıldan beri yaptığı araştırmalar sonucunda Türk sağlık standartlarının kalitesinden daha da etkilendiğini kaydetti. 
     
     Hedef 120 hastane 
     Agis Groep Türkiye Genel Müdürü Savaş Avcı da şirketin haziranda İstanbul’da ofis açacağını ve ilk hastalarını getirmeye başlayacağını söyledi. Bu işbirliğinin Türk sağlık sektörüne katkısının sorulması üzerine Avcı, ’Hazirandan itibaren ilk yıl için beklentimiz 4-5 milyon euro’’ dedi. Savaş Avcı, 120 hastane ile anlaşma imzalamak üzere görüşmeler yaptıklarını da bildirdi. 
     



 EKONOMİ 














</TEXT>
</DOC>
