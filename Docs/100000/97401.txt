<DOC>
<DOCNO> 97401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/23/guncel/gun04.html </URL>
<DATE> 2002/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç Tibet can verdi 
</HEADLINE>
<TEXT>

İstanbul’da ters yöne giren çalıntı BMW’nin çarptığı aracı süren genç makine mühendisi Tibet de kurtarılamadı 
     ŞÜKRAN PAKKAN 

     Samatya sahilinde önceki gün ters yöne giren iki kardeşin çarptığı aracın sürücüsü Yıldız Teknik Üniversitesi Makine Mühendisliği mezunu Tibet Bilge 27 , dün son nefesini verdi. 
     Behiçe ve Tevfik Bilge’nin çocukları Tibet’in, cuma günü yedek subay sınavına gireceği belirtildi. Hıncal Uluç’un Sabah Gazetesi’ndeki köşesine sık sık fıkralar gönderen oğlu için gözyaşı döken anne Bilge, isyanını, "Herkes duysun, Tibet artık Hıncal Uluç’a fıkra yazmayacak" çığlıklarıyla dile getirirken, nişanlısı Seda Atlı 26 ise "Onu Taksim’de bekliyordum. Bir melekti" yanıtını verdi. 
     
     Araba çalıntı, sürenler kaçak 
     Polisten kaçarken kazaya yol açan Uğur ve Onur Akar’ın, BMW’yi Güngören’de çaldıkları belirlendi. Ölen Uğur Akar’ın asker kaçağı olduğu, ağır yaralı kardeşinin ise bir yıl önce Tunceli’deki birliğinden firar ettiği ortaya çıktı. 
     



 GÜNCEL 




















</TEXT>
</DOC>
