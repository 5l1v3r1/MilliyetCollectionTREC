<DOC>
<DOCNO> 53553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/22/yazar/tamer.html </URL>
<DATE> 2001/11/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bakanların tane ile azaltılması 
</HEADLINE>
<TEXT>

     Bankacılık Düzenleme ve Denetleme Kurulu BDDK'nın Başkanı Engin Akçakoca, önceki akşam CNN Türk'te hortumlanan bankalara Hazine tarafından aktarılan paranın 18 milyar dolar olduğunu söylüyordu. 
     Evet yanlış duymadınız, tam 18 milyar dolar. 11 Eylül saldırısı olmasaydı, IMF'den rüyamızda bile göremeyeceğimiz, ekonomimizi aniden iyimser havaya sokan şu 10 milyar dolarlık ek kaynağın neredeyse 2 katı. 
     Malı götüren sözde bankacılar, herhalde bu paraları siyasetçilerin yardımı olmadan buharlaştıramazlardı. Şimdi biz bu aynı siyasetçilerden devleti küçültmelerini bekliyoruz Duy da inanma... Zaten inanan da yok IMF'den başka. Onların da bu sıralar inanmak işlerine geliyor anlaşılan. 
     Başbakanlık Müsteşarı Ahmet Şağar da eksik olmasın, devleti küçültmeye ilaçları tane ile satarak başlıyor Haplarda mesele yok da acaba şurupları nasıl tane tane satacak Herhalde Başbakanlık'ın IMF'ye verdiği 10 maddelik devleti küçültme programında şurupların durumu da belirtilmiştir 
     Şaka bir yana ilaçta israf yok mu Elbette var. Çalışma Bakanı Yaşar Okuyan'ın dilinde tüy bitti ilaçta inanılmaz boyutta israf ve istismarın varlığının altını çize çize... Hatta yanılmıyorsam SSK'da çok sınırlı da olsa taneyle ilaç uygulması bir süredir deneniyor. Okuyan'a göre SSK, Emekli Sandığı ve Bağkur'un bu yıl toplam 3 katrilyonu bulacak ilaç harcamalarının üçte biri, yani 1 katrilyonu israf ve istismar. Ama bu israfın bugünden yarına sıfırlanması mümkün mü 
     Buna karşılık bakanlıkların tane hesabı üzerlerinin çizilmesi ve bir anda kadrolarıyla birlikte sıfırlanması pekala mümkün Ama Ankara'da hiç kimse sahip olduğu güçten milim feragat etmek istemiyor. Eh haklarını da yemeyelim, insan tabiatı böyle Ben bile evde televizyon seyrettiğim koltuğu kızıma kaptırmamak için elimden geleni yapıyorum. 
     Yeryüzünde herhalde ilk kez bir hükümet, devleti küçültmeye hapların taneyle satılması gibi parlak bir fikirle başlıyor. Ama şunu unutuyor 11 Eylül sayesinde Türkiye'ye kesenin ağzını yeniden açan IMF, bizim hükümet vaatlerini yerine getirmezse bir bakmışız ki acı ilacı, öyle taneyle falan değil, şişesiyle birlikte yutturuvermiş. 
     
Devlet ilaca ne kadar ödüyor Trilyon TL Kurum 2000 2001 tahmin SSK 578 1 000 Emekli San. 486 900 Bağkur, diğer 536 1 000 Toplam 1 600 2 900      
     
Politikaya akıl enjekte edecekler      Boğaziçi Üniversitesi eski Rektörü Prof. Üstün Ergüder, "Politikaya birazcık akıl enjekte etmek" üzere kolları sıvadığını söylüyor. Allah kolaylık versin. Bizim politikacıları düşündüğünüzde başka ne denir ki 
     Prof. Ergüder bu hedefine Sabancı Üniversitesi'nde yakında faaliyete geçecek İstanbul Politikalar Merkezi aracılığıyla ulaşmayı deneyecek. Ergüder'in direktörlüğünü üstlendiği merkezin amaçları arasında, network oluşturmak için diğer üniversiteler artı TESEV ve TÜSİAD gibi sivil toplum kuruluşlarıyla işbirliğine gitmek ve sosyal bilimlerle uygulamalı politikalar arasında köprü oluşturmak da var. 
     Yeni kurumun adında İstanbul kimliği özellikle vurgulanmış. Politikasızlık üretme merkezi Ankara'nın karşısına iddialı bir alternatif olarak çıkıyor. Ankara'dakilerden farklı politikalar üreteceklerine kuşku yok da, ürettikleri politikaların uygulanacağı epey kuşkulu tabii. İstanbul kimliğine iş dünyasının gölgesinin de düşmemesi gerek. Aksi halde kamuoyu gözünde fazla güvenilir olmaz. 
     İstanbul Politikalar Merkezi, bir yandan üniversiteleri pratiksiz bırakmamayı, diğer yandan da TESEV'i akademik dünya ile buluşturmayı hedefliyor. Zaten Sabancı Üniversitesi'nin Karaköy'deki binasında TESEV'le aynı çatı altında çalışacaklar. 
     Üniversitelerimizdeki sosyal araştırmaların çoğu, maalesef malumun ilanı. Yeni merkez, bakalım akademik çalışmaların hantal yapısını ve hedefsizliğini kırabilecek mi Refleksleri hızlı, daha dinamik çalışmaların ortaya çıkmasında köprü vazifesi görebilecek mi 
     
     
     







'Millet' olmak 


Bomba fosladı... 


Köy - kent ile tatil köyü 


İstikrar yakalamak için yenilenmek 


Bakanlık skoru 


Cimbom'un otobüsünü kim çaldı 


Döviz kuru ne olacak 


Terörle savaşın bedeli 


Ben değilsem kim, şimdi değilse ne zaman 


Uyuşturucu Türkiye'nin en büyük sorunu 


Demokrasinin ilk yılları "ŞELLALE " 


Afgan hattı 2015'e 


Bakanların tane ile azaltılması 


Piyasa için bayram ve yılbaşı fırsatı 


Türkiye’ye rağmen Mersin kalkınır mı 


</TEXT>
</DOC>
