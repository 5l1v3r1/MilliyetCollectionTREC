<DOC>
<DOCNO> 60239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/02/son/sontur14.html </URL>
<DATE> 2002/01/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinnet geçiren baba 2 çocuğunu öldürdü... 
</HEADLINE>
<TEXT>

     Kayseri'de, cinnet getiren baba, spastik özürlü iki çocuğunu av tüfeğiyle öldürdükten sonra intihar etmek istedi. 
     Tüp bayisi işleten Behçet Emre 40 , bu sabah İstasyon Mahallesi Ersoy Sokak'daki evinde cinnet getirerek, ikisi de spastik özürlü olan çocukları 14 yaşındaki Şükrü ve 7 yaşındaki Ali Emre'yi av tüfeğiyle vurarak öldürdü. 
     Daha sonra çift kırma av tüfeğini çenesine dayayıp ateş eden ve ağır yaralanan Behçet Emre, Erciyes Üniversitesi Tıp Fakültesi Hastanesi'nde tedavi altına alındı. 
     Sinir krizi geçiren çocukların annesi Şükran Emre ise, cesetleri hastaneye götürmek için olay yerine gelen ambulanstaki sağlık ekibinin müdahalesiyle sakinleştirilebildi. 
     Yetkililer, cinnet getiren Behçet Emre'nin hayati tehlikeyi atlatamadığını, soruşturmanın sürdürüldüğünü kaydettiler. 
     Emre ailesinin komşuları, Behçet Emre'nin, çocuklarının özürlü oluşuna çok içerlediğini gözlemlediklerini, bu nedenle cinnet getirmiş olabileceğini belirttiler. 
     






</TEXT>
</DOC>
