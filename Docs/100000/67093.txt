<DOC>
<DOCNO> 67093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sonspo08.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor deplasmanda 21 hafta sonra galip 
</HEADLINE>
<TEXT>

     Birinci Süper Futbol Ligi'nde, Samsunspor'u deplasmanda 2-1 yenerek ligin ikinci yarısında yaptığı 5. maçta galibiyetle tanışaran Trabzonspor, ligde 21 hafta sonra deplasmanda galibiyet elde etti. 10 Ağustos Cuma günü ligin açılış karşılaşmasında deplasmanda Beşiktaş'ı 2-1 mağlup eden Trabzonspor, 184 gün sonra Samsunspor'u yenerek deplasman maçlarındaki galibiyet hasretine son vermiş oldu. Karadeniz ekibi, bu sezon deplasmanda yaptığı 11 maçta 6 mağlubiyet, 3 beraberlik ve 2 galibiyet elde etti. 33 puanın dağıldığı söz konusu karşılaşmalarda, bordo-mavili takım 9 puan elde edebildi. Bordo-mavili takım deplasmanda yaptığı 11 maçta, 21 gol yerken rakip fileleri 13 kez havalandırabildi. 
     
     Briegel ile ilk deplasman galibiyeti 

     Trabzonspor, Teknik direktör Hans Peter Briegel yönetiminde deplasmanlarda yaptığı 6 maçtaki ilk galibiyetini aldı. Bordo-mavili takım Briegel yönetiminde deplasmanlarda yaptığı 6 maçta, 3 beraberlik, 2 mağlubiyet ve 1 galibiyet elde etti. Ayrıca Trabzonspor cezası nedeniyle Diyarbakırspor ile İzmit'te yaptığı karşılaşmada da Diyarbakırspor'a 2-0 mağlup olmuştu. Bordo-mavili takımın, deplasmanlarda yaptığı karşılaşmalarda aldığı sonuçlar şöyle 
     

Deplasman maçları Beşiktaş-Trabzonspor 1-2 Diyarbakırspor-Trabzonspor 3-1 İstanbulspor-Trabzonspor 2-1 Kocaelispor-Trabzonspor 1-0 Galatasaray-Trabzonspor 3-1 Çaykur Rizespor-Trabzonspor 1-1 Malatyaspor-Trabzonspor 1-0 Gençlerbirliği-Trabzonspor 1-1 Gaziantepspor-Trabzonspor 5-2 Bursaspor-Trabzonspor 2-2 Samsunspor-Trabzonspor 1-2      






</TEXT>
</DOC>
