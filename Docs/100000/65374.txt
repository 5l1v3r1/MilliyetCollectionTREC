<DOC>
<DOCNO> 65374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/01/son/sondun07.html </URL>
<DATE> 2002/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Başbakanı, ABD'den Arafat'ı boykot etmesini isteyecek 
</HEADLINE>
<TEXT>

     İsrail Başbakanı Ariel Şaron, ABD'den, Filistin Lideri Yaser Arafat'ı boykot etmesini isteyeceğini söyledi. 
     Yediot Ahronot gazetesine demeç veren Şaron, gelecek hafta ABD Başkanı George Bush ile yapacağı görüşmede, ''Arafat'ı boykot edin'' tavsiyesinde bulunacağını belirtti. 
     Şaron, ''Bush'a, 'Arafat'ı önemsememenizi tavsiye ederim. Onunla bağlantı kurmayın ve diplomatlar göndermeyin' diyeceğim'' dedi. 
     Arafat üzerindeki baskılarının devam edeceğini, ancak Arafat'ı öldürmek ya da Filistin yönetimini bölmek gibi planları olmadığını belirten Şaron, ''Arafat'a fiziksel zarar vermeme güvencesi verdik. 
     Ama Arafat baskı altında kalmalı'' dedi. 
     Şaron, Maariv gazetesine verdiği demeçte de Filistin devletinin kurulacağını belirterek, ''Bu uzun bir süreç olacak ama sonunda toplum düzeni polis gücü ile sağlanan bir Filistin devleti olacak'' diye konuştu. 
     Filistinli Bakan Ziyad Ebu Zeyyad ise Şaron'un tavsiyelerini kınadı ve ABD'ye bu tavsiyeleri reddetme çağrısında bulundu. Zeyyad, ''Bu bize, Amerikan siyasi kararlarının Tel Aviv'de mi yoksa Washington'da mı alındığını gösterecek'' dedi. 
     






</TEXT>
</DOC>
