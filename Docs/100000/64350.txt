<DOC>
<DOCNO> 64350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/ekonomi/eko02.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Afrikalı futbolcular 'Damat' oldu 
</HEADLINE>
<TEXT>

     AÇIK KOYU SOHBETLER - EYLEM TÜRK 

     Dünyaca ünlü futbol takımlarına moda sponsoru olan Damat, Güney Afrika'nın ünlü takımı Kaizer Chief'e de koleksiyon hazırlıyor. 
     Hem takımın antrenörü Muhsin Ertugral'a hem de tüm futbol takımı ve teknik ekibe özel kıyafet hazırladıklarını söyleyen Orka Group Yönetim Kurulu Başkanı Süleyman Orakçıoğlu, "Bunun yanında diğer futbol kulüplerine de moda sponsorluğu yapıyoruz. Hertha Berlin, CSK Moskova ve Beşiktaş'lı futbolcuların da kıyafetlerini hazırlıyoruz" dedi 
     
Damat 2001 yılını nasıl geçirdi 
Geçen yıl Anadolu'ya olan satışlarımızda ciro kaybı oldu. Ancak yurtdışı yatırımlarımıza devam ettik. AbuDabi'de, Aşkabat'ta, Berlin, Lefkoşe'de mağaza açtık. 

Bu yıla ilişkin beklentileriniz neler 
     Damat bu yıl hedefleri konusunda daha atak olacak. Yurtiçi ve yurtdışında mağaza açmaya devam edeceğiz. Özellikle yurtiçinde Gaziantep, Adana, Konya ve Mersin'de kendi satış noktalarımızı açacağız. Yurtdışında da yatırım hedeflediğimiz yerler arasında Atina, Selanik, Londra, Amsterdam ve Brüksel bulunuyor. Özellikle Türkler ile Yunanlıların benzer özellikler taşıdığını düşünüyoruz. Yaptığımız araştırmaya göre onların gece hayatına ve giyime düşkün olduğunu gördük. Bu konuda bizden pek farkları yok. 
     Onlardan da teklifler var. Bunlardan herhangi biriyle ortak veya kendi başımıza mağaza açacağız. 
     
ABD pazarına yönelik hedefleriniz var mı 
     Bir süre sonra Los Angeles'taki fuara katılacağız. Bu fuar sonucunda olumlu sonuçlar alacağımıza inanıyoruz. Bir butik zinciri olan gruba ürün satmayı planlıyoruz. Bu konuda çeşitli adaylar var ve koleksiyonlarımızı bekliyorlar. 
     
Tanıtım konusunda neler yapacaksınız 
     Artık dünya takımlarını giydirmeye başladık. Güney Afrika'da ünlü bir antrenör olan Muhsin Ertugral da Damat giyiniyor. Ertugral, Güney Okyanusya'nın şampiyonu olan Kaizer Chief takımının antrenörü. Bu takım 110 bin kişilik stadda maç oynuyor. 
     Hem Ertugral hem de Kaizer Chief'in tüm futbol takımı ve teknik ekibine özel koleksiyon hazırladık. 
     Bunun yanında diğer futbol kulüplerine de moda sponsorluğu yapıyoruz. Hertha Berlin, CSK Moskova ve Beşiktaş'lı futbolcuların da kıyafetlerini hazırlıyoruz. 
     
Damat, Rio Karnavalı’nda      Bu yılki katalog çekimleri için Rio Karnavalı'na gideceklerini açıklayan Orakçıoğlu şöyle konuştu "Karnaval, çekimler için doğal bir platform olacak. Ekibimiz katolog için günlerce çalışma yapacak. Brezilyalı bayan mankenler de katolog çekimlerinde yer alacak. Bu yıl ayrıca iletişim, reklam ve pr hizmeti verecek olan "Red Ajans"ı kurduk. Bu ajansın en önemli işlerinden birisi bu Rio'da gerçekleştireceği katolog çekimleri olacak. Projenin detayları üzerinde çalışmalar devam ediyor." 
     



 EKONOMİ 



















</TEXT>
</DOC>
