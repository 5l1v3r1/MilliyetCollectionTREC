<DOC>
<DOCNO> 78223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/son/sontur14.html </URL>
<DATE> 2002/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Jaguar satacak... 
</HEADLINE>
<TEXT>

     Tasiş'in İzmir İşletme Bölge Müdürlüğü, muhtelif marka, model ve tipte toplam 69 adet taşıtı, açık artırma usulü ile satışa çıkardı. 
     İhale, 25 Nisan 2002 tarihinde saat 09.30'da, İzmir Gümrükleri Başmüdürlüğü Eğitim Salonu'nda gerçekleştirilecek. 
     Buna göre, satışa katılmak isteyenler güvence bedellerini, 24 Nisan 2002 günü saat 16.30'a kadar Bölge Müdürlüğü Saymanlık Veznesi'ne yatıracaklar. 
     Söz konusu ihale ile satışa çıkarılan araçlar, muhtelif marka, model ve tipte pikap, motosiklet, jeep, kamyonet, römork, otomotoru, karavan, panelvan ve otomobilden oluşuyor. 
     Satışa esas bedelleri 79 milyon lira ile 15.1 milyar lira arasında değişen araçların hasar oranları ise yüzde 1 ile yüzde 30 arasında değişirken, bazıları ise hiç hasarsız, bazıları da hurda durumunda bulunuyor. 
     Satışa sunulan araçlar arasında 1992 model Jaguar X56 marka otomobil bulunurken, bu aracın bedeli 15 milyar 129 milyon 400 bin lira olarak belirlendi. Söz konusu araçlar arasında ayrıca 2 milyar 420 milyon lira bedelli 1985 model Cadillac, 12.1 milyar lira badelli 
     1991 model Mercedes 300 SEL, 8 milyar 505 milyon lira bedelli 1993 
     model BMW 525 TDS yer alıyor. 
     Satışa sunulan toplam 69 adet taşıt, TASİŞ Bursa, TCDD Alsancak, Tasiş Gaziemir, Tasiş Manisa ve TCDD Lim. O. Park. işletmelerinde bulunuyor. 
     





</TEXT>
</DOC>
