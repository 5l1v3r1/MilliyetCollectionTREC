<DOC>
<DOCNO> 97150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/21/son/sonspo03.html </URL>
<DATE> 2002/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami Mandıralı 35. yaşını kampta kutladı... 
</HEADLINE>
<TEXT>

     Ankaragücü, yeni sezon hazırlıklarını, Hollanda'nın Eindhoven kentinde sürdürüyor. 
     Sarı-lacivertlilerde, 35 yaşına giren Hami Mandıralı için kampta takım arkadaşları tarafından doğum günü ve barbekü partisi yapıldı. 
     Hami, Ankaragücü'ne geldiğinden dolayı çok mutlu olduğunu ve kendisini böylesine büyük bir camiaya kabul ettikleri için yönetime ve futbolculara teşekkür ettiğini söyledi. 
     Takımdaki arkadaşlığın ve dostluğun üst düzeyde olduğunu ve böylesi bir takımla büyük başarılara imza atacaklarını ifade eden Hami, ''Türk futbolcusu artık 30 yaş değil, 35 ve daha yukarı yaşlara kadar futbol oynayacağını gösterdi'' dedi. 
     





</TEXT>
</DOC>
