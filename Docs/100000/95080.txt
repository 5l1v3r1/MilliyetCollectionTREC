<DOC>
<DOCNO> 95080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/sondun06.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Nepal'deki Maocu gerillalara karşı olduğunu açıkladı 
</HEADLINE>
<TEXT>

     Çin Komünist Partisi Genel Sekreteri ÇKP ve Devlet Başkanı Jiang Zemin, Pekin'e resmi ziyarette bulunan Nepal Kralı Gyanendra'ya, ''Maocu gerillaların terörüne karşı savaşınızı destekliyoruz'' dedi. 
     ÇKP'ye 40 yıl liderlik yapan, Çin Halk Cumhuriyeti'nin kurucusu Mao Zedong'un 1893-1976 ''yoldaşları'' olsalar da Nepalli Maocuların savaş tarzını kesinlikle benimsemediklerini belirten Jiang, Gyanendra'ya desteklerinin tam olduğunu söyledi. 
     ÇKP'nin yayın organı Halkın Günlüğü Renmin Ribao gazetesi, bugünkü sayısında Gyanendra'nın 7 günlük resmi ziyaretine geniş yer ayırdı. 
     Çin Hindistan, ABD, İngiltere ve Norveç'ten sonra Nepal'deki en büyük beşinci yatırımcı ülke. Pekin, Nepal-Tibet karayolunun bir kısmını da inşa etmeye hazırlanıyor Geçen yıl Haziran'da Veliaht Prens Dipendra, sevdiği kız yüzünden, babası Kral Birendra ve Kraliçe Aişvarya ile kraliyet ailesinin 7 üyesini öldürdükten sonra intihar etmiş, bu facianın ardından Kral Birendra'nın erkek kardeşi Gyanendra tahta geçmişti. 
     Nepal'daki Maocu gerillalar, ''modern Pekin hükümetini karşı devrimci'' diye niteliyor. 
     





</TEXT>
</DOC>
