<DOC>
<DOCNO> 66681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/09/dunya/dun00.html </URL>
<DATE> 2002/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’da Irak trafiği 
</HEADLINE>
<TEXT>

     Irak lideri Saddam Hüseyin’in Başbakan Bülent Ecevit’e gönderdiği mektup, Ankara’da gün boyu hareketli saatlerin yaşanmasına yol açtı. 
     Saddam Hüseyin’in Ecevit’in çağrılarına "olumsuz" yanıt verdiği mektuba ilişkin değerlendirmeler, dün en üst düzeyde yapıldı. 
     Dün sabah saatlerinde mektubun eline ulaştığı Ecevit, Dışişleri Bakanı ve askeri danışmanı ile bir araya geldi. 
     Başbakanlık’taki Irak trafiğinin ilk işaretini MİT Müsteşarı Şenkal Atasagun verdi. Ecevit’le salı günü haftalık olağan görüşmesini yapan Atasagun’un mektup tartışmalarının yaşandığı saatlerde Başbakan’la yaklaşık yarım saat görüşmesi dikkat çekti. 
     Atasagun’un ardından Dışişleri Bakanı İsmail Cem ile Genelkurmay Harek t Başkanı ve Başbakanlık Askeri Danışmanı Korgeneral Köksal Karabay, Ecevit’le bir araya geldi. 
     Görüşmede Saddam Hüseyin’den gelen olumsuz mesajın olası sonuçları ile alınacak diplomatik ve askeri önlemler masaya yatırıldı. 
     



 DÜNYA 











</TEXT>
</DOC>
