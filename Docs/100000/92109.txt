<DOC>
<DOCNO> 92109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/siyaset/siy01.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’siz de olur 
</HEADLINE>
<TEXT>

DSP’de Kibar Muhalefet’ olarak adlandırılan dokuz milletvekili, Ecevitler’e çekilin’ anlamına gelen Ecevit’siz bir yaşama geçilmesi’ çağrısı yaptı... 
     GÜNSELİ ÖNAL Ankara 

     Parti içi muhalifler üzerinde ihraç mekanizmasını sürekli kullanan Ecevitler, "kibar muhalefet" olarak adlandırılan 9 milletvekilinin "çekil" çağrısıyla sarsıldı. 
     DSP’nin son 10 muhalifi, dün bir fireyle Başbakan Bülent Ecevit’e kibarca "çekil" çağrısında bulunurken, 9 imzalı deklarasyonda, "DSP, hem örgüt temelinde, hem de yerel yönetimler ve TBMM zeminlerinde Ecevitler’in öncülüğünde, Ecevit’siz bir yaşama geçebilmelidir. Bu tarihi görev ve sorumluluğu Sayın Ecevitler’in yükleneceğine olan inancımızı paylaşıyoruz" denildi. 
     
     Bir muhalif imzalamadı 
     10 vekilin bulunduğu gruptan Sakarya Milletvekili Ramis Savaş ise, "Zamanlama doğru değil. Doktorların Ecevit hakkında yapacağı açıklama beklenmeli" diyerek metni imzalamadı ve muhalif gruptan koptu. Kendilerini "kamu vicdanının sesi" olarak niteleyen ve dün TBMM’de topluca basın toplantısı düzenleyen muhaliflerin en genci olarak metni kamuoyuna açıklayan Tekirdağ Milletvekili Bayram Fırat Dayanıklı, "Bu bir çekil çağrısı mı " sorusuna, "Bunda çekil çağrısı yok" yanıtını verdi. 
     Basın toplantısının başında, "Soracağınız bütün soruların yanıtı metinde var, soru kabul etmeyeceğiz" diyen muhalifler, Dayanıklı’nın daha fazla konuşmasını, "Sus, herkes metni istediği gibi yorumlar, her şey metinde var" diyerek engelledi. Yasa oylamalarında parti eğilimine karşı oy kullanmakla sınırlı muhalefetleri nedeniyle, "kibar muhalifler" olarak anılan muhalif grubun, partide istedikleri yapılanma yönünde net bir ilerleme görmemeleri durumunda ikinci bir deklarasyon yayımlayacakları kaydedildi. 
     
İşte Kibar Muhalefet      FOTOĞRAF MUSTAFA İSTEMİ 

     DSP’li 9’lar Ecevitler’in çekilmesini isteyen açıklama öncesi, TBMM Basın Bürosu’nda toplu fotoğraf çektirdiler. Arka sıra soldan Tahir Köse, Cengiz Güleç, Ertuğrul Kumcuoğlu, Ahmet Arkan. Alt sıra soldan Uluç Gürkan, Sadık Kırbaş, Bayram Fırat Dayanıklı, Emin Karaa, Ali Arabacı. 
     
Rahşan Ecevit’ten susun’ talimatı      DSP, kibar muhalefeti’ masaya yatırdı... 
     DSP Genel Başkan Yardımcısı Rahşan Ecevit, kibar muhalefet’in açıklamalarının ardından, prensleri’ olarak bilinen Grup Başkan Vekili Emrehan Halıcı, Genel Başkan Yardımcıları Zeki Sezer, Tayfun İçli, Genel Sekreter Yardımcısı Süleyman Yağız ve Mecit Şekercioğlu ile dün genel merkezde bir araya geldi. Muhalif hareketin değerlendirildiği 1.5 saatlik görüşmede Ecevit’in partililere "Huzursuzluk görüntüsü vermemek için susun" talimatı verdiği kaydedildi. Akşam saatlerinde yapılan yazılı açıklamada da DSP’de Genel Başkanlık veya Türkiye’de Başbakanlık sorunu olmadığı savunularak, "9 vekilin konuşmaları, hem içerik hem de zamanlama bakımından talihsiz bir istisna oluşturmuştur. Bu tür konuşmalar çok sakıncalıdır" denildi. n ANKARA Milliyet 
     
Parti içi birlik sağlanmalıdır      9 muhalif milletvekili, deklarasyon yayımladı 
     Deklarasyonda şu görüşlere yer verildi "Ülkemizde bir süredir yaşanan siyasi belirsizlik, giderek siyasi partilerin konumlarını keskinleştirmelerine ve dolayısıyla zor sağlanmış hükümet içi uyum ve uzlaşmanın bozulmasına yol açmaktadır. Bunun tek nedeni Sayın Bülent Ecevit’in sağlık sorunları değildir. AB’de ortaya çıkan görüş ve yaklaşım farklılıkları, uygun ve gerçekçi olmayan erken seçim beklentileriyle birleşince, olumsuzluklar derinleşmektedir. Bu sorunların üstesinden gelecek ve ülkenin önünü açacak en etkili siyasal oluşum DSP’dir. Ancak, bozulmaya başlayan parti içi birlik, bütünlük ve dayanışmanın yeniden sağlanması kaçınılmazdır. DSP, Ecevitler’in büyük özveriyle oluşturdukları ve iktidara taşıdıkları büyük bir siyasal harekettir." 
     



 SİYASET 


















</TEXT>
</DOC>
