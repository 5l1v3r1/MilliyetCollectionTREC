<DOC>
<DOCNO> 77291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/yasam/yas13.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokuzunda’ canına kıydı 
</HEADLINE>
<TEXT>

İlkokul 3. sınıf öğrencisi Kezban, mutfak duvarındaki demire taktığı iple kendini astı... 
     EROL KARAER ORDU DHA 

     Kezban, daha hayatının başında, 9 yaşındaydı... Ama canına kıymayı tercih etti. Ordu’nun Kabataş ilçesinde yaşayan Kezban Aydın, kendisini asarak intihar etti. Yakacık Mahallesi’nde oturan Kabataş Merkez İlköğretim Okulu 3. sınıf öğrencisi Kezban, evde kimsenin bulunmadığı sırada mutfak duvarında bulunan demire ipi geçirerek hayatına son verdi. Küçük kızın cesedini eve gelen komşuları buldu. Sinir krizleri geçiren baba Erol Aydın, "Ne derdi vardı bilmiyorum Bize hiçbir şey anlatmadı" diyerek gözyaşı döktü. Savcılık olayla ilgili soruşturma başlatırken, Erol Aydın ile anne Huriye Aydın gözaltına alındı. 
     



 YAŞAM 
























</TEXT>
</DOC>
