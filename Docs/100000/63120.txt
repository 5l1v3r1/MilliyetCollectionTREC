<DOC>
<DOCNO> 63120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/son/sondun06.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Saddam silahlanma hazırlığında" 
</HEADLINE>
<TEXT>

     Irak'ın yeni bir "nükleer, biyolojik ve kimyasal" silahlanma programı çalışmaları içinde olduğu iddia edildi. 
     Irak'tan kaçan Adnan İhsan Said El-Haydari adlı bir mühendis, Amerikan CBS televizyonuna yaptığı açıklamada, "Bu alanda çok büyük bir çalışma başladı. Gece gündüz çalışıyorlar" dedi. 
     El-Haydari, Irak'ta bulunduğu sırada kendisinin araştırma birimleri ve sızıntıya karşı dayanıklı yüksek teknoloji ihtiva eden depolama merkezleri inşa ettiğini kaydetti. 
     Bu birimlerin, dikkat çekmeyecek yerlerde gizlendiğini ve yok edilmesinin zor olduğunu vurgulayan Iraklı mühendis, bu birimlerin hastanelerde, Saddam Hüseyin'in sarayının altında veya Bağdat dışında yabancı gözlemcilerin ulaşamayacağı şekilde yeraltında inşa edildiğini açıkladı 
     






</TEXT>
</DOC>
