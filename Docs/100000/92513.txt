<DOC>
<DOCNO> 92513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/27/son/sontur30.html </URL>
<DATE> 2002/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevre Bakanı "Ülkenin Ecevit'e ihtiyacı var" 
</HEADLINE>
<TEXT>

     Çevre Bakanı Fevzi Aytekin, Başbakan Bülent Ecevit'in çekilmesi halinde ülkenin kaosa gireceğini öne sürdü. 
     Denizli'de temaslarda bulunan Bakan Aytekin, gazetecilerin, DSP grubundaki bazı milletvekillerinin Başbakan Ecevit'in çekilmesi yönünde görüş bildirmesiyle ilgili sorularını, ''Ülkenin Ecevit'e ihtiyacı var'' diye yanıtladı. Fevzi Aytekin, şöyle konuştu 
     ''Başbakan Bülent Ecevit, ülke için büyük bir kazançtır. Ecevit ve Ecevitler, toplumun birarada kalmasını sağlayan birleştirici kuvvettir. Türkiye, Başbakanımız'ın görevden çekilmesini kaldıramaz, ülke kaosa sürüklenir. Hassas dengeler üzerinde ayakta durmaya çalışan Türkiye, yeni bir çalkantıyı kaldıramaz. Sayın Ecevit'i seversiniz ya da sevmezsiniz önemli değil. Çekilmesi konusunda açıklama yapanlar, fikirlerini dile getiriyor. Bunu da saygıyla karşılıyoruz. Ülkenin menfaatini her şeyin üzerinde tutan Başbakanımız, görevinin başındadır.'' 
     





</TEXT>
</DOC>
