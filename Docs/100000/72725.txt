<DOC>
<DOCNO> 72725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/yazar/sazak.html </URL>
<DATE> 2002/03/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Susurluk'u aydınlatma zamanı 
</HEADLINE>
<TEXT>

     Korkut Eken'e ve 'Susurluk kahramanları'na "iade - i itibar" kampanyası "bumerang gibi" emekli paşaları vurdu Kamuoyu, mahkeme kararları doğrultusunda "suçu sabitlenen" Susurluk çetesinin ve terörle mücadele adı altında 1990'ların başında devleti kuşatan "Gladio" türü örgütlenmenin aydınlatılmasını bekliyor. 
     Madem emekli generaller, "Her şey bizim bilgimiz altında emir - komuta zinciri altında yapıldı" savunusuyla Korkut Eken'e "iade - i muhakeme" yolunu açmaya çalışıyorlar, artık görev Cumhuriyet savcılarına düşüyor. Ortaya çıkan yeni "tanıklar ve sanıklar"ın vereceği bilgiler çerçevesinde "ikinci Susurluk davası" açılmalıdır. 
     Susurluk kazası aslında buzdağının görünen yüzünü ortaya çıkardı. 
     Derindeki ilişkiler ise gizli kaldı. 
     Skandalın aydınlatılması yönünde 1996 Kasım - 1997 Nisan ayları arasında çalışan TBMM Susurluk Komisyonu önemli çalışmalar yaptı. Ancak aynı duyarlılık siyasi dengeler nedeniyle parlamentoya tam olarak yansımadı, 1995'te Meclis'e "Çiller'in A takımı" olarak giren ve "dokunulmazlık" kazanan eski emniyetçiler, olağanüstü hal valileri, emekli generaller Susurluk sırlarını gizlemeyi bildiler. 
     Mehmet Ağar ve Sedat Bucak'a zamanında "dokunulamadı " 
     Teoman Koman, Veli Küçük Susurluk Komisyonu'nun ısrarlı yazışmalarına karşın TBMM'de ifade vermediler. 
     Bugün Korkut Eken için "konuşmaya hazır olduklarını" açıklayan emekli generaller, "bildiklerini" o sırada anlatsalar "adalet"in oluşmasına daha fazla katkı yapmış olmazlar mıydı 
     Emekli paşaların "tarihe tanıklıkları", örneğin Jandarma Genel Komutanı Eşref Bitlis'in düşen uçağındaki "sabotaj" kuşkularını da ortadan kaldırabilirdi. 
     Güneydoğu'da görev yaparken "suikast"a kurban gidenler sadece aydınlar, parti başkanları ve milletvekilleri değildi saygın ve yurtsever komutanlar da "faili meçhul cinayet"lerin hedefi oldular. Acaba 4 paşa onlarla ilgili de bilgi sahibi midirler 
     Sahi, Batman'da açığa çıkarılan "özel ordu" ne oldu 
     Susurluk dosyasında sadece PKK ile mücadele yok uyuşturucudan silah kaçakçılığına, kara para aklamaktan Ömer Lütfü Topal cinayeti dahil faili meçhullere uzanan pek çok yasadışı olay var. Yargıtay 8'inci Ceza Dairesi "devlet için kurşun atan da yiyen de bir" mantığına göre "kahramanlaştırılan" bu eylemleri "terörle mücadele adı altında çeteleşme" olarak gördüğüne göre paşaların "tanıklığı"yla Korkut Eken yeniden nasıl yargılanacak da, hüküm değişecek 
     Burada yeniden yargılanma isteniyorsa "yeni tanıklar ve sanıklar"ın itirafları çerçevesinde "ikinci Susurluk davası" açılmalı ve "Türk Gladio"su mahkeme önüne çıkarılmalıdır. 
     Dokunulmazlara dokunulmalıdır 
     Dönemin Cumhurbaşkanı Demirel'den Çiller ve Yılmaz'a, "Susurluk fasa fisodur" diyen Erbakan'a kadar herkese büyük görev düşüyor. 
     Susurluk sırları aydınlatılmalıdır. 
     
     







Resmi ideoloji ve toplum 


Ruhban Okulu 


İdam ve Kürtçe paket dışı 


Kastamonulu Adnan'dan Afgan derslerine kadar... 


AB'nin GS şartı 


Hatay Mustafa Kemal Üniversitesi 


IMF’nin yeni düsturları 2 


Baraja İngiliz engeli 


Emekli paşalar kumpanyası kimin işi 


Bahçeli’nin sınıf arkadaşı Eximbank’ta 


Hukuka karşı bir kumpanya 


Roma'daki olay bir ölçüdür... 


Susurluk'u aydınlatma zamanı 


Bayındır Sigorta'da tesadüfün böylesi 


Ermeni meselesi "Dostça öneri" 


Yabancıya sat kurtul’ 


</TEXT>
</DOC>
