<DOC>
<DOCNO> 53925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/24/son/sonspo11.html </URL>
<DATE> 2001/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da şok...Berkant 3 hafta yok 
</HEADLINE>
<TEXT>

     Galatasaray'da önceki gün antrenmanda burnuna darbe alan ve ameliyat olan Berkant'ın bandajları, Caroussel Acıbadem Hastanesi'nde çıkarıldı. 
     Berkant'ın ameliyatını da gerçekleştiren Op. Dr. Naser Dadaşzade, genç futbolcunun zorlu bir ameliyat geçirdiğini kaydederek, ''Burnunda kırılma ve kayma vardı. Yaptığımız operasyonla bunu düzelttik. 
     Yaklaşık 3 hafta futbol oynaması mümkün değil'' diye konuştu. 
     Berkant ise, takımdan uzak kalacağı için üzüntülü olduğunu ifade ederken, Galatasaray'ın transferini dün tamamladığı Murat Sözkesen'e karşılık Bursasapor Kulübü'ne verilebilecek futbolcular listesinde adının yer almasına yorum yapmadı. 
     Genç futbolcu, sürekli kulüpte bulunduğunu, takasta kullanılabileceğine dair hiçbir şekilde kendisine bilgi verilmediğini söyledi. 
     






</TEXT>
</DOC>
