<DOC>
<DOCNO> 89587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/13/yazar/cemal.html </URL>
<DATE> 2002/06/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bahçeli’nin çıkışı, Derviş’in sıkıntısı 
</HEADLINE>
<TEXT>

     Derviş sıkıntılı Başbakan Yardımcısı Bahçeli’nin, Türkiye - AB ilişkileri dolayısıyla hükümetten derhal çekilebileceklerini açıklaması Devlet Bakanı Derviş’i tedirgin etti, rahatsız etti. 
     Derviş’e göre, öyle anlaşılıyor ki, Ecevit’in sağlık durumu nedeniyle ekonominin zaten bıçak sırtında olan dengeleri, Bahçeli’nin bu çıkışıyla biraz daha hassaslaşmış durumda... 
     Derviş bunun için sıkıntılı. 
     Dün kendisiyle yaptığım kısa sohbet sırasında şöyle dedi 
     "Sayın Bahçeli’nin bu sert konuşması dışarıda iyi algılanmadı. Yalnız dış değil, iç yatırımcıların üzerinde de olumsuz etki yaptı." 
     Peki, bu olumsuzluk kendini nasıl belli etti 
     MHP lideri Bahçeli, partisinin salı günkü grup toplantısında Türkiye’nin Avrupa yolunu zora sokan görüşlerini tekrarlamış, istenirse hükümeti bozabileceklerini açıklamıştı. 
     Piyasalar bir anda dalgalandı. Dış yatırımcılardan Ankara ve İstanbul’a dönük telefon trafiği hızlandı. 
     Malum konular merak ediliyordu 
     Hükümetin geleceği... 
     Ecevit sonrası... 
     Ve AB’den müzakere takvimi alamayan bir Türkiye’nin nasıl etkileneceği... 
     Bir başka deyişle 
     Türkiye’nin karanlık sulara açılıp açılmadığı sorusunun karşılığı aranıyordu dışarıda. Bu bakımdan bir süredir yapılan sıcak spekülasyonlar hızla yoğunlaşıyordu. 
     Dış ve iç yatırımcılar frene basıp, Türkiye’yle ilgili bekle - gör pozisyonlarını uzatınca, ekonomik terazinin olumsuz kefesi biraz daha ağırlaşıyordu. 
     İlk elde şunlar söylenebilir 
     Faizin yükselmesi... 
     Doların çıkışı... 
     Borsanın düşüşü... 
     Ecevit kırk gün önce ilk kez hastaneye kaldırıldığı zaman faizler yüzde 50 idi. Önce 60’ı geçti. Bahçeli’nin salı günkü konuşmasından sonra 70’in üzerine çıktı. 
     Dün faizler 71.99’du. 
     Dolar ise kırk günde 1.300’lerden başlayıp yeniden 1.500’ün üzerini gördü. 
     Gidiş nereye .. 
     Hükümetin işlediği söylenemez. 
     Koalisyon içi uyum kalmadı. 
     MHP ile ANAP birbirinden koptu. 
     Ankara’da karamsarlık hakim 
     Bir daha vurgulanması ya da altı çizilmesi gereken olumsuzluk 
     Ecevit’in Oran’a çekilmesi 
     Bu konu önemli. 
     Zira Ecevitler’in Oran’a kapanması bir yerde Hüsamettin Özkan’ın büyük ölçüde devre dışı kalmasına yol açıyor. Böylece Ecevit daha çok Rahşan Ecevit’in etki alanına giriyor. 
     Bu durum, yani Özkan’ın bir süredir devre dışı kalmaya başlaması, işi ancak arada bir telefonla idare edebilmesi, yalnız koalisyon hükümetini değil, aynı zamanda devlet bürokrasisini de bazı noktalarda kilitliyor. 
     Kararlar gecikiyor, erteleniyor. 
     Yine bu durum, yani Ecevit’in bozulan sağlığı ve Özkan’ın devre dışı kalmaya başlaması, gündemi Türkiye gibi çok kritik ve acil konularla dolu bir ülkenin koalisyon hükümetinde hayati önem taşıyan eşgüdüm konusunu zorluyor. 
     Böyle gidebilir mi 
     Daha ne kadar gidebilir 
     Uzatmamak için son söz 
     Bahçeli iyi sınav vermedi, vermiyor AB konusuyla birlikte Türkiye’yi gitgide kilitliyor Türkiye’nin geleceğiyle oynuyor. 
     
     







AKP’den sarı ışık 


Şakalar sambasında tef temposu... 


Solak mısınız.. 


Ecevit ve Çiller’in çağrıları 


Bahçeli’nin çıkışı, Derviş’in sıkıntısı 


En az 300 milletvekili seçilemeyeceği için .. 


"Kalkın Varalım Çin’in üstüne..." 


Neredeyse kendimi psikoterapist sanacağım 


Bir Kerkük sorunu eksikti 


Baltalar elimizde... 


Potaya takılanlar 


Eli sopalı meslek bekçileri... 


Derviş karar vermeli 


Masamda bulduğum kitaplar 1 


Enflasyon inerken faizin çıkması çok tehlikeli 


Futbolun eski başkanı Kemal Ulusu meydan okuyor 1 


</TEXT>
</DOC>
