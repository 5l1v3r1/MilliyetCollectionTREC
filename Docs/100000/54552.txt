<DOC>
<DOCNO> 54552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/son/soneko26.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 125.87 puan artışla, 2. seansı 11,129.27 puandan tamamladı. 
     2. seansta hisse senetleri ortalama yüzde 1.14 oranında değer 
     kazandılar. 
     Seans, 1. seanstaki 718.51 puanlık düşüşün ardından, 16.80 puan artışla 11,020.20 puan seviyesinde açıldı. Seansın ilk yarısı 143.96 puanlık artışla 11,147.36 puandan geçildi. 
     İlk seansta yaşanan keskin düşüşün ardından ikinci seansta endeksi 11,000 puanın üstünde tutma yönündeki hareketler dikkati çekti. Bunun 
     sonucunda endeks, seansı 11,129.27 puandan kapadı. Böylece endeks ilk seansta gerçekleşen düşüşün sınırlı bir miktarını geri almış oldu. Endeks seans içinde en düşük 10,927.38, en yüksek de 11,229.84 puanı gördü. Hisse senetleri günün tamamında yüzde 5.06 oranında değer yitirdiler. Kapanışta mali endeks 80.04 puan artışla 14,391.57 puana, sınai endeks 84.06 puan artışla 9,774.19 puana, hizmetler endeksi de 220.96 puan artışla 7,332.02 puana yükseldi. Böylece ilk seansa göre mali grup hisseler ortalama yüzde 0.56, sınai grubu hisseler yüzde 0.87, hizmetler grubu hisseler de yüzde 3.11 değer kazandılar. 2. seansta işlem gören toplam 293 hisse senedinden 104'ü değer kazanırken, toplam 113 hisse senedi değer kaybetti. 76 hissenin fiyatında ise değişiklik olmadı. Seansta, 246 trilyon 827 milyar 202 milyon liralık işlem hacmi oluştu. İki seansın işlem hacmi toplamı da 575 trilyon 180 milyar 287 milyon lira olarak gerçekleşti. 2. seansta Yapı Kredi Bankası, Garanti Bankası, Doğan Yayın Holding, Sabancı Holding ve Turkcell en yoğun işlem gören hisse senetleri oldular. 
     






</TEXT>
</DOC>
