<DOC>
<DOCNO> 99218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/son/sontur32.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza yapan şoför, kendisini uyaran sivil polisi bıçakladı 
</HEADLINE>
<TEXT>

     Giresun'un Bulancak İlçesi'nde trafik kazası yapan bir sürücü, kendisine hatalı olduğunu söyleyen sivil trafik polisini bıçakla yaraladı. 
     Alınan bilgiye göre, Kadir Yılmaz 43 yönetimindeki 28 AV 224 plakalı otomobil, Giresun-Bulancak Karayolu'nda, hatalı sollama sonucu 28 AK 330 plakalı otobüse arkadan çarptı. Otobüs yolcularından Giresun Bölge Trafik Şube Müdürlüğü'nde görevli sivil polis memuru olduğu belirtilen Hacı Salih Aydemir 39 , kaza yapan otomobilin sürücüsü Kadir Yılmaz'a, hatalı sollama yaptığı için kazaya neden olduğunu söyledi. Bunun üzerine, Yılmaz ve Aydemir arasında tartışma çıktı. Tartışmada, sürücü Yılmaz, sivil polis memuru Aydemir'i bıçakladı. 
     Tartışma sırasında Yılmaz'ı götürmek isteyen Yaşar ve Cemalettin Turan da sivil polis memuru Aydemir tarafından darp edildi. 
     Olayın ardından yaralılar Bulancak Devlet Hastanesi'nde tedavi altına alınırken, gözaltına alınan Kadir Yılmaz da çıkarıldığı nöbetçi mahkeme tarafından tutuklandı. 
     





</TEXT>
</DOC>
