<DOC>
<DOCNO> 65534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/yazar/bila.html </URL>
<DATE> 2002/02/02/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ecevit'ten Bahçeli ve Yılmaz'a çağrı 
</HEADLINE>
<TEXT>

     Türk Ceza Yasası'nın 159 ve 312. maddelerinde yapılacak değişikliğin sürüncemede kalması Başbakan Ecevit'i rahatsız ediyor. 
     Başbakan Yardımcısı ve MHP lideri Devlet Bahçeli ile Başbakan Yardımcısı ve ANAP lideri Mesut Yılmaz arasında bu konuda oluşan gerginliği aşmaya çalışan Başbakan Ecevit, değişikliğin bir ay ertelenmesi kararının da yanlış olduğunu vurguluyor. 
     Ecevit, dünkü görüşmemizde, pazartesi günü Bahçeli ve Yılmaz'a bu konuyu açacağını belirterek şu değerlendirmeyi yaptı 
     "Ben Bulgaristan'dayken bu konunun bir ay ertelendiğini belirttiler. Bence bu karar yanlış. Çünkü konu ne kadar gündemde kalırsa o kadar tartışmaya ve gerginliğe neden oluyor. Bence bir an önce görüşüp sonuçlandırmak lazım. Pazartesi konuyu açıp bekletilmemesini rica edeceğim." 
     Ecevit, bu sorunun koalisyon ortakları arasında bir uzlaşmaya kavuşturulacağından da umutlu konuşuyor. 
     "Aslında" diyor, "çok büyük değişiklikler yapılmadı. Tartışma da 'olasılık' sözcüğü etrafında yapılıyor. 'Tehlike' sözcüğünü önerenler var. Bir çözüm bulunur." 
     Başbakan'dan edindiğimiz izlenim, 312. maddede tartışma yaratan, "kamu düzenini bozma olasılığı" ifadesi yerine, "mevcut ve açık tehlike" ifadesi önerisine sıcak baktığı yönünde. 
     Ecevit, Bahçeli ile Yılmaz arasında süren tartışmanın sonlandırılmasını ve konunun bir an önce Meclis'te sonuca ulaştırılmasını bekliyor. 
     
     







Din ve modernleşme 


Yeni dönem... 


Ecevit'ten Bahçeli ve Yılmaz'a çağrı 


Mutlu bir dünya için ekmek ve saygı 
kültürü 


Kırılmaz vazo 


Bir ihtimal daha var 


Lara'nın son gecesi 


Türkiye'nin işi zor... 


Tanrı Dağı kadar Türk, dolar kadar Amerikan 


Bahisçilere müjde Kur - toto’ 


Kapitalizmin terbiye kotası... 


Erdoğan İkiz Kuleler değişimi 


Batan şirketlerin nemaları hortumlanıyor mu 


Sofya'dan Haydarpaşa'ya 


Tütünde son perde’ 


</TEXT>
</DOC>
