<DOC>
<DOCNO> 93300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/son/soneko14.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Worldcom Başkanı "Karşılık hesapları inceleniyor.." 
</HEADLINE>
<TEXT>

     Mali durumunu farklı göstermek için muhasebe hilesi yaptığı ortaya çıkarılan ABD'nin ikinci büyük iletişim devi Worldcom, olası usulsüzlüklerin ortaya çıkarılması amacıyla karşılık hesapların incelendiğini bildirdi. 
     Bu arada, New York borsasında üç gün aradan sonra işlem görmeye başlayan Wordcom hisselerinin fiyatı yüzde 90 azalarak 6 cente gerilerken, seansın başında 250 milyon hisse el değiştirdi. 
     Borsanın dünkü açılışından önce Worldcom Firması Başkanı John Sidgmore, kendisinden, yapılan usulsüzlükler hakkında rapor isteyen Amerikan Sermaye Piyasası Kurumu'na SEC açıklama gönderdi. 
     Worldcom tarafından hesapları gözden geçirilmesi amacıyla oluşturulan komitenin, 1999 ve 2001 yılları arasındaki mali kayıtları gözden geçirdiğini belirten Sidgmore, buna neden olarak, potansiyel mali kayıplara karşı ihtiyatlarda önemli değişikliklerin yapıldığına ilişkin olarak oluşan soru işaretleri gösterdi. 
     Worldcom'un iç ve dış soruşturmalar ile tümüyle işbirliği içinde olacağını bildiren Sidgmore, şu ana kadar yapılan çalışmalarda herhangi bir sonuca ulaşılmadığını kaydetti. 
     SEC Başkanı Harvey Pitt tarafından yapılan açıklamada ise Worldcom'un SEC'e gönderdiği açıklamanın yetersiz bulunduğu vurgulandı. 
     Pitt, Worldcom hakkında SEC'in yürüttüğü soruşturmanın devam ettiğini belirtti. 
     





</TEXT>
</DOC>
