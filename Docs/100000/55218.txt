<DOC>
<DOCNO> 55218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/son/sonspo13.html </URL>
<DATE> 2001/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 1 - Beşiktaş 2 
</HEADLINE>
<TEXT>

     Birinci Süper Futbol Ligi'nde oynanan derbi maçta Beşiktaş, deplasmanda Fenerbahçe'yi 2-1 yendi. 
     Fenerbahçe ikinci yarıya daha atak başladı. Sarı-lacivertliler, ikinci 45 dakikanın başlamasıyla birlikte rakip sahada baskı kurdu. 
     Aradığı golü devrenin hemen başında 49. dakikada Abdullah ile ulaşan Fenerbahçe, daha sonra bu golün avantajını korumaya çalıştı. Ancak savunmasında açıklar veren sarı-lacivertliler, Ronaldo'nun iki golüne engel olamayarak derbi maçı yenik kapadı. Böylece Fenerbahçe'nin Kadıköy'deki 24 maçlık galibiyet serisi de son buldu. 
     İki takımın da temkinli başladığı maçta, ezeli rakipler savunmada güvenliği ön planda tuttular. Fenerbahçe ilk yarıda daha atak bir görüntü çizdiyse de, kalabalık Beşiktaş savunmasında Serhat yalnız kalınca, sarı-lacivertli takım ilk yarıda aradığı golü bulamadı. 
     Beşiktaş ise kanatlardan getirdiği toplarla gol noktalarında İlhan Mansız'ı buluşturmak istedi. Bunda da başarılı olamayınca ilk yarı 0-0 berabere sonuçlandı. 
     10. dakikada, Hakan'ın pasıyla ceza sahasında topla buluşan Ali 
     Güneş'in şutunda, kaleci Myhre meşin yuvarlağı son anda çeldi. Dönen topu savunma oyuncuları uzaklaştırdı. 
     11. dakikada, Ceyhun'un soldan ortasında altıpas içinde kaleci 
     Myhre, Serhat'tan önce topu kornere çeldi. 
     12. dakikada, Tayfur'un ceza alanı dışından sert şutunda, top 
     Fenerbahçe yan direğini sıyırarak auta çıktı. 
     15. dakikada, ceza alanı içinde topla buluşan Tümer'in şutunda 
     meşin yuvarlak Fenerbahçe defansından sekerek İbrahim'in önünde kaldı. 
     Bu futbolcunun şutunda top direğin yanından auta çıktı. 
     18. dakikada, Johnson'ın uzun pasında, ceza alanı içinde Ali 
     Akdeniz topu göğsüyle düzeltti. Kaleci Myhre, Ali Akdeniz'den önce topa sahip olarak tehlikeyi önledi. 
     19. dakikada, Ceyhun'un pasıyla soldan ceza sahasına giren 
     Serhat'ın sert şutunda, top yandan auta gitti. 
     38. dakikada, Zoran Mirkoviç'in sert hareketiyle Tümer yerde 
     kaldı. Daha sonra iki futbolcu da tartışmayı sürdürünce hakem Orhan Erdemir kırmızı kartla iki futbolcuyu da oyun dışı bıraktı. 
     45. dakikada, Serhat'ın sağdan ortasında ceza sahası içinde topla 
     buluşan Ali Güneş'in dönerek yaptığı vuruşunda, yumuşak giden meşin yuvarlak kaleci Myhre'nin elinde kaldı. 
     Karşılaşmanın ilk yarısı 0-0 berabere bitti. 
     İkinci yarıya kötü başlayan Beşiktaş ise kalesinde gördüğü golün ardından toparlandı. Ronaldo'nun iki golüyle rakibi karşısında öne geçmeyi başaran siyah-beyazlılar, Fenerbahçe'ye de gol şansı tanımayarak kendisi için çok önemli 3 puana imza atıp, şampiyonluk yarışında ''Ben de varım'' dedi. 
     Fenerbahçe, ikinci yarıya Ali Akdeniz'in yerine Andersson'u alarak başladı. 
     47. dakikada, Fenerbahçe'den Ali Güneş, 48. dakikada ise 
     Beşiktaş'tan Ahmet Yıldırım sarı kart gördü. 
     49. dakikada, Fenerbahçe'nin kazandığı serbest vuruşu sağ taraftan 
     Abdullah kullandı. Bu futbolcunun kale alanına ortaladığı top, hiç bir futbolcu müdahale edemeyince ağlarla buluştu ve Fenerbahçe 1-0 öne geçti. 
     52. dakikada, Tayfur'un ceza sahası dışından sert şutunda top 
     yandan auta çıktı. 
     53. dakikada, Bayram'ın soldan ortasında İlhan Mansız'dan önce 
     araya giren Mustafa Doğan topu kornere atarak tehlikeyi önledi. 
     56. dakikada, Ali Eren'in sağdan kullandığı serbest vuruşta ceza 
     alanı içinde topa Tayfur dokundu. Arka direkte topla buluşan Ronaldo yakın mesafeden topu ağlara gönderdi 1-1 66. dakikada, Ceyhun'un kullandığı serbest vuruşta top Beşiktaş 
     kalesinin üst direğini sıyırarak auta çıktı. 
     67. dakikada, Ceyhun'un soldan kullandığı serbest vuruşta, altı 
     pasta uygun durumda topla buluşan Serhat'ın kafa şutunda, meşin yuvarlak Myhre'de kaldı. 
     70. dakikada, Beşiktaş'ta Bayram çıktı yerine Sertan oyuna 
     girdi. 
     71. dakikada, Ceyhun'un soldan kullandığı serbest vuruşta, ceza 
     sahasında iyi yükselen Johnson'un kafa şutunda top üstten auta gitti. 
     73. dakikada, Fenerbahçe'de Ceyhun'un yerine Ogün oyuna dahil 
     oldu. 
     77. dakikada, Sertan'ın sağdan kullandığı korner atışında, topla 
     penaltı noktası üzerinde buluşan Ronaldo düzgün bir vuruşla topu ağlara göndererek takımını 2-1 öne geçirdi. 
     78. dakikada, Abdullah'ın ortasında ceza sahası içindeki 
     Johnson'un kafa vuruşunda top yandan auta çıktı. 
     79. dakikada, Hakan'ın pasıyla ceza sahasına giren Serhat, uygun 
     durumda topu auta atınca takımını bir golden etti. 
     Aynı dakikada Fenerbahçe'de Serhat yerini Oktay'a bıraktı. 
     Beşiktaş 81. dakikada Baya'nın yerine Khlestov'u , 86. 
     dakikada da İbrahim'in yerine Ümit'i oyuna aldı. 
     89. dakikada, Abdullah'ın ceza alanın dışından sert şutunda top 
     üstten auta çıktı. 
     90. dakikada, Ümit'in uzun pasında, ceza sahasında seken topla 
     buluşan Oktay'ın kafa şutunda meşin yuvarlak auta çıktı. 
     Beşiktaş, Fenerbahçe'yi 2-1 yenerek, rakibinin 24 maçlık galibiyet serisine son verdi. 
     






</TEXT>
</DOC>
