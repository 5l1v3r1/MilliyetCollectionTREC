<DOC>
<DOCNO> 78649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sondun31.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Teröristlerin taktik değişikliği bizi etkilemez" 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, terör örgütü PKK'nın isim değişikliğine ilişkin açıklamasını değerlendirirken, bu tür taktiklerin Türk Devleti'ni etkilemeyeceğini söyledi. 
     Avrupa Konvansiyonu toplantılarında Türkiye'yi temsil etmek üzere Brüksel'de bulunan Yılmaz, terör örgütünün, ismini ''Kürdistan Özgürlük ve Demokrasi Kongresi'' KADEK olarak değiştirdiği açıklamasını, şöyle değerlendirdi 
     ''Daha önce PKK mensubu olup da yasa dışı olaylara karışmış olanların aynı örgüt bünyesinde faaliyetlere devam etmesi halinde PKK için alınan bütün kısıtlayıcı kararların ve düzenlemelerin gelen örgüt için de geçerli olması gerekir. PKK'nın, şiddetin, terörün çıkar yol olmadığını görmesi olumlu bir gelişmedir ama geçmişte teröre karışmış olanların da mutlaka yargı önüne çıkartılması gerekir. Bu tür taktik değişiklikler Türk Devleti'nin bu konudaki politikasını etkilemez.'' Devlet Bakanı ve Başbakan Yardımcısı Mesut Yılmaz, daha sonra İstanbul'da dönmek üzere Belçika'dan ayrıldı. 
     





</TEXT>
</DOC>
