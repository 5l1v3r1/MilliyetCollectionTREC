<DOC>
<DOCNO> 89729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/guncel/gun03.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’ten yıldırım baskı 
</HEADLINE>
<TEXT>

Maç biter bitmez Milliyet, ayrıntılı "yıldırım baskısı" ile tarihi sevinci ölümsüzleştirdi 
     Tam 48 yıl sonra Dünya Kupası finallerine katılan A Milli Futbol Takımımız zoru başardı ve ilk 16 takım arasına kaldı... Hem de Arjantin gibi, son şampiyon Fransa gibi devlerin elendiği finallerde ikinci tura yükselerek.. 
     90 dakikanın bitiş düdüğüyle birlikte tüm Türkiye’de "Futbol Bayramı" başladı, Türkiye havalara uçtu... İstanbul’da Taksim, Ankara’da Kızılay, İzmir’de Kordon... Kısacası 81 ilde, KKTC’de, Almanya’da, Türk’ün olduğu her yerde alanlar, caddeler, sokaklarda ay-yıldızlı bayrağını kopup gelenlerle karnaval yaşadı... 
     Gazeteniz Milliyet de 90 dakikanın bitimiyle birlikte, 48 yıl sonra gelen bu tarihi zaferi "yıldırım baskı"yla ölümsüzleştirdi. Milliyet okurları, maçın tüm ayrıntılarının, usta yazarların yorumlarının ve en güzel fotoğrafların yer aldığı gazeteyi sıcağı sıcağına okumanın keyfini yaşadı. 
     



 GÜNCEL 




















</TEXT>
</DOC>
