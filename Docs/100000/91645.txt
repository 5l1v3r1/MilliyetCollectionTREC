<DOC>
<DOCNO> 91645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/ekonomi/eko10.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye temmuzda görücüye çıkıyor 
</HEADLINE>
<TEXT>

     ANKARA ANKA 

     Yatırım ortamının iyileştirilmesi çerçevesinde yabancı sermayenin önünü açmak için yasal hazırlıklarını sürdüren Türkiye, temmuz ayında görücüye çıkıyor. IMF, Dünya Bankası ve 20 uluslararası şirketin yöneticileri 18 Temmuz’da Türkiye’ye gelecek ve Türkiye’deki yatırım ortamını değerlendirecek. 
     Krizden dolayı kaçan yabancı sermayeyi ülkeye çekmek için çalışmaları hızlandıran Türkiye, yabancı sermaye yasa tasarısını Meclis’e sevkettikten sonra şimdi de temmuzda gerçekleştirilecek Yatırımcı Ortamı Konseyi toplantısına hazırlanıyor. 18 Temmuz’da gerçekleştirilecek Konsey toplantısına IMF, Dünya Bankası ve 20 uluslararası şirketin yöneticilerinin katılması bekleniyor. Toplantıya Dünya Bankası Başkanı James Wolfensohn’un da katılması bekleniyor. 
     



 EKONOMİ 

















</TEXT>
</DOC>
