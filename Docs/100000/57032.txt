<DOC>
<DOCNO> 57032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sonspo02.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum tartışılan açıklamalarına "açıklık" getirdi "Motivasyon" 
</HEADLINE>
<TEXT>

     Daum, Almanya'da Köln Kulübü ile görüştüğü yolundaki Alman basınının iddialarına da şöyle yanıt verdi 
     ''Ben Almanya'da hiçbir kulüple görüşmedim. Evimin Köln'de olması ve bu takımın kötü gidişi nedeniyle böyle söylentiler çıkarılabilir. 
     Zaten bu aşamada Alman ligi ile bir işim olmaz ve Almanya'da çalışmam. 
     Bunun nedeni ise Alman futboluna çok emek vermeme rağmen onların özellikle son aylarda bana destek vermemeleridir. Ben Türkiye'de zaman zaman haksız yere eleştiriliyorum ama burada kendimi daha rahat hissediyorum.'' 
     
     Oyuncuların üzerindeki baskıyı almak istedim 

     Daum, son zamanlarda şampiyonlukla ilgili yaptığı açıklamaların, ayrıca Galatasaray ve Fenerbahçe maçları öncesi rakipleri favori göstermesinin nedenini de ''Ben, yaptığım açıklamalarla, genç ve tecrübesiz takımımın üzerinden baskıyı almak istiyorum'' diye açıkladı. 
     Alman teknik adam, Galatasaray ve Fenerbahçe maçlarında yaptığı açıklamaların yararlı olduğunun, takımının ortaya koyduğu performansla da görüldüğünü belirtti. 
     






</TEXT>
</DOC>
