<DOC>
<DOCNO> 62530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/16/yazar/guclu.html </URL>
<DATE> 2002/01/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
İstanbul felaketin eşiğinde 
</HEADLINE>
<TEXT>

     Belediye Başkanı Ali Müfit Gürtuna ve bazı ilçe belediye başkanları dün gazetemizi ziyaret etti. Öyle bir tablo çizdiler ki, tası tarağı toplayıp bir an önce İstanbul'dan kaçmak galiba en iyisi diye düşünenler çıktı. 
     Başkan Gürtuna'nın İstanbul'un tarih boyunca gördüğü en büyük felaketlerden birisi diye nitelendirdiği yasal düzenleme, 4 gün önce TBMM'den bir oldu bitti ile geçirildi. Kamu Mallarının Tüketimi Kanunu görüşülürken, iktidar partilerince verilen tek maddelik ortak bir önergeyle sadece İstanbul Belediyesi'nin kasasından 500 trilyona el konuldu... 
     Başkan Gürtuna, 1.5 katrilyon liralık bütçenin üçte biri giderse ben ne yapabilirim ki diyor ve ekliyor 
     Eğer bu yanlış Çankaya'dan dönmez ve Meclis'te yeniden ele alınıp düzeltilmezse İstanbul'un tüm yatırımları durur. İstanbul'u modern bir kent haline getirme çabalarımız durmakla kalmaz, mevcut durumu dahi koruyamayız. 
     Anlayacağınız zaten megaköy durumundaki İstanbul daha da köyleşecekmiş. Peki İstanbul'a böylesine ağır bir kazık atılırken Meclis'teki İstanbul milletvekilleri ve muhalefet partileri neredeydi Haberleri dahi olmamış... 
     Yasaya göre o kentte elde edilen tüm vergi gelirlerinin yüzde 5'i belediyeye veriliyor. Yeni düzenlemeyle bu yüzde 5'lik payın yüzde 60'ı Bayındırlık Bakanlığı'nın dolayısıyla iktidarın kontrolüne giriyor... 
     Gürtuna ve arkadaşları, İstanbul'un yanı sıra Ankara ve İzmit'i de cezalandırmaya yönelik bu yasal düzenlemeyi politik bir dayatma olarak nitelendiriyorlar... 
     Başkan Gürtuna şu önemli tespiti de yapıyor İstanbul Türkiye'nin lokomotifi, eğer bu lokomotif durursa Türkiye de durur... 
     İktidar partileri böylesine bir yanlışın içine düşerler mi Düştülerse nasıl düştüler Eğer söylenenler doğru ise İstanbul'a yönelik bu kininin altında neler yatıyor Önerge sahiplerini aradık. DSP Grup Başkanvekili Emrehan Halıcı ve ANAP Grup Başkanvekili Yaşar Dedelek'le konuştuk. Her ikisi de Başkan'ın söylediklerini abartılı bulduklarını belirttiler. İktidarın İstanbul'a karşı bir tavrının söz konusu olamayacağını söylediler. 
     Halıcı, gerekirse iyileştirici yeni yasal düzenlemeye gidilir derken Dedelek olaya çok farklı yaklaştı 
     İstanbul'un gelirleri çok fazlaydı ki on binlerce öğrenciye burs verilip kendilerine taraftar yetiştiriliyordu. Biz belediyeler arasındaki adaletsizliği giderdik. Bazı belediyeler parayla oynarken diğerleri Ankara'da Maliye'nin kapısında nöbet tutuyordu. İstanbul, Ankara ve İzmit dışında diğer belediyelerin hepsi çok menun. Siyasal bir yaklaşım söz konusu değil... 
     Tarafların dedikleri bunlar. Peki İstanbul'un 67 milletvekili nerede Yuh olsun onlara İstanbul'a şimdi sahip çıkmayacaklar da ne zaman çıkacaklar .. 
     Ya biz İstanbullular .. Hala susmaya devam mı edeceğiz . 
     
Kavga ruhlarına işlemiş      İstanbul Üniversitesi anlaşılan durulacağa benzemiyor. Üniversiteyi sadece adres olarak kullanan bazı hocalar, üniversite için daha fazla ne yapabilirim diyeceğine hala kavga peşinde. Profesör olmakla hoca ve bilim adamı olunsaydı üniversiteler bugün çok farklı noktalarda olurdu. Ama onlar hala unvanlarının arkasına saklanıyorlar. Bırakın kendisinden daha alt akademik kadronun altında çalışmayı, öğrencisinin emrinde hocalık yapanlardan daha farklı ne beklenir ki Kaldı ki İÜ'deki fakülte, yüksekokul, enstitü ya da araştırma merkezlerinin herhangi birinde profesör varken doçentler başkan oldu mu ki de İnsan Hakları Araştırma Merkezi için çifte standart uygulanmış Açıklasınlar da öğrenelim... 
     Hocalık, bilim adamlığı, hele hele gazetecilik öyle kolay değil beyler .. 
     
     







Cezaevi ve örgüt 


İsteyenin yüzü... 


ABD Saddam gitmeli 


Ankara, Saddam sonrasına hazırlıyor kendini... 


Galeta kırıntısı 


İstanbul felaketin eşiğinde 


Döviz kuru Yanlış hesap Bağdat'tan döner 


Acımak, aşk ve 100 yaşında Nazım 


Öbür zirve 


Yakında ilaç alacak eczane kalmayacak 


Susurluk'ta şimdi ne olacak 


Körfez yalanları... 


Ecevit’in yanında gizli bir yarış 


Dubai Bir emirlik yeniden inşa ediliyor 


Küçük bir şirket işi Kanlı İpek Yolu 


Küçükler de haklı 


</TEXT>
</DOC>
