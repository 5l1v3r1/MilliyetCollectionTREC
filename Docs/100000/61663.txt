<DOC>
<DOCNO> 61663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/ekonomi/eko10.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
JP Morgan Türkiye’ye yatırım yapma zamanı 
</HEADLINE>
<TEXT>

     REUTERS 

     Uluslararası yatırım bankası JP Morgan, ekimden bu yana Türkiye’deki piyasaların iyi bir performans gösterdiğini belirterek, yatırım yapmak için uygun zaman olduğunu söyledi. JP Morgan’ın yayınladığı günlük bültende, "Ekim ayının sonlarından itibaren Türk piyasaları oldukça iyi bir performans sergiledi. Türk Lirası dolar karşısında yüzde 15 değer kazandı ve bonolar yaklaşık yüzde 10 geriledi. Bunların hepsi çok az yabancı katılımıyla iç piyasada gelişen güvene dayalı oluştu" denildi. 
     Kısa vadede olumlu havanın tersine dönmesi için bir neden olmadığının belirtildiği raporda, ülkenin jeopolitik öneminden dolayı güçlü uluslararası destek sağladığı, özellikle Arjantin krizi sırasında da bu desteğin arttığı kaydedildi. 
     
     Ana risk siyaset 
     JP Morgan, TL’nin dolar karşısında güçlü seyrini sürdüreceğine dikkat çekti. Politik riskin mevcut olduğuna dikkat çekilen raporda, "Olumlu havayı tersine döndürebilecek ve IMF’yi tedirgin edecek ana risk politika. Ancak, kısa vadede olumsuz bir şey olacağını düşünmüyoruz" denildi. 
     



 EKONOMİ 


















</TEXT>
</DOC>
