<DOC>
<DOCNO> 70204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/01/son/sondun24.html </URL>
<DATE> 2002/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Monica çok çapkın çıktı çok... 
</HEADLINE>
<TEXT>

     Beyaz Saray'ın eski stajyeri Monica Lewinsky, 1995 Kasım ayında dönemin ABD Başkanı Bill Clinton ile ilişkiye girdiğinde, hayatında başka bir evli erkeğin olduğunu itiraf etti. 
     CNN'de yayınlanan ''Larry King Live'' programında konuşan Lewinsky, söz konusu erkeğin lisedeki drama hocası Andy Bleiler olduğunu söyledi. 
     Başkan Clinton ile karşılaştığında 22 yaşında ''çılgın'' bir öğrenci olduğunu ifade eden Monica Lewinsky, ''Bu karizmatik, güçlü adamın benimle ilgilendiğini görünce, kendimden geçtim'' diye konuştu. 
     Lewinsky, ''Clinton ile ilişkisinin başlamasından 2 ay sonra ona aşık olduğunu, ancak Clinton'ın da kendisini sevdiği konusunda şüpheleri bulunduğunu'' söyledi. 
     Clinton'ı şimdi televizyonda gördüğünde ''kalbinin eskiden olduğu gibi çarpmadığını'' belirten Monica Lewinsky, ''Zaman zaman ona kızmadığımı söylersem, yalan söylemiş olurum'' diye konuştu. 
     Lewinsky, ''bundan sonra evli erkeklerle ilişkiye girmeye tövbe ettiğini'' açıklarken, ''Bir daha mı, asla'' dedi. 
     Monica Lewinsky'nin dokümanter haline getirilen yaşam öyküsü, geçen Pazar günü HBO televizyonunda gösterilmişti. 
     






</TEXT>
</DOC>
