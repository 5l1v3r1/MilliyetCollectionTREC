<DOC>
<DOCNO> 57090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/14/ekonomi/eko05.html </URL>
<DATE> 2001/12/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türktan görevden alındı 
</HEADLINE>
<TEXT>

Turkcell’in Genel Müdürü Cüneyt Türktan’ın yerine DigiTurk Yönetim Kurulu Başkan Yardımcısı Osman Erk’in atandığı belirtildi 
     SONGÜL HATISARU 

     Cep telefonu operatörü Turkcell’in Genel Müdürü Cüneyt Türktan gorevden alındı. Turkcell’e yakın kaynaklar Türktan’ın yerine DigiTurk Yönetim Kurulu Başkan Yardımcısı Osman Erk’in atandığını belirtti. 
     1994 yılından bu yana Turkcell’in genel müdürlüğünü yapan ve bir süredir görevden alınacağı söylentileri dolaşan Türktan’ın yönetim kuruluna atandığı bildirildi. Türktan’nın görevden alınmasında, son dönemde aktif bulunmaması ve bazı konularda yönetimle ters düşmesinin etkili olduğu belirtildi. Şirketin Kurumsal İletişim Direktörü Okşan Atilla Sanön de üç ay önce sağlık problemleri nedeniyle görevinden ayrılarak cnbc - e’de göreve başlamıştı. 
     
Üst yönetimde rahatsızlık      Ekonomik kriz, sektörde artan rekabet nedeniyle pazar payını artırmakta zorlanan ve kur farklarının etkisiyle dokuz aylık bilançosunda rekor zarar açıklayan Turkcell’in üst yönetiminin son donemde Türktan’la ters düştüğü kaydedildi. 17 milyar dolarlık piyasa değeri üzerinden sermayesinin yüzde 11’ini geçen yıl halka arz eden Turkcell, geçen dönemde borsada beklenen performansı gösteremedi. 
     Son günlerde performansını artıran ve borsada yaşanan son yükselişte en çok prim yapan k ğıtlardan biri olan Turkcell’in piyasa değeri 7 Aralık itibariyle 3.7 milyar dolar. Şirket dokuz aylık bilançosunda kur farklarının etkisiyle 509 trilyon lira zarar açıkladı. 
     



 EKONOMİ 



















</TEXT>
</DOC>
