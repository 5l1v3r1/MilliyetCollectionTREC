<DOC>
<DOCNO> 99268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/siyaset/siy02.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur Harek tı’nın belgesini Milliyet ele geçirdi 
</HEADLINE>
<TEXT>
Irak için bu kez hazırız 
ABD’nin Irak’a karşı müdahalesi durumunda sınırlardaki yığılmaların önüne geçmek için yapılan tüm hazırlıklar sessizce tamamlandı 
     SALİHA ÇOLAK Ankara 

     Körfez Savaşı sırasında sınırda büyük yığılma oluşturan mültecilerin ortaya koyduğu içler acısı görüntülerle yeniden karşılaşmak istemeyen Türkiye, ABD’nin Irak’a olası müdahalesi durumunda sınırlara sağlıksız yığılmaların önüne geçmek için tüm hazırlıklarını sessizce bitirdi. 
     Irak’ta beklenen savaş konusunda Türkiye’deki ilk resmi belge olan ve olası göçe karşı kurulacak kampların yerlerinden, üçüncü ülkelere transferde kullanılacak merkezlere kadar tüm ayrıntıların yer aldığı "Yağmur Harek tı" planını Milliyet ele geçirdi. 
     Körfez Savaşı sırasında Irak Devlet Başkanı Saddam Hüseyin’in kimyasal silahlarla saldırılarından kaçan 460 bin kişilik akınla karşı karşıya kalan Türkiye, bu kez sınırda olumsuz doğa koşullarıyla baş başa kalan mülteci görüntülerinin yaşanmasını önleyecek bir harek t başlattı. Başbakanlık, ABD’nin Irak’a müdahale konusundaki kararlı tutumu üzerine, Irak’tan Türkiye’ye yönelecek olası nüfus akımıyla ilgili İçişleri Bakanlığı’nı görevlendirdi. İçişleri Bakanlığı koordinatörlüğünde, tüm valilikler ve Dışişleri Bakanlığı ile bağlı birimlerinden gerekli önlemlerin alınması istenirken, Olağanüstü Hal Bölge Valiliği tarafından "Yağmur Harek tı Planı" yapıldı. 
     
Adım adım harek t      İçişleri Bakanlığı’ndan bakanlıklar ve valiliklerin ilgili birimlerine gönderi-len, "Yağmur Harek tı Planı" uygulamasına ilişkin "Muhtemel Toplu Nüfus Hareketi" konulu "gizli" yazıya göre, harek t adım adım şöyle gerçekleşecek 
     Sınıra uzak yerlerde İnsani Destek Toplama Bölgeleri İDTB açılacak. Kuzey Irak’ı kapsayan 36 - 37. paraleller arasında 6, 37. paralelle sınırlar arasında 7, Türkiye içindeki üçüncü öncelikli sınırlar içinde de 5 İDTB kurulacak. 105 bin kişi birinci öncelikli İDTB’nin bulunduğu hatta olmak üzere, en fazla 276 bin kişi 18 İDTB’de barındırılabilecek. 
     
Son çare Sivas      Sınırların dışında yardım yapılmasının imk nsızlaşması ve grupların sınırları zorlaması durumunda Sivas Gürün’de toplama bölgesi oluşturulacak. Bu merkezin altyapısından ihtiyaçlarına, defin işlemlerine kadar gerekli görevlendirmeler yapıldı. 
     Sınırdan giriş yapacak mültecilerin toplama bölgesine transferinde Hakk ri, Şırnak, Siirt, Muş, Bingöl, Elazığ, Malatya ve Sivas valilikleri önlem alacak. 
     
Tahliye yolları      Yabancıların üçüncü ülkeler tarafından mülteci olarak kabul edilmesi halinde, yurtdışına transfer için Antalya Limanı’yla Gazipaşa Havaalanı kullanılacak. Ulaştırma Bakanı Oktay Vural, geçen hafta Gazipaşa Havaalanı’nın yanlış yere yapıldığını, uzunluğu standartların altında kalan pistin uzatılması halinde de çevredeki dağların tehlike yaratacağını açıklamıştı. 
     Yurtdışına gönderilecek mültecilerin limanlara transferinde Sivas, Yozgat, Kırşehir, Ankara, Konya ve Antalya valilikleri görevli olacak. 
     Türkiye’ye bir yığılma olması halinde, uluslararası yardım kuruluşları ve ülkelerden gelecek yardımlar, Diyarbakır ve Van havaalanlarından diğer illere dağıtılacak. 
     
Kalem kalem maliyet      Kamplarda kullanılacak malzemelerin tek tek dökümü yapıldı. Bütün malzemeler yeniden satın alınacakmış gibi fiyatlandırılarak, mevcutlar ve ihtiyaçlar belirlendi. Kurumların elinde mevcut kalemler de fiyatlandırılarak toplam maliyetler hesaplandı. 
     Planlanan tüm kamplar açıldığında 276 bin kişinin gelmesi halinde, 3 aylık ihtiyaçların kamuya maliyeti 315 trilyon lira olacak. 
     Birinci öncelikli 6 İDTB’ye 27 bin kişinin geleceği varsayımıyla parasal tutarın yüzde 20’sini, tüm personel ve araç tahsisini Şırnak, Diyarbakır, Batman, Van, Hakk ri ve Mardin karşılayacak. 
     



 SİYASET 



















</TEXT>
</DOC>
