<DOC>
<DOCNO> 86001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/25/guncel/gun09.html </URL>
<DATE> 2002/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜZELTME 
</HEADLINE>
<TEXT>

     Gazetenizin 18.03.2002 tarihli sayısının 5. sayfasında "Ballı gezi için vali babam sağolsun" başlıklı haber nedeniyle aşağıda hususların gazeteniz aracılığıyla kamuya duyurulması zorunlu olmuştur. 
     1. Bahse konu olan gezi Federal Almanya Cumhuriyeti ile Ülkemiz arasında 1994 yılında imzalanan iki ülke arasında Gençliğe Yönelik Politikalarla İş Birliği Protokülünün 4. Maddesi uyarınca oluşturulan Türk - Alman Karma Uzmanlar Komisyonunun Berlin’de yapılan toplantısında kararlaştırılmış ve 2002 yılı Değişim Programının Burdur Gençlik Merkezi Müdürlüğü ile Nürnberg şehri Gençlik Kuruluşu arasında 09 - 23 Şubat 2002 tarihlerinde yapılması öngörülmüştür. 
     Bu programa ilimizden katılacak olan gençlerde şu şartlar aranmıştır 
     - Gençlik Merkezinin üyesi olmak 
     - 14 - 17 yaş grubunda yer almak 
     - İzci lisansına sahip olmak 
     - Dil bilmek 
     Bu şartlara uyan 30 kişi ile toplantı yapılmıştır. Gezi kontenjanı 18 kişi olmasına rağmen 17 kişi geziye katılmak için başvurmuş ve başvuranların tamamı geziye katılmışlardır. 
     Belirlenen kriterlere uyduğu halde geziye iştirak etmek istemeyenlerin dilekçeleri mevcuttur. 
     Devlet Bakanlığının izniyle gerçekleştirilen bu gezinin yol giderlerini katılımcılar kendileri karşılamışlar, iaşe ve ibateleri ise Federal Almanya Hükümeti tarafından karşılanmıştır. Bu geziye katılan grup değişim programı kapsamında ilimize gelen Alman Öğrencilerin ağırlanmasında 50.000.000 TL ile katkıda bulunmuşlardır. Konu ile ilgili bilgi almak isteyen herkese her türlü bilgi ve doküman verilmiş olup adı geçen muhabire haberde yer alan bir beyanda bulunulmamıştır. 
     Netice olarak gençlik merkezi üyeleri arasında konulan kriterlere uyan ve müracaat eden herkes geziye katılmıştır. 
     Gençlik Merkezince yürütülen bu işlemlerde şahsımın yada valilik makamımın herhangi bir müdahalesi olmamıştır. 
     Değişim programın çerçevesinde 05 - 12 Mart tarihlerinde Almanya’nın Nürnberg kentinde 13 genç ile 07 - 14 Mart tarihleri arasında Almanya’nın Saarland eyaletinden 11 gençlik uzmanı ve öğretmeninden oluşan bir grup Burdur’u ziyaret etmiştir. 
     2. Durum böyle iken konunun "Ballı gezi olarak isimlendirilmesini kamu yararı, güncellik, toplumsal ilgi ve konu ile ilgili haber veriş biçimi arasında düşünsel bağ kurallarına uygun olarak değerlendirmek mümkün değildir. 
     Bu açıklamanın diğer kanunu haklarım mahfuz kalmak şartıyla yasal süre içerisinde yayımlanmasını rica ederim. 
     Saygılarımla. 
     
     Kadir KOÇDEMİR 
     Burdur Valisi 
     
     



 GÜNCEL 




















</TEXT>
</DOC>
