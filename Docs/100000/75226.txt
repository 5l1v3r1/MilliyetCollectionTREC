<DOC>
<DOCNO> 75226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/29/spor/spo04.html </URL>
<DATE> 2002/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardım çağrısı 
</HEADLINE>
<TEXT>

Trabzonsporlu futbolcular, Rize maçının hayati önem taşıdığını belirtip, taraftardan destek istedi 
     BORDO - Mavili takımda Çaykur Rizespor ile oynanacak kritik maç öncesi nefesler tutuldu. UEFA yolunda umut tazelemek için camia mutlak galibiyet beklerken, yönetim ve futbolcular da destek istedi. Yöneticiler Mehmet Öksüzoğlu ve Serdar Bali, "Bu maç kaderimizi belirleyecek. Taraftarımız böyle bir günde takımını sahiplenmeli ve tribünlere akın etmeli" dediler. 
     TEKNİK heyet eksiklerden şikayetçi olurken, futbolcular ise galibiyetten umutlu. Kaptan Hami, "Gerçek taraftar, Rize maçında tribüne gelerek bizlere destek olmalı" derken, oyuncular da söz birliği etmişcesine, "Bu sezon Trabzonspor’a gönül verenleri üzdük. Ancak kendimizi affettirmek istiyoruz. Taraftarımızın desteğini ihtiyacımız var" şeklinde açıklama yaptılar. 
     
     Ata yine başkan 
     TÜRKİYE Spor Yazarları Derneği TSYD Trabzon Şubesi Başkanlığı’na Ergun Ata yeniden seçildi. Trabzon Gazeteciler Cemiyeti’nde yapılan seçime tek listeyle giren Ergun Ata, kullanılan 18 oyun tamamını alarak başkanlığa getirildi. 
     
     Kürşat rest çekti 
     RİZESPOR’DAN sezon sonuna kadar kiralık olarak alınan Kürşat, Başkan Vekili Ekrem Cengiz’in "Onu satmayız, Trabzon’dan geri alacağız" açıklamasına tepki gösterdi. Genç oyuncu, "Burada mutluyum. Sorun çıkarırlarsa, gideceğim kulüp Rize olmaz" dedi. 
     



 SPOR 
























</TEXT>
</DOC>
