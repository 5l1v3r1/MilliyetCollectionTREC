<DOC>
<DOCNO> 92597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/28/yazar/guclu.html </URL>
<DATE> 2002/06/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yabancı kolejlerin geleceği 
</HEADLINE>
<TEXT>

     Hükümet bir yandan yabancı sermayeyi ülkemize getirmek için olmadık teşvikler verirken, öte yandan her biri birer ulu çınar haline gelen yabancı özel okulları çökertmek için elinden geleni yapıyor. Sadece onlar mı Keşke öyle olsaydı .. 
     100 yılı aşkın süredir Türk eğitimine hizmet veren bu okulların kapanmasının kime ne yararı olur Bunun çok iyi irdelenmesi gerekiyor. Bu kampanyayı, temcit pilavı gibi kimler gündeme getiriyor ve destekliyor Bunların iyi takip edilip nihai kararın ondan sonra verilmesi en doğru olanı... 
     Ama sanki yangından mal kaçırırcasına kapalı kapılar ardında birtakım pazarlıklar yapılıyor. Yabancı okulların orta kısımları kapandı da ne oldu Yabancı dil öğretimine vurulan en büyük darbe olmanın ötesinde kime ne yararı dokundu .. 
     8 yıl daha tam oturmamışken 12 yıl dayatması içine girenlerin amacı Türkiye’nin eğitim çıtasını yukarılara çıkartmak mı, yoksa yabancı okulların hepten kapatılması da dahil farklı beklentileri mi var .. 
     Kurulu bir düzeni yıkmaktan daha kolayı yok. Kapattım dersiniz kapanır. Sistemi değiştirdim dersiniz bir daha da düzen tutmaz... 
     Bu konuda Milli Eğitim’in kafası karışık. En tepedekilerin iyi niyetlerinden kuşkumuz yok. Ama daha önce pek çok konuda olduğu gibi çok büyük bir yanlışın eşiğindeler. Bu işten çıkar beklentisi içinde olan bazı sözde kurumlar da bu işin gizli tezg htarları. 
     Türkiye, Cumhuriyet’le birlikte eğitim adına çok önemli adımlar attı. Çok büyük atılımlar gerçekleştirdi. Tevhid - i Tedrisat Kanunu’nu çıkarttı. Latin harflerine geçti. Eğitimi ülke geneline yaydı. Yeni modeller geliştirdi. Köy Enstitüleri bunlardan biriydi. En başarılı olacakları dönemde aldık hepsini kapattık. Şimdi ise AB’ye girmek için neredeyse bin takla atarken yabancı dil öğretmede dünya eğitim literatürüne giren anadolu liselerini ve birikimleriyle Türk Milli Eğitimi’ne vizyon katan yabancı okulları hedef tahtası haline getirdik. Yazık hem de çok yazık... 
     Biz müstemleke ülkesi miyiz diye bir lakırdı tutturmuşlar gidiyorlar. Tıpkı AB’ye girdiğimizde ulusal kimliğimizi kaybedeceğimiz endişesi gibi. Ne alakası varsa .. 
     Her şeyden önce şunun altını çizmek gerekir. Türkiye’de anadolu liseleri ve kolejler de dahil hiçbir okulda yabancı dille eğitim yapılmıyor. Sadece bazı dersler yabancı dille yapılıyor ki, bunların oranı da yüzde 35’i aşmaz... 
     Diğer önemli itiraz noktası ise ulusal kimliklerini yitiriyorlar ve anadilimiz Türkçe’yi yeterince öğrenemiyorlar yönünde saptırılmış bir iddia olarak karşımıza çıkıyor. 
     Ülkeyi yönetenler ve yön verenler içerisinde önemli bir misyona sahip olan bu kişilere ya da en yakınınızdaki anadolu lisesi ya da kolej mezunlarına bakarak en doğru kararı hiçbir etki altında kalmadan kendiniz de verebilirsiniz... 
     Türkiye’yi yönetenler gibi AB’yi de anlamak mümkün değil. Ekonomiden tarıma hemen her konuda dayatmacı bir tutum içerisinde olan AB’nin, Türkiye’deki Almanca, Fransızca ve İtalyanca eğitimin yok olup gitmesine seyirci kalmasını anlamak mümkün değil. 
     Elbette iç işlerimize karışmasınlar. Ama AB’nin temel felsefesi çok kültürlülük ve çok dillilik değil miydi Şu anda okullarda sadece İngilizce var. Derslerin pek çoğu da boş geçiyor. Hem de Almanca, Fransızca öğretmenleri işsiz gezerken... 
     Dahası anadolu liseleri ve kolejlere karşı çıkanlar, birbiri ardına İngilizce eğitim yapan özel üniversitelerin açılmasına imza atıyorlar. Ya da gidip görev alıyorlar. Bunun mantığını anlamak da çok zor. 
     Özetin özeti Daha iyi yabancı dil öğretecek bir model bulmadan ne yabancı okulları kapatalım ne de bir kısım derslerin yabancı dille yapılmasından vazgeçelim. Sonun- da üzülen hepimiz oluruz. 
     
     







En kötüsü, kararsızlık 


İSO da, Ankara'ya başkaldırıyor 


Ecevit’e mesaj 


Uzlaşma... 


İlle de dibe mi vurmak lazım 


Bilmek hakkı 


Yabancı kolejlerin geleceği 


Antepliyim ezelden, geçemem güzelden 


Lütfen beni yanlış anlamayın sayın Başbakan 


İlginç bir şirket öyküsü 


Serçe kartalla uçmaya kalkarsa... 


Seçim gözüktü 


Trilyon kazanan millilerimizin çocuklarına burs 


Mahsuscuktan hayat istasyonları 


Asgari ücret işçi için az’ işveren için çok’ 


</TEXT>
</DOC>
