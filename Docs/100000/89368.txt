<DOC>
<DOCNO> 89368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/12/yasam/ayas.html </URL>
<DATE> 2002/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
1 trilyon liralık eser satın aldı 
</HEADLINE>
<TEXT>

Maçka Mezat’ın Bir Yaz Gecesi Müzayedesi’nde bir alıcı vardı ki 45 parça esere 1 trilyon lira ödedi. Gizemli alıcı Burcu Erdemli’ydi 
     ASLI ÖKTENER İstanbul 

     Çırağan Sarayı’nda önceki akşam düzenlenen "Bir Yaz Gecesi Müzayedesi"nde 199 eserden 175’i, 1 trilyon 750 milyar liraya satıldı. En büyük alıcı ise hat, ferman ve tablolardan oluşan 45 parça esere yaklaşık 1 trilyon lira ödeyen Burcu Erdemli oldu. Erdemli’in Rumeli Holding Kurumsal İletişim Müdürü olduğu öğrenildi. 
     Maçka Mezat tarafından organize edilen ve Ahmet Utku tarafından yönetilen müzayedede 199 eser satışa çıkarıldı. Eserlerin 71’i Osmanlı Sanat Eserleri Koleksiyonu’na sahip olan bir işadamının koleksiyonuna aitti. 
     
     İki büyük koleksiyon 
     Kuranlar, levhalar, murakkaalar, fermanların yanı sıra hattatların kullandığı aletler, Halil Paşa, Avni Lifij gibi büyük ustaların tabloları ile İstanbul’u, saray hayatını betimleyen Fabrius Brest, Preaulx gibi tanınmış oryantalistlerin de eserleri satışa çıkarıldı. Müzayedede Fikret Mualla ile Avni Arbaş’a ait iki grup toplu tablo koleksiyonu ile birçok ünlü ressamın eseri de müşteri aradı. 
     
     102 milyara Sokak’ 
     Fikret Mualla’nın "Sokak" isimli k ğıt üzerine guvaş boya tablosu, ismini açıklamayan alıcı tarafından toplam 102 milyar lira ödenerek satın alındı. Yine ismini gizleyen bir kadın alıcı ise yaklaşık 1 trilyon lira ödeyerek, 45 eser satın aldı. Bu kadın alıcı, Fikret Mualla’nın k ğıt üzerine guvaş "figürler" tablosu ile Halil Paşa’nın "Halil Paşa Yalısı’ndan" adlı yağlıboya tablosuna 90’ar milyar lira ödedi. 
     Söz konusu kadının Rumeli Holding çalışanı Burcu Erdemli olduğu öğrenildi. Erdemli konuya ilişkin olarak, "Yorumları size bırakıyorum. Bir açıklama yapmayacağım" diye konuştu. 
     
     Soy Ağacı’na alıcı yok 
     Müzayedede Türk hat sanatının büyük ustası Ahmet Karahisari’nin "Karalama" adlı hat çalışması ise teklif usulüne göre 50 milyar liraya satıldı. Müzayedede 60 milyar lira başlangıç fiyatıyla satışa sunulan Osmanlı sultanlarının resmedildiği "Soy Ağacı"na ise alıcı çıkmadı. 
     Müzayadeye işadamı Erdoğan Demirören, eski aktör İzzet Günay ve Semiha Berksoy’un yanı sıra çok sayıda meraklı katıldı. 
     



 YAŞAM 















</TEXT>
</DOC>
