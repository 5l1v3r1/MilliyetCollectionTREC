<DOC>
<DOCNO> 95127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/son/soneko17.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Süpriz istifanın ardından... 
</HEADLINE>
<TEXT>

     Sabah saatlerinde piyasalarda esen iyimser hava Kemal Derviş'in istifa söylentisiyle tersine döndü. Borsa'da özellikle bankacılık sektörüne gelen satışlar Endeksi 8.990 puana düşürdü. İMKB-100 dünkü kapanışının 74 puan üzerinde, yüzde 0.83'lük değer artışıyla günü tamamladı. İkinci seansta işlem hacmi 254 trilyon lira oldu. 
     Devlet Bakanı Kemal Derviş'in, Başbakanlığa sunduğu istifa kararı, zamanlaması dolayısıyla piyasalarda korkulan depreme yol açmadı. DSP'den ayrılan grupla birlikte hareket kararı alan İsmail Cem yarın yapacağını bildirdiği istifa açıklamasını bugüne çekerken, Derviş bu yöndeki kararını iletmek için piyasaların kapanmasını bekledi. 
     Seansın sona ermesinin ardından gelen Kemal Derviş'in istifa haberi doların 1.700.000 TL seviyesine çıkmasına neden oldu. Merkez Bankası'nın piyasaya müdahale ettiği belirtiliyor. Piyasalar asıl tepkisini yarın verecek. 

     
</TEXT>
</DOC>
