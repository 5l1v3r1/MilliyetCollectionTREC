<DOC>
<DOCNO> 79538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/guncel/gun08.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayır işlerinden KDV alınmalı mı 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Devletin eğitim ve sağlık alanında ülke için yatırım yapan kişilerden KDV istemesi, tartışmalara yol açtı. Birçok hastane ve huzurevi yaptıran işadamı Mustafa Dörtçelik, Bursa’ya 2 hastane daha kazandırmak için Sağlık Bakanlığı ile anlaştı. Ancak kullanılan malzemelerden KDV istenince, inşaatları durdurdu. Şimdi hayırseverlerden KDV alınıp alınmaması tartışılıyor. 
     
     Kadir Has İşadamı 
Devlet hayırseveri takdir etmiyor      Devletin bu tip hizmetlerden KDV almaması gerekir. Eğitim için, sağlık için yapılan bu hizmetlere devletin her türlü imk nı dahilinde yardımcı olması gerekir ki, bir Kadir Has değil, nice Kadir Has’lar ve hayırseverler çıksın. Benim en çok aradığım arsa ve arazi oldu. Bunları almak için uğraşırken, anamdan emdiğim süt burnumdan geldi. Devletten layık olduğum ilgiyi hiç göremedim. Bir çivi çakanın dahi takdirini devlet, bir mektupla ya da plaket vererek değerlendirmeli. Ben de muazzam bir üniversite yaptırdım ama açılışına devlet erk nından kimse gelmedi. Tabii bunlar üzücü şeyler. 
     
     Prof.Eser Karakaş Bahçeşehir Ü. Dekanı 
Hayır işlerinde muaf tutulabilirdi      Mevcut vergi kanunlarına göre bunun KDV matrahına girmesi normal. Böyle bir talep yasadışı değil, çünkü yasalarla düzenlenmiş. KDV’nin alınmaması, bununla ilgili yeni bir düzenleme yapılması ve bu tür harcamaların KDV kapsamından çıkartılması ile mümkün olabilir. Ben yasa koyucu olsam bu yatırımlardan KDV almam. Çünkü bu tür yatırımların topluma bir getirisi var. Nasıl ki Kurumlar Vergisi Matrahı’ndan yüzde beşinin düşmesine izin verilmişse, KDV’den de muaftır diye bir şey koyabilirdim. Miktarı çok değil, ama burada takdir edilip edilmeme meselesi önem kazanıyor. 
     
     Mehmet A. Özyer Gelirler Daire Bşk. 
KDV alınmazsa dengesizlik olur      Eğer bir vatandaş bağışta ya da hayırda bulunacaksa, bunu KDV ödeyerek alacağı mallarla yapar. Ancak bu hizmeti hastane olarak bağışladığında ayrıca Katma Değer Vergisi istenmiyor. KDV mümkün olduğunca istisna veya muafiyet olmadan uygulanması gereken bir vergi. İstisnaları veya vergi oranlarını farklılaştırırsanız, bu kaynak kullanımında dengesizliklere yol açar. Bir çeşme yapanla, hastane yapana aynı istisnanın tanınması gerekir. Bunu yapmazsanız o zaman kaynak dağılımında dengesizliğe, vatandaşlar arasında da ayrımcılığa yol açar. 
     
     Ekrem Pakdemirli Eski Maliye Bakanı 
Kaçağı önlemek için KDV ödemeli      Bu yatırımları devletin bütçesinden de, kendi cebinizden de yapsanız sistemde kaçağı önlemek için KDV’yi almak, diğer taraftan ödemek durumundasınızdır. Burada karşımıza bürokrasi çıkıyor ama bu sistem kaçağı önler ve bir kez daha kontrolü gerektirmez. Buradaki sıkıntı şöyle oluyor müteahhit gidiyor, KDV’yi yatırıyor aksi halde cezaya girecek, öteki taraftan işlik hakkını alamıyor. Oradaki sorunu çözmek lazım. En kolay çözüm de benim zamanında çıkarttığım mahsup işlemiydi. Devlete hayır işi yapacaksa da KDV’yi ödemeli, sonra gidip istemeli. Sistem yine ödeme üzerinde kurulmalı ki, kaçağı az olsun. 
     



 GÜNCEL 





















</TEXT>
</DOC>
