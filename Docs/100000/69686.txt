<DOC>
<DOCNO> 69686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/ekonomi/eko02.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’den umutluyuz’ 
</HEADLINE>
<TEXT>

ABD Hazine Bakanı Paul O’Neill, ABD yönetiminin, Türkiye’deki gelişmelerden umutlu olduğunu söyledi 
     EKONOMİ SERVİSİ 

     Bush yönetiminin Türkiye’deki geçiş sürecinden umutlu olduğunu belirten ABD Hazine Bakanı Paul O’Neill, Chicago Ekonomi Kulübü’nün toplantısında Türkiye’nin ekonomik reformlarını övdü. 
     Yaptığı konuşmada ABD, Japon ekonomisi ve Enron skandalı konusunda değerlendirmelerde bulunan O’Neill’e Türkiye ile ilgili sorular da yöneltildi. Enron’da, şirket yöneticilerinin muhasebe kayıtlarından sorumlu tutulabilecekleri uyarısında bulunan O’Neill, "Bu, yöneticilerin New York telefon defteri kadar büyük bir raporla bilgilendirmeye zorlanacakları anlamına gelmiyor. Beş ya da 10 önemli konuda bilgi vermeleri yeterli" dedi. 
     
     Güven ifadesi 
     O’Neill ayrıca, ABD ekonomisinde canlanma sinyallerinin alındığını, kamu harcamalarının disiplin altına alınması ile birlikte tekrar yüzde 3 - 3.5 büyüme oranlarına dönüleceğini belirtti. 
     O’Neill, Türkiye’nin geçtiğimiz şubat ayından bu yana, 1945’ten beri en büyük durgunluğu yaşadığı şeklindeki değerlendirme ve sorulara, "Bush yönetimi Türkiye’de şu andaki geçiş sürecinden umutludur" şeklinde yanıt verdi. 
     



 EKONOMİ 






















</TEXT>
</DOC>
