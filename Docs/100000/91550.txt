<DOC>
<DOCNO> 91550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/23/yazar/altan.html </URL>
<DATE> 2002/06/23/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Deli deli tepeli, kulakları küpeli 
</HEADLINE>
<TEXT>

     Yazıyı sabahın erken saatlerinde yazdığım için, öğleden sonraki Türkiye - Senegal maçının sonuçlarına göre yelken açma olanağından yoksunum, bizim fıkralar potpurisinde. 
     O nedenle de, maçın sonuçlarına göre bizim yazıyı değerlendirme rotasıyla dümenini, okuyucu dostlara emanet ediyoruz. 
     Şayet maç, beklediğimiz gibi bir zaferle biterse sorun yok. Türkiye'de yerin göğün nasıl inleyeceğini biliyoruz 
     - En büyük Türkiye, başka büyük yok... 
     - ... 
     - Avrupa Avrupa duy sesimizi... 
     - ... 
     - Şampiyonluk bizimdir, şampiyonluk geliyor... 
     - ... 
     - Türk'e durmak yaraşmaz, Türk önde, Türk ileride... 
     - ... 
     - Yükselttik ay yıldızı, yaşa var ola Türkiye... 
     - ... 
     - Dünya bize hayran, bugün en büyük bayram... 
     - ... 
     - Savulun tosunlar, biz böyleyiz işte... 
     Ya kazara bir şanssızlığa uğrarsak... 
     Enseyi karartmayın, o zaman da söylenecek birkaç söz bulunur 
     - Maçı biz oynadık, şans onlara güldü. 
     - ... 
     - Senegal'e değil, biz hakeme yenildik. 
     - ... 
     Ve Namık Kemal'in ünlü dizesi 
     - Galip sayılır, bu yolda mağlup... 
     Okuyucu dostlar artık biliyorlar, bugünkü yazıyı hangi pozisyona göre değerlendirip, dümeni nasıl kullanacaklarını... 
     
     Nasreddin Hoca'nın iki oğlu varmış. Bir gün ikisini de ziyarete gitmek için yola çıkmış. Büyük oğlunun yanına geldiğinde, sormuş 
     - Nasılsın oğlum, anlat bakalım 
     Büyük oğul 
     - Baba, demiş, varımı yoğumu üzüm bağlarına yatırdım. Havalar şayet kurak gider de, yağmur yağmazsa, anam ağlayacak. 
     Hoca, büyük oğlundan ayrılıp, küçük oğlunun yanına gelmiş 
     - Nasılsın oğlum, anlat bakalım 
     Küçük oğul 
     - Baba, demiş, varımı yoğumu tuğla işine yatırdım. Havalar şayet kurak gitmez de, yağmurlar yağarsa, anam ağlayacak. 
     Nasreddin Hoca dönmüş gelmiş eve. Bu kez karısı sormuş 
     - Bizim oğlanlar nasıl 
     Hoca 
     - Valla hanım, demiş, şayet yağmur yağarsa da sen ağlayacaksın, şayet yağmur yağmazsa da sen ağlayacaksın. 
     Kocasının emekli maaşıyla geçinmeye çalışan yaşlı hanımlar için de, durum aynı galiba... 
     Zafer bizim olsa da sürüp gidecek çileleri kazara bir şanssızlığa uğrasak da, sürüp gidecek çileleri... 
     
     "Eşber" trajedisinde Abdülhak Hamit, Büyük İskender'in Hindistan seferini almıştır konu olarak. 
     Hindistan yenilmiş, pesperişan olmuştur Büyük İskender'in karşısında. 
     Ve Büyük İskender, ölüler, yaralılar, inleyenler, sürünmeye çalışanlarla dolu savaş alanını göstererek, hocası Aristo'ya sorar 
     - Risto vezin tutsun diye, Aristo'niun A harfini atmıştır Abdülhak Hamit bu ne 
     - Zafer veya hiç... 
     "Eşber"de Aristo'nun, Abdülhak Hamit'in kaleminden çıkan yanıtını, maçın sonucuna göre, ikiye bölerek değerlendirmek de mümkün... 
     - Maçın sonucu ne oldu 
     - Zafer... 
     Ve şayet bir kaza olursa 
     - Maçın sonucu ne oldu 
     - Hiç... 
     
     Şimdi bir dörtlükle bitirelim bizim alengirli fıkraları 
     Futbolda destanımız, derin derin çok derin 
     Yensek de, yenilsek de, daim bizimdir zafer. 
     Çünkü bizde tapusu tarihte zaferlerin. 
     Bezler şanlıdır bizde, şey etse bile Cafer. 
     
     







Deli deli tepeli, kulakları küpeli 


Özel harek t 


Ecevit İlke olarak Kürtçe yayına taraftarım 


Bekle Brezilya, Türkler geliyor 


Tanıtım başyapıtı 


Üniversiteyi ABD’de okumak ister misiniz 


Şerefli yenilgilerden büyük zaferlere... 


Kıssadan hisse... 


Turizme kupa dopingi 


Patronlara da siyasilere de Pamukbank dersleri 


Dünyanın bütün işçileri Küreselleşin 


Hastamız şu anda yoğun bakımda mı 


Bırakınız Nazım Moskova'da kalsın 


Sandalet ama ne sandalet 


</TEXT>
</DOC>
