<DOC>
<DOCNO> 54825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/30/siyaset/siy04.html </URL>
<DATE> 2001/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Askeri Ş ra’da bu kez ihraç yok 
</HEADLINE>
<TEXT>

YAŞ gündeminde "disiplinsizlik nedeniyle ordudan ihraçlar" bulunmuyor. 
     UTKU ÇAKIRÖZER Ankara 

     Yüksek Askeri Ş ra, yılın ikinci toplantısını Başbakan Bülent Ecevit başkanlığında bugün yapacak. Türk Silahlı Kuvvetleri’nde TSK yıllar sonra ilk kez Yüksek Askeri Şura toplantısından ihraç kararı çıkmayabileceği ya da geçmiş yıllarla karşılaştırılamayacak kadar az sayıda ihracın söz konusu olacağı belirtildi. 
     Genelkurmay Karargahı’ndaki Çakmak Salonu’nda yapılacak bir günlük toplantıda ağırlıklı olarak 2002 yılında çıkarılacak, TSK’yı ilgilendiren yasa - yönetmelik çalışmaları belirlenecek. 
     Bugüne kadar yapılan YAŞ toplantılarının değişmez gündem maddesini oluşturan "disiplinsizlik nedeniyle ordudan ihraçlar" bölümünde ise toplantıya birkaç gün kalana kadar, ele alınacak dosya bulunmadığı ileri sürüldü. Hafta boyunca yapılan YAŞ hazırlıkları hakkında bilgi veren kaynaklar, "Bu toplantıya ya hiç dosya girmeyecek ya da son yılların en az sayıda ihracı yapılacak" değerlendirmesinde bulundular. 
     Yıllardır bazı çevrelerin TSK’ya yönelik ağır eleştirilerinin birinci hedefi durumunda olan YAŞ kararları konusunda Genelkurmay Başkanı Orgeneral Hüseyin Kıvrıkoğlu 30 Ağustos 2000’de, "Biz içimizdeki çürükleri YAŞ ile temizliyoruz. Hükümetin de kamu kurumlarında buna benzer önlemler alması gerekir" demişti. 
     



 SİYASET 














</TEXT>
</DOC>
