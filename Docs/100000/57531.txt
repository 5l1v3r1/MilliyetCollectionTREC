<DOC>
<DOCNO> 57531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/16/son/sontur13.html </URL>
<DATE> 2001/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalıştığı işyerinden parasını alamayınca, soydu 
</HEADLINE>
<TEXT>

     Eskişehir'de, çalıştığı giyim mağazası iflas edince alacaklarını tahsil edemeyen işçi, mağazada soygun yaptı ancak, kısa süre sonra yakayı ele verdi. 
     Alınan bilgiye göre, Eskişehir-Alpu yolunda bulunan bir giyim mağazasında çalışan Yüksel Güney, çalıştığı işyerinin iflas etmesi nedeniyle parasını alamayınca, akrabası olduğu belirtilen Nevzat Kaymak adlı kişi ile birlikte işyerini soymaya karar verdi. 
     Kaymak'ın kullandığı 26 KT 663 plakalı kamyonetle gittiği iş yerinin arka kapısını açan Güney, sanayi oto buzdolabı, 2 adet ütü masası, 2 adet el ütüsü, 2 adet makine sehpası, 2 adet sandalye, lavabo taşı, 2 adet malzeme dolabı, 2 adet masa, 3 adet dikiş makinesi motoru, 2 adet yangın tüpü, boş aygaz tüpü, 10 adet iş önlüğü ile 4 adet aynayı kamyonete yükleyerek olay yerinden ayrıldılar. 
     Güney ve Kaymak, bir ihbar üzerine Eskişehir Emniyet Müdürlüğü ekiplerince Eskişehir'in Alpu ilçesi yolu üzerinde yakalandılar. 
     






</TEXT>
</DOC>
