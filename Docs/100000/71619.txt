<DOC>
<DOCNO> 71619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/09/yazar/akyol.html </URL>
<DATE> 2002/03/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Rusya ve İran 
</HEADLINE>
<TEXT>

     28 ŞUBAT sürecindeki askeri brifinglerde İran'ın Türkiye için bir tehdit olduğu görüşü özellikle vurgulanmıştı. Böylece içeriden ve dışarıdan irtica tarafından kuşatılmış bir Türkiye resmi çizilmiş ve son derece etkili de olmuştu. 
     11 Haziran 1977 günlü brifingde Tümgeneral Fevzi Türkeri, "başta İran olmak üzere uluslararası terör veren ülkeler" diyerek İran'ın Türkiye'yi yıkmak için nasıl "planlı olarak" çalıştığını uzun uzun anlatmıştı. 
     Prof. Aryeh Shmuelevitz de, Tel Aviv Üniversitesi'nce yayımlanan kitapçığında, 28 Şubat sürecinde "İran gizli servislerinin Türkiye'deki irticai gruplara verdiği desteğin" vurgulandığına dikkat çeker. Turkey's Expriment in Islamist Goversement, sf. 24 - 26 
     Şimdi ise, Avrupa Birliği karşısında "ABD'yi göz ardı etmeden, Rusya ve İran" gibi alternatifler düşünmeli imişiz 
     MGK Genel Sekreteri Org. Tuncer Kılınç'ın şahsi görüşü böyle. 
     
     EVVELA, Avrupa'yı eleştirmek başka, "alternatif" aramak başka... 
     İkincisi, görüş "şahsi" de olsa Türkiye'de siyasi stratejileri belirlemeden birinci derecede güçlü etken ordu olduğu için, bu sözlerinin "şahsi"yi aşan etkileri olur... Zaten bir gazeteci, bir profesör böyle söyleseydi bu yankıları yaratır mıydı 
     Üstelik bu sözler, Kafkasya, Orta Asya ve Ortadoğu'daki oturmamış dengeleri de olumsuz etkiler. 
     Bunu sadece Türklük ve Türk dünyası duygusuyla söylemiyorum. Kafkasya ve Orta Asya Türkiye için bir "jeopolitik alan" değil midir Petrol ve doğalgaz değil midir Bizi Batı'da güçlü kılacak bir "milli kuvvet unsuru" değil midir 
     Siz, "Rusya ve İran" derseniz bu söz Kafkasya ve Orta Asya'da, Ortadoğu'da nasıl algılanır İran'ı "şeytan ekseni"nin bir parçası ilan etmiş ABD ile ilişkilerimiz nasıl etkilenir 
     
     DIŞ politika hassas ve çelişik dengelerin gözetileceği bir diplomatik uzmanlık alanı olduğu için, sözleri devlete atfedilecek bütün görevliler, 'değişik' bir şey söyleyeceklerse Dışişleri'nden görüş alarak konuşur... 
     Cumhurbaşkanı ve başbakan bile böyle yapar. 
     Böyle konularda askerlerin görüş açıklayacağı tek yer, MGK'dır ve MGK zaten en güçlü kurumdur. 
     Tabii ki, Rusya ve İran'la ilişkilerimizi geliştirilmeliyiz. Türkiye'de birtakım yıkıcı faaliyetleri destekleyen seçilmiş İran hükümeti değil, hükümetin kontrolü dışındaki servislerdir. Şu liberalleşme çağında Türkiye'nin İran'dan korkması paranoya olur... 
     Ama Rusya ve İran AB'ye alternatif olamaz. Bu iki ülkeyle zaten Karadeniz Ekonomik İşbirliği ve ECO örgütlerinde ortağız. Ne kadar iş yapılabildiği belli... 
     Evet Rusya da, İran da bizim vesayet altındaki demokrasimize bir şey demezler bu doğru... Ama Türkiye'nin bütünlüğünü koruyup milli gücünü artırmak için zaruri olan ekonomik ve teknolojik gelişme için önemli bir katkıları olamaz. 
     Öyle bir yöneliş Türkiye'yi ABD ile de, Avrupa ile de karşı karşıya getirir. 
     Gerçekten bir "kabus senaryosu"dur ve ilk MGK toplantısında Türkiye'nin AB politikasının değişmediği resmen belirtilmelidir. 
     
     







Rusya ve İran 


Bozuk saat 


Org. Kılınç'ın sözleri 


Denklem değişti mi 


Yönetimin K bil dışında otoritesi yok 


Rönesans subayı 


Hani "hain"di 


Hocaların maaşı 52 


Askerin mesajı... 


Şimdi bana kaybolan yıllarımı verseler 


"Paris II" 85 yıldır su altında 


Demirel, 28 Şubat, Batı Çalışma Grubu 


Yabancı hipermarketleri kovalım 


Vergiyi siz vermeyeceksiniz 


Dön baba, dönelim 


Güç odakları 1 Ordu, 2 TÜSİAD, 3 Hükümet 


</TEXT>
</DOC>
