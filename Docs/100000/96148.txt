<DOC>
<DOCNO> 96148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/dunya/dun02.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
17 Kasım’ın seks sırları 
</HEADLINE>
<TEXT>

Yunan terör örgütünün yatak odasında çarpık ve karmaşık ilişkiler saptandı 
     YORGO KIRBAKİ, Atina 

     İki Türk diplomatını katleden ve çok sayıda cinayet işlemesine rağmen ancak geçtiğimiz günlerde sırları deşifre edilmeye başlayan Yunan terör örgütü 17 Kasım’ın yatak odasına aykırı ve çarpık ilişkilerin hakim olduğu ortaya çıktı. 
     
Aşk üçgeni      Polis, bir gemicilik şirketine bomba koyarken yakalanan terörist Savvas Ksiros’un ardından Dimitris Kufandinas 45 adlı başka bir militanın peşine düşerken, Yunan basını terör örgütünde yaşanan aykırı ilişkiler konusunda ilginç iddialar ortaya attı. 
     Gazetelere göre, halen polisin elinde bulunan terörist Savvas Ksiros örgüt içinde üçlü aşk yaşadı. Yaklaşık 10 yıldır Alicia Cortez adlı İspanyol bir makyajcı kadın ile birlikte olan Ksiros, bu sırada Sudanlı iş ortağı Emin Ali Kavu’nun kızkardeşi ile de ilişki kurdu. Hatta bu ilişkiye bizzat İspanyol sevgili Alicia aracı oldu. 
     
Lezbiyen ilişkiler      Polisin eline geçen bilgilere göre 17 Kasım içinde çapraz ve aykırı ilişkiler Ksiros’un yaşadıklarıyla sınırlı değil. Ksiros’un Alicia uğruna ayrıldığı eski karısı Angeliki Sotiropulu da benzer ilişkilere girdi. Ksiros’tan ayrılan Sotiropulu hemen halen polis tarafından aranan Dimitrios Kufondinas’un sevgilisi oldu. 
     Ayrıca, Ksiros’un eski karısı Sotiropulu ile şimdiki sevgilisi İspanyol Alicia’nın elele tutuşarak sokalarda dolaştıkları belirtildi. 
     
     



 DÜNYA 














</TEXT>
</DOC>
