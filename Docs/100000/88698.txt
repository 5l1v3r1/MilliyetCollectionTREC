<DOC>
<DOCNO> 88698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/son/sondun23.html </URL>
<DATE> 2002/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mandella'ya özgürlük ödülü 
</HEADLINE>
<TEXT>

     ABD'nin eski başkanlarından Franklin D. Roosevelt adına verilen özgürlük ödülünü bu yıl Güney Afrika Cumhuriyeti'nin eski cumhurbaşkanlarından Nelson Mandela aldı. 
     Mandela'ya ödülü, Hollanda'nın Zeeland bölgesindeki Middelburg kentinde bugün düzenlenen törenle verildi. 
     Mandela'nın, ırk ayrımcılığına karşı eşit haklar için verdiği mücadele kapsamında bu ödüle layık görüldüğü bildirildi. 
     Roosevelt özgürlük ödülü, Roosevelt'in 1941 yılında Amerikan Kongresi'de insanlık için açıkladığı dört önemli özgürlüğün düşünce özgürlüğü, din özgürlüğü, vicdan özgürlüğü ve güvenlik içinde yaşama özgürlüğü hatırlanması amacıyla düzenleniyor. Ödül, her yıl dönüşümlü olarak, 1982 yılından bu yana bir yıl New York'ta, bir yıl da Roosevelt'in büyük babalarının geldiği yer olan Middelburg kentinde veriliyor. 
     Middelburg'daki bir kilisede düzenlenen ödül törenine Hollanda Kraliçesi Beatrix ile Başbakan Wim Kok da katıldı. 
     





</TEXT>
</DOC>
