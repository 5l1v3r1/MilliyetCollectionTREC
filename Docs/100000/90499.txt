<DOC>
<DOCNO> 90499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/18/son/sondun02.html </URL>
<DATE> 2002/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'te 10 ölü, 40 yaralı var... 
</HEADLINE>
<TEXT>

     Kudüs'ün güneyinde insanların sabahleyin işyerlerine ve okullarına yetişmeye çalıştığı saatlerde kalabalık bir otobüste düzenlenen intihar saldırısında, şimdiye kadar 10 kişi öldü, 40 kişi yaralandı. 
     İsrail ordu radyosu, Gilo'dan gelen otobüste meydana gelen patlamada şimdiye kadar yapılan belirlemelere göre 10 kişinin öldüğünü, 5'i ağır 40 kişinin yaralandığını duyurdu. 
     Kudüs polis şefi, ''Çok çok kötü bir saldırı. Ölenler var, ancak şu an için kesin rakam veremiyorum'' diye konuştu. 
     Bu arada İsrail radyosuna açıklama yapan bir öğretmen de patlamanın olduğu otobüste birçok ögrenci bulunduğunu kaydetti. 
     Kudüs'te dün gece intihar saldırısı olabileceği uyarısının ardından üst düzeyde alarma geçilmişti. Kentin üstünde polis helikopterleri uçarken, kent içinde de denetimler artırılmıştı. 
     

     
</TEXT>
</DOC>
