<DOC>
<DOCNO> 69495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/ekonomi/eko01.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar sermaye desteğinden korktu 
</HEADLINE>
<TEXT>

Hisse rehni, veto yetkili yönetim kurulu üyesi ve isimlerinin açıklanmasından çekinen bankalar, devlet desteği yerine alacak tahsilini artırmaya çalışıyor 
     HARUN GÜREK Ankara 

     Mali bünyesi zayıf bankalara kamu desteği aktarılmasına ilişkin yasaya, sektörden beklenmedik tepkiler gelmeye başladı. Kredilerin geri çağrıldığı haberleri, ekonomi yönetiminde şaşkınlık yarattı. 
     Tasarruf Mevduatı Sigorta Fonu’nun TMSF aktarılacak kaynak karşılığında banka sahiplerinin hisselerini nominal fiyattan rehin alması, Bankacılık Düzenleme ve Denetleme Kurumu’nun BDDK bankaya veto yetkili bir yönetim kurulu üyesi ataması ve isimlerinin kamuoyuna açıklanacak olmasından çekinen bankalar, alacaklarını tahsil etmeye yönelerek, yasa kapsamından kurtulmaya çalışıyor. 
     
     Destek, hesaplanandan az olacak 
     "Bazı bankalar ilk denetimden önce yüzde 8 sermaye yeterliliği rasyosunu tutturarak, operasyonun dışında kalmak için kredilerini çağırıyor" diyen yetki-liler, şöyle konuştu "Strateji hatası yapıldı. Sermaye yeterliliği oranının hemen yüzde 8’e çıkarılması gerekmiyordu. BDDK’ya her bankaya bu orana ulaşmak için farklı süre verme esnekliği sağlanmalıydı." 
     Sektörden gelen ilk tepkilerin aktarılacak kaynağın 4 - 5 milyar doların çok altında kalacağını gösterdiğine de dikkat çeken yetkililer, "Bankacılık Düzenleme ve Denetleme Kurumu BDDK , 4 - 5 milyar dolardan ne kadar az kaynak aktarırsam o kadar iyi’ mantığıyla da hareket etti. Halbuki, kaynak aktarımının ekonomiyi büyümeye geçireceği gerçeği göz ardı edilmemelidir. Ekonominin büyümeye geçmesi hayati öneme sahip olduğu unutuluyor" dedi. 
     
Alacak tahsilatı peşindeler      Bankaların işleyen kredilerini bile kapatarak, alacaklarını tahsil etmeye yönelmesinin altında, yasanın kapsamından kurtulma çabası yer alıyor. 
     Bankalar şu nedenlerden ötürü sermaye desteği istemiyor 
     TMSF aktarılacak kaynak karşılığında banka sahiplerinin hisselerini rehin alacak. Rehin işlemi hisselerin piyasa ya da rayiç fiyatı değil, nominal fiyat üzerinden yapılacak. 
     Yani borsa fiyatı 10 bin lira olan hisse, bin liradan rehin edilecek. Eğer banka sahibi aldığı kaynağı ödeyemezse hisseler bu fiyat üzerinden TMSF'ye geçecek. 
     BDDK kaynak aktarılan bankaya veto yetkili bir yönetim kurulu üyesi atayacak. Üye, bankanın piyasa koşullarında manevra yapmasını zorlaştıracak. 
     Kaynak aktarılacak bankaların isimleri kamuoyuna açıklanacak. İsmi açıklanan bankanın itibarı zarar görecek. Bankalar bunu istemiyor. 
     



 EKONOMİ 













</TEXT>
</DOC>
