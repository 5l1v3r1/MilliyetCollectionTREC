<DOC>
<DOCNO> 74289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/24/siyaset/siy03.html </URL>
<DATE> 2002/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Villayı halk için sordum’ 
</HEADLINE>
<TEXT>

Sezer’e "Nereden buldun " sorusu yönelten SP’li vekil Yalman’a yanıt Ecevit aracılığıyla istenecek 
     SALİHA ÇOLAK Ankara 

     SP Konya Milletvekili Lütfü Yalman’ın Cumhurbaşkanı Ahmet Necdet Sezer’e yönelttiği "villa sorularına" yanıt, doğrudan Köşk yerine Başbakan Bülent Ecevit aracılığıyla istenecek. 
     Yalman’ın Cumhurbaşkanı’nın yanıtlaması istemiyle soru önergesi vermesi, Anayasa ve içtüzük tartışmasına neden olunca, Meclis Başkanlığı "eski defterleri" karıştırdı. TBMM Kanunlar ve Kararlar Müdürlüğü, Anayasa ve içtüzük hükümlerinin, "milletvekillerinin cumhurbaşkanına doğrudan soru yöneltmesine olanak tanımadığını", ancak geçmişte Çankaya Köşkü’ne Başbakan aracılığıyla soru verildiğini, bunun yoğun olarak Turgut Özal’a karşı kullanıldığını belirledi. 
     Bu dönemde daha çok Kamer Genç, Özal’ın kalabalık işadamı gruplarıyla yaptığı yurtdışı gezilerle Semra Özal’ın ANAP’la yakın ilişkisi ve siyasete fiilen girmesiyle ilgili soruları dönemin Başbakanı Süleyman Demirel’e yöneltmişti. Öte yandan Yalman Sezer’e, villasının parasını nasıl biriktirdiğini "halk için sorduğunu" söyledi. 
     
     



 SİYASET 















</TEXT>
</DOC>
