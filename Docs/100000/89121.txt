<DOC>
<DOCNO> 89121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/11/siyaset/siy05.html </URL>
<DATE> 2002/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’li Abdüllatif Şener 
</HEADLINE>
<TEXT>
Her türlü formüle açığız’ 
AKP’li Şener, "Bu süreçte tek başına azınlık hükümeti de dahil her türlü formülü konuşmaya hazırız" dedi 
     ANKARA Milliyet 

     AKP Genel Başkan Yardımcısı Abdullatif Şener, Avrupa Birliği AB yolundaki en büyük engeli hükümetin oluşturduğunu ve bir an önce seçim hükümeti kurulması gerektiğini savunarak "Bu süreçte tek başına azınlık hükümeti de dahil her türlü formülü konuşmaya hazırız" dedi. 
     Şener, idamın kaldırılması konusunda destek verip vermeyecekleri yolundaki bir soru üzerine şunları söyledi "Türkiye bir erken seçim sürecine girmiştir. Bu süreçte, elbette seçime yeni bir hükümetle girmek lazım. Gerekirse, tek başına bir seçim hükümetine de talip olabiliriz." 
     Şener, AB yasalarına destek verip vermeyeceklerinin sorulması üzerine "Türkiye’nin öncelikleri varsa, bir seçim hükümeti oluşturulurken bunlarla ilgili müzakereler de yapılır" yanıtını verdi. Şener, "Bu, destek vermeyeceğiniz anlamına mı geliyor " sorusu karşısında da Tayyip Erdoğan’ın zirvede verdiği destekle çelişen bir açıklama yaparak "Bakanlıkları bölüştüler, ihaleleri paylaşarak dağıttılar. Sonra altından kalkamayacakları bir durumla karşılaştıklarında gelsin bunu muhalefet düzeltsin’ demeye kimsenin hakkı yoktur" dedi. 
     



 SİYASET 















</TEXT>
</DOC>
