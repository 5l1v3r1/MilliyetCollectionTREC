<DOC>
<DOCNO> 94102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/06/son/sondun19.html </URL>
<DATE> 2002/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul yönetiminden azar yiyen öğretmen yangın çıkarmış 
</HEADLINE>
<TEXT>

     Çin'in güneybatısındaki Yunnan eyaletinde, geçen ay 8 ilkokul öğrencisinin öldüğü yangının, yönetim tarafından azarlanan bir öğretmen tarafından çıkarıldığı ortaya çıktı. 
     Yeni Çin ajansının haberinde, Xundian bölgesindeki ilkokulda yatakhanede 6 Haziran'da çıkan yangında, biri 6 yaşında, 8 öğrencinin hayatını kaybettiği belirtildi. 
     Habere göre, yangın alarmını çalıştırdığı için önce kutlanan Li Wenfu 25 adlı öğretmen, soruşturma sırasında yönetim tarafından azarlanmasının ardından yatakhaneyi ateşe verdiğini itiraf etti. 
     Yangından kısa bir süre önce yönetimden uyarı aldığı belirtilen Li, yangını kendisinin çıkardığını söyledi. 
     Yangına, yatakhanenin değişik yerlerine serpilen yakıtın yol açtığı belirtiliyor. 
     





</TEXT>
</DOC>
