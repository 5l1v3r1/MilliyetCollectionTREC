<DOC>
<DOCNO> 65985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/05/yasam/yas12.html </URL>
<DATE> 2002/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Seksi geldi uçak indirdi 
</HEADLINE>
<TEXT>

     İtalya’nın Milano kentinden Brezilya’nın Rio de Janeiro kentine giden uçakta bir genç kızın erkek arkadaşıyla sevişme isteği, uçağa acil iniş yaptırdı. İtalya’da yayımlanan Corriere della Sera gazetesinin haberine göre, geçen perşembe günü meydana gelen olayda, alkolün de etkisiyle yanındaki İtalyan erkek arkadaşıyla cinsel ilişkiye girmek isteyen Brezilyalı Anisia’ya hostesler müdahale etti. Hosteslerle kavga eden genç kız, bununla da yetinmedi kokpite gitti. Genç kadının pilotlarla da kavga etmesi üzerine uçak, Rio de Janeiro’ya iki saat mesafedeki Salvador de Bahia’ya acil iniş yaptı ve genç kız uçaktan atıldı. 
     



 YAŞAM 




















</TEXT>
</DOC>
