<DOC>
<DOCNO> 87218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/son/soneko23.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Yaklaşımı'nda sona doğru... 
</HEADLINE>
<TEXT>

     Türkiye Bankalar Birliği TBB Genel Sekreteri Ekrem Keskin, zor durumdaki şirketlerin kurtarılmasına yönelik hazırlanan ''Finansal Yeniden Yapılandırma Çerçeve Anlaşması''nı kabul eden bankaların imzaladığı metni Bankacılık Düzenleme ve Denetleme Kurumu'na BDDK 3 Haziran Pazartesi sabahı göndereceğini bildirdi. 
     Keskin, Çerçeve Anlaşması'nı kabul eden mali kurumların bugün saat 14.00'e kadar metni imzalamaları gerektiğini hatırlatan bugün Türkiye Bankalar Birliği'nin 45. 
     seçimli olağan genel kurulu nedeniyle yoğun bir gün yaşadıklarını söyledi. Ekrem Keskin, şunları kaydetti ''Bugün çok yoğun bir programımız olduğu için BDDK Başkanımızdan da özel olarak talep ettim, Çerçeve Anlaşması'nı imzalanmış haliyle Pazartesi sabahı erkenden BDDK'ya göndereceğim.'' Ekrem Keskin, metne kaç bankanın imza attığına ilişkin soruyu ise yanıtsız bıraktı. Genel Sekreter Keskin, bankaların bugün öğleden sonra da imza atabileceklerini söyledi. Yapı ve Kredi Bankası Genel Müdürü Naci Sığın da, ''Çerçeve Anlaşması'nı TBB Yönetim Kurulu olarak çoğunlukla imzaladık. Diğer bankaların da o şekilde hareket ettiğini biliyorum' dedi. 
     





</TEXT>
</DOC>
