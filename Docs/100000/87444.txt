<DOC>
<DOCNO> 87444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/02/guncel/gun05.html </URL>
<DATE> 2002/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldükten sonra ataması geldi 
</HEADLINE>
<TEXT>

Brüksel Başkonsolosu Önder Alpman’ın Moğolistan’a büyükelçi olarak atanması, ölümünden bir gün sonra resmileşti... 
     ANKARA Milliyet 

     Dışişleri’nin sevilen diplomatlarından Türkiye’nin Brüksel Başkonsolosu Önder Alpman, vefatından bir gün sonra "resmen" büyükelçi oldu. Brüksel’de bilgisiyarının yanında önceki gün ölü bulunan ve yaşamını kalp krizi nedeniyle yitirdiği anlaşılan 55 yaşındaki Alpman, geçtiğimiz haftalarda Moğolistan’a büyükelçi olarak atanmıştı. 
     Atamasının resmiyet kazanması için bir süredir bekleyen Alpman’ın adının da yer aldığı tayin listesi, dün Resmi Gazete’de yayımlandı. Önder Alpman, Moğolistan’ın başkenti Ulan Batur’da ağustostan itibaren görev yapacaktı. 
     
     Diğer atamalar 
     Alpman’ın da yer aldığı kararnameyle Brüksel’deki AB Daimi Temsilcisi Nihat Akyol, Bangkok Büyükelçisi Önder Alaybeyli, Lagos Nijerya Büyükelçisi Ömer Şahinkaya, Dakka Bangladeş Büyükelçisi Erdinç Ulumlu ve Singapur Büyükelçisi Füsun Çetintaş merkeze atandı. AB Daimi Temsilciliği’ne Oğuz Demiralp, Dünya Ticaret Örgütü Daimi Temsilciliği’ne Mehmet Kazım Görkay, Bangkok’a Mümin Alanat, Singapur’a Mehmet Hayri Erol, Lagos Büyükelçiliği’ne Derya Kanbay, Libya’ya Rıza Erkmenoğlu ve Bangladeş’e de Ferit Ergin büyükelçi atandı. 
     



 GÜNCEL 




















</TEXT>
</DOC>
