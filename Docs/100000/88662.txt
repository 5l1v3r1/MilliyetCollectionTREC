<DOC>
<DOCNO> 88662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/08/yazar/asik.html </URL>
<DATE> 2002/06/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Teğmen Yenen 
</HEADLINE>
<TEXT>

     Üsteğmen Oğuz Yenen, F - 16 uçağıyla çıktığı eğitim uçuşunda uçağının arızalanması sonucu düşerek şehit oldu... Gazete haberlerinde Üsteğmen Yenen’in uçağını kurtarmak uğruna ölüme gittiği yazılıyor... 
     Kadere bakın ki... Banka hortumcularının bir kalemde 300 milyon dolar götürdüğü bir ülkede... Vatan görevi yapan bir delikanlı 30 milyon dolarlık uçağı kurtarmak için hayatını veriyor. 
     Onursuzlukla onur, umutsuzlukla umut ölümcül yarışlara giriyor. 
     İki arada bir derede kalmış milyonlara elbet onur ve umudun yanında saf tutmak düşüyor... 
     Yenen’lerin kaderi yeneceği inancıyla. 
     
     Eğer iki kişi bir konu üzerinde anlaşamıyorsa biri düşünüyor demektir. 
Lyndon Johnson 

Turistik tepki      Turizmciler Ahmet Mete Işıkara’nın maaşına haciz koydurmaya karar vermişler. Işıkara "deprem için hazırlıklı olalım" diyor ya, turistler ürküp rezervasyonlarını iptal ettiriyorlarmış. 
     Bu "hassas" turizmcilerimiz, otel baskınları yapan Çeçen eylemciler hakkında hiç tazminat talebinde bulunmadılar. Turistler tehlikeden değil de tehlikeyi haber verenden mi korkuyorlar 
     
     Umumi arzu 
Dünya Kupası finalini 
Halit Kıvanç anlatsın... 
Hem Halit Ağabey’e vefa hem anılarımız canlansın. 
Elif Malgir ve arkadaşları 

Sehpanın oyu...      Önceki akşam 32. Gün’de Rıdvan Akar’ın hazırladığı "İdam Dosyası" izlendi. Eski Adalet Bakanı Hasan Denizkurdu, idam konusunda Mesut Yılmaz ile arasında geçen bir konuşmayı aktardı. 
     İdam cezasının kaldırılması için yasa hazırlıklarına başladığı sırada Mesut Yılmaz, Denizkurdu’nu arayarak diyor ki 
     - İdam cezasını kaldıracak yasa hazırlıklarını durduralım. Biz arkadaşlarla değerlendirme yaptık. Bu değişiklik partimize oy kaybettireceği görüşüne vardık 
     Ne ülke çıkarı, ne mantık, ne izan.. Her şey oya endeksli... 
     
Günün fıkrası...      Amerika eski Başkanı tescilli çapkın Bill Clinton’a sormuşlar - Dünya tarihinde sizin gibi, ülkesini yataktan idare eden başka yönetici var mı acaba 
     Clinton 
     - Var, demiş. 
     - Kim 
     - Türkiye Başbakanı Bülent Ecevit 
     Can Ozan 
     
Günün raporu      Anayasa Profesörü Zafer Üskül, dünkü zirve toplantısından sonra durumu şöyle toparladı 

</TEXT>
</DOC>
