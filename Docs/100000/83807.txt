<DOC>
<DOCNO> 83807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/ekonomi/eko03.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu, Linens markası ile Avrupa pazarında 
</HEADLINE>
<TEXT>

Zorlu Holding’e bağlı Linens, yurtdışındaki dördüncü mağazasını Sofya’da açtı. Yıl sonuna kadar altı mağaza daha açılacak 
     AYFER YILDIZ Sofya 

     Zorlu Holding’in ev tekstili mağazalar zinciri Linens, yurtdışındaki dördüncü mağazasını Bulgaristan’ın başkenti Sofya’da açtı. Zorlu Holding Tekstil Grubu Koordinatörü Vedat Aydın, "Sofya mağazası ile ilk defa Avrupa’ya kendi markamızla adım attık. Bu fasonculuktan kurtuluşumuzun ilk adımıdır" dedi. 
     Balkanlar’ı çok iyi tanıyan işadamlarından aldıkları teklifleri değerlendirdiklerini anlatan Aydın, önümüzdeki üç yıl içinde yurtiçinde 400 mağazaya ulaşmayı hedeflediklerini söyledi. Aydın şöyle konuştu 
     "Sofya ile toplam mağaza sayımız şu anda 40. Kiev, Sivastopol ve Kıbrıs’ta da mağazamız var. Yılsonuna kadar yurtiçi mağazalarımız 70’e ulaşır. Yurtdışında da Cidde, Romanya, St Petersburg, Moskova ve Bükreş’te açacağız." 
     
     150 milyon euro 
     İmalatta Atlas Pood ile yüzde 50 - 50 ortak olarak yaptıkları yatırımın iki üç ay içinde tamamlanacağını anlatan Aydın, "Uzakdoğu, Çin, Pakistan ensemizde. Bunlarla rekabet edebilmek, fasonculuktan kurtulmak için yurtdışında markamızı oturtmak zorundayız" dedi. Aydın, Zorlu Holding’in pazarlamaya yönelik yatırımlara ağırlık verdiğini, tekstilde bu yıl 150 milyon euroluk yatırım, 250 milyon dolar da ihracat planladıklarını belirtti. 
     
Bulgaristan’a yedi Linens mağazası      Sofya’daki Linens’in yüzde 55’i Dr. Remzi Garip’in. Diğer ortaklar 
     Göksel Kısnacak ile Bulgaristan’da Astika biralarının genel müdürlüğünü yapan Georgia Uzunov. Remzi Garip, "Daha güçlü olmak için de Bulgar ortak aldık. Yılda 500 bin dolar ciro hedefliyoruz. İki yıl içinde de yedi mağazaya ulaşacağız" dedi. 
     



 EKONOMİ 
















</TEXT>
</DOC>
