<DOC>
<DOCNO> 84891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/19/son/sondun03.html </URL>
<DATE> 2002/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de şimdi de "apartman terörü" korkusu... 
</HEADLINE>
<TEXT>

     Amerikan Federal Soruşturma Bürosu FBI sözcüsü Debra Weierman, ABD'de 11 Eylül'de düzenlenen terör saldırılarının sorumlusu olarak gösterilen El Kaide örgütünün, daireler kiralayarak bu ülkedeki apartmanlara saldırı düzenleyebileceğini düşündüklerini söyledi. 
     Weierman, FBI'ın edindiği bilgilere göre, El Kaide yetkililerinin ABD'de daireler kiralanması ve bu dairelere patlayıcı yerleştirilmesi olasılığını incelediklerini belirtti. 
     Bu planın eyleme geçirilip geçirilmediğini bilmediklerini belirten Weierman, tedbir için geçen hafta FBI ve terörle mücadele yetkililerini bilgilendirdiklerini kaydetti. 
     Weierman, ellerindeki bilgilerin kesin olmadığını ve hedeflenen binaların nerelerde bulunduğunu bilmediklerini söyledi. 
     





</TEXT>
</DOC>
