<DOC>
<DOCNO> 99272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/01/siyaset/siy06.html </URL>
<DATE> 2002/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Görevim elverdiği ölçüde siyaset yapmak ne demek 
</HEADLINE>
<TEXT>
Bahçeli’den Derviş’e taş 
Kemal Derviş’in açıklamalarına tepki gösteren MHP lideri, Irak’a yapılacak müdahalenin seçimleri etkilemeyeceği görüşünü de savundu 
     ÖNDER YILMAZ Ankara 

     Başbakan Yardımcısı ve MHP Genel Başkanı Devlet Bahçeli, Irak’a müdahale halinde Meclis’ten yetki alınmasının seçimleri erteletemeyeceğini söyledi. Bahçeli, Derviş’in, "Görevim elverdiği ölçüde siyaset yapacağım" açıklamasını da, "Anlamı yok" sözleriyle değerlendirdi. 
     
     Yetki erteletemez’ 
     Bahçeli Milliyet’in, "Irak’a müdahale sırasında Türkiye’nin de olası savaş ortamına girmesi halinde Meclis’ten yetki almasını nasıl karşılarsınız " sorusunu, "Gelişmeler eğer yetki alınması yönünde olursa elbette yetki alınır. Ancak Meclis’ten alınacak yetki seçimi erteletmez" diye yanıtladı. 
     Bahçeli, dün gerçekleştirilen liderler zirvesinde değerlendirme yaptıklarını, Ecevit’in 2 konuyu gündeme getirdiğini, ancak ayrıntılı tartışmadıklarını kaydetti. Bahçeli, Derviş’in Türkiye’ye döner dönmez yaptığı açıklamasını da, " Görevim elverdiği ölçüde’ ne demek, neyi kastediyor Sözün arkasına bakmak lazım. Bizim tavrımız belli" şeklinde değerlendirdi. Bahçeli, "Derviş’in istifası gündeme gelebilir mi " sorusunu da, "Bu konu önümüzdeki birkaç günde belli olur" diye yanıtladı. 
     
     



 SİYASET 



















</TEXT>
</DOC>
