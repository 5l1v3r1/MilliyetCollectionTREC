<DOC>
<DOCNO> 65831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/04/son/sondun11.html </URL>
<DATE> 2002/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler zayıflayan istihbarat örgütü için ilanla adam alacak 
</HEADLINE>
<TEXT>

     İngiltere'de yayınlanan The Times gazetesi, ülkede istihbarat birimlerinin terörle mücadele güçlerinin iyice sınırlı hale geldiğini ve bu nedenle hükümetin gazetelere MI6 için yeni eleman alınması yolunda ilan verme seçeneğini bir kez daha değerlendirdiğini bildirdi. 
     Özellikle etnik azınlıklardan adam alınmasının istendiğini belirten gazete, Arapça konuşmanın ''aranan özelliklerin'' başında geldiğini kaydetti. 
     Bu amaçla MI6'nın, ilanların dışında bir de posta kutusu adresi vererek başvuruları daha kolay hale getirmeye çalıştığını belirten The Times gazetesi, istihbarat servislerinin güçlendirilmesinin Afganistan'da görev yapan Silahlı Kuvvetler, SAS komandoları ve deniz komandolarının da güçlendirilmesi anlamına geleceğini savundu. 
     Gazete, MI6'nın eleman sayısını en az yüzde 10 oranında yani bin 600'e yakın artıracağını, bunun da soğuk savaşın ardından yapılan 
     eleman azaltımından sonraki ilk büyük artış olacağını vurguladı. 
     






</TEXT>
</DOC>
