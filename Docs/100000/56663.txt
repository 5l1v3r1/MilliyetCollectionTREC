<DOC>
<DOCNO> 56663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/son/sonspo12.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da sakatların son durumu 
</HEADLINE>
<TEXT>

     Galatasaray Kulübü doktoru Serhan Kurtulmuş, sakatlıkları bulunan 10 futbolcudan 5'inin büyük ihtimalle hafta sonunda oynayabileceğini söyledi. 
     Kurtulmuş, yaptığı açıklamada, Sergen, Bülent Korkmaz, Bülent Akın, Ergün ve Ümit'in Kocaelispor maçında forma giyebileceklerini açıkladı. 
     Sağ üst adalesinde darbeye bağlı ödem ve ezilme olan Sergen'in durumunun iyiye gittiğini belirten Dr. Kurtulmuş, ''Midesini üşüten Ümit'e bugün serum taktık. Bülent Korkmaz'ın bileğinde ezilme var. 
     Ergün geçen maçta dizine darbe aldı. Bülent Akın'ın da hafif bir adale ağrısı var. Bu oyuncuların tedavileri sürüyor'' diye konuştu. 
     Serhan Kurtulmuş, sağ ayak bileğinde ezilme olan Fleurquin'in durumunun henüz netlik kazanmadığını ifade ederek, ''Bu oyuncuyu hafta sonuna kadar izleyeceğiz. Perez, Berkant, Hasan ise bu hafta oynayamaz'' dedi. 
     Galatasaray'ın yeni transferi Batista'nın sağ arka adalesinde zedelenme olduğunu kaydeden Dr. Kurtulmuş, bu oyuncunun ligin ikinci yarısının başından itibaren forma giyebileceğini sözlerine ekledi. 
     






</TEXT>
</DOC>
