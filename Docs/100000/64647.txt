<DOC>
<DOCNO> 64647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/28/son/sontur11.html </URL>
<DATE> 2002/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacı kadın ve eşi zimmetten gözaltında... 
</HEADLINE>
<TEXT>

     Güneşli'de bir banka şubesinde görevli kadın ile eşi, ''müşterilere ait parayı zimmetine geçirdiği'' iddiasıyla gözlem altına alındı. 
     İstanbul Mali Şube Müdürlüğü'nden edinilen bilgiye göre, savcılık aracılığıyla polise başvuran Bayındırbank Genel Müdürlüğü, bankanın Güneşli Şubesi'nde pazarlama yetkilisi olarak çalışan Zeynep Kahve'nin, mevduat sahiplerinin haberi olmadan eft işlemi yaparak bazı hesaplardan kendi hesabına para aktardığını bildirdi. 
     Bunun üzerine harekete geçen polis, Zeynep Kahve ve eşi Murat Kahve'yi gözlem altına aldı. 
     Bu yöntemle yaklaşık 1 trilyon lirayı zimmetine geçirdiği öne sürülen Zeynep Kahve'nin, tüm malvarlığının incelenmesine başlandı. 
     Poliste ''susma hakkını'' kullanan Zeynep ve Murat Kahve, daha sonra Bağcılar Cumhuriyet Başsavcılığı'na gönderildi. 
     






</TEXT>
</DOC>
