<DOC>
<DOCNO> 58792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/astro/index.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Somut düşünme zamanı 
</HEADLINE>
<TEXT>

Bu sabah 08.11 Ay rahat ettiği Boğa burcuna geçiyor. Elle tutulur, somut sonuçlar elde etmek ve maddi konularda başarı için güzel bir gündeyiz. Uzun vadeli planlarımız ödüllendirilecek. Güneş ve Ay’ın uyumlu oldukları öğleden sonra yapıcı enerjilerden daha fazla yararlanabiliriz. Koç’lar bugün kişisel gelirlerini artıracak olumlu girişimlerde bulunabilirler. Yaratıcı konularda da kendini mutlu hissedebilirler. Boğa’lar burçlarına geçen Ay sayesinde seslerini yükseltebilirler. Kişisel konularda öne çıkmak ve yenilikler yapmak için olumlu bir gündeler. İkizler sabırlı davranmalı. Her şeyi düşünce dünyasında tutan İkizler için kararsızlıklar ve sabırsızlık sorun olabilir. Bugün daha dikkatli olmalılar. Yengeç’ler kendilerinden eminler ve rahat bir gün geçirebilirler. Bu arada sosyal konularda istediklerini yapabilecekler. Aslan’lar ise yeni sorumluluklar alabilirler. İş yükleri fazla ama aynı zamanda ön plana çıkabilirler. Başak’lar bugün rahat ediyorlar ve kendilerine yeni yollar seçebilirler. Yabancılardan destek görerek çok şey öğrenebilirler. 
Bugün 22.07 Ay ve Neptün kare açı yaparken hayallere kapılarak boşluğa adım atma riski var. Terazi’ler borç alacak konularına çözümler getirebilirler ve başkalarından destek görebilirler. Akrep’ler için bazı düşünce ayrılıkları gözükse bile ikili ilişkilerden fayda görebilecekleri bir gündeler. Daha toleranslı olmalılar. Yay’lar ise günlük işleri ve detay isteyen konularla daha iç içeler. İş ortamında verimli çalışabilirler. Oğlak’lar tüm hızla ile ileriye gidebilirler. Şansları çok açık ve bunu boşa harcamamalılar. Kova’lar bugün biraz yorulsalar bile son derece yapıcı davranarak tamamlamaları gereken işlerle uğraşacaklar. Evle de ilgilenebilirler. Balık’lar için son derece yaratıcı ve iletişim açısından parlak bir gündeyiz. Kısa yolculuklar ve konuşmalar onlara fayda sağlayabilir. 

            Faks 287 74 37 
      







</TEXT>
</DOC>
