<DOC>
<DOCNO> 79892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/23/siyaset/siy06.html </URL>
<DATE> 2002/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Konuk Vali, Sezer’i Atatürk’e benzetti 
</HEADLINE>
<TEXT>

     Fotoğraflar Adem Altan 

     Cumhurbaşkanı Ahmet Necdet Sezer’in davetlisi olarak Türkiye’ye gelen Avustralya Genel Valisi Peter Hollingworth, Sezer’i Atatürk’e benzetti. Hollingworth, Çankaya Köşkü’nde askeri törenle karşılandı. Hollingworth, Atatürk’ün Çanakkale Savaşı’ndaki rolü ve savaşla ilgili sözlerini anlattı. Sezer’i Atatürk’e benzeten Hollingworth, "Atatürk gibi siz de geçmişe ilgili ve saygılısınız. Fakat sizin özellikle üzerinde durduğunuz nokta Türkiye’nin gelecekteki refahıdır" dedi. Hollingworth, Çankaya Köşkü’ndeki resmi görüşmelerinin ardından Camlı Köşk’te Başbakan Bülent Ecevit’le bir araya geldi. Sezer de Avustralyalı konuğu onuruna bir öğle yemeği verdi. Yemeğe iki ülke cumhurbaşkanları eşleriyle katıldı. 
     



 SİYASET 












</TEXT>
</DOC>
