<DOC>
<DOCNO> 57780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sonspo06.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erhan Namlı hayal kırıklığı yarattı 
</HEADLINE>
<TEXT>

     Galatasaray'a Trabzonspor'dan büyük umutlarla transfer edilen Erhan Namlı, sarı-kırmızılı kulüpte forma bulmakta zorluk çekiyor. 
     Yaklaşık 1.5 ay önce Trabzonspor'dan büyük umutlarla transfer edilen ancak, orta sahada şans bulamayan Erhan, teknik direktör Mircea Lucescu'nun gözüne giremedi. 
     Genellikle yeni transferlere soğuk bakan ve tam olarak hazır olmadan yer vermeyen Rumen çalıştırıcı, Erhan'ı da bugüne kadar sadece 2 maçta oynattı. 
     
     Şanssız futbolcu 
     Galatasaray, bugüne kadar Birinci Ligi ve Türkiye Kupası'nda olmak üzere 3 yenilgi alırken, bunların 2'sinde Erhan Namlı oynadı. 
     Erhan'ın, Galatasaray'da ilk kez forma giydiği Erzurumspor maçında sarı-kırmızılı kulüp, altın gol ile rakibine elenerek Türkiye Kupası'na veda etti. 
     Erhan'ın şanssızlığı oynadığı 2. karşılaşmada, takımın yenilmesiyle daha da arttı. Erhan Namlı'nın, Erzurumspor maçından sonra forma giydiği Ankaragücü maçında da Galatasaray, rakibine 2-1 yenilmekten kurtulamadı. 
     
     41 dakika forma giyebildi 
     Sarı-kırmızılı kulübe yeni transfer olan Erhan Namlı, bugüne kadar sadece 41 dakika sahada kalabildi. 
     Erhan, Erzurumspor maçında 58. dakikada oyuna girip 32 dakika oynayabilirken, Ankaragücü maçında ise 81. dakikada oyuna dahil olup, 9 dakika sahada kaldı. 
     






</TEXT>
</DOC>
