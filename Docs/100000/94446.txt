<DOC>
<DOCNO> 94446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/08/son/soneko34.html </URL>
<DATE> 2002/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özilhan "AB, ekonomi ve seçim konusunda AK Parti ile hemfikiriz" 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Tuncay Özilhan, AB ve ekonomiyle ilgili konularda, siyasi parti ve Seçim Yasası ile ilgili birtakım çalışmaların yapılmasında Ak Parti ile hemfikir olduklarını söyledi. 
     Özilhan, Ak Parti Genel Başkanı Recep Tayyip Erdoğan ve parti temsilcileriyle yaptığı görüşmenin ardından soruları yanıtladı. 
     Seçim tarihi ile ilgili TÜSİAD olarak bir müdahalelerinin sözkonusu olamayacağını belirten Özilhan, ''Bu Meclis'in kararıdır. Saygıyla karşılarız. Ama seçime kadar bütün talebimiz, AB ile ilgili gerekli maddelerin çıkarılmasıdır. Mümkünse, Başkan Erdoğan'ın söylediği gibi Siyasi Partiler Yasası ve seçim sistemiyle ilgili yasaların tamamlanarak seçime gidilmesidir'' dedi. 
     Özilhan, seçimin Kasım ayında yapılmak istenmesine ilişkin soru üzerine, ''Geciktirmek istemiyorlarsa bir konsensus sağlanıp birkaç gün içinde çok daha olumlu kanunların da geçtiğini gördük. bütün temennimiz bunu bir an önce tamamlanarak sorunun hallolmasıdır'' dedi. 
     Bir basın mensubunun, ''Erken seçimle ilgili tek endişeniz AB ile uyum yasaları mı '' şeklindeki sorusu üzerine Özilhan, TÜSİAD'ın önemle üzerinde durduğu konulardan bir tanesinin Siyasi Partiler Yasası ve seçim sistemi olduğunu vurgulayarak şöyle dedi 
     ''TÜSİAD bu konulardaki çalışmalarını tamamlamıştır ve önümüzdeki dönemde de kamuoyuyla paylaşabilecek noktaya gelmiştir. Dolayısıyla kamuda yapmış olduğumuz çalışmalarda yüzde 75'in üzerinde kamuoyu bu kanunların değişmesini istediğine göre, bunların Meclis'te gündeme gelip bir uyum komisyonu kurup toparlandığı takdirde seçimin verimli olacağı inancındayım.'' 
     
     ''ZATEN EKONOMİYE YÜK GELİYOR'' 
     Özilhan, MHP'nin özellikle anadilde yayın ve eğitim konusundaki çekincilerinin devam ettiğinin hatırlatılarak ''MHP'li bir hükümetle bu nasıl aşılacak '' sorusu üzerine bu konuda yorum yapmak istemediğini söyledi. Özilhan devamla şunları kaydetti 
     ''Bizim savunduğumuz nokta, Türkiye'nin önünü açacak AB ile maddeleri geçmesidir. Dolayısıyla böyle bir hükümette, MHP'nin olduğu bir hükümette geçebilir. MHP daha evvel, Diğer partilerle işbirliği yapılarak getirilebilir diye bir öneride bulunmuştu. Böyle getirilebilir. Başka bir koalisyon modeliyle getirilebilir. Ama bunun geçmesi, Türkiye'nin bu ekonomik sıkıntılarının boğulduğu bir dönemde önünü açacağını, kilitlenen birçok noktanın açılabileceğini gördük '' Erken seçimin ekonomiye yeni bir yük getireceğine ilişkin bir soru üzerine de Özilhan, siyasi istikrarsızlık böyle devam ettiği müddetçe ekonomiye zaten bir yük geldiğini belirterek, ''Son iki ayda neler geldiğini gördük. Yani bunun hesabını yaptığınız zaman, belki 1-2 ay daha bir sıkıntı çekeriz. Ama hiç olmazsa önümüz komple çözülebilecek bir yapıya gelmiş olur'' diye konuştu. 
     Özilhan, Devlet Bakanı Kemal Derviş'in ekonomide önemli bir görev üstlendiğini hatırlatarak, ''Bu noktaya getirmiştir. Dolayısıyla onların herhangi bir yerde birleşip bir oluşum sağlaması Türkiye'nin önünü açabilecek modellerden bir tanesi olabilir. Ama bunun gibi de birçok başka model ortaya çıkabilir'' dedi. 
     Tuncay Özilhan, bir basın mensubunun ''Toplantıda görüşleriniz örtüştü denebilir mi, bir konuda fikir ayrılığı olduğunu söylediniz'' sorusu üzerine, şunları kaydetti 
     ''Esasında şu anda konuştuğumuz konularda hemfikiriz. Yani AB ve ekonomiyle ilgili konularda hemfikiriz, siyasi parti seçim yasasıyla ilgili birtakım çalışmaların yapılmasında hemfikiriz. İdamda AKP anayasal güvence istiyor. Biz, o da olabilir yoksa çoğunluklu bir madde ile, 2 bölü 3 gibi bir maddeyle de geçilebilir diye düşünüyoruz. Dolayısıyla çok ufak bir mesele olduğunu görüyoruz'' 
     





</TEXT>
</DOC>
