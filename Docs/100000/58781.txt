<DOC>
<DOCNO> 58781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/24/son/sontur12.html </URL>
<DATE> 2001/12/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon kız Kuni adayların hiçbirini beğenmedi.. 
</HEADLINE>
<TEXT>

     Bir Türk erkeğiyle evlenmek arzusuyla İstanbul'a gelen Japon kızı Kuni Nakazono, 165 Türk damat adayından hiçbirini beğenmedi. 
     Japon Nippon TV'nin ''Kim Bir Türk erkeği ile evlenmek ister '' duyurusu üzerine başvuran 600 aday arasından seçilen Kuni Nakazono'nun kararının, kendisiyle evlenme hayalleri kuran adaylarla birlikte program yapımcılarında da hayal kırıklığı yarattı. 
     Kampanyanın tanıtımını üstlenen Promajans yetkilileri, Nakazono'nun hiçbir adayda ''evlenecek sıcaklığı'' bulamadığını ifade ettiler. Yetkililer, programın kuralları gereği Nakazono'nun, birini tercih etmek zorunda olmadığını belirttiler. 
     Bir Türkle evlenmek için İstanbul'a gelen ve zenginliği dolayısıyla çoğunluğu işsiz damat adaylarıyla karşı karşıya gelen Nakazono, geçtiğimiz Cumartesi günü tüm adaylarla 10 saat boyunca görüşmüş, dün de adaylarla gezinti yapmıştı. 
     Nakazono'nun, bugün TV ekibiyle birlike ülkesine döneceği ve 1 Ocak'ta yayınlanacak programda, kararına ilişkin bilgi vereceği ifade edildi. 
     






</TEXT>
</DOC>
