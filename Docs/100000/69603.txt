<DOC>
<DOCNO> 69603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/son/soneko13.html </URL>
<DATE> 2002/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin alamayan çiftçiler "Karakaçan"ı göreve geri çağırdı 
</HEADLINE>
<TEXT>

     Traktör ve akaryakıt fiyatlarındaki artış, Denizli'de bazı üreticilerin toprağı sürmek için eşek kullanmalarına sebep oldu. 
     Çiftçiler, ''Karasabanı, pulluğu yıllar önce kaldırmış, eşekleri ise azat etmiştik. Günün değişen koşulları bizi eskiye götürdü'' dediler. 
     Tarlalarını ekime hazırlamak için toprağı sürmek için traktör ya da akaryakıt parası bulamadıklarını anlatan üreticiler, şöyle konuştu 
     ''Tarım kredi borçlarını ödeyebilmek için traktörleri yok pahasına sattık. Kiralamak çok pahalı, traktörü olan bile mazot parası bulamadığı için kullanamıyor, vefalı dostlarımız karakaçanlar yine imdadımıza koştu. Aslında eskiden bunu atlarla yapardık ama atlar şimdi traktör parasına eşdeğerde. Eşekleri hem tarla sürerken hem de ulaşımda kullanabiliyoruz. Dayanıklı hayvanlar her şekilde yardımcı oluyor.'' 
     






</TEXT>
</DOC>
