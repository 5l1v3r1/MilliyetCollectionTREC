<DOC>
<DOCNO> 93760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/astro/index.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Pratik sonuçlar 
</HEADLINE>
<TEXT>

Bugün özellikle öğle saatlerinde daha rahat ve verimli hareket edebiliriz. Güneş ve Ay'ın uyumu duygularımızı aktarabileceğimiz yeni olanaklara işaret etmekte. Düşünceleri somut hale dönüştürme zamanı. Koç'lar her ne kadar son dönemde sahip oldukları enerjiyi rahat kullanmakta zorlansalar da bugün pek çok şeyi geri kazanabilirler. Özellikle maddi açıdan şanslılar. Boğa'lar daha iyi organize olarak, istediklerini elde etme şansına sahipler. Kişisel girişimlerde başarı gözüküyor. İkizler ise hemen harekete geçmemeli ve beklemeli. Hesapta olmayan gelişmelerden ötürü gecikmeler olabilir. Yengeç'ler sosyal konularda son derece verimli olabilirler. Ortaklaşa hareket etmek ve geleceğe yönelik planlar yapmak için çok sayıda olanak var. Aslan'lar iş hayatında başarılı olabilecekleri bir gündeler. Böylece süregelen kararsızlık döneminden de çıkabilirler. Dikkat uyandırabilecekleri bir gündeler. Başak'lar ise yeni kişilerle tanışmak ve yolculuklardan yana şanslılar. Eğitimle ilgili olanlar da verimli olabilecekler. 
Terazi'lerin ilişkilerindeki hassas dengeyi korumaları ve sağlamlaştırmaları gerekiyor. Ortaklaşa konularda bazı pürüzler olmakla birlikte maddi yardım bulabilecekler. Akrep'ler süregelen karşıt görüşleri ve terslikleri aşacak şansa sahipler. Tek başına hareket etmektense, işbirliklerini düşünmeliler. Olaylara geniş bakmaya çalışmalılar. Yay'lar sağlıkları ile ilgili problemleri daha rahat çözebilecekleri bir gündeler. İş ortamında da verimli çalışma söz konusu. Oğlak'lar ortaklaşa konularda çok şanslılar. İkili ilişkiler öne çıkarken, romantizm de dikkat çekiyor. Duygularını daha rahat aktarabilecekleri şartlar var. Kova'nın inadı tutarsa zararlı çıkacak. Bununla birlikte iş hayatında verimli davranmak, somut konulara ve detaylara önem vermek işleri kolaylaştırabilir. Balık'lar sözleri ile etkin olabilecekleri bir gündeler. Verimli kısa yolculuklar, toplantılar ve yararlı değişiklikler söz konusu. Hızlı hareket etmek gerekiyor. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
