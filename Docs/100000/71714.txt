<DOC>
<DOCNO> 71714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/10/ekonomi/eko04.html </URL>
<DATE> 2002/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Görevimi tamamladım 
</HEADLINE>
<TEXT>

Kamu Bankaları Ortak Yönetim Kurulu Başkanı Akışık, görevini tamamladığını ve nisanda ayrılacağını söyledi 
     ANKARA Milliyet 

     Kamu Bankaları Ortak Yönetim Kurulu Başkanı Vural Akışık, kamu bankalarını yeniden yapılandırma görevini tamamladığını, önümüzdeki ay görevinden ayrılacağını belirtti. Akışık, gazetelerin Ankara temsilcileri ile bir sohbet toplantısı düzenledi. 
     Krizin bankacılık sektöründen kaynaklandığını, kamu bankalarının yeniden yapılandırılmasını için 4603 sayılı yasanın çıkarıldığını anımsatan Akışık, bu yasadan sonra uygulamada hiçbir şeyin değişmediği için ikinci kriz çıktığını söyledi. Akışık, bu gelişmeler üzerine, kamu bankaları yeniden yapılanmadan krizin aşılamayacağı anlaşıldığı için göreve getirildiklerini belirtti. 
     Aradan geçen bir yıllık süre içinde, kamu bankalarında organizasyonel ve finansal yeniden yapılandırmanın tamamlandığını, görev zararlarının ortadan kaldırıldığını, kısa vadeli borçların temizlendiğini, şube kapatmalarını öngören operasyonel yeniden yapılandırmanın başlatıldığını dile getiren Akışık, reform hedeflerine ulaşıldığını bildirdi. 
     
     Kredi sorunu çözüldü’ 
     Akışık, bu hedefler arasında yer alan faizlerdeki düşüşün sürdüğünü, donuk kredi sorununun çözüldüğünü, kamu bankalarının mali bünyelerinin sağlamlaştırıldığını ve k r eder hale getirildiğini ifade etti. 
     Ziraat Bankası’nın geçen yılı 875 trilyon brüt k r ile kapattığını belirterek, geçen seneyi zararla kapatan Halk Bankası’nın şubat sonu itibariyle 93 trilyon lira k ra geçtiğini açıklayan Akışık, "Ben artık misyonumu tamamladım. Bu nedenle önümüzdeki ay görevimden ayrılacağım" dedi. 
     
Faiz indirimi nisanda      Kamu bankalarının beklenen kredi faiz indirimi 1 Nisan’dan itibaren başlıyor. İki bankanın her türlü TL kredi faizi bu tarihten itibaren yüzde 70 olarak uygulanacak. Döviz kredilerine uygulanacak faiz oranı ise yüzde 9’a indirilecek. 
     Halkbank, 30 bin esnaf, sanatk r ve küçük orta boy işletmeden tahsil edilemeyen 200 milyar liranın altındaki donuk kredilere faiz affı ve ödeme kolaylığı getirdi. 
     Bu kredilere geçmişte uygulanan yüksek faizler kaldırılarak, geçmişe dönük yüzde 75 basit faiz uygulanması kararlaştırıldı. 
     



 EKONOMİ 
















</TEXT>
</DOC>
