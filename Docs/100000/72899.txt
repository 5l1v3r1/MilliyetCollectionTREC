<DOC>
<DOCNO> 72899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/16/spor/spo05.html </URL>
<DATE> 2002/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyon gergin 
</HEADLINE>
<TEXT>

Başkan Haluk Ulusoy’un emrivakisi ile ertelenen Trabzonspor - Galatasaray maçı, Yönetim Kurulu’nda tepkilere yol açtı. Bazı üyeler bu durumun Futbol Federasyonu’nda büyük sıkıntı yarattığını söylediler 
     CEMAL ERSEN 

     TRABZONSPOR - Galatasaray maçının Futbol Federasyonu Başkanı Haluk Ulusoy’un emrivakisi ile ertelenmesi kulüplerin tepkisine yol açarken, federasyon bünyesinde de büyük huzursuzluk yarattı. Ulusoy’un maç akşamı Galatasaraylı yöneticilere erteleme sözü vermesi ve önceki gün kararını açıklaması, bazı yönetim kurulu üyeleri tarafından kızgınlıkla karşılandı. 
     ULUSOY’UN kimseye danışmadan böyle bir tutum ortaya koymasının rahatsızlığa neden olduğunu ifade eden bir yönetim kurulu üyesi, "Son toplantımızda birkaç arkadaşımızla birlikte sayın Ulusoy’un tek başına değil, bizimle birlikte hareket etmesi konusunu tartışmıştık. Alınacak önemli kararlarda hepimizin onayı olacaktı. Bu gelişme federasyonu sıkıntıya sokabilir" dedi. 
     ERTELEME kararına itiraz eden Fenerbahçe’ye, Tahkim’den red yanıtı aldı. Ortada yönetim kurulu kararı olmadığını belirten kurul, federasyona görüş sordu. Federasyon, 3813 sayılı yasanın 8-b ve Ana statünün 42-a maddelerine göre federasyon başkanının re’sen erteleme kararı verebileceğini bildirdi. Bunun üzerine Tahkim,başvuruyu geri çevirdi. 
     



 SPOR 
























</TEXT>
</DOC>
