<DOC>
<DOCNO> 60674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/spor/spo02.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapaic mum gibi 
</HEADLINE>
<TEXT>

Fenerbahçe’nin sorunlu yıldızı yeni dönemde tek idman aksatmadı, hırsıyla herkesi şaşırttı 
     HÜSEYİN YAVUZ 

     SEZON başından beri antrenmanlardan kaytaran, sorunlarını öne süren ve son iki aydır da sakatlığı nedeniyle ortalarda gözükmeyen Rapaic’e sihirli değnek değdi. Mustafa Denizli’nin görevine son verilmesiyle başlayan programda yılbaşından önce İstanbul’a dönüp rötar yapmadığı için herkesi şaşırtan yıldız futbolcunun, çalışma döneminde hiç antrenman aksatmaması dikkati çekti. 
     HEM Başkan Aziz Yıldırım’ın, hem de Oğuz Çetin’in özel olarak yaptıkları görüşmelerden sonra ortaya bambaşka bir Rapaic’in çıkması takım içinde de olumlu karşılandı. Futbolcular, "Artık mızmızlık yapmıyor. Hepimiz kadar çalışıyor. İyi bir Rapaic bu takıma lazım. Hem kendine hem de takıma zarar veriyordu. Şimdi rakipler korksun" diye konuştular. 
     
Fatih Akyel’e onayFIFA, genç oyuncuya yeşil ışık yaktı, Mallorca’nın onayı olursa lisans vereceğini bildirdi 
     YUSUF KOBAL 

     FENERBAHÇE’NİN Real Mallorca takımından transfer ettiği Fatih Akyel için, FİFA’ya yapılan lisans başvurusuna olumlu cevap geldi. Galatasaray’ın baskısı üzerine Federasyon’un lisans vermediği genç futbolcunun kişisel başvurusunu değerlendiren FİFA, dün bir faks çekerek, "Eğer Real Mallorca Kulübüyle ilişkisi kalmadığını ispat edersiniz, futbolcunun lisansını veririz" açıklamasını yaptı. 
     YÖNETİMİN görev verdiği menajer Saffet Sancaklı, Zürih’e giderek, gerekli belgeleri FIFA’ya teslim edecek ve Fatih Akyel ikinci yarı maçlarında oynayabilecek. Samandıra’daki kötü hava şartları nedeniyle dün Suadiye’de toplanabilen Fenerbahçe kafilesi akşam uçağı ile Antalya’ya gitti. Kadroya genç takımdan Bilal, Erhan ve Fahri alındı. Lorant cumartesi kampa katılacak. 
     
Son anların golcüsü      FENERBAHÇE’NİN genç golcüsü Serhat, ilk yarıda kaydettiği altı golün üçünü uzatma dakikalarında filelere yolladı. Son anlarda kendini gösteren Serhat, Gaziantep, Göztepe ve Diyarbakır maçlarında uzatmadan golü buldu. İlk yarıda Kaybolan sürenin oynandığı zaman dilimi içinde Fenerbahçe, Denizlispor ve Gençlerbirliği 4’er, Yimpaş Yozgatspor 3, Galatasaray 2, Beşiktaş, Trabzonspor, Samsunspor, Diyarbakırspor, Antalyaspor ve Bursaspor da 1’er gol attı. 
     



 SPOR 






















</TEXT>
</DOC>
