<DOC>
<DOCNO> 97324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sonspo03.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Sümer'in "yabancı onbiri"... 
</HEADLINE>
<TEXT>

     Birinci Süper Futbol Ligi'nde yeni sezon öncesi en son kadrosuna Çaykur Rizesporlu Oumar Dieng'i dahil eden Trabzonspor, kulüp başkanı Özkan Sümer döneminde 11 yabancı oyuncu transferi gerçekleştirdi. 
     Bordo-mavili kulüpte 2000-2001 sezonunun ikinci yarısı öncesinde göreve gelen Sümerli yönetim kurulu, 2 sezonu geride bırakırken, kadrosuna Avrupa, Afrika, Amerika ve Avustralya kıtasından oyuncular kattı. 
     1967 yılında kurulan ve 27 sezondur birinci ligde mücadele eden Trabzonspor, bugüne dek kadrosuna dahil ettiği 46 yabancı oyuncunun 11'ini Özkan Sümer'in başkanlığı döneminde almış oldu. 
     
     11 YABANCI OYUNCU 
     Trabzonspor'un, kulüp başkanı Özkan Sümer döneminde kadrosuna dahil ettiği 11 oyuncu ve ülkeleri şöyle 
     Augustine Nijerya , Villars Gana , Da Silva, Jarro, Eduardo ve Aurelio Brezilya , Somers Belçika , Salazar Gana , Markov Bulgaristan , Petkoviç Avustralya , Oumar Fransa 
     
     11 OYUNCU'DAN 4'ÜNDEN YARARLANACAK 
     Trabzonspor, Özkan Sümer döneminde gerçekleştirdiği transferlerden bazılarını gözden çıkarırken, bazı oyuncuları da başka kulüplere verdi. 
     Bordo-mavili kulüp, yeni sezonda Aurelio, Somers, Petkoviç ve Oumar'dan faydalanacak. 
     





</TEXT>
</DOC>
