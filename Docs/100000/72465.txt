<DOC>
<DOCNO> 72465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/siyaset/siy03.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Türkiye’yi frenliyorlar 
</HEADLINE>
<TEXT>
AB milli bir davadır 
     ANKARA Milliyet 

     Başbakan Yardımcısı ve ANAP Genel Başkanı Mesut Yılmaz, Avrupa Birliği AB konusunda referandum fikrini ortaya atmasının ardından bazı çevrelerin "eteklerinin tutuştuğunu" belirterek, "Milletten ve onun kararından korkulmaz. En büyük vatanseverlik Türkiye’yi AB’ye taşımaktır" dedi. 
     Yılmaz, dünkü grup toplantısında, MHP’nin AB ile ilgili tutumunu eleştirdi. İşin başında yapılması gereken eleştirilerin yolun ortasında yapıldığını ifade eden Yılmaz, "Bunu yapanlar Türkiye’yi frenliyorlar" diye konuştu. AB tartışmalarını "usul" ve "üslup" yanlışlığına rağmen "hayırlı" bulduğunu belirten Yılmaz, "AB davası milli bir davadır. Herkese bu davada yer var. AB davası basit bir seçim malzemesi davası değildir" dedi. Yılmaz, AB davasında ayak sürümenin artık bir yana bırakılmasını istedi. 
     



 SİYASET 











</TEXT>
</DOC>
