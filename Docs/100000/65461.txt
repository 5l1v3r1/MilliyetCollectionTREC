<DOC>
<DOCNO> 65461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/02/ekonomi/eko03.html </URL>
<DATE> 2002/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Zararına ihracat yapıyoruz 
</HEADLINE>
<TEXT>

Ocak ayı ihracat verilerini değerlendiren TİM Başkanı Oğuz Satıcı, Türk Lirası yüzde 19.2 değerlendi. İhracatçı artık zararına mal satıyor’ dedi 
     EKONOMİ SERVİSİ 

     İhracat ocak ayında yüzde 4.6 arttı. 2001 yılı aralık ayına göre yüzde 1.17 oranında gerileme gösteren ocak ayı ihracat artışı 2001 yılı ocak ayı ihracat artışının da çok gerisinde kaldı. 2001 Ocak ayında ihracat yüzde 21.4 oranında artmıştı. Türkiye İhracatçılar Meclisi TİM Başkanı Oğuz Satıcı, kurdaki kaybın yüzde 19.2’yi bulduğunu, ihracatçıların zararına mal satmaya başladıklarını söyledi. 
     TİM verilerine göre, ocak ayında ihracat 2 milyar 454 milyon 371 dolar olarak gerçekleşti. Geçen yılın aynı dönemine göre, ihracattaki artış yüzde 4.6 oldu. Ocak ayı sonu itibariyle son 1 yıllık ihracat miktarı da, yüzde 12.9 artış göstererek 31 milyar 171 milyon 482 dolara ulaştı. 
     
     Tehlike belirtileri var’ 
     Ocak ayı ihracatındaki artışın, geçen yıl aynı dönemde gerçekleşen artışın çok gerisinde kaldığına dikkat çeken TİM Başkanı Oğuz Satıcı, "Ekonominin içinde tehlike belirtileri sayılabilecek bazı unsurlar bulunuyor. Dolardaki değer kaybı yüzde 19.2’yi buldu. İhracatın girdi fiyatları yükselirken, satış anlaşmalarını daha önceden yapan ihracatçılar yükselen maliyetlerini satış fiyatlarına yansıtamamıştır. İhracatçılarımız zararına mal satmıştır" dedi. 
     
TL değerlendi ama ihracat etkilenmedi’      Türkiye ekonomisinde hızlı bir canlanma olasılığının zayıf olduğunu açıklayan Yatırım bankası JP Morgan, Türk Lirası’ndaki TL aşırı değerlenmenin dış ticaret dengesini ocaktan itibaren etkilemeye başlayacağını belirtti. Bankanın dün yayınladığı raporda, TL’nin kasımda gerçek değerinin yüzde 12 üzerinde olmasına karşın, ihracatı etkilemediği kaydedilerek, bu durum, "Cesaret verici" denildi. 
     İthalat hacmindeki düşüşün devam ettiğine dikkat çeken JP Morgan, ekonomide hızlı bir canlanma olasılığının oldukça zayıf olduğunu savundu. Raporda, 2001 yılı ihracat geliri 30.9 milyar dolar, ithalat harcamaları ise 40.8 milyar dolar olarak tahmin edildi. 
     



 EKONOMİ 




















</TEXT>
</DOC>
