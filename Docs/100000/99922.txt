<DOC>
<DOCNO> 99922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yasam/yas06.html </URL>
<DATE> 2002/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Lejyoner’ İngiltere’yi sardı 
</HEADLINE>
<TEXT>

İngiltere, tarihinin en büyük lejyoner hastalığıyla boğuşuyor bir kişi öldü, 14 kişinin durumu kritik, 230 yeni hasta bekleniyor 
     DIŞ HABERLER SERVİSİ 

     İngiltere’nin Cumbria bölgesinde ortaya çıkan lejyoner hastalığı 89 yaşındaki bir kişinin ölümüne yol açtı. Barrow - in - Furness kentinde kesinleşmiş 19 lejyoner hastalığı vakasına rastlandığını belirten yetkililer, bunlardan 9’unun yoğun bakımda tutulduğunu, 5’inin durumunun kritik olduğunu duyurdu. 
     35 kişinin de tedavi gördüğünü açıklayan yetkililer, hastalığa yol açan bakterinin en az 100 kişiye bulaşmış olabileceğini bildirdi. 
     
     20 ölüm olabilir’ 
     Sağlık Bakanlığı, hastalığın kaynağının belirlenmesi için acil soruşturma başlatırken 15 gün içinde 130 yeni vaka beklendiğini, 15 ile 20 hastanın yaşamını yitirebileceği ifade edildi. Salgının büyük olasılıkla su ya da havalandırma sistemleri yoluyla yayıldığı tahmin ediliyor. 
     
     Ateş ve öksürükle başlıyor 
     İlk kez 1976’da ABD’nin Philadelphia kentindeki gaziler toplantısında ortaya çıkan ve 30 kişinin ölümüne yol açan lejyoner hastalığına 39 derece sıcak suda yaşayan ve buharın solunmasıyla akciğerlere geçen bir bakteri neden oluyor. Hastalık, öksürük ve yüksek ateşe yol açıyor. 
     



 YAŞAM 


















</TEXT>
</DOC>
