<DOC>
<DOCNO> 86971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/30/son/sondun26.html </URL>
<DATE> 2002/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
New York seks müzesi Eylül'de açılıyor 
</HEADLINE>
<TEXT>

     New York'un ilk seks müzesi, Eylül ayında kapılarını meraklılara açacağını duyurdu. 
     5. cadde ile 27. sokağın kesişme noktasında bulunan ve kısaca ''MoSex'' olarak adlandırılan müze, ''New York, Amerika'nın seks hayatını nasıl değiştirdi '' konulu sergiyle 23 Eylül'de ziyaretçi kabul etmeye başlayacak. 
     Müze müdürü Grady Turner, ''serginin fahişelik, doğum kontrolü, müstehcenlik ve seks skandallarına bilimsel bir açıdan yaklaşacağını'' söyledi. Turner'ın verdiği bilgiye göre müzede, Amsterdam, Barcelona ve Berlin seks müzelerindeki gibi kırbaçlar ve seks oyuncakları satılmayacak. 
     Turner, ''serginin toplumsal açıdan bir tarihin irdelenmesi olacağını'' kaydederken, müze ''icra direktörü'' Daniel Gluck, ''Bilimsel olması, serginin sizi uyutacağı anlamına gelmiyor. Sergi süper seksi ve ilginç olacak'' dedi. 
     Sergide, doğum kontroluyla ilgili bilgileri yaydığı gerekçesiyle 1917 yılında hapse atılan Margaret Sanger adlı kadının hikayesinden 
     transseksüel ünlülere ve Time Meydanı'nın eski Belediye Başkanı Rudolph Giuliani döneminde geçirdiği değişikliklere kadar çeşitli konuların yer alacağı bildiriliyor. Müzenin özel bir bölümünün ise pornografiye ayrıldığı ifade edildi. 
     





</TEXT>
</DOC>
