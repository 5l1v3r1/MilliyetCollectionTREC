<DOC>
<DOCNO> 96421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/18/dunya/dun02.html </URL>
<DATE> 2002/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tel Aviv’e iki bomba 5 ölü, 40 yaralı var 
</HEADLINE>
<TEXT>

     İsrail’in Tel Aviv kentinde dün akşam saatlerinde eski bir otogarın yakınında meydana gelen iki patlamada, en az 5 kişi öldü, 40 kişi de yaralandı. Birbirlerine 15 - 20 metre mesafede duran Filistinli iki intihar komandosu tarafından gerçekleştirildiği belirtilen patlamalar, kentin güney kesimindeki, çoğunlukla yabancı işçilerin yaşadığı Neve Şanan Caddesi’nde gerçekleşti. 
     Tel Aviv Emniyet Müdürü Yossi Sedbon, İsrail Kanal 1 televizyonuna yaptığı açıklamada, iki kamikazenin, ellerindeki çantada bulunan bombaları patlattıklarını ve olay yerinde öldüklerini söyledi. 
     Bir sinema ve kafenin de bulunduğu bölgede, 30 saniye arayla meydana gelen patlamada ölen sivillerden en az birinin de yabancı uyruklu olduğu belirtildi. 
     İsrail Başbakanı Ariel Şaron’un ofisinden David Baker, saldırıdan Yaser Arafat liderliğindeki Filistin Özerk Yönetimi’nin sorumlu olduğunu açıkladı. 
     Patlamaların ardından, İslami Cihad örgütü adına Fransız haber ajansı AFP’yi arayan bir kişi, saldırıyı üstlendiklerini söyledi. 
     



 DÜNYA 












</TEXT>
</DOC>
