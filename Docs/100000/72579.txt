<DOC>
<DOCNO> 72579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/14/son/sonspo12.html </URL>
<DATE> 2002/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü "Galatasaray'ı kutluyoruz, olayı kınıyoruz.." 
</HEADLINE>
<TEXT>

     Spordan Sorumlu Devlet Bakanı Fikret Ünlü, Galatasaray'ın İtalya'da AS Roma ile yaptığı Şampiyonlar Ligi maçından sonra meydana gelen olayları büyük bir üzüntü ve hayretle takip ettiklerini belirtti. 
     Galatasaray'ın Türkiye'yi başarıyla temsil ettiğini ve bu başarılarından dolayı kutladığını kaydeden Devlet Bakanı Ünlü, yaptığı açıklamada, ''Ülkemizi başarıyla temsil eden Galatasaray Kulübümüzün yaşamak zorunda kaldığı bu olayı kınıyor ve camiaya geçmiş olsun dileklerimizi iletiyoruz'' dedi. 
     Dışişleri Bakanlığı'nın, dün gece aktif gayretleri ile daha da olumsuz gelişmeleri engellemesini takdirle karşıladıklarını ifade eden Ünlü, açıklamasında şu görüşlere yer verdi 
     ''Spor, tüm dünyada dostluğun, barışın ve kardeşliğin simgesi ve bütün ulusların kullandığı tek ortak dildir. Bir spor müsabakasının ardından meydana gelen ve bütün dünyanın gözleri önünde cereyan eden olayları ne spor, ne barış, ne dostluk ne de misafirperverliğe yakıştıramıyoruz.'' 
     






</TEXT>
</DOC>
