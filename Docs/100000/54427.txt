<DOC>
<DOCNO> 54427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/28/dunya/dun01.html </URL>
<DATE> 2001/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehine kalkanıyla kaçtılar 
</HEADLINE>
<TEXT>

Filipinler'de hükümetin köşeye sıkıştırdığı gerillalar, 25 kayıp verdikten sonra rehineleri kalkan yapıp kaçtı 
     DIŞ HABERLER SERVİSİ 

     Filipinler'de, Radikal dinci örgüt Moro Ulusal Kurtuluş Cephesi'ne MNLF bağlı gerillaları, bir haftadır işgal altında tuttukları hükümet binasından çıkarmak için operasyon düzenleyen hükümet, hiç ummadığı bir karşılık aldı. 
     
     Bir sivil, bir asker öldü 
     Canlarını kurtarmak için çabalayan gerillalar, çoğu Hıristiyan yaklaşık 50 sivili rehin alıp hepsini iplerle birbirlerine bağladı. Aralarında çocuk ve kadınların da bulunduğu rehineleri canlı kalkan olarak kullanan İsl mcı lider Nur Misuari yandaşlarından 25'i çıkan çatışmada öldürülürken bir sivil ve bir asker de hayatını kaybetti. Gerillalar, verdikleri büyük kaybın ardından yaptıkları pazarlık sonucu, 2 kadın ve 9 çocuğu serbest bıraktı. 
     
     Geriye 30 gerilla kaldı 
     Misuari'nin yandaşlarından geriye kalan yaklaşık 30 kişi ise ellerinde kalan rehineleri yanlarına alarak 12 kilometre uzaklıktaki Pasonanca köyüne kaçtı. Rehinelerin durumu hakkında bilgi edinilemiyor. Misuari, geçen hafta ordu güçleriyle çatıştıktan sonra Malezya'ya kaçmış ve orada tutuklanmıştı. 
     
     9 çocuk ve 2 kadını serbest bıraktılar 
     Çatışmalarda gafil avlanıp 25 kayıp veren gerillalar, mecburen pazarlık masasına oturdu. 9 çocuk ve iki kadın rehineyi serbest bırakan gerillalar, sonra ellerinde kalan rehinelerle kayıplara karıştı. Çatışmadan kızını kaçıran baba ve özgür kalan yaşlı bir kadın ise objektiflere böyle yansıdı. 
     
     ABD tişörtlü gerillalar 
     USA ABD yazılı tişörtler giyen Radikal dinci örgüt üyesi gerillalar, 50 sivili canlı kalkan olarak kullandı. Askerlerle çatışmaya giren teröristler, rehinelerle Pasonanca köyüne kaçtı... 
     



 DÜNYA 













</TEXT>
</DOC>
