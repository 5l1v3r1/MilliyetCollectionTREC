<DOC>
<DOCNO> 65064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/31/dunya/dun01.html </URL>
<DATE> 2002/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacının son sözleri Bu ayakkabı kaça’oldu 
</HEADLINE>
<TEXT>

Filistinli ilk kadın kamikaze son dakikalarını ayakkabı beğenerek geçirdi 
     DIŞ HABERLER SERVİSİ 

     Kudüs’ün merkezindeki işlek Yaffa Caddesi’nde geçen pazar günü kendisini havaya uçurarak bir kişinin ölümüne, en az 50 kişinin de yaralanmasına yol açan ve İsrail’deki bombalı intihar saldırıları tarihine "ilk kadın kamikaze" olarak geçen eylemcinin, El Fetih’in radikal kanadı El Aksa Şehitler Tugayı üyesi olduğu ve Batı Şeria’nın Ramallah kentindeki bir Kızılay şubesinde gönüllü olarak çalıştığı ortaya çıktı. Vefa İdris adlı 30 yaşındaki Filistinli kadın bombacının ayrıca kendini havaya uçurmadan önce bir ayakkabı mağazasına girerek ayakkabı fiyatlarını sorduğu belirlendi. 
     Ramallah yakınlarındaki El - Emari mülteci kampında yaşadığı belirlenen kadının Arap olduğundan emin olan satış elemanı Rivka Reuven, dükkana giren genç kadınla aralarında geçen diyaloğu anlattı. Reuven, Reuters’a yaptığı açıklamada, "Çok garip görünüyordu. Bu dünyadan biri değilmiş gibiydi. Yardımcı olabilir miyim ’ diye sordum. İngilizce mi Arapça mı ’ diye sordu. Arapça, ne istediğini sordum. Bir ayakkabı aldı ve Bu kaça ’ diye sordu. 399 şekel ve yüzde 20 indirim olduğunu söyledim. Tepki vermedi. Bir gariplik olduğunu hissettim. İstiyor musun ’ diye sordum. Cevap vermedi. Birşey almaya gelmediğini anladım ve yanından ayrılıp durumu patrona anlattım." 
     Reuven, genç kadının çok değerliymiş gibi, iki eliyle göğsünde sıkı sıkı tuttuğu çantayla mırıldanarak mağazadan çıktığını ve sağa dönerek pasaja girdiğinde aniden patlama duyduklarını söyledi. Reuven, intihar bomcasının kadın olduğunu öğrendiğinde mağazaya gelen kadınla aynı kişi olduğunu fark ettiğini söyledi. 
     



 DÜNYA 













</TEXT>
</DOC>
