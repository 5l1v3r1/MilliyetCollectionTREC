<DOC>
<DOCNO> 95396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/13/ekonomi/eko03.html </URL>
<DATE> 2002/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Lirası aşırı değer kaybetti’ 
</HEADLINE>
<TEXT>

Merkez Bankası Başkanı Serdengeçti, TL’deki aşırı oynaklığın sürmesi halinde müdahaleye devam edeceklerini dile getirdi 
     EKONOMİ SERVİSİ 

     Merkez Bankası Başkanı Süreyya Serdengeçti, "Son iki ayda Türk Lirası’nın aşırı değer kaybettiğini ve aşırı oynak olduğunu görüyoruz" dedi. 
     Serdengeçti, aşırı oynaklığın sürmesi durumunda piyasalara müdahaleyi sürdürecekleri uyarısında bulundu. 
     
     Kur hedefi yok 
     Serdengeçti, TRT 2’de canlı yayında yaptığı söyleşide ve AA’ya yaptığı açıklamada, TL’deki gidişatı, kura müdahaleyi ve siyasi gelişmelerin ekonomiye etkisini değerlendirdi. 
     Kurun seviyesiyle ilgili bir hedefleri olmadığını ancak kurun herhangi bir seviyede istikrar bulmasının önemli olduğunu vurgulayan Serdengeçti, son iki ayda aşırı değer yitiren TL’nin enflasyonu etkilediğini belirterek şu yorumu yaptı "Lirada aşırı değer kaybının tabii ki enflasyona olumsuz etkisi var. Ne olursa olsun, arasındaki etkileşim zayıflamış da olsa h l var. Sürerse, bu elbette daha fazla olur. Bizi de o açıdan ilgilendiriyor. Onun haricinde, politikalarımızda bir değişiklik olması için bir neden yok." 
     Kurlarda aşırı oynaklık olursa Merkez Bankası’nın piyasalara yine müdahale edeceğini söyleyen Serdengeçti, ancak bunun ne kadar ve ne zaman olacağını duruma göre değişeceğini ifade etti. 
     
     İzin almayız’ 
     Merkez Bankası’nın dün yaptığı müdahalenin miktarı konusunda bilgi veremeyeceğini ancak yaptıkları müdahalenin piyasalarca doğru algılandığını dile getiren Serdengeçti, "Miktarı açıklamayız, ama dün akşam çok düşük bir miktarla piyasaların yatışması söz konusu oldu" dedi. Yaptıkları müdahalenin piyasalarca doğru algılandığını düşündüğünü vurgulayan Serdengeçti, müdahale için herhangi bir kurumdan izin almalarına gerek olmadığını, dalgalı kura geçtikten sonra bankalara 7.1 milyar dolar satarken, kimseden izin almadıklarını kaydetti. 
     
Sürekli iç borcu tartışmak gereksiz’      Serdengeçti, programın devam etmesi gerektiğini ve edeceğine vurgu yaparak, "Yoksa her zaman iç borcun sürdürülebilirliğini tartışırız. Buna gerek yok. Bu yarar da sağlamaz" dedi. 
     Belirsizlikler nedeniyle yılın ikinci yarısı hedeflerinde değişiklik olmadığını da vurgulayan Serdengeçti, "Bu çerçevede yıl sonuna doğru, en geç 2002 sonuna kadar enflasyon hedeflemesine geçmemiz gerek" dedi. Hükümet değişikliği halinde programda farklı bir uygulama olamayacağının altını çizen Serdengeçti, Merkez Bankası’nın amaçlarının belli olduğunu bu nedenle farklı bir programın olamayacağını belirtti. 
     
Belirsizlik sürerse büyüme de etkilenir’      EKONOMİ SERVİSİ 

     Merkez Bankası Başkanı Serdengeçti, iki aydan bu yana süren siyasi belirsizliğin devam etmesi halinde büyüme bekleyişlerinin de olumsuz etkilenebileceği uyarısında bulundu. 
     Serdengeçti, artan siyasi belirsizlik algılamalarının kısa vadeli enflasyon bekleyişlerini olumsuz etkilediğini, şu ana kadar büyümenin olumsuz etkilenmediğini ancak belirsizlik sürerse etkilenebileceğini dile getirdi. 
     Olumsuzluklara karşın ekonomiyle ilgili birçok yapısal düzenlemeninin de tamamlandığını belirten Serdengeçti, bu çalışmaların belirsizliklerin olumsuz etkilerini azalttığını kaydetti. Serdengeçti, "Elimizde bu anlamda bir olumlu, bir de olumsuz tablo var. Kesin olan belirsizliğin uzun sürmemesi gerektiği" diye konuştu. 
     
     Şüphemiz yok’ 
     Serdengeçti, siyasi belirsizlik algılanmasından önce, ekonominin 2002 için öngörülen yüzde 3’lük büyüme hedefine ulaşılması konusunda hiç bir şüphelerinin bulunmadığına da işaret etti. 
     Beklenti anketine göre, gelecek bir - iki ay için enflasyon bekleyişlerinde yükselme olması konusunda Serdengeçti, "Firmalar, bankalar son derece akıllı. Şu anda, eğer bu geçici olursa, enflasyon bir - iki ay etkilenir ama yıl sonu veya 12 ay sonrasını etkilemez’ diye düşünüyorlar" dedi. 
     
     



 EKONOMİ 



























</TEXT>
</DOC>
