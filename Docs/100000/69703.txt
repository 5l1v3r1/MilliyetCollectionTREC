<DOC>
<DOCNO> 69703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/27/guncel/gun03.html </URL>
<DATE> 2002/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem bize vız gelir 
</HEADLINE>
<TEXT>

47 bin binanın bulunduğu Küçükçekmece’de geçen yıl kurulan zemin etüdü araştırma laboratuvarına sadece 449 başvuru yapıldı 
     İSTANBUL Milliyet 

     Yaklaşık 47 bin binanın bulunduğu Küçükçekmece’de, yapıların depreme dayanıklılığının belirlenmesi ve zemin etütlerinin yapılması amacıyla kurulan İskender Iğdır Deprem Araştırma, Zemin ve Beton Laboratuvarı’na, bugüne kadar 449 başvuru yapıldı. Yaklaşık 850 bin binanın bulunduğu il genelinde ise Türkiye Deprem Vakfı’na yapılan başvuru sayısı 8 bini bulmadı. Prof. Dr. Semih Tezcan yaklaşık 850 bin binanın bulunduğu İstanbul için bu talebin çok düşük olduğunu ifade etti. 
     Küçükçekmece Belediye Başkanı Halidun Özbatur, belediyenin paraya çok ciddi şekilde ihtiyacı olduğu bir dönemde, yaklaşık 30 milyar lira harcayarak laboratuvarı kurduklarını belirterek şöyle konuştu " Asıl sorunun mevcut binalarda. Binasının depreme dayanıksızlığından emin olan vatandaşımız, bilgilenmekten korkuyor. 
     İlçemizde yaklaşık 47 bin bina var ve bunlardan sadece 449’u bize geldi. Vatandaşlarımıza çağrıda bulunuyorum, gelin binalarınızı kontrol edelim. Özel firmaların 4 - 5 milyar liraya yapacakları kontrolleri, 200 - 300 milyon liraya kontrol ediyoruz." 
     



 GÜNCEL 


















</TEXT>
</DOC>
