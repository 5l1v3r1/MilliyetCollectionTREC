<DOC>
<DOCNO> 57926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/19/son/soneko05.html </URL>
<DATE> 2001/12/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye Masası Şefi Kahkonen Türkiye'den ayrıldı 
</HEADLINE>
<TEXT>

     Uluslararası Para Fonu Türkiye Masası Şefi Juha Kahkonen'in dün Türkiye'den ayrıldığı öğrenildi. 
     Edinilen bilgiye göre, Kahkonen, haftasonu ve pazartesi gününü, yeni Stand-By anlaşması çerçevesinde, incelemeler sonucunda elde ettikleri izlenim ve değerlendirmelerin yer aldığı programın yazımıyla geçirdi. 
     Kahkonen'in, IMF'nin Noel ve ardından da yılbaşı tatiline girmesi nedeniyle, programı, zaman kaybetmemek açısından Türkiye'de hazırladığı belirtiliyor. 
     IMF heyetinin, Türkiye'deki çalışmaları tamamladığı ve bu ziyaretin devamı çerçevesinde Türkiye'ye yeniden gelmesine gerek olmadığı ifade ediliyor. 
     Görüşmelerin gerekirse, telefon ve e-mail ile gerçekleştirilebileceği belirtiliyor. 
     IMF'nin, Türkiye'nin programının yer alacağı İcra Direktörleri toplantısının, ''Öncelikle Yapılması Gereken'' eylemlerin gerçekleştirilmesi durumunda, Ocak ayında yapılması planlanıyor. 
     Yeni Ekonomik Program çerçevesinde çalışma yapmak için Türkiye'ye 3 Aralık'da gelen Kahkonen başkanlığındaki heyet çalışmalarını Cuma 
     günü tamamlamıştı. 
     






</TEXT>
</DOC>
