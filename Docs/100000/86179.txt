<DOC>
<DOCNO> 86179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/spor/spo10.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu turu 
</HEADLINE>
<TEXT>

     Nizayi el yakacak 
     ANKARAGÜCÜ, Galatasaray ve Beşiktaş’ın gündeminde olan Niyazi için 1 milyon dolar istiyor. Başkan Cemal Aydın, Galatasaraylı yöneticilerle yaptığı görüşmede bu rakamda direnirken, başkent ekibi pazarlığa yüksek fiyattan başlayıp daha çok para veren kulübe Niyazi’yi satma planları yapıyor. 
     
     Diyarbakır tam gaz 
     DİYARBAKIRSPOR’DA olağanüstü genel kurul öncesi sürdürülen transfer çalışmalarında yedi futbolcuyla prensipte anlaşıldığı açıklandı. Yöneticiler isim açıklamazken Yozgat’dan Cengizhan, Malatya’dan Mithat, Antalya’dan Kamil, Saffet ve Şenol, Ankaragücü’nden Kennedy, Denizlispor’dan Coulibaly ile Samsunspor’dan Mehmet Nas’ın ilk planda olduğu öğrenildi. 
     
     Malatya atakta 
     MALATYASPOR, bugünkü kongre öncesi transfer bombalarını patlattı. Hikmet Tanrıverdi’nin yeniden başkanlığa aday olmasının ardından Samsun’dan Mehmet Nas ve Kocaeli’den Mısırlı Ayman’la iki yıllık, Pazarspor’un satrforu Recai ile de üç yıllık anlaşmaya varıldı. Mithat ve Ziya ile de el sıkışıldı. 
     
     Cavcav beni bilir’ 
     GENÇLERBİRLİĞİ kulübünün bugün yapılacak olağan genel kurulunda başkanlığa adaylığını açıklayan Cemal Baymaz, hedefinin Süper Lig şampiyonluğu olduğunu söyledi. Baymaz, "Yönetimde görev yaptığım dönemlerde takımımız tarihindeki en başarılı zamanlarını yaşamıştır. Sayın Cavcav bunu iyi bilir" dedi. 
     
     Bursa’dan Akın’a kanca 
     BURSASPORLU yöneticilerin, Vestel Manisaspor’un kalecisi Akın Dağdelen’i transfer etmek için girişimde bulunduğu öğrenildi. Akın, Yeşil - Beyazlı takımdan teklif aldığını ancak bir yıl daha sözleşmesi olduğunu söyledi, "Kulüpler anlaşırsa seve seve giderim" açıklamasını yaptı. 
     
     Uyanık bekleniyor 
     SAMSUNSPOR’DA dünkü kongre katılımın düşük olması nedeniyle 1 Haziran’a ertelenirken, camiada eski başkan İsmail Uyanık’a aday olması konusunda büyük baskı yapılıyor. Ayrıca Yusuf Ziya Yılmaz’ı istifaya zorlayan eski yönetimin kendi içinden bir aday çıkarıp, desteklemeyi düşündüğü bildirildi. 
     
     Denizli sıkıntılı 
     DENİZLİSPOR, iç transferde Coşkun ve Timuçin ile yapılan üçüncü görüşmeden de anlaşma sağlayamadı. Peşinatta sorun olmadığını, ancak toplam parada buluşamadıklarını belirten Timuçin, "Bursa, Ankaragücü, Kocaeli ve Adanaspor beni istiyor. En uygun teklifi değerlendireceğim" dedi. 
     



 SPOR 

























</TEXT>
</DOC>
