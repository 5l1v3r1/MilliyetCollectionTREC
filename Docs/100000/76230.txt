<DOC>
<DOCNO> 76230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/03/son/sonspo12.html </URL>
<DATE> 2002/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Kupası finaline büyük ilgi var... 
</HEADLINE>
<TEXT>

     40. Türkiye Kupası finalinde buu akşam 
     Bursa Atatürk Stadı'nda Kocaelispor ile Beşiktaş arasında yapılacak maça futbolseverler büyük ilgi gösteriyor. 
     Bursaspor Kulübü Satış Mağazası ve stat gişelerinden sabah satışa sunulan biletlerin, özellikle siyah-beyazlı taraftarların yer alacağı tribüne ait olanların tükenmek üzere olduğu belirtildi. 
     Maraton tribününde Beşiktaşlı taraftarlara ayrılan biletlerin tamamıyla tükendiği, kale arkası tribün biletlerinin de az sayıda kaldığı bildirildi. 
     Yeşil-siyahlı taraftarların, maç için Bursa'ya öğleden sonra topluca geleceği belirtilerek, Kocaelispor'a ayrılan bölüm biletlerinin de kısa sürede biteceği kaydedildi. 
     






</TEXT>
</DOC>
