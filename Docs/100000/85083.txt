<DOC>
<DOCNO> 85083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/20/son/sonspo03.html </URL>
<DATE> 2002/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası tarihinde 7 ülke zaferi tattı 
</HEADLINE>
<TEXT>

     Futbolda dünyanının en önemli organizasyonu olan Dünya Kupası'nı düzenlendiği 1930 yılından bu yana 7 değişik ülke kazandı. 
     2. Dünya Savaşı dışında 1930 ile 1998 yılları arasında 16 kez düzenlenen Dünya kupasında, en fazla şampiyon olan takım 4 kezle Brezilya olurken, Almanya ve İtalya 3'er kez mutlu sona ulaştı. 
     Arjantin ve Uruguay 2, İngiltere ve Fransa ise 1 kez ülkelerine Dünya kupası şampiyonluğu sevinci yaşattı. Kupayı bugüne dek 4 Avrupa, 3 de Güney Amerika ülkesi kazanırken, diğer kıtalardan şampiyon çıkmadı. 
     Dünya kupalarında Uruguay, İngiltere ve Fransa oynadıkları final maçlarını kazanarak, kupaya ulaşan ülkeler oldu. 2 kez final oynama hakkı elde eden Uruguay, bunların ikisinde de şampiyonluğu yakalarken, Fransa ve İngiltere de birer kez oynadıkları final sonunda kupaya uzanmayı başardı. 
     
     FİNAL SEVMEYENLER 
     Dünya kupalarının en dramatik takımları Hollanda, Çekoslavakya ve Macaristan oldu. Bu üç ülke milli takımı da 2'şer kez final oynama hakkı elde etmelerine rağmen, tarihlerinde hiç dünya kupası kazanamadı. Bu arada İsveç de, bir kez çıktığı finalde, kendi evinde yapılan şampiyonada Brezilya'ya mağlup oldu. 
     
     BREZİLYA VE ALMANYA 6 KEZ FİNALİST OLDU 
     Dünya kupalarında en çok finalist olan ülkeler Brezilya ile Almanya... 
     İki ülke de 6'şar kez finale adını yazdırırken, İtalya 5, Arjantin ise 4 kez finale yükselmeyi başardı. 
     Almanya ve Brezilya, en çok finale çıkan ülkeler olmalarına rağmen, bugüne dek hiçbir dünya kupası finalinde karşı karşıya gelmedi. 
     





</TEXT>
</DOC>
