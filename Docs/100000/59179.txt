<DOC>
<DOCNO> 59179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/27/dunya/dun01.html </URL>
<DATE> 2001/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin korktuğu oldu Ladin El Cezire'ye çıktı 
</HEADLINE>
<TEXT>

     DIŞ HABERLER SEVRİSİ 

     Bir süreden beri "ABD bombardımanı sırasında Tora Bora'da öldü" veya "akciğer kanserinden yaşamını yitirdi" dedikleri El Kaide Örgütü lideri Usame Bin Ladin El Cezire televizyonu'nda ortaya çıktı. 
     Katar'dan yayın yapan El Cezire televizyonunun dün gece yayınladığı bir video kasette, Bin Ladin, ABD'ye karşı terör eylemlerinin, bu ülkenin İsrail'i desteklemesine son vermesi için yapıldığını söyledi. "Başlangıcından 2 ay sonra İslamiyet'e yönelik kan dökücü haçlı seferini" kendi deyimiyle değerlendiren Bin Ladin'in bu ifadeleri, kasetin 7 Aralık'a doğru kaydedildiğini gösteriyor. Bilindiği gibi ABD, Afganistan'a yönelik bombardımanına 7 Ekim'de başlamıştı. 
     Kamuflaj elbisesi giymiş olarak, elinin yanında kalaşnikofla görüntülenen Usame Bin Ladin, sakin bir ses tonuyla, "Olaylar önemli gerçekleri ortaya koydu. Genel olarak Batı dünyasının ve özellikle ABD'nin İslamiyet'e karşı anlatılamaz bir kin ve nefret duyduğu açıkça görüldü" dedi. 
     El Cezire'deki yayından önce ABD'de yayımlanan The Washington Times gazetesi, Bin Ladin'in televizyonda ansızın ortaya çıkmasının Washington'ın başarısızlığı anlamına geleceği yorumunu yapmıştı. 
     



 DÜNYA 










</TEXT>
</DOC>
