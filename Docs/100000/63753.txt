<DOC>
<DOCNO> 63753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/23/son/sondun03.html </URL>
<DATE> 2002/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'ın yeni yönetimi arasında iç çatışma.. 
</HEADLINE>
<TEXT>

     Afganistan'ın kuzeyindeki Kunduz kentine 60 kilometre uzaklıktaki Kale Zaal bölgesinin denetimi için rakip gruplar arasında çatışma çıktığı bildirildi. 
     Afgan İslam Basın Ajansı, çatışmanın, geçici yönetimde Savunma Bakanı Yardımcısı olan Özbek General Raşid Dostum ile Savunma Bakanı Tacik General Muhammed Fehim'e bağlı birlikler arasında çıktığını duyurdu. 
     Her iki taraftan da çok sayıda can kaybının olduğu çatışmaların geçen Pazar çıktığını belirten ajans, çatışmadan Dostum birliklerinin galip çıktığını kaydetti. 
     Kale Zaal bölgesi için çatışan birliklerin, iki aylık geçici yönetimin iki üst düzey savunma yetkilisine bağlı olması, BM'nin desteklediği Afgan yönetiminin istikrarı konusunda endişeye neden oldu. 
     






</TEXT>
</DOC>
