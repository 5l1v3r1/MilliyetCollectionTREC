<DOC>
<DOCNO> 57749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/18/son/sondun06.html </URL>
<DATE> 2001/12/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD özel birlikleri Pakistan'da... 
</HEADLINE>
<TEXT>

     ABD'nin, 11 Eylül'deki saldırıların başlıca sorumlu ilan edilen Suudi asıllı terörist Usame Bin Ladin ve suç ortaklarının yakalanmasına yardımcı olması amacıyla Afganistan'da bulunan özel birliklerini Pakistan'a gönderdiği bildirildi. 
     Amerikan ABC televizyonunun haberinde, Amerikan Merkezi Haberalma Teşkilatı CIA ajanlarının, tutukevlerinde esir ve tutukluların sorgularına yardımcı olmak için Pakistan'a gittiği belirtildi. 
     Haberde, ABD'nin elinde Afganistan'ın doğusundaki dağlık Tora Bora bölgesinde yakalanan esirlerden alınan kesin istihbaratın bulunduğu, buna göre Bin Ladin'in 3 gün önceye kadar bölgede olduğu, ancak tam yerinin henüz bilinmediği bilgisine ulaşıldığı kaydedildi. 
     






</TEXT>
</DOC>
