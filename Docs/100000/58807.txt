<DOC>
<DOCNO> 58807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/25/ekonomi/eko07.html </URL>
<DATE> 2001/12/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalılarla büyüdük’ 
</HEADLINE>
<TEXT>

Finansbank Holland N.V.’nin Genel Müdürü Turhan Cemal Beriker, Hiçbir ülkede etnik bankacılık yapmıyoruz. Bireyselde bir tek Türk müşterimiz yok’ dedi 
     SONGÜL HATISARU Amsterdam 

     Finansbank Holland N.V. direkt bireysel bankacılıkla büyüyerek Avrupa’da faaliyet gösteren orta ölçekli bankalar arasında söz sahibi olmayı hedefliyor. Belçika’da bir şubesi bulunan banka, Almanya’daki şube sayısını dörde yükseltirken üç ülkeye hizmet veren çağrı merkezini de burada oluşturdu. Bankanın Genel Müdürü Turhan Cemal Beriker, Avrupa’daki tek üretim ve operasyon merkezi olarak Almanya’yı seçtiklerini operasyon merkezini de 2002’de Frankfurt’a alacaklarını söyledi. 
     
     Merkez Hollanda’da kalacak 
     Beriker, genel müdürlüğün ise Hollanda’da kalmaya devam edeceğini bildirdi. Bireyselde 160 bin aktif müşterileri bulunduğunu kaydeden Beriker, şunları söyledi 
     "Etnik bankacılık yapmıyoruz. Sadece Türk kökenli Avrupalı vatandaşlarımıza hizmet vermek amacında olmadık. Onlara sırtımızı dönmedik ama büyüme stratejimizi de buna oturtmadık. Şu anda bir tane bile bireysel Türk müşteri bizimle çalışmıyor. Ama kurumsal bazda Türk müşterilerimiz var." Bankanın 1994 yılında faaliyete geçtiğini kaydeden Beriker, geçen süre içinde 2.4 milyar euro büyüklüğündeki aktife, 190 milyon euro’luk sermaye tabanına ve 14 milyon euro’yu aşan k rlılığa ulaştıklarını söyledi. Hedeflerinin, bir Avrupa bankası olarak orta büyüklükte lider banka haline gelmek olduğunu vurgulayan Beriker, bireysel bankacılıktaki büyüme stratejilerinin de şubeleşmeye dayanmayacağını kaydetti. Beriker, "Önümüzdeki dönem içinde ise hedefimiz tam servis bankacılığa dönüşmek" dedi. 
     
Debit ve charge kartlar yolda      Beriker, Avrupa’da yaygın olarak kullanılan debit veya charge kartları 2002 yılı sonuna kadar çıkarmayı planladıklarını söyledi. Debit kart nakit para çekme ve alışveriş imk nı, charge kart ise hem nakit para çekme hem de bir aylık taksitlendirme imk nı tanıyor. 
     Avrupa bankacılık sektörünün küçülme, internet bankacılığı ve birleşme trendine girdiğini söyleyen Beriker, işsiz kalan Türk finansçılar için orta vadede ABD ve Batı Avrupa’da bir istihdam imk nı bulunmadığını söyledi. Beriker, işsiz finansçıların Türkiye’de henüz yeteri kadar gelişmemiş sigorta sektöründe istihdam imk nı araması gerektiğini belirtti. 
     



 EKONOMİ 























</TEXT>
</DOC>
