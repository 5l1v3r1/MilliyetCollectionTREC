<DOC>
<DOCNO> 92226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/26/son/soneko28.html </URL>
<DATE> 2002/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada maç heyecanı 
</HEADLINE>
<TEXT>

     Türk Mili Takımı'nın Brezilya ile yaptığı yarı final karşılaşması tüm yurtta olduğu gibi İstanbul Menkul Kıymetler Borsası'nda İMKB da heyecanla izleniyor. 
     İMKB seans salonu çeşitli büyüklükteki bayrak ve flamalarla süslenirken, birçok broker Türk milli takımı formasıyla bugün Borsa'ya geldi. Bazı masalarda, Senegal'e altın golü atan İlhan Mansız'ın posterleri bulunurken, maçın ilk yarısında heyecan doruktaydı. 
     Yarı final maçı, seans salonunun ekranına yansıtılan sinevizyonla izlenirken, İMKB Başkanı Osman Birsen de maçı brokerlarla birlikte takip ediyor. 
     Millilerin yarı sahasından çıkan her uzun top ve derinlemesine paslarda salonda uğultular yükselirken, kaçırılan fırsatlar da üzüntüyle karşılandı. 
     Brezilya'nın gol bölgelerine yakın futbolcularının her şutunda büyük kurtarışlar yapan Milli Takımın kalesini koruyan Rüştü'ye ise alkışlarla destek verildi. 
     İMKB'nin idari personeli de konferans salonundaki dev ekranda maçı izliyor. 
     





</TEXT>
</DOC>
