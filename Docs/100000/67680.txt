<DOC>
<DOCNO> 67680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/son/sontur08.html </URL>
<DATE> 2002/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Sevgililer Günü özel, öyle kalsın" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, Sevgililer Günü ile ilgili olarak, ''Bu herkes için özel bir konudur. Öyle kalmalı'' dedi. 
     Yılmaz, yeni Basın Yasa Tasarısı'nın basın kuruluşlarının temsilcileriyle değerlendirileceği TRT Genel Müdürlüğü binasındaki toplantıdan önce, Devlet Bakanı Yılmaz Karakoyunlu'nun da aralarında bulunduğu bazı milletvekilleri ve gazetecilerle bir süre sohbet etti. 
     Bugünün Sevgililer Günü olduğunu anımsatarak, eşi Berna Yılmaz'a ne hediye aldığını soran bir gazeteciye, Yılmaz, ''Dün değil miydi O aramızda'' şeklinde esprili bir yanıt verdi. 
     Berna Yılmaz'ın kendisine ne aldığı sorusu üzerine de benzer bir yanıt veren Yılmaz, Sevgililer Günü ile ilgili özel bir mesajı olup olmadığının sorulması üzerine de, ''Bugün basını tartışıyoruz. Bu herkes için özel bir konudur. Öyle kalmalı'' dedi. 
     






</TEXT>
</DOC>
