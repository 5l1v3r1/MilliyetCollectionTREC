<DOC>
<DOCNO> 70682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/son/sondun05.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz polisi zehirli paket konusunda alarma geçti 
</HEADLINE>
<TEXT>

     İngiltere'de polis, Cuma günü ortaya çıkan, zehirli madde içeren paketlerin bir kısmının hafta başında ilgili adreslere ulaşması ihtimaline karşı, bu sabah bütün resmi kurum ve kuruluşlarla bazı tanınmış kişileri yeniden uyardı. 
     Başbakanlık Konutu ve diğer bazı adreslere gönderilen ve içinde aromatik vücut losyonu gibi görünen sodyum hidroksit bulunan paketlerin benzerlerinin olabileceğini belirten polis yetkilileri, bu tür bir paketle temas edecek olanları da uyardı. 
     Bu kişilerden hemen en yakın doktora başvurmalarını isteyen polis yetkilileri, ilk etapta yapılacak işin ise bu maddeyle temas eden yerin hemen soyulması ve bol soğuk suyla yıkanması olduğunu bildirdi. 
     Öte yandan şu ana kadar Başbakan Tony Blair'in eşi Cherie Blair, Kültür Bakanı Tessa Jowell ve iki milletvekiline giden paketlerden 16 tane bulunduğunu öne süren ''İskoç Milli Kurtuluş Örgütü'' adlı aşırı milliyetçi terör örgütü ise ''istedikleri an kitle imha silahı da yapabilecekleri'' tehdidini savuruyor. 
     






</TEXT>
</DOC>
