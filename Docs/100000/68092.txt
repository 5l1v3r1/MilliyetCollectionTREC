<DOC>
<DOCNO> 68092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/yasam/yas01.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine Allah’a emanet 
</HEADLINE>
<TEXT>
Sağlam zemine çürük ’ sıra 
İstanbul’da okullara depreme dayanıklı’ sıra yetişmeyince çözüm ’ bulundu Az riskli bölgelerdeki okulların sağlam sıraları, riski yüksek bölgelerdeki eski sıralarla değiştiriliyor 
     SEMRA KARDEŞOĞLU 

     İstanbul’da 30 yıl içinde beklenen büyük depreme karşı sürdürülen hazırlıklar, en azından okullarda dahiyane’ bir çözümle sürüyor. 
     Son iki yılda, İstanbul’daki okullara tam 60 bin depreme dayanıklı sıra dağıtan İl Milli Eğitim Müdürlüğü, bu sayı da yeterli olmayınca ilginç bir çözüm üretti. İstanbul Valiliği’nin yayınladığı genelge uyarınca, depreme karşı daha az riskli bölgelerde bulunan okullardaki dayanıklı sıraların, daha riskli bölgelerdekilerle eski sıralarla takas edilmesine karar verildi. 17 Ağustos depremi sonrası İstanbul’daki okullarda yapılan çalışmalar dahilinde, metal ve ahşap aksamı eski sıralara göre daha kalın yapılan depreme dayanıklı yeni sıralar, Avcılar İlçesi başta olmak üzere, İstanbul’daki okullara dağıtılmaya başlandı. 
     
     Sağlamlar’ sahil şeridine 
     Bu kapsamda, riskli bölgelerin başında gelen Avcılar, Adalar, Bakırköy, Bahçelievler, Bağcılar ve Silivri’de ihtiyacın önemli bir bölümü karşılandı. 
     Ancak faya yakınlığı nedeniyle daha fazla zarar göreceği ön görülen çoğu sahil şeridindeki birçok okulun sağlam sıra ihtiyacı tamamlanamadı. Bunun üzerine valilik kasım ayında bir genelge yayımlayarak kaymakamlıklara gönderdi. Genelgede, depreme dayanıklı sıraların 1998’den önce yapılan ve 1. derecede deprem riski bulunan okullara verilmesi, bu okullardaki sıraların da deprem de daha az riski olan okullara nakli istendi. 
     
     Bizim çocuklar ne olacak ’ 
     Milli Eğitim Müdürlüğü de, sıra naklinin sömestr tatilinde tamamlanması amacıyla 10 gün önce okullara bir yazı gönderdi. 
     Bu yazının ardından risksiz sayılan ve çoğu yeni yapılmış okullara bir iki yıl önce verilen sıralar daha riskli bölgelerdeki okullara nakledilmeye başlandı. Yetkililer, bu yolla İstanbul’daki okullarda bulunan 16 bin sıranın, sömestr tatili sonuna dek okul değiştireceğini açıklarken, bu çözüm tepkiye de yol açtı. Sınıflarındaki depreme dayanıklı sıralar’ alınan Beykoz Halide Edip Adıvar İlköğretim Okulu Okul Aile Birliği Yönetim Kurulu Üyesi Mustafa Yıldız, tepkisini şöyle dile getirdi 
     "Okula iki yıl önce gönderilen yeni ve depreme dayanıklı sıralar, birkaç gün önce Pendik’teki bir okula nakledildi. Olası bir depremde bizim çocuklarımızın hayatını kim garanti edecek " 
     
     Sırası gidenler 
     Gaziosmanpaşa, Bayrampaşa, Ümraniye, Sultanbeyli, Beykoz, Kağıthane, Esenler, Güngören, Eyüp, Beyoğlu, Şişli, Sarıyer’deki birçok okulda bulunan depreme dayanıklı sıralar alındı. 
     
     Sırası gelenler 
     Deprem riski daha fazla olan Kartal, Maltepe, Kadıköy, Tuzla, Pendik, Eminönü, Fatih, Zeytinburnu, Küçükçekmece, Büyükçekmece’deki okulların çoğuna, sağlam zeminli bölgelerdeki okulların sağlam’ sıraları gönderildi. 
     
Deprem Dede önermişti      İstanbul’da beklenen depreme karşı okullardaki sıraların sağlamlaştırılmasını, ilk kez Boğaziçi Üniversitesi Kandilli Rasathanesi Müdürü Prof. Dr. Ahmet Mete Işıkara gündeme getirmişti. Sağlam sıraların depremde hayat kurtaracağını’ belirten Deprem Dede’ Prof. Işıkara, şöyle konuşmuştu 
     "Sağlam masa, sağlam sıra diyorum çünkü deprem sırasında çocukların altına gireceği masa ve sıralar onları koruyacaktır. Evler için de aynı şeyi söylüyorum. Tüm bu meseleler kaynakla ilgili. Valilik de bunun için çaba gösteriyor. Güçlü okulların bu konuda kendi öz kaynaklarını kullanması daha doğru olur." 
     



 YAŞAM 














</TEXT>
</DOC>
