<DOC>
<DOCNO> 62049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/13/yazar/theper.html </URL>
<DATE> 2002/01/13/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yeni yıla yeni kanun 
</HEADLINE>
<TEXT>

     Geçen hafta sonu "yeni Medeni Kanun yürürlüğe girdi mi" diye soran okuyucuma yanıt verirken, yeni Medeni Kanun hakkında açıklamalarımın devam edeceğini yazmıştım. İşte onlardan biri daha. "Eşler arasındaki mal rejimi." 
     Eski yasada aslolan eşler arasında mal ayrılığı rejimi idi. Taraflar bir anlaşma yapmazsa herkesin malı kendine aitti. Şimdi iş tersine döndü. Eşler aralarında anlaşma yapmazsa edinilmiş mallara katılma rejimini kabul etmiş addolunurlar. Bunun da esası her eşin bu mal rejiminin devamı sona erince karşılığını vererek elde ettiği malvarlığı değerinin bölüşülmesidir. Evlilik sürerken bölüşme ihtiyacı doğmayabilir doğabilir de . Ancak bu husus boşanmada ön plana çıkar. Fakat bu rejimin uygulanması öyle kolay görünmüyor. Bir kere öncelikle mal rejimi ile ilgili sözleşmeler evlenme başvurusu sırasında yapılmamışsa noterde yapılmak gerekecek. Yani nişanlısınız, nişanlınızı ılık bir ilkbahar akşamı güneşin batışını seyretmek bahanesi ile Boğaz'ın yeşillik, çiçeklik bir semtine götürmüşseniz ve onunla ileride doğacak bebeğinizin altyapısını hazırlayıp, pembe panjurlu küçücük evinizden söz edecekken bir anda diyorsunuz ki 
     "Dönüşte notere uğrayacağız, sen malvarlığını beyan edeceksin, sonra benimle mukavele imzalayacaksın." 
     Tabii bu güzel kız, bu teklif üzerine sizinle biraz zor evlenir, iyi ama yasa böyle diyor. Diyor ki 
     "Mal rejimi sözleşmesi noterde düzenleme veya onaylama şeklinde yapılır." 
     Toplumumuz böyle bir şeye açgözlülük olarak bakar ve kabullenemez. Deyin ki aşk her şeyden üstün geldi evlendiniz, bir başka madde de diyor ki 
     "Eşlerden her biri diğerinin her zaman mallarının envanterinin resmi senetle yapılmasını isteyebilir." 
     Sanki evlilik değil bir ticari işletme. Nitekim evlilik içindeki bu kabil problemlerin halli için 206, 208, 210, 211, 217. maddelerde taraflardan birinin hakime başvurulan bir evliliği düşünebiliyor musunuz Bana biraz ters geliyor. Bu kadar karışık mal rejimi, insanları nikahsız yaşamaya zorlayacak. Devamı başka gün. 
     
     







Kola içerken 


Daha fazla ticaret... 


Ekonomide 'sol'un hala karışık kafası 


Vera'dan "son gece" 


Bir diziden artakalan... 


Levent Kırca'nın "Son"u 


Nicole’e sevdanın yolları, bana kurşunlar 


Bir davetin hikayesi... 


Nazım Hikmet eve dönüyor 


Kocabıyık sanatı, işiyle doğrudan ilgili görüyor 


"Gecenin Ulusu" büyürken Avrupa’da... 


Yeni yıla yeni kanun 


Aklın - ve doğru teşhislerin - yolu 


Bırak yatırımı kaçalım buradan 


YSL 


</TEXT>
</DOC>
