<DOC>
<DOCNO> 75912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/02/spor/spo08.html </URL>
<DATE> 2002/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Gölge etmeyin      Sezonun sonu yaklaştı, gerilim iyice arttı. Ligin altı da, üstü de tam bir cadı kazanı. Yağmur, kar, çamur, toz demeden bir yıl boyunca yarışan, büyük yorgunluklar yaşayan takımlarımız emeklerinin karşılığını beklerken ister istemez yüksek tansiyona yakalandı. Bu stres tribünlere de yansıdı. Gençlerbirliği - Fenerbahçe, Beşiktaş - Antalya, Göztepe - Malatya, Samsun - Yimpaş Yozgat maçları yine centilmenliğe sığmayan sahnelerle kapandı. 
     Türkiye’nin yaşadığı sıkıntılı dönemde bir nebze olsun futbolla gülmeye çalışan halkımızın yeşil sahalarda da kısır bir çekişmeyle karşılaşması, tribünlerin keyif almak varken tam tersine sporseverlikle bağdaşmayan davranışlarda bulunması ruhumuzu daralttı. Artık centilmence bir mücadele, sorumluluklarının bilincinde bir taraftar topluluğu görmeyi umut etmek hakkımız... Kulüp başkanları, teknik adamlar, futbolcular, hakemler ve de tuttuğu renklere gönül verenler üstünüze düşen görevleri hiç olmazsa kalan haftalarda yerine getirin, futbolumuza gölge etmeyin... 
     
HAFTANIN SÖZÜ      Malatyaspor’un ofsayt gerekçesiyle sayılmayan golünde hiçbir şey yoktu. 
     Göztepeli Tayfun 
     



 SPOR 


























</TEXT>
</DOC>
