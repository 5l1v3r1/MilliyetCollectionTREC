<DOC>
<DOCNO> 89033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/sonspo03.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Kupası'nda yarın hangi maçlar var 
</HEADLINE>
<TEXT>

     Futbolda 17. Dünya Kupası finallerinde, gruplardaki 3. maçlar, yarın A ve E gruplarında yapılacak 4 karşılaşmayla başlayacak. 
     2. tura çıkacak takımlar belirleneceği için her grupta takımlar 
     maçlarını aynı saatte oynayacak. 
     A Grubu'nda 4 puan ve averajla lider durumda bulunan Danimarka, son Dünya ve Avrupa Şampiyonu, 1 puanlı Fransa ile grubun en kritik maçına, Güney Kore'nin Incheon kentindeki Munhak Stadı'nda çıkacak. 
     Fransa'nın 2. tura geçmesi için karşılaşmayı mutlaka kazanması gerekirken, Danimarka'ya ise 1 puan yetecek. Karşılaşmayı, Vitor Melo Perreira ve Carlos Matos Portekiz ile Elise Doriri Vanuatu hakem üçlüsü yönetecek. 
     Diğer karşılaşmada ise Suwon'daki Suwon Stadı'nda 4 puanlı Senegal ile 1 puanlı Uruguay karşı karşıya gelecek. Karşılaşmada, Jan Wegereef, Jaap Pool Hollanda ve Ferenç Szekely Macaristan hakem üçlüsü görev yapacak. 
     2 karşılaşma da TSİ 09.30'da başlayacak. 
     Almanya'nın 4 puan ve averajla lider olduğu E Grubu'ndaki son maçında Almanya, yine 4 puan ve averajla 2. sırada bulunan Kamerun ile Japonya'nın Shizuoka kentindeki Shizuoka Stadı'nda mücadele edecek. 
     Almanya ve Kamerun'a bu maçtan, diğer karşılaşmadan gelecek sonuca göre beraberlik yetebilecek. Karşılaşmayı, İspanyol Antonio Lopez Nieto, Maldivler'den Muhammed Said ve Brezilyalı Jorge Oliveira hakem üçlüsü yönetecek. 
     Grubun öteki maçında da 2 puanlı İrlanda Cumhuriyeti ile kupadaki ilk 2 maçını yitirerek kupaya veda eden Suudi Arabistan, Yokohama'daki Uluslararası Stat'da karşı karşıya gelecek. İrlanda Cumhuriyeti'nin 2. 
     tura geçebilmesi için Suudi Arabistan'ı mutlaka yenmesi, Kamerun'un da Almanya karşısında galip gelmemesi gerekiyor. Bu maçın hakemleri de Falla N'Doye Senegal , Maciej Wierzbowski Polonya ve Frederic Arnault Fransa . E Grubu'ndaki karşılaşmalar ise TSİ 14.30'da başlayacak. 
     





</TEXT>
</DOC>
