<DOC>
<DOCNO> 66161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/yasam/yas02.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlar İllallah’ dedirtti 
</HEADLINE>
<TEXT>
Kalamış’ta evi soyulanlar kulübü 
Üst kattaki evlere bile balık ağıyla tırmanıp, spreyle ev sahibini uyutan hırsızlar, Kalamış’ta soyulmadık ev bırakmadı Halk hırsızlara karşı birleşti 
     ÖMER ERBİL İstanbul 

     İstanbul’un Kalamış semtinde oturanlara, hırsızlar yüzünden bir yıla yakın süredir uyku yok 50’ye yakın eve giren hırsızlar, balıkçı ağlarının uçlarına çengel takıyor, sonra da balkonun demirlerine çengelleri asıp ağları merdiven gibi basamak yaparak yüksek kattaki eve giriyorlar. Evleri soyulan Kalamış sakinleri, bir araya gelerek hırsızlara dur denmesi için’ imza kampanyası başlattı. Soyulanları bir araya getiren Keriman Tunca, polisin önlem almadığından yakınıyor, sokağa her giren çıkanı kontrol ettiklerini söylüyor. 
     
     Aaaa.. Silahın yok mu ’ 
     Bedri Rahmi Eyüboğlu, Eflatun, Egemen, Erguvan sokaklarında soyulmadık apartman kalmadı bazı dairelere de iki kez girdiler. Semti bu nedenle terk ettiğini söyleyen mağdurlardan şarkıcı Demet Sağıroğlu da şöyle konuştu "Evime iki kez hırsız girdi. Bir seferinde evdeydim. Akşamüstü balkonda gördüm. Beni gördü, kaçtı. İki ay sonra pazar günü evde olmadığım bir saatte yine girmişler. Eve giremez hale geldim. Karakola gittiğimde Silahınız yok mu ’ gibi saçma bir soruyla karşılaştım. Kendinizi koruyun’ dediler. İlgilenmediler. " 
     
     Spreyle bayılttılar 
     Mücevherleri soyulan Oya Borahan da ruh sağlığının bozulduğunu belirterek, şunları anlatıyor "Mücevherlerimi, bir derginin çekimleri için kasadan aldım. Ancak o gece hırsız üçüncü kata tırmanarak girdi. Sabah evde kötü bir kokunun olduğunu fark ettim. Meğer uyanmayalım diye sprey sıkmışlar. Mücevherlerim alınmıştı." 
     



 YAŞAM 




















</TEXT>
</DOC>
