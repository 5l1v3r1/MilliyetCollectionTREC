<DOC>
<DOCNO> 55363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/03/son/sonspo10.html </URL>
<DATE> 2001/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sacramento Dallas'a yenildi...Hidayet ise süperdi... 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 5 maçla devam edildi. 
     Batı Konferansı Pasifik Grubu'nda ikinci sırada yer alan Sacramento Kings, Hidayet Türkoğlu'nun 43 dakika sahada kaldığı maçta, Dallas Maverics'e uzatmada 120-114 yenildi. 
     Kings'te, Hidayet'in 18 sayı ve 9 ribauntluk bir performans sergilediği maçta, Predrag Stojakoviç 31 sayı ve 8 ribaunt, Vlade Divac ise 25 sayı ve 17 ribaunt ile oynadı. 
     Mavericks'i galibiyete taşıyan oyuncu ise 32 sayı ve 14 ribaunt ile Dirk Nowitzki oldu. Steve Nash'in 31 sayı ürettiği maçta, Michael Finley, sahadan 19 sayı ve 7 ribaunt ile ayrıldı. 
     Doğu Konferansı Merkez Grubu lideri Milwaukee Bucks, deplasmanda Seattle Supersonics'e 97-83 yenilmekten kurtulamadı. 
     Sonics'te Gary Payton 21 sayı ve 8 asistle oynarken, Vin Baker, 19 sayı ve 7 ribaunt üretti. 
     Bucks'ta ise Ray Allen 26, Tim Thomas ise 25 sayı kaydettiler. 
     Alınan sonuçlar şöyle 
     
     
Boston Celtics-Toronto Raptors 85-69 Memphis Grizzlies-Philadelphia 76ers 93-87 Indiana Pacers-Los Angeles Clippers 72-103 Milwaukee Bucks-Seattle Supersonics 83-97 Dallas Mavericks-Sacramento Kings 120-114 
     






</TEXT>
</DOC>
