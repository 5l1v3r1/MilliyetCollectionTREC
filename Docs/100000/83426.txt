<DOC>
<DOCNO> 83426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/11/son/sondun05.html </URL>
<DATE> 2002/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Katolik okulu eşcinsel öğrencisi erkek arkadaşını baloya götürecek 
</HEADLINE>
<TEXT>

     Kanada'nın Whitby kentinde Katolik okuluna giden 17 yaşındaki eşcinsel öğrenci, mahkeme kararıyla erkek arkadaşını baloya götürmeye hak kazandı. 
     Ontario mahkemesi, okul yönetiminin, Marc Hall adlı öğrencinin erkek arkadaşını baloya götürmesine, Katolik kilisesinin eşcinselliği reddetmesi gerekçesiyle yaptığı itirazı reddetti. 
     Marc Hall, erkek arkadaşını baloya götürümeyeceği yönünde okul yönetiminin aldığı kararın haklarını ihlal ettiği iddiasıyla davacı olmuştu. 
     Mahkemenin kararını, balonun başlamasına birkaç saat kala açıklamasından sonra havalara uçan Marc Hall, erkek arkadaşı Jean-Paul Dumond 21 ile el ele yaptığı açıklamada, mahkemeyi kazandığı için mutlu olduğunu söyledi. 
     Öğrencinin avukatı, okulu mahkemeye vermeden önce yaptığı açıklamada, okul yönetiminin, öğrencinin cinsel eğilimi konusunda ayrımcılık yaptığını, bunun Kanada anayasasına aykırı olduğunu söylemişti. 
     Avukat, okul yönetiminden 100 bin dolar tazminat talebinde bulunacaklarını da kaydetmişti. 
     





</TEXT>
</DOC>
