<DOC>
<DOCNO> 79549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/magazin/yazdud.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlence dünyasında sıkıntı var 
</HEADLINE>
<TEXT>

Reina’da Cenkhan Show, Nişantaşı’nda Next Cafe, Efendy, Venge, People, Çapamarka, Rize gecesi, Soprano ve Gatto, Etiler’de hırsızlık, Ceylan Intercontinental’de etkinlikler... 
     Hafta içinde Nişantaşı’nı turladım. Dükkanların çoğu boştu. Esnaf kan ağlıyor. Herkes haftasonları hareketlendiğini, onun da kuru kalabalık olduğunu söylüyor. Sevgili Ergin Tanca’nın dükkanına uğradım önce. Sonra da bitişiğinde bulunan, yıllardır butik ve kafe olarak hizmet veren Next Cafe’ye gittim. Sahibi sevgili Süleyman Düvenci gece aleminin de yakında tanıdığı popüler bir isim. Süleyman eğlenmeyi çok sever. Sohbetine de doyulmaz. Bir zamanlar Beymen’in mankeni olan Süleyman, 
     can dostum İzzet Çapa gibi düşkündür işine. Çok sık seyahat eder. İspanya, Amerika, İtalya’yı dolaşır, en iyi restoranlarda yiyip mönü alır. Next Cafe’de mönünün her ay değişmesinin nedeni bu işte. Şef Adil Öngöl bize hemen bir yer ayarladı. Öğle saatleri olduğu için tıklım tıklımdı. Aşçı Nejat Türk okuyucummuş, "Şimdi siz diyet bir şeyler istersiniz" dedi. Mönüye baktım tatlı ve pastalar muhteşem. Önce çorba içtim. Salata köşesine de diyecek yok. Nicoise makarnalı salatayı özellikle sevgili Rıfat Ababay’a şiddetle öneririm. İçinde küp şeklinde patates, göbek marul, siyah zeytin, ton balığı, kornişon, taze fasulye, kokteyl domates, maydanoz, midye makarna var. Ben Next salata’ tercih ettim göbek marul, kırmızı lahana, havuç, mor marul, piliç sote, soya filizi, rendelenmiş beyaz peynirden yapılmış. Üstüne bir de cheese cake götürdüm, tamam. Salataları daha seçerken yoruluyor insan, öyle çok çeşit var ki. Fiyatları 3-8 milyon. Özel yemek çeşitlerinden Çin usulü, limon soslu tavuk piliç külbastı ızgara ve şinitzel, erişteli ızgara köfte harika. İnce kesilmiş bonfile parçalarından oluşan, soya sosu ile marine edilmiş, patatas tava ve roka eşliğinde sunulan tagliata’ Ergin’in seçimiydi. Önerdi, benden yazması. 
     Next Cafe’de krep, tost, makarna ve omlet çeşitleri de var. Ama çikolata soslu muzlu krep ve cheese cake mükemmel. Mekan, her keseye uygun. Telefon numarası 0212 247 80 43. Bu hafta 
     iki film izledim. Seba Sinemaları’nda Ölümüne Takip’in başrolünde Arnold Schwarzenegger var. İtfaiyeci Gordy Brewer’in hayatı, karısı ve oğlunun, patlayan bomba nedeniyle gözünün önünde ölmesiyle değişiyor. Soluksuz izleyeceğiniz bir film. İkincisi ise kitabını okuduğum, bu yıl filmi yapılan ve 4 Oscar alan Yüzüklerin Efendisi’. 
     Bu filmi DVD’de izledim. Kitaptan farklı. Fantastik bir macera, bence kaçırmayın. 
     
Mutfak yenilendi, bu kafalar değişmeli, farklı lezzetler      Yıldırım Mayruk’un defilesini sonuna kadar izleyemedim, bir arkadaşımla Ceylan Intercontinental’de randevum vardı. Çok az gittiğim yerlerden biridir Continental’in roof’u. Buradaki Safran Restaurant’dan Boğaz manzarası muhteşemdir. Zagat Survey tarafından yapılan bir araştırmada İstanbul’un 
     en iyi 20 restoranı arasında yer alan Safran’da canlı fasıl müzik eşliğinde 
     her gün 19.00-23.30 saatleri arasında farklı lezzetleri tadabilirsiniz. 14 Mayıs tarihine kadar Safran’da özel pişirme teknikleri ile hazırlanan değişik tatlar var. Fransız yemekleri soslarla lezzetli hale getiriliyor. Telefon numarası 
     0212 231 21 21. Yine Ceylan Intercontinental’deki Lights Bar’da 
     31 Haziran 2002 tarihine kadar Grup Palenke özel program yapıyor. 
     
     
     Hafta içi saat 22.00, haftasonu ise 22.30’dan itibaren, daha önce Pink Floyd, Elton John, Ürdün Kralı Hüseyin ve İspanya Kralı Juan Carlos’a çalmış olan Grup Palanke kaçmaz. Rumbadan salsaya kadar Latin müziğiyle coşacaksınız. Unutmadan hatırlatayım Ege Yemekleri Haftası’na gittiğimde öğrendim, Kuruçeşme Divan’da nisan sonuna kadar haftanın 5 günü 5 farklı lezzet tadabilirsiniz. Pazartesi Kayseri mantısı, salı sucuk-ekmek, çarşamba köfte-piyaz, perşembe midye tava, cuma kokoreç. Her gün de levrek balığı ile hazırlanan balık-ekmek sunuluyor. Telefon numarası 0212 257 71 50. Hafta sonu yakın arkadaşlarım olan Seba grubu ile Maslak’daki Efendy Show Theatre’da Nükhet Duru, Müjdat Gezen ve pek 
     çok ünlünün sahne aldığı Tri Peypırs’ı izledim. Filiz Yolaçan, Aynur Şenel, Aşkım Sağıroğlu, Selda-Ayhan Algül çifti, Meltem Sayın ve arkadaşı Prof. 
     Dr. Yılmaz Argüden, Seba İnşaat’ın ortağı Haşmet Murşit gruptaydı. Kabare şovu daha önce anlatmıştım size, gelenlerden ve mutfağından söz edeyim. Yemekler ve servisle ilgili hep şikayet geliyordu bana. Efendy’nin ortağı olan sevgili Aykut Kutluel’e iletmiştim. Tesadüf, o gece mutfak değişmiş. Sabah 05.00’e kadar da personel ile toplantı yapılmış. Mönü her hafta değişecek ama fiks olacakmış. O gece antrede üç seçenek sunuldu yerli ve yabancı çeşitlerden meydana gelen peynir tabağı, ıspanaklı krep ya da fesleğen soslu tavuk salatası. Ana yemekteki seçenekler ise limonlu, soslu mantar bonfile ve curry’li-badem soslu tavuktu. Ardından dondurmalı profiterol ve meyve tabağı geldi. Ön masa kişi başı 125, arka sıra 90, en arka bölüm 60, balkon ve bar 40-60 milyon. Sahne, salonun her yanından çok rahat görülüyor. O gece ANAP Genel Başkanı Mesut Yılmaz’ın oğlu Yavuz kız arkadaşıyla oturuyordu, çok da şıktı. People’ın ortağı sevgili Sabi Totah, kız arkadaşı Sevcan ile 8. ayını kutluyordu. Ayşegül-Süleyman Toplusoy oradaydı. Gülben Ergen’in annesi Gülser Hanım da iki bayan arkadaşıyla birlikteydi. 
     
     Efendim, hafta arası, Türkiye’nin ilk müslüman kadın tiyatro oyuncusu Afife Jale’nin anısına Yapı Kredi Sigorta Genel Müdürü Erhan Dumanlı ve eşinin düzenlediği Afife Tiyatro Ödülleri’nin gecesine gittim. POSTA’nın sevilen yazarlarından Yazgülü Aldoğan, Rüzgar, Kan ve Kelebek’ adlı romanın güzel yazarı Ayşe Akdeniz, f f Halkla İlişkiler’in zarif sahibesi Feyza Fırat 
     ile birlikte oturdum. Lütfi Kırdar’daki havalandırma o kadar fazlaydı ki ertesi gün hepimizin boynu tutuldu. Yetkililer dikkat etseler fena olmaz. Organizasyon tek kelimeyle muhteşemdi. Ayşe Azizoğlu başarmış. Ödül alanları medyadan izlemişsinizdir. Ben perde gerisini aktarmak istiyorum. Geçtiğimiz yıl törene sevgilisi Şevket Gözalan ile gelen Meltem Cumbul’un yanında bu kez menajeri vardı. Meltem çok sevdiğim bir insan, yetenekli bir oyuncu. Ne yazık ki giyinmeyi bilmiyor, çok rüküştü. Haldun Dormen’in ablası, sosyetenin gözde isimlerinden Güler Yiğit ilerleyen yaşına rağmen şık ve zarifti. Uzun bir aşk yaşadıktan sonra ayrılan Memet Ali Alabora Memoli ile Doğa Rutkay pek sıkı fıkıydılar. Medeniyet bu olsa gerek. Modacı Sadık Kızılağaç ile tiyatro ve dizi oyuncusu Şebnem Özinal gece boyunca kaynattılar. Kocası Koral Sarıtaş ile davete katılan Perran Kutman Peruş galiba estetik yaptırmış, çok da kilo vermiş. Sevgili Hıncal Ağabey Uluç formundaydı. Yazılarımın sıkı takipçisi olduğunu söyledi, "Yahu, bir gecede 13-14 yeri nasıl geziyorsun Fitness center’a gidip bir akşam sana takılacağım" dedi. Ben de "Seve seve" cevabını verdim. Her zamanki şıklığıyla Feriha-Osman Göksu çifti de ödül gecesindeydi. Smokin veya koyu renk kıyafet zorunlu olmasına rağmen blue jean ve kazakla gelen dangalaklar vardı. Başka bir şey daha dikkatimi çekti Yıllarını tiyatroya veren Erol Keskin ve Müşfik Kenter, Yardımcı Drama Oyuncusu’ dalında yarışmaya konmuşlar. Absürd bir olay. Kral TV ödül töreninde de aynı yanlışlıklar yapılıyor. İbrahim Tatlıses, Orhan Gencebay gibi duayenler gençlerle aynı kategoriye konuyor. Tabii ne oluyor Gençlere şans kalmıyor. Bence bu zihniyet değişmeli ve artık Gencebay, Tatlıses, Kenter, Keskin, Sezen Aksu gibi isimlere onur ödülü verilip yarışma dışı bırakılmalı. Neyse, bu güzel gece için Dumanlı çiftini kutlamak gerek. 
     
GYMNASIUM’da bahar etkinliği, Çapamarka’da eğlence      Spora vakit buldukça devam ediyorum. Site başkanı sevgili Adnan Bel ve Seba yönetimi yeni aletler alıncaya kadar bizim spor salonunu protesto ettim. Darüşşafaka Çetin Berkmen Spor Tesisleri’ndeki Gymnasium’a gidiyorum. Yer bulmak mümkün değil. Ne de olsa yaz geliyor, sosyetemiz zayıflama derdine düştü. Spor hocaları Ertan Durak ve Olcay Arkun çok başarılı. O kalabalıkta herkesle tek tek ilgilendiler. Çocuklar için yaz spor kampları başlıyor. Kampların devreleri 17 Haziran- 
     19 Temmuz ve 22 Temmuz-23 Ağustos. İsteyen yatılı, isteyen tam veya yarım gün, hatta saatlik katılabiliyor. Detaylı bilgi almak isteyenlere telefon numarası 0212 286 26 76. Hafta boyunca tabir-i caiz ise eşekler gibi koşturdum. Hayır, "Estağfurullah" demeyin, samimiyim. Sanat, politika, iş, basın ve spor dünyasından 1400 seçkin üyesi olan, 
     13 yıldır hizmet veren Rize Kültür ve Sosyal Yardımlaşma Vakfı’nın genel kurul toplantısına bile katıldım. Sarıyer’deki lokalde yapılan toplantıda Ali Şen, Mili Takım Teknik Direktörü Şenol Güneş, yeniden vakıf başkanlığına getirilen sevgili Orhan Keçeli ağabeyim, pırlanta gibi oğulları Engin ve Nedim, armatör Sefer Kalkavan, son günlerde Deniz Akkaya ile olan kavgasıyla gündeme gelen İTO Başkanı Mehmet Yıldırım, eski Tekel ve Gümrük Bakanı Tuncay Mataracı, Nepal’i fethedip gelen Medyum Memiş, 
     DYP Giresun Miletvekili Rasim Zaimoğlu, Cengiz Kaptanoğlu, yönetime giren sevgili gazeteci arkadaşım Pınar Türenç oradaydı. Başka bir akşam yakın arkadaşlarımla birlikte, kebapta favori yerlerimden olan Levent’teki Venge’ye gittim. Onlar ağız tadıyla kebap, çiğ köfte, lahmacun, sumaklı soğan, kaşık salatasını götürürken ben ızgara tavuğa talim ettim. Mithat Bereket, Stella Kant, Feride Eskinazi ve Akbank Teftiş Kurulu üyeleri vardı. Ardından Levent’teki People’a geçtim, tıklım tıklımdı. Ama baktım, can dostumun sağ kolu Aykut Gündüz’ün yüzünden düşen bin parça... Bir gece önce evine hırsız girmiş. Ne şans Mecidiyeköy’de oturuyordu, evi soyulduğu için 45 gün önce Etiler’e taşınmıştı. Ama herhalde hırsız, çocuğu yakın takibe aldı. Üstelik karı-koca uyurken cep telefonlarından cüzdanlarına, hatta araba ruhsatına varıncaya kadar alıp gitmiş. O akşam People’da genç iş adamı Derya Umut, tiyatrocu Oktay Kaynarca, İlker İnanoğlu ve sevgilisi Güzide Duran, İpek Tanrıyar ile sevgilisi Deha Orhan, Varol Kaynar vardı. Ardından Süleyman Köse ve Raşit Karakuş’un hatırı için Dr. Ferhat’ın çalıştığı Soprano’ya uğradım. Yer bulmak hakgetire. Bir hafta önceden rezervasyon yapılıyormuş. En kısa sürede Ferhat’ı dinleme sözü verdim ve Ortaköy’deki Reina’ya gittim. Genç patron Ali Ünal kalabalıktan kendini koridora atmış. Reina’nın halkla ilişkilerini de yürüten Cenkhan şov yapıyor. Cenkhan’ı tanımayanlara dipnot işletme mezunudur ve gece yaşamına garsonlukla adım atmıştır. Emre Altuğ’un Dertlere Derman Olsam’, Ati’nin Oyala’ ve Kelebek’, Yonca Evcimik’in Seksi Şey’, Aşkım’, Belki de’ şarkılarının sözleri Cenkhan’a ait. Max Dergisi’ne de röportajlar yapıyor. 
     O gece Reina’da Turan Ceylan, Emre Kütük, Alican Ulusoy, Deniz Akkaya, Yurdal Sert ve Esin Moralıoğlu, Yağmur Ünal, Osman Aksoy’u gördüm. Finali can dostum İzzet Çapa’nın Harbiye’deki Çapamarka’sında yaptım. Saat 03.30’du, herkes masaların üstündeydi. Sevgili diş doktorum Tankut Gürsoy ve güzel karısı Gül eller havada’ yapıyorlardı. Esra Tokar, Ayşe Azizoğlu, Lili Garih, Fedon, Buket-Hayrettin Taşdelen, Cana-Sedat Sialom da eğlencenin doruğuna çıkanlar arasındaydı. Bu Çapamarka çok tuttu, çok. Ama Beyoğlu, Taksim, Ortaköy, Etiler’de gezerken farkettim özellikle hafta içinde bazı eğlence yerleri kan ağlıyor. Çapamarka’nın telefon numarası 0212 231 03 56. Evet, bugünlük de bu kadar. Yarın farklı sürprizlerde ve haberlerde buluşmak üzere hoş kalın, mutlu yaşayın. 
     
     



 MAGAZİN 













</TEXT>
</DOC>
