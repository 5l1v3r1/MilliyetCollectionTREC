<DOC>
<DOCNO> 51054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/07/yazar/cemal.html </URL>
<DATE> 2001/11/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
MHP'de 'iade-i itibar' sorunu 
</HEADLINE>
<TEXT>

     Kaybedileni yeniden kazanmak... Şerefin, haysiyetin ya da saygınlığın geri verilmesi... 
     Eski deyişle 
     İade - i itibar 
     Daha çok siyasette kullanılan bu deyim, öyle anlaşılıyor ki, şu günlerde MHP'nin başını ağrıtmakta. 
     MHP'li eski Bayındırlık Bakanı Koray Aydın, bakanlığındaki vurgun operasyonu dolayısıyla eylül ayı başında koltuğunu bırakmak zorunda kalmıştı. Aynı zamanda milletvekilliğinden de istifa etmişti. 
     Geçen hafta iddianame belli oldu. Koray Aydın ismi iddianamede yoktu. Yalnızca sanık ifadelerinde geçiyordu. Bunun üzerine Koray Aydın, MHP lideri Devlet Bahçeli'ye gitti ve iade - i itibar istedi. 
     Bahçeli ise bir açıklamayla, salı günü Aydın'ın MHP Meclis Grubu'nda üçüncü başkanvekilliğine getirileceğini ve milletvekilliğinden istifasıyla ilgili olarak da parlamentoda oylamaya gidileceğini söyledi. 
     Dün salıydı. 
     MHP'de Koray Aydın'ın başkanvekili seçileceği grup toplantısı ertelendi. Meclis'teki oylama da, galiba sonuç garanti olmadığı için bir başka güne bırakıldı. 
     Neden 
     Örneğin, MHP'deki Koray Aydın - Şefkat Çetin arasındaki gizli rekabet ya da çatışmadan kaynaklanıyor olabilir mi Şefkat Çetin kanadı, iade - i itibarın MHP'ye kamuoyunda puan kaybettireceğini mi düşünüyor Bu durum, Meclis'teki oylamayı kritik hale mi getiriyor 
     Olabilir. 
     Koray Aydın - Şefkat Çetin ikilisi, Devlet Bahçeli'nin MHP Genel Başkanı seçilmesinde çok önemli rol oynamıştı. İkisi de ülkücü tabandan gelen güçlü isimlerdi MHP'de. 
     Şefkat Çetin, örgütten sorumlu genel başkan yardımcısı iken, Koray Aydın bakanlık koltuğuna oturdu, daha güçlendi, kamuoyunda daha öne çıktı. Bu durum, Şefkat Çetin'i rahatsız etti. 
     Koray Aydın'ın bakanlığında 'vurgun operasyonu'nun patlaması, bu ilişkiyi de etkiledi. Hatta Aydın, görevinden istifa ederken partinin kendi arkasında tam durmadığını ima etmişti. 
     Koray Aydın, MHP içinde bayağı güçlü bir isim sayılıyor. Bir Enis Öksüz, bir Sadi Somuncuoğlu gibi değil. Ve Devlet Bahçeli de, öyle anlaşılıyor ki, iade - i itibar konusunda karar verirken bu faktörü de göz önünde tutmuş olabilirdi. 
     Ancak, liderin bu kararı aynı zamanda MHP'nin içini de karıştırmış oldu. İade - i itibarın partiye puan kaybettireceğini düşünenlerin sesi kamuoyuna kadar ulaştı. Kimi MHP'liler bunu ilkesizlik diye niteledi. 
     Zaten vurgun operasyonu da MHP'ye kamuoyu önünde puan kaybettirdi. Koray Aydın'ın uzun süre istifasını geciktirmesi, bakanlık koltuğuna adeta yapışması bunda rol oynadı. 
     Peki ya iade - i itibar .. 
     Puan kazandırır mı, kaybettirir mi 
     Kaybettirir. Çünkü Koray Aydın'ın durumu, yasalara aykırı bir durum olmasa da, siyasal ahlak açısından kabul edilebilir bir durum değildir. 
     Hem inşaat ihaleleri açısından devletin en önemli bakanlık koltuğunda otur hem inşaat işi yap. Hem bakanlık koltuğuna oturduktan ve Türkiye tarihinin en büyük deprem felaketine uğradıktan sonra babanla ortak inşaat şirketi kur hem de bu şirketle senin bakanlığından deprem ihalesi alan şirketler alışveriş yapsın. 
     Üstelik bunları kendi ağzınla itiraf et. Dahası, şirketlerinle ilgili bazı işleri bakanlıktaki makam odasından yürüt. 
     Bunlar kitabına uygun işler 
     Yani kanun dairesinde... 
     Ancak işin bir de etik yanı var. Bunların hiçbiri siyasal ahlaka sığmıyor. Çünkü, yaptığın kamu görevinle özel çıkarların çatışıyor. İkisi arasında çıkar çatışması var. 
     Bir milli eğitim bakanının kendi kurduğu özel şirketiyle bakanlığa ders kitabı satması, bir milli savunma bakanının kendi fabrikasından orduya silah satması gibi bir şey... 
     Geçelim. 
     
Sanık ifadelerinden...      Bir de şu var 
     Koray Aydın'ın adı iddianamede geçmiyor ama sanık ifadelerinin birçok yerinde geçiyor. 
     Hem danışmanı Sadrettin Dinçer'in, hem Müsteşar Yardımcısı Mehmet Sedat Aban'ın ifadeleri çarpıcı. Örneğin, halen tutuklu bulunan Aban'ın savcılık ifadesinin üçüncü sayfasında şu satırlar var 
     "Emniyet Müdürlüğü'nde hangi ihalelerde kimin talimatıyla ihalenin verilmesini sağladığımı veya benim talimatımla verilen ihaleleri tek tek saydım. Bunların tamamı doğrudur. Bunların birçoğunda Bayındırlık Bakanı bizzat veya Danışmanı Sadrettin Dinçer sözlü talimat vermiştir." 
     Kısacası 
     İade - i itibar ne MHP'ye, ne TBMM'ye itibar kazandırır. 
     
     







İran ve Türkiye 


İsveçlilerle... 


Ürdün’den de asker istenmiş 


MHP'de 'iade-i itibar' sorunu 


Şarbondan sonra çiçek 


Bir öğrencinin umudu nasıl yok edildi 


KDV indirimi lobisi ihtiyatlı karşılandı 


Aşkın ömrü kaç yıl 


Bedel herkes için ağır... 


Meclis uyanmaya başlıyor mu 


"Komünist " 


Size birkaç parça mevduat satalım 


Yalan ve hakikat 


Yaşadık... Ondüle ve cila makinesi ucuzladı 


</TEXT>
</DOC>
