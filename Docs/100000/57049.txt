<DOC>
<DOCNO> 57049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/13/son/sonspo19.html </URL>
<DATE> 2001/12/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Kupaları final maçlarının ev sahibi statları belli oldu 
</HEADLINE>
<TEXT>

     UEFA Avrupa Futbol Federasyonları Birliği , Avrupa Şampiyonlar Ligi statüsünün 3 yıl daha aynen uygulanmasına karar verdi. 
     İsviçre'nin Nyon kentinde toplanan UEFA İcra Komitesi, 32 takımla başlayan ve 2 turdan oluşan grup mücadelesinden oluşan Avrupa Şampiyonlar Ligi formatının 2005-06 sezonuna dek geçerli olduğunu bildirdi. 
     UEFA, bu sezonun Avrupa Şampiyonlar Ligi finalinin İskoçya'nın Glasgow kentindeki Hampden Park, UEFA Kupası finalinin de Hollanda'nın Rotterdam kentindeki Feyenoord De Kuip Stadı'nda oynanacağını açıkladı. 
     2003 yılının Avrupa Şampiyonlar Ligi finali ise İngiltere'nin 
     Manchester kentindeki Old Trafford, UEFA Kupası finali de İspanya'nın Sevilla kentindeki Olimpico Stadı'nda gerçekleştirilecek. 
     Toplantıda, gelecek yıl Mayıs ayında gerçekleştirilecek 13. Avrupa Ümitler Şampiyonası finallerinin ev sahipliği de İsviçre'ye verildi. 
     






</TEXT>
</DOC>
