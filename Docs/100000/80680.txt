<DOC>
<DOCNO> 80680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/27/spor/spo01.html </URL>
<DATE> 2002/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
KAVGA BİTMİYOR 
</HEADLINE>
<TEXT>

Beşiktaş’ta 17 derneğin imzasıyla yayınlanan bildiriyle son kongredeki sahte oylar konusunda yönetimin sorumluluktan kaçtığı iddia edildi 
     BİLAL MEŞE 

     Muhalefet kızgın 
     BEŞİKTAŞ’TA muhalefet kanatı bir bildiri yayınlayarak, yönetim kurulunun eleştirilerine yanıt verdi. Toplam 17 dernek imzasıyla yapılan açıklamada, "Yönetimin, kamuoyunu yanıltma ve sorumluluktan kurtulma çabaları inanılır gibi değildir. Oy simsarlarınca kulübümüze enjekte edilen ve acımasızca bünyeyi kemiren virüslerle nasıl başedileceği sorusu oluşturmaktadır" denildi. 
     
     Yönetim saptırıyor’ 
     İŞBAŞINDAKİ yönetimin camianın karşı karşıya kaldığı sorunu görmezden geldiği savunulan bildiride şu görüşlere yer verildi "Yönetim, sayın Arat’ın şahsına hakaret ve iftira dolu bir bildiri yayınlayarak ve sorumlulukları başka kurulların üstüne atarak, bizzat sorumlusu oldukları bu kirlilikten, kendi eserleri olan bu hasta bünyeden umarsızca sıyrılma yolunu seçmiştir." 
     
     Utanç verici’ 
     "TÜZÜĞÜMÜZÜN 8. madde c fıkrasına göre, üye başvuru kağıdını seçme ve sicil kuruluna gönderen, incelemelerin yapılmasının ardından son kararı veren yönetim kuruludur. Hani yönetim kurulunun üye kayıtları üzerinde hiçbir tasarrufu ve sorumluluğu yoktu Hasan Arat’ın sporcu olarak şerefle terlettiği formalar hakkında yönetim kurulunun yaptığı yorum tek kelimeyle utanç vericidir." 
     
     Fotoğraf kimin ’ 
     "14 yaşında sahte beyanla kulübe üye kaydedilen K.G. hazirun cetvelindeki imzadan da anlaşılacağı gibi seçimlerde oy kullanmış görünmektedir. Sicil masasından K.G.’nin oy pusulalarını, kimlik ve üyelik kartı ibraz ederek kim almıştır. K.G. adına düzenlenmiş kulüp üyelik kartında bu çocuğun fotoğrafı olamayacağına göre, kimin fotoğrafı yer almaktadır " 
     
Dobra Kartal’a doğru      BEŞİKTAŞ yönetimi, Kocaelisporlu Serdar Topraktepe’den sonra Kaan Dobra’yı da renklerine bağlamak için harekete geçti. Tecrübeli futbolcu ile prensipte anlaşan yönetim, Yeşil - Siyahlı ekipte oynadığı futbolla beğeni toplayan bu futbolcunun transferini gerçekleştirmek istiyor. 
     MENAJER Sinan Engin’in, Kaan Dobra konusunda olumlu görüş bildirdiği, yönetimin de transferine onay verdiği öğrenildi. Polonya asıllı golcü Kaan Dobra’nın teklife sıcak baktığı ifade edildi. Beşiktaş, sezon sonunda tecrübeli futbolcuya imza attırmayı hedefliyor. 
     
Gökdeniz formülü      TRABZONSPOR’UN başarılı futbolcusunun transferi konusunda Beşiktaş’ın ısrarı sürüyor. Karadeniz ekibinin Ümit ve Erman’a talip olması üzerine harekete geçen yönetim, Gökdeniz için yeni bir formülü gündeme getirdi. Yöneticiler, iki oyuncunun yanı sıra Sertan’ı verip, karşılığından genç yıldızı isteyecek. Ayrıca Trabzonsporlu Zafer ile de ön görüşme yapıldığı ve el sıkışıldığı öğrenildi. 
     
Sambacı arayışı      BEŞİKTAŞ Menajeri Sinan Engin, dün sabah Brezilya’ya gitti. İki hafta süreyle futbolcu arayacak olan Engin, buradaki izlenimlerini bir rapor halinde yönetime verecek. Engin ayrıca Siyah - Beyazlı ekibin eski futbolcularından Fikret Demirer’in verdiği rapor doğrultusunda 15 futbolcuyu takip edecek. 
     
Yabancılar yıkıldı      TEKNİK Direktör Christoph Daum’un sezon sonunda görevden ayrılacak olması yabancı oyuncuları endişelendirdi. Ronaldo ve Asper bu değişikliğin kendileri açısından sorun olmayacağını belirtirken, diğer yabancıların durumdan oldukça rahatsız oldukları ifade edildi. 
     
Yedeklere şans doğdu      SİYAH - Beyazlılar, Göztepe maçının hazırlıklarını dün tamamladı ve Fulya’da kampa girdi. İki hafta daha takımın başında sahaya çıkacak olan Teknik Direktör Christoph Daum, bu karşılaşmada yedeklere şans verecek. Sakat olan Ronaldo ile bileğinde sorunu bulunan Asper kadrodan çıkarılırken, cezalı İlhan Mansız’ın yerine ise forvette Stavrum görev yapacak. 
     
İç transfer beklemede      YÖNETİM, sezon sonunda sözleşmesi sona erecek olan 12 futbolcuyla yapılacak görüşmeleri 6 Mayıs’a erteledi. Beşiktaşlı yöneticiler İbrahim, Ümit, Erman, Ali Eren, Bayram, Myhre, Tayfur, Asper, Ahmet Dursun, Stavrum, Khlestov, İlhan Şahin ve Tunç ile bu tarihten sonra masaya oturacak. 
     
Türemen’e son görev      ÖNCEKİ gün vefat eden eski yöneticilerden Ayhan Türemen dün toprağa verildi. Şişli Camii’nde kılınan cuma namazının ardından Zincirlikuyu Mezarlığı’na defnedilen Türemen’in cenaze törenine Süleyman Seba’nın yanı sıra eski ve yeni yöneticiler de katıldı. 
     
Beşiktaş-Göztepe      HAKEM Murat Ilgaz 
     SAAT 15.30 
     STAT BJK İnönü 
     CEZALI İlhan Mansız Beşiktaş 
     SAKAT Ronaldo, Asper Beşiktaş 
     



 SPOR 
























</TEXT>
</DOC>
