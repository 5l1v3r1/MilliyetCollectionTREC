<DOC>
<DOCNO> 94226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/07/spor/spo10.html </URL>
<DATE> 2002/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Williams A.Ş. 
</HEADLINE>
<TEXT>

Roland Garros’dan sonra Wimbledon finalinde buluşan iki kardeşten gülen taraf ablası Venus’ü yenen Serena Williams oldu. İkili, toplam 1.8 trilyon lira kazandı 
     Fazla zorlanmadı 
     TENİSTE yılın üçüncü ve en büyük Grand Slam turnuvası olan Wimbledon’da tek bayanlar şampiyonluğunu, ablası Venus’ü iki setle yenen 20 yaşındaki Serena Williams kazandı. İki kardeşin karşı karşıya geldiği ve 1 saat 18 dakika süren final maçında etkili bir oyun ortaya koyan Serena Williams, 7 - 6 ve 6 - 3’lük setlerle şampiyonluğa ulaştı. Bu sonuçla Serena, kariyerindeki üçüncü Grand Slam şampiyonluğuna uzanıp, büyük bir başarı elde etti. 
     
     Müthiş servet 
     SERENA, böylece ablasına karşı Roland Garros finalinden sonra ikinci kez kazanırken, ödül olarak da 739 bin dolar 1 trilyon 200 milyar lira aldı. 22 yaşındaki Venus ise 370 bin doların yaklaşık 600 milyar sahibi oldu. Tek erkekler finalinde bugün Avustralyalı Lleyton Hewitt, Belçikalı Xavier Malisse’yi 7 - 6, 6 - 4, 1 - 6, 2 - 6 ve 6 - 2’lik setlerle yenen ve finale çıkan ilk Arjantinli olan David Nalbandian ile karşılaşacak. 
     



 SPOR 


























</TEXT>
</DOC>
