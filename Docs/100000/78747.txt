<DOC>
<DOCNO> 78747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/16/son/sontur27.html </URL>
<DATE> 2002/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısı tarafından aldatılınca köprüden intihara kalkıştı 
</HEADLINE>
<TEXT>

     Fatih Sultan Mehmet Köprüsü'nden atlayarak intihar etmek isteyen bir kişi, ikna edilerek kurtarıldı. 
     Alınan bilgiye göre, Avrupa yakasından yaya olarak Fatih Sultan Mehmet Köprüsü'ne gelen Y.K. 37 , korkuluklara tırmandı. 
     Durumu fark eden polis memurlarının ikna etmeye çalıştığı Y.K., ''eşinin kendisini aldattığını'' ve ölmek istediğini söyledi. 
     Y.K'nın ''Çocuklarımla vedalaşmak istiyorum'' sözleri üzerine, kızları, eğitim gördükleri ilköğretim okulundan dayıları tarafından alınarak köprüye getirildi. 
     Kızlarının, ''Bizleri bırakma, atlama babacığım'' şeklindeki sözleri üzerine Y.K., yarım saat kaldığı korkuluklardan inerek çocuklarına sarıldı. 
     Kocasının kendisini aldatmakla suçladığı F.K. da eşini atlamaktan vazgeçirmek için köprüye geldi. 
     
     ÜSTGEÇİTTEN ATLADI 
     Bu arada, Yenibosna Kuleli'deki üstgeçite çıkan H.K. adlı kişi, buradan E-5 Karayolu'na atladı. 
     Ayakları kırılan ve kaldırıldığı Bakırköy Devlet Hastanesi'nde tedavi altına alınan H.K'nın, işsiz olduğu ve psikolojik sorunları nedeniyle yaşamına son vermek istediği öğrenildi. 
     
     İLAÇ İÇİP KOLUNU KESTİ 
     Öte yandan, Büyükçekmece Kıraç beldesinde oturan N.C. 19 , girdiği bunalım sonucu, evinde çok sayıda ilaç alıp, sol bileğini de jiletle keserek intihar etmek istedi. 
     Yakınları tarafından yaralı olarak bulunan N.C., kaldırıldığı Özel Uğur Hastanesi'nde tedavi altına alındı. 
     





</TEXT>
</DOC>
