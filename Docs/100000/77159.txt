<DOC>
<DOCNO> 77159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sonspo05.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Sacramento fırtınası... Hido'dan 21 dakikada 15 sayı.. 
</HEADLINE>
<TEXT>

     ABD Profesyonel Basketbol Ligi'ne NBA , bu sabaha karşı yapılan 6 maçla devam edildi. 
     Pasifik Grubu lideri Sacramento Kings, peşpeşe 8'inci, sezonun 57. 
     galibiyetini, 114-82'lik skorla New York Knicks karşısında aldı. 
     21 dakika sahada kalan Hidayet Türkoğlu, 15 sayı, 3 savunma, 1 de 
     hücum olmak üzere 4 ribauntla, 16 sayı kaydeden Chris Webber'in ardından takımının en skorer ikinci oyuncusu oldu. Kings'te Yugoslav pivot Vlade Divaç ise 14 sayı ve 8 ribauntla maçı tamamladı. New York Knicks'te ise Latrell Sprewell 19 sayıyla oynarken, Allan Houston 18 sayı ve 12 ribaunt, Othella Harrington da 15 sayıyla sahadan ayrıldı. Atlantik Grubu lideri New Jersey Nets, kendi sahasında Boston Celtics'e 102-90 yenilmekten kurtulamadı. Celtics'te Paul Pierce 32 sayı, 6 ribaunt ve 2 asistle galibiyetin mimarı olurken, Antoine Walker 18 sayı, Erick Stricland ise 14 sayıyla maçı tamamladı. Nets'te ise Jason Kidd'in 21 sayı, 9 ribaunt ve 6 asistlik performansı yenilgiyi engelleyemezken, Keith Van Horn, 20 sayı ve 9 ribaunt, Kerry Kittles ve Kenyon Martin ise 16'şar sayıyla oynadı. Ligde alınan sonuçlar şöyle 
     
     
Miami Heat-Los Angeles Lakers 88-96 Toronto Raptors-Indiana Pacers 94-84 Sacramento Kings-New York Knicks 114-82 New Jersey Nets-Boston Celtics 90-102 Los Angeles Clippers-Denver Nuggets 97-75 Philadelphia 76'ers-Milwaukee Bucks 89-87 
     






</TEXT>
</DOC>
