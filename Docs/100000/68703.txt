<DOC>
<DOCNO> 68703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/20/son/sontur01.html </URL>
<DATE> 2002/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp müzik danışmanı ölü bulundu 
</HEADLINE>
<TEXT>

     Kendisinden bir süredir haber alınamayan Umar Prodüksiyon Şirketi'nin sahibi Ömer Umar'ın cesedinin, 5 gün önce Aksaray'da polis tarafından bulunduğu bildirildi. Umar'ın 
     cesedi, bugün yeğeni tarafından teşhis edildi. 
     14 Şubat perşembe günü saat 
     16.20'de Millet Caddesi Yusufpaşa mevkiinde yerde bir şahsın yattığı 
     ihbarını alan güvenlik güçleri, olay yerine gittiklerinde hareketsiz yatan Ömer Umar'la 71 karşılaştı. Polis ekip otomobiliyle yakındaki İstanbul Üniversitesi Kardiyoloji Enstitüsü'ne kaldırılan Umar'ın, yapılan muayenesinde ölü olduğu anlaşıldı. Doktor raporunda, Umar'ın vücudunda herhangi bir darp veya yara izine rastlanılmadığının belirtildiği öğrenildi. Polis yetkilileri, kalp krizi sonucu öldüğü belirlenen ve Haseki Hastanesi morguna kaldırılan Umar'ın cesedinin, bugün yeğeni ve avukatı tarafından teşhis edildiğini kaydettiler. Yetkililer, kimlik teşhisinin yarın cumhuriyet savcısının gözetiminde tekrar yapılacağını belirterek, savcısının otopsi isteminde bulunabileceğini bildirdiler. Ömer Umar'dan haber alınamaması üzerine yakınları polise başvurmuştu. 
     






</TEXT>
</DOC>
