<DOC>
<DOCNO> 69558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/26/yazar/asik.html </URL>
<DATE> 2002/02/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Voltaire’den... 
</HEADLINE>
<TEXT>

     Ordinaryüs Profesör Hıfzı Veldet Velidedeoğlu, Cumhuriyet’te yazdığı 50 yıl süresince her 10 yılda bir Voltaire’in "Fikir Hürriyeti" adlı bir diyaloğunu koyarmış sütununa. Velidedeoğlu’nun ölümünün 10’uncu yılı dolayısıyla Cumhuriyet yine o diyaloğu yayımladı... Sonu şöyle bitiyor 
     Boldmind - Biz İngiltere’de ancak herkesin düşüncesini söylemek hakkından özgürce yararlanabildiği günden beri mutluyuz. 
     Medroso - Biz de, hiç kimsenin düşüncesini söyleyemediği Lizbon’da tam sükun içinde bulunuyoruz. 
     Boldmind - Sükun içinde yaşıyorsunuz, ama mutlu değilsiniz bu sükunet, sessizlik içinde uyumlu değilsiniz bu sükunet, sessizlik içinde uyumla kürek çeken forsaların sükunetidir. 
     Medroso - Ruhumun forsallığa küreğe mahkum olduğunu mu sanıyorsunuz 
     Boldmind - Evet, ruhunuzu ondan kurtarmak isterdim. 
     Medroso - Eğer ben forsalık kürek cezasını iyi buluyorsam 
     Boldmind - O halde ona mahkum olmaya layıksınız. 
     
Başbakanlık "Türk İmam Kuvvetleri" kurulması için tasarı hazırlamış. 
Marşı da şöyle başlar herhalde "Minareler süngümüz... Kubbeler miğferimiz..." 
Haldun Ertem 

Dosta düşmana ilan      Karen Fogg’un mektuplarının açıklanması mı ayıptı, yoksa bu mektupların içeriğindeki öğeler mi İkisi de... Ancak bu süreçte daha da vahim olan, AB yetkililerinin Ankara’ya "Mahkemeleriniz bu mektupların yayımını durdursun" talimatı vermesi, hemen ardından da bu mektupların yayımına DGM yedek hakimliğince yayım yasağı konulmasıydı. 
     Özgürlükçü Avrupa, sıkıştığı anda yasaklardan nasıl medet umduğunu... Ankara ise devlet haysiyeti ve yargı bağımsızlığının ne durumda olduğunu dosta düşmana ilan ettiler. 
     
Tüm uzmanların aynı görüşte olmaları, hepsinin birden yanılmaları anlamına da gelebilir. 
B. Russell 

Günün fıkrası...      Bayram dönüşü muavin yolculara ikide bir sus işareti yapıyormuş. 
     Arkadan biri bağırmış 
     - Bizi neden susturuyorsun 
     Muavin, sessizce 
     - Çünkü, demiş, konuşursanız şoför uyanır ve kaza yapar 
     Can Ozan 
     
Bayram dönüşü 
     Tatil sona erdi, tüm aile fertlerinde suratlar bir karış, az sonra başlıyor Antalya - İstanbul karayolunda ölümüne yarış. 

</TEXT>
</DOC>
