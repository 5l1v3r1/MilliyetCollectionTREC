<DOC>
<DOCNO> 74091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/23/ekonomi/eko02.html </URL>
<DATE> 2002/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiyatın yüzde 71’i vergi 
</HEADLINE>
<TEXT>

Hükümet akaryakıtı tahsildarsız vergi toplama yolu olarak görüyor. Bu anlayış değişmediği sürece benzindeki fiyat artışlarının hız kesmesi mümkün değil 
     MUSTAFA ÖZYÜREK 

     20 Mart itibariyle, kurşunsuz benzinin litre fiyatı yüzde 2.62 artarak ortalama 1.371.000 TL’ye, süper benzinin litre fiyatı yüzde 2.61 artarak 1.375.000 TL’ye çıktı. Diğer petrol ürünlerinin fiyatları ise değişmedi. Akaryakıt fiyatları 4 Mart’ta da zamlanmıştı. 
     Yandaki tabloda kurşunsuz benzinin fiyat unsurlarında 4 Mart 2002 ve 22 Mart 2002 tarihlerinde meydana gelen değişilikler gösterilmiştir. 
     Tabloda görüldüğü gibi 1.371.000 TL olan bir litre benzinin fiyatının yüzde 71’i vergilerden oluşmaktadır. Vergiler mal bedelinin yüzde 522’sine ulaşmıştır. Otomatik fiyat mekanizmasına göre ATV her ay TEFE kadar artırılmaktadır. Ancak hükümet bazen ATV’yi TEFE’nin üstünde artırmakta, bazen de dolar kurunda veya dışarıdaki fiyatlardaki artışı satış fiyatına yansıtmamak için ATV’yi düşürmektedir. Nitekim 13 Mart’ta akaryakıta zam yapmamak için ATV 790.020 TL’den 765.000 TL’ye indirilmiştir. 
     
     Zengin ülkelerden pahalı 
     Bir litre benzinin fiyatı ülkemizde bir dolar 2 sente gelmektedir. Bu fiyat pek çok zengin ülkedeki benzin fiyatının üstündedir. 
     Hükümetler, tahsildarsız vergi toplama yolu olarak akaryakıt üzerinden insafsız oranlarda vergi almaya devam ettikçe akaryakıt fiyatları da yükselişini sürdürecektir. 
     Unutulmamalıdır ki, akaryakıta yapılan her zam iğneden ipliğe her malın fiyatını artırarak maliyet enflasyonuna neden olmaktadır. 
     
Vergi mal bedelinin yüzde 522’si  4 Mart 2002 22 Mart 2002 Dolar kuru 1.387.616 1.353.263 Mal bedeli metrik ton 199.82 250.08 Mal bedeli TL litre 214.887 262.283 ATV 790.020 775.750 Dağıtım payı TL litre 117.947 115.027 Deniz nakliye TL litre 9.164 9.164 KDV 18 203.763 209.200 Satış fiyatı ortalama 1.336.000 1.371.000      
     



 EKONOMİ 


















</TEXT>
</DOC>
