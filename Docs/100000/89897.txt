<DOC>
<DOCNO> 89897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/son/sontur02.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergun Göknel "kim 500 milyar ister"e yarışmacı oldu... 
</HEADLINE>
<TEXT>

     Bir zamanlar Türkiye'yi sarsan İSKİ skandalının baş kahramanı Ergun Göknel, dün akşam "Kim 500 milyar ister" adlı yarışma programına katıldı... 
     İSKİ'nin dev bütçesini yöneten ve yolsuzluk yaptığı iddiasıyla görevinden alınıp cezaevine konulan Ergun Göknel, umudunu bağladığı yarışma programından hayal kırıklığı ile ayrıldı... 
     Ergun Göknel yarışmada ilk beş baraj sorusundan hemen sonra gelen soruda tıkıldı ve "Fatsa hangi ilimizin sınırları içindedir" sorusuna "Ordu" yerine "Samsun" diye yanıt verince erken elenenler arasına katıldı ve sadece 500 milyon lira ile yetinmek zorunda kaldı. 
     Yarışmaya cezaevinden çıktıktan sonra evlendiği karısı ve karısının oğlu ile birlikte gelen Ergun Göknel'in heyecanlı olduğu gözlerden kaçmadı. 
     Ergun Göknel barajdan sonraki ilk soruda takılınca üzüldü ve dudaklarından "Aklımıza da gelmedi değil" sözleri dökülürken gözleri ile eşini aradı. 
     





</TEXT>
</DOC>
