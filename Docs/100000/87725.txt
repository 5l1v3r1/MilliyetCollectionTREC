<DOC>
<DOCNO> 87725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/03/son/sonspo18.html </URL>
<DATE> 2002/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş "Hakem maçı katletti" 
</HEADLINE>
<TEXT>

     Brezilya maçı sonrası Milli Takımlar Teknik Direktörü Şenol Güneş, hakemin kötü yönetimi sonucunda Brezilya'ya yenildiklerini belirterek, ''Hakem kötü bile değildi. Çünkü maçı yönetmedi, katletti'' dedi. 
     Şenol Güneş, maç boyunca milli takımın istediği oyunu oynadığını kaydederek, şöyle konuştu 
     ''Futbolcularım dediklerimi sahaya iyi yansıttılar. 1-0 da öne geçtik. Ondan sonra da hakemin kötü yönetimi, olmayan bir penaltı ve 2 kırmızı kart sonunda sahadan yenik ayrıldık. Amacımız beraberlikti. Bunu da başarabilirdik ancak hakem faktörüne takıldık.'' Güneş, Brezilya maçının final maçı niteliğinde olmadığını ifade ederek, ''Hep söyledim, önümüzdeki 2 maç bizim için daha önemli. Biz önümüzdeki maçlara bakacağız. 6 puan alabileceğimiz 2 maçımız var. Elimizden gelenin en iyisini yapıp bu 2 maçı kazanmayaca çalışacağız'' diye konuştu. 
     Güneş, şöyle devam etti 
     ''Buraya onurumuzla geldik ve onurumuzla oynadık. Büyük bir çaba sarfettik, fakat hakettiğimiz sonucu alamadık. Sonuç, kesinlikle adil değildi. İlk yarıda ilerleyen bölümlerde iyi oynadık ama rakibe pozisyonlar verdik. İkinci yarıda ise oyunu kontrol ettik fakat hakemin yanlı kararlarını geçemedik. Hakem, verdiği kararlarla oyunun seyrini değiştirdi ve akılalmaz hatalar yaptı. 1 puan hakkımızdı.'' 
     





</TEXT>
</DOC>
