<DOC>
<DOCNO> 94998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/11/guncel/gun08.html </URL>
<DATE> 2002/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayar oyunu duygu köreltir mi 
</HEADLINE>
<TEXT>

ÇAPRAZ ATEŞ 
     BURCUM DEVREZ 

     Japon bilim adamı Akio Mori, bilgisayar oyunlarının, beynin duyguları yöneten kısmı üzerinde olumsuz etki yarattığını iddia etti. Mori, her gün iki ile yedi saat arasında bilgisiyar oyunu oynayanların beyinlerinin daha düşük oranda beta dalgası yaydığını söyledi. Beta dalgalarının duyguları kontrol etmek ve yaratıcılık açısından önemli bir faktör olduğu sanılıyor. Bilgisayar, duygu merkezini olumsuz etkiler mi İşte görüşler... 
     
     Suna Tanaltay Psikolog 
Yalnızlığa iter      Bilgisayar, yaratıcı insan gücü için iki tarafı keskin bir kılıç gibi. Kitlelere ulaşabilmenin hızı ve yararı yanı sıra insanoğlunun yaratıcı aklı ve sevgiye açık yüreği bilgisayarın baskısı altına girer. Ayrıca küçücük bir mek na kendimizi kapatmak niçin Yalnız adamın, "yüz yüze" söyleyemediği duygu ve düşüncelerini evrene saçma aracıdır bilgisayar. O bizi değil, biz onu yönetmeliyiz. 
     
     Kemal Gözükara Ar - El Koleji kurucusu 
Zamanı ayarlanmalı      Bilgisayar başında beş saat oyun oynamak ciddi zaman kaybı. Çocuğun yaşına göre bilgisayar başında oyun oynaması bir saati aşmamalı. Çocuğun kendisini hazırlayacak zamanı yetersiz kalır. Çünkü hem derslerine hem de arkadaşlarına zaman ayırması gerekir. Bilgisayar başında beş saat kilitlenip kalması, dış dünyayla iplerini koparır. Her şeyden geri kalır. 
     
     Burhanettin Polat İlke Okulları Müdürü 
Her şeyini engeller      Eğer bilgisayar, oyunlarla sınırlı kalırsa çocuk gelişemez. Bilgisayar kullanımında çocuklara bilinçli rehberlikler yapılmalı. Aynı şekilde ailelerin bu konuda yetersizliği varsa uzmanlara danışmaları gerekir. Çocuk bilgisayar başında kesinlikle beş saat kalmamalı. Her şeyin bir sınırı var. Bu çocuğa okumayı da unutturur. Her şeyini engeller, sosyalleşmesi de dersleri de geride kalır. 
     
     Murat Güvencer Psikolog 
Zihni geliştirir      Bilgisayarın hiçbir zararı yok. Ama her organizmanın uyarılara karşı belirli cevapları vardır. Aynı uyarıların tekrarlanmasıyla bütün organizmalar buna korunma tepkisi verir. Bu tepki de uyarıya karşı organizmanın duyarlılığını azaltır. Bilgisayar oyunları zihni geliştirir. Ayrıca bilgisayarda aynı tür uyarıcılar olmadığı için çocuk kısır bir döngü içinde kalmaz. Çocuklar oyun oynarken bir sürü problem çözüp, hem zekalarını geliştiriyor hem de hayal gücünü zenginleştiriyor. Ancak tadını kaçırmamak, hayattan kopmamak şartıyla bilgisayarda oyun oynamanın hiçbir sakıncası yok. 
     
     Nilüfer Eyüboğlu Uzman Psikolog 
Yaratıcılığını artırır      Bilgisayar duygusal zeka açısından televizyondan daha iyi. Televizyon sadece bir izleme aracı olduğu için çocuğu pasif kılar. Ama çocuklar bilgisayarda yaratıcılıklarını ortaya koyuyor. Oyunlar çocuğun aktifliğini de koruyor. Ancak sanal bir ortam olduğu için sınırlandırılmalı. Aşırıya kaçmamalı. Bilgisayar programlarındaki animasyon, ses, sayısız sürprizlerin birleşmesi beynin duygusal bölümünü harekete geçiriyor. Dolayısıyla bilgisayar oyunları zihinsel fonksiyonları geliştirir, hayatın iç mekanizmalarını öğrenmekte çocuklara yardımcı olur. 
     



 GÜNCEL 















</TEXT>
</DOC>
