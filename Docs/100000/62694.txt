<DOC>
<DOCNO> 62694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/17/siyaset/siy04.html </URL>
<DATE> 2002/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis sahte reçeteleri buldu 
</HEADLINE>
<TEXT>

80 milyar lira dolandırıldığı saptanan TBMM Başkanlığı, bir eczane hakkında suç duyurusunda bulundu 
     ANKARA Milliyet 

     TBMM’nin sahte reçetelerle 80 milyar lira dolandırıldığı belirlendi. TBMM Başkanlığı, sahte reçeteleri verdiği tespit edilen Annem Eczanesi sahibi hakkında suç duyurusunda bulundu. 
     Meclis Başkanlığı, TBMM’ye fatura edilen reçetelerdan bir kısmının sahte olduğunun belirlenmesi üzerine özel bir komisyon kurdu. Komisyon, belgeler üzerine yaptığı incelemede Annem Eczanesi’nin TBMM’ye 80 milyar lira tutarında sahte reçete fatura ettiğini saptadı. TBMM Başkanlığı bunun üzerine eczane sahibi hakkında suç duyurusunda bulundu. 
     
     İzgi’den izin bekleniyor 
     Komisyon, incelemenin hem Annem Eczanesi’nin geçmiş yıllara ilişkin reçeteleri üzerinde sürdürülmesini hem de diğer eczaneler ve sağlık kurumlarının araştırmaya dahil edilip genişletilmesi için TBMM Başkanı Ömer İzgi’nin talimatını bekliyor. 
     İzgi, "devam edin" demezse araştırma bu noktada kesilerek geçmiş dosyaların üzeri örtülmüş olacak. 
     



 SİYASET 












</TEXT>
</DOC>
