<DOC>
<DOCNO> 66547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/08/spor/ygokberk.html </URL>
<DATE> 2002/02/08/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Kutsal ittifak 
</HEADLINE>
<TEXT>

     İsmet Badem’in 5 - 11 Şubat 2002 tarihli Fanatik Basket gazetesindeki köşe yazısından bazı bölümleri, köşeme alıyorum bu cuma. Hep beraber okuyalım 
     1. ...107.2 Radyo’nun sahibi Cüneyt Ortan’a giden federasyon yetkilileri, programa sponsor bulalım demişler. 
     ... Aba altından sopa gösterme yöntemi mi ... Ömer Araz ve Serdar Koçyiğit’in programı 
     2. ...Sabah Gazetesi, Ünal Özüak’ın gücü bu kadarmış. Sabah’a yapılan sır ziyaret sonucu Özüak doğru dürüst maç yorumu yazamaz hale gelmiş... 
     ...Yazsa da suya sabuna dokunursa cızz... 
     3. ...Cumhuriyet gazetesinde Miyase İlknur’un neler yazdığını hepimiz biliyoruz... 
     ...Cumhuriyet üst yönetimi ile görüştükten sonra yönetim yazıyı Ahmet Kurt mu, Miyase mi yazmış, onu araştırıyor... 
     4. ...Kısaca Barbaros Çıdal’ın bu zamansız ve lüzumsuz çıkışlarından sadece ben şikayetçi değilmişim... 
     ... Çıdal’dan memnun olmayan eski dostum Emin Bengisu, Haber Türk’ün patronu Ufuk Güldemir’i arayarak "Bu adamı kov" demiş. Ancak Güldemir, Bengisu’nun emrini pek takmamış... 
     Evet, o gece herkes oradaydı. Yani salı gecesi. Beşiktaş Balıkçısı’ndaydık. En büyüğünden, en küçüğüne. Ya da A’dan Z’ye. Yazarı çizeri, yorumcusu, gazetecisi, televizyoncusu. Kısaca herkes. Konu federasyon başkanının kullandığı yöntemlerdi. Belki de, başkan olduğundan beri en büyük hizmeti yaptı o gece. Birbirlerinle problemli, sorunlu o kadar yazarı, çizeri bir araya topladı. Herkesi birleştirdi yani. Ortak kararlar alındı. Bir oluşum bu. İsmi de konmadı. Zaten ismi de önemli de değil. Ve şu sonuca varıldı İçimizden herhangi birinin karşılaşabileceği herhangi bir sorunda ortak hareket edilmesi gerektiği. Bu oluşumu takip edin. 
     Gece yarısı yemek bittiğinde, Beşiktaş balık pazarında ufak bir koro, hafif hafif mırıldanıyordu "Hişt, hişt şaşırma, sabrımızı taşırma" 
     
Hep beraber cami duvarına      Pazartesi, salı, çarşamba, perşembe herkes kağıdı kalemi eline aldı. Cumaya bana yazılmayan yalnız aşağıdaki fıkra kaldı 
     Hani adam, eğri büğrüymüş. Ya da çarpık, çurpuk diyelim. 
     Doktora gitmiş. "Nasıl düzelirim " 
     "Git" demiş doktor, "Cami duvarına yap işini". 
     "Çarpılmaz mıyım " diye sormuş adam. 
     "Çarpılırsın tabii" demiş doktor. Ancak düzelirsen böyle düzelirsin. 
     Nereye mi bağlayalım. Gerçi bağlamak zorunda değilim ama bağlayalım... 
     İşte ilk aklıma gelenler 

</TEXT>
</DOC>
