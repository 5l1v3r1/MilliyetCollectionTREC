<DOC>
<DOCNO> 68530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/19/son/sontur14.html </URL>
<DATE> 2002/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Karen Fogg'un sınırdışı edilmesini istediler.. 
</HEADLINE>
<TEXT>

     Arupa Birliği AB Türkiye Temsilcisi Büyükelçi Karen Fogg'un e-mailleri'nin içeriğine tepki gösteren bazı sivil toplum örgütleri, büyükelçinin sınırdışı edilmesini istedi. 
     Cağaloğlu'ndaki Türkiye Gazeteciler Cemiyeti Lokali'nde, Cumhuriyet Kadınları Derneği, Atatürkçü Düşünce Derneği, Sivil Toplum Kuruluşları Birliği, İstanbul Tabip Odası, 68'liler Vakfı'nın da aralarında bulunduğu toplam 12 sivil toplum örgütü, ortak bir basın açıklaması yaptı. 
     Ortak basın açıklamasını okuyan Cumhuriyet Kadınları Derneği İstanbul Merkez Şubesi Sekreteri Ayşegül Şahin, Karen Fogg'un, Türkiye aleyhindeki yıkıcı faaliyetlerinin açığa çıktığını savundu. 
     E-posta yazışmalarının, Türkiye'de bir kısım siyasetçi, bürokrat ve basın mensubunun Fogg ile işbirliği içinde olduğunu ortaya çıkardığını belirten Şahin, ulusal birliğe ve bağımsızlığa kasteden büyükelçinin ve onun işbirlikçilerinin amacına ulaşamayacağını söyledi. 
     Şahin, gizli yazışmalarda adı geçen Türk vatandaşları hakkında Cumhuriyet Savcıları'nın soruşturma açması gerektiğini de dile getirerek, ''Fogg'un derhal sınırdışı edilmesini talep ediyoruz'' dedi. 
     






</TEXT>
</DOC>
