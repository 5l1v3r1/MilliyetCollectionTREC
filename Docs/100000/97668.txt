<DOC>
<DOCNO> 97668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/yazar/guclu.html </URL>
<DATE> 2002/07/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Askerlikle ilgili konular 
</HEADLINE>
<TEXT>

     Türkiye’de en az konuşulan tabu konulardan birisi de askerlerle ilgili olanlar. Bir şey yazılacak, söylenecek olsa aman cıssss derler. Oysa tanıyabildiğim kadarıyla onlar da en az siviller kadar hatta daha fazla aklın, mantığın, yasaların, koşulların gerektirdiği şekilde davranıyorlar... 
     Yıllar önce 2000’li yılların komutanları diye bir yazı dizisi hazırlamak için harp okullarını gezmiş, öğrenci ve komutanlarla uzun uzun söyleşiler yapmıştım. Üniversitelerden daha özgür ortam vardı. Eğitimin seviyesi ve öğrencilerin düzeyi de en gözde üniversitelerden hiç de aşağı değildi... 
     Üst düzey komutanların da daha çok emekli olanlarını tanıdım. Hemen hepsi hani o şeker gibi diye tabir ettiğimiz olgunluk ve donanımdalar. Ama nedense onlara hala farklı bir pencereden bakılmış olmasını anlayabilmiş değilim. 
     Geçtiğimiz hafta Milli Eğitim ve Milli Savunma eski bakanlarından Turhan Tayan, Genç Bakış’ta konuğumuzdu. Söz döndü dolaştı askerliğe geldi ve gençlerden birisi şu çok ilginç soruyu yöneltti 
     Okuldan mezun olduktan sonra en erken bir yıl içerisinde askere gidiliyor, bir buçuk yıl da askerlik. Nereden baksanız 3 yıla yakın bir zaman işe giremiyorsunuz. Çünkü askerliğini yapmayanın bir işe girmesi mümkün değil. Ama özellikle mühendislik alanlarında teknoloji öylesine hızla değişiyor ki sektörden üç yıl uzak kalanın iş bulma şansı yok gibi. Buna bir çözüm bulunamaz mı .. 
     Bakan Bey, konuyu askeri yetkililere götüreceğini ve onların da en sağlıklı kararı vereceğini söyledi. Tayan, konuyu Genelkurmay’a iletti mi Onlar bu konuda bir fikir geliştirdiler mi Bilmiyorum. Ama en azından konuşulması ve bu konuda gençlerin rahatlatılması gerekiyor. 
     Yine aynı programda sorulan sorulardan birisi de terörle savaş konusunda çok önemli mesafe alındı. Artık askerlerin bir kısmı özellikle yedek subay olanlar ülke kalkınmasına yönelik işlerde çalışamazlar mı sorusunu yöneltti. Örneğin öğretmen açığı onlarla kapatılmaz mı, tarımda, endüstride verimliliğin artırılmasında onlardan yararlanılamaz mı gibi. Ama bu sorular da havada kaldı... 
     Daha sonra maille gelen bir soru ise seçimlere yönelikti. Olası bir erken seçimin en az 150 trilyona mal olacağı söyleniyor. Bütçede de karşılığı yok. Yeniden bir paralı askerlik gündeme getirilerek seçim masrafları karşılanmaz mı şeklindeydi... 
     Elbette daha uç sorular da var. Eskisi kadar olmasa da hala çeşitli platformlarda dile getiriliyor. Örneğin silaha harcanan paralar neden eğitime harcanmıyor gibi. Ama nedense ya soruyu soranlar susturuluyor ya da art niyetliler bu tartışmaları alıp farklı noktalara götürüyorlar. 
     Oysa hemen her sorunun makul ve inandırıcı bir cevabının olduğundan eminim. Bu konuları tartışmak değil asıl tartışmamak konuya zarar veriyor. Görebildiğim, tanıyabildiğim kadarıyla da askerlerin hiçbir sorudan kaçtığını sanmıyorum. 
     Sadece soruların sorulup, cevapların alınacağı uygun mekanlar oluşmuyor. En önemli eksiklik bu sanıyorum. 
     Komutanlarla görüşen gazeteci arkadaşlarımız ise nedense hemen her konuda sorular yöneltirken gençlere yönelik olanları hep pas geçiyorlar. Anlayabildiğim kadarıyla gençlerin askerliğe yönelik soruları sorulup da cevapsız kaldığı için değil sorulmadığı için konuşulmuyor, tartışılmıyor .. 
     Özetin özeti Hemen her dönemde askerlere ve askerliğe farklı pencereden bakanlar oldu. Ama kimse onları tanımaya çalışmadı. Onlar da ısrarla biz buyuz diye ortaya çıkmadı. Bu diyalogsuzluk neden hala sürsün ki .. 
     
     







AKP... 


Curcuna 


MHP istedikçe seçime kadar... 


Artık heyecan vermeyen konular 


Sanıklar .. Ayağa kalkın 


Askerlikle ilgili konular 


Hoş geldin YTP 


Krizle gelen fırsat. Ama .. 


Türk gençleri vize peşinde 


Zonguldak ve Ecevit’ 


"Kim bu şair " 


Pamukbank kaça satılır 


Megafon şovenizmi 


Sanayici ürettikçe sermayeden yedi 


</TEXT>
</DOC>
