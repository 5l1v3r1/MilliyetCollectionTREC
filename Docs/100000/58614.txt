<DOC>
<DOCNO> 58614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sonspo02.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş maçında sahaya giren 7 kişi başka maça giremeyecek 
</HEADLINE>
<TEXT>

     İstanbul Emniyet Müdürlüğü, Beşiktaş ile Gaziantepspor maçında sahaya girdikten sonra gözaltına alınan 7 kişinin, bir daha futbol müsabakalarına girmemeleri için gerekli işlemlerin başlatıldığını bildirdi. 
     Basın Protokol ve Halkla İlişkiler Şube Müdürlüğü'nden yapılan yazılı açıklamada, dün akşam İnönü Stadı'nda oynanan Beşiktaş-Gaziantepspor maçının 44'üncü dakikasında kapalı tribündeki seyirciler arasından 7 kişinin, hakemin verdiği karara karşı tepki olarak saha içerisine girdikleri hatırlatıldı. 
     Maçın kısa bir süre oynanmamasına sebebiyet veren bu 7 kişinin, iddia edildiği gibi serbest bırakılarak tekrar tribüne gönderilmediği ve gözlem altına alındığı ifade edilen açıklamada, ''Haklarında adli işlem yapılmak üzere ilgili karakola teslim edilmişlerdir. Ayrıca, bu şahısların, bir daha futbol müsabakalarına alınmamaları konusunda ilgili mülki amirlikçe gerekli idari işlemler de başlatılmıştır'' denildi. 
     






</TEXT>
</DOC>
