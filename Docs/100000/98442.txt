<DOC>
<DOCNO> 98442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/28/spor/aspo.html </URL>
<DATE> 2002/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"Beşiktaş hayatım" 
</HEADLINE>
<TEXT>

Pascal Nouma, Beşiktaş ile iki yıllık sözleşme imzaladı, iddialı açıklamalar yaptı. Fransız futbolcu, "İlhan ile uyum yakalarsak 30 gol atarız. Takım için oynuyorum, 1 - 2 kırmızı kart görebilirim" dedi 
     Gövde gösterisi 
     BEŞİKTAŞ, Fransa’da anlaşmaya vardığı eski futbolcusu Pascal Nouma ile dün medya önünde iki yıllık sözleşme imzaladı. Akaretler’deki kulüp binasında gerçekleştirilen imza törenine, Nouma ve manajeri ile birlikte, Siyah - Beyazlı kulübün İkinci Başkanı Hüsnü Güreli, Asbaşkan Yıldırım Demirören, yöneticiler Kıvanç Oktay ile Emin Önal katıldı. Hüsnü Güreli, "Bir aydır devam eden çalışmalar sonucunda, stratejik bir transferi gerçekleştirdik" dedi. 
     
     Yuvama döndüm’ 
     PASCAL Nouma, Beşiktaş’a geri dönmekten son derece mutlu olduğunu söyledi. Fransız futbolcu, "Muhteşem bir taraftarımız var. Bu yüzden Beşiktaş benim hayatım oldu. İlhan Mansız’ı Dünya Kupası’nda seyrettim ve onu çok iyi buldum. O, geçen seneki, ben de burada olduğum gibi oynarsak, birlikte 30 gol atarız" dedi. Tecrübeli futbolcu, Türkiye’de en çok, gerçek dostları Ahmet Dursun, Bayram ve Yasin’i özlediğini sözlerine ekledi. 
     
     Pascal’dan inciler 
     HER zamanki gibi sempatik hareketleriyle dikkat çeken Nouma imza töreni öncesinde elinde bulunan su şişesini basın mensuplarına doğru göstererek, "Bira" dedi. Transferi döneminde kendisine çok yardım eden Kıvanç Oktay’a da "Baba" diye seslenen Fransız golcü, "Bu sezon da belki 1-2 kırmızı kart görebilirim. Benim için psikopat’ deniliyor. Ancak Beşiktaş seyircisi daha psikopat. Taraftarlarımız her zaman muhteşem" şeklinde ilginç yorumlar yaptı. 
     



 SPOR 




















</TEXT>
</DOC>
