<DOC>
<DOCNO> 76882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/07/ekonomi/eko04.html </URL>
<DATE> 2002/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçükler umutlanıyor 
</HEADLINE>
<TEXT>

Türkiye genelinde 330 küçük ve orta boy işletme üzerinde yapılan ankette, geçen yıla göre iyimserlikle kötümserliğin dengelendiği, umutsuzluğun azaldığı sonucu çıktı 
     EKONOMİ SERVİSİ 

     Küçük ve Orta Boy İşletmelerde KOBİ umutsuzluk azalıyor. Konsensüs Araştırma ve Danışmanlık şirketinin Türkiye genelinde 330 KOBİ üzerinde yaptığı ankette, Mart 2002 nabzı, Ağustos ve Kasım 2001’le karşılaştırılarak tutuldu. 
     Ankete verilen yanıtlardan, geçen yıla göre oransal olarak iyiye gidişin sürdüğü sonucu çıkarken, hayattan memnuniyetin arttığı da gözlendi. 
     Kasım 2001’de muhtemelen dibe vurulduğu ve daha kötüsünün olmayacağı düşüncesi hakimken, aradan geçen dönemde daha iyimser bir yaklaşımın oluştuğu gözleniyor. Anket sonuçlarında, Mart 2002’de iyimserlik ile kötümserlik birbirini dengeledi’ değerlendirmesi yapıldı. 
     
     Kriz beklentisi azalıyor 
     Katılımcıların yüzde 44’ü Türkiye’nin bir yıl sonraki ekonomik durumunun bugünkünden daha iyi olacağını söylerken "çok daha kötü olacak" diyenlerin oranı yüzde 14’ten yüzde 4’e geriledi. Kasım 2001’deki ankette katılımcıların yüzde 40’ı "ekonomik durum seneye de değişmez" derken bu oran martta yüzde 33’e düştü. Oransal bir gerileme yaşanmasına karşın katılımcıların önemli bir kısmı halen kriz olacağı inancında. Ağustosta, her yüz kişiden 83’ü, kasımda ise 71’i yeni bir kriz beklerken martta bu sayı 64’e kadar düştü. 
     
     Ekonomi yönetimine inanç 
     "Nisbi iyileşme" sağlanan bir diğer konu ise hükümetin ekonomi yönetimindeki başarısı... Ağustos ve Kasım 2001’de hükümeti çok başarısız ve başarısız bulanların oranı yüzde 75 - 80 arasındayken martta oran yüzde 63’e geriledi. Başarılı bulanların oranı yüzde 15’te kalırken "ne başarılı ne başarısız" diyenlerin oranı yüzde 16’dan yüzde 21’e yükseldi. 
     
Dolara değil işe yatırım      Şubat 2001’de dalgalı kura geçilmesinden sonra yapılan ilk ankette "işime yatırım yaparım" diyenlerin oranı yüzde 39, "dolara yatırım yaparım" diyenlerin oranı yüzde 34 iken, Kasım 2001’de işine yatırım yapmak isteyenlerde hızlı bir yükseliş görüldü. İşine yatırım yapmak isteyenlerin oranı Kasım 2001’de yüzde 60, Mart 2002’de yüzde 58 , dövize yatırım düşünenlerin oranı yüzde 14 - 15’e geriledi. Daha önce yüzde 80’i erken seçim isteyen katılımcıların oranı da martta yüzde 35’e düştü. 
     
Satışlar arttı k rlar düştü      KOBİ’lerin k rı ve çalışan sayısı düşerken satışlar arttı. Katılımcıların yüzde 58’i Kasım 2001’de cirosunda azalma olduğunu söylerken, martta bu oran yüzde 40’a düştü. Kasımda ankete katılanların yüzde 36’sı "cirom yükseldi" derken bu oran martta yüzde 58’e tırmandı. Martta k rında azalma olduğunu söyleyen katılımcı oranı yüzde 56 olurken, "yükselme var" diyenler yüzde 40’ta kaldı. "Personel azalttım" diyenlerin oranı da martta yüzde 56, "artırdım" diyenlerin oranı yüzde 14 oldu. 
     
En başarılı icraat Derviş      KOBİ’ler hükümetin en başarılı icraatını Kemal Derviş’in ekonomiden sorumlu Devlet Bakanlığına getirilmesi’ ve dış kaynak bulma’ olarak görüyor. Katılımcıların yüzde 37’si Derviş’i başarılı, yüzde 20’si çok başarılı bulurken başarısız ve çok başarısız bulanların oranı yüzde 26. Kasımda yüz kişiden 11’i dalgalı kuru başarılı ya da çok başarılı bulurken, martta bu oran yüzde 33’e çıktı. Katılımcılar, bütçe ve kararların Türkiye gerçeklerine göre alınması konusunda ise hükümeti başarısız buluyor. 
     



 EKONOMİ 
















</TEXT>
</DOC>
