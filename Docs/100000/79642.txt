<DOC>
<DOCNO> 79642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/21/son/sonspo12.html </URL>
<DATE> 2002/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 1 - Çaykur Rizespor 0 maç bitti 
</HEADLINE>
<TEXT>

     Birinci Süper Futbol Ligi'nde amsunspor, Çaykur Rizespor'u 1-0 yendi. 
     Samsunspor, Çaykur Rizespor, karşısında ilk yarıyı da 1-0 önde tamamladı. 
     Samsunspor, ilk dakikalarda rakibine oranla ceza sahasında daha fazla göründü ve golü de erken buldu. Daha sonraki dakikalarda her iki takım da net gol pozisyonları yakaladı ancak bunları değerlendiremedi. 
     7. dakikada ani gelişen Samsunspor atağında Kenan'ın sağ taraftan 
     Çaykur Rizespor caza sahasına gönderdiği topu önünde bulan Ertuğrul, kaleci Murat'ın müdahalesine rağmen meşin yuvarlağı ağlara gönderdi 
     1-0 
     11. dakikada Çaykur Rizesporlu Serkan orta sahadan aldığı topla 
     ceza alanına yaklaştı, ortaladığı top kaleci Göksel'de kaldı. 
     17. dakikada Çaykur Rizespor'un Samsunspor caza alanı önünden 
     kazandığı serbest vuruşu Koray kullandı, top barajda bulunan futbolculara çarparak az farkla auta gitti. 20. dakikada Samsunspor defansının uzaklaştıramadığı topu bir anda önünde bulan Ünal, kaleci Göksel ile karşı karşıya kaldı, vuruşunda topu kaleci kornere çelerek mutlak golü önledi. 31. dakikada Ertuğrul'un sağdan Çaykur Rizespor ceza alanına gönderdiği topa Serkan Dökme sert vurdu, topu kaleci Murat güçlükle kornere çeldi. 35. dakikada Tetteh, sol taraftan Samsunspor caza alanına orta yaptı, oluşan karambolde Hasan Özer'in kafa vuruşunda top az farkla auta gitti. 40. dakikada Ertuğrul'un yaklaşık 35 metreden kullandığı serbest vuruşta top, kale direğinin hemen yanından auta gitti. 43. dakikada sol taraftan Samsunspor ceza alanına gönderilen topu Kenan ayağının altından kaçırınca, top Tetteh'in önünde kaldı, bu futbolcunun vuruşunda top auta gitti. 45. dakikada Duro, orta sahadan aldığı topla Çaykur Rizespor ceza alanına girdi, kaleci Murat ile karşı karşıya kaldı, vuruşunda topu kaleci uzaklaştırdı. Uzatma dakikalarında konuk ekip Çaykur Rizespor beraberliğe çok yaklaştı. Ani gelişen atakta Tetteh, orta alandan kaptığı topla Samsunspor ceza alanına girdi, kaleci Göksel ile karşı karşıya kaldı, vuruşunda top kale direğine çarparak geri döndü. Bu kez tehlikeyi defans uzaklaştırdı ve maçın ilk yarısı, Samsunspor'un 1-0 üstünlüğüyle tamamlandı. Samsunspor ikinci yarıya Ertuğrul'un yerine Mustafa Kocabey'i xx oyuna alarak başladı. Ev sahibi ekip, 1-0'lık skorun verdiği rahatlıkla kontrollü bir oyun sergilerken, Çaykur Rizespor rakip kalede ısrarla gol aradı. Ancak, başarılı olamadı ve sahadan mağlubiyetle ayrıldı. 58. dakikada Samsunspor'dan Mehmet Nas, rakibine yaptığı sert hareket nedeniyle sarı kart gördü. 62. dakikada Erhan Namlı sağdan ceza alanına topu ortaladı. Uygun durumdaki Tetteh, topa müdahale edemedi. 65. dakikada Ümit Ozan ceza sahası önünde buluştuğu topa çok sert vurdu. Meşin yuvarlak savunma oyuncularına çarparak geri döndü. 66. dakikada hakeme itiraz eden Çaykur Rizespor'dan Serkan sarı kart gördü. 72. dakikada Mustafa Kocabey'in soldan ceza alanına ortaladığı topa, Mehmet Yılmaz'dan önce, Çaykur Rizespor defansı sahip oldu. 73. dakikada Çaykur Rizespor'dan Koray, rakibine yaptığı sert faul nedeniyle sarı kart gördü. 75. dakikada Çaykur Rizespor'da Koray'ın yerine Şener x oyuna girdi. 76. dakikada Samsunspor ceza alanına gönderilen topa, Çaykur Rizesporlu oyunculardan önce Hakkı müdahale ederek kornere gönderdi. Kornerden gelen topa, Ümit Ozan uygun pozisyonda kafayla vurdu. Ancak, meşin yuvarlak yandan auta gitti. 77. dakikada Samsunspor'da Duro'nun yerine Phiri x oyuna dahil oldu. 78. dakikada ise Çaykur Rizespor'da Hasan Özer yerini Okan'a x bıraktı. 82. dakikada Turan'ın soldan Samsunspor ceza alanına gönderdiği topa Tetteh kafayla dokundu. Kaleci Göksel topu güçlükle kornere gönderdi. 83. dakikada, Samsunspor, Serkan Dökme'nin yerine Furkan'ı oyuna aldı. 85. dakikada Çaykur Rizesporlu Evren sarı kart gördü. 90. dakikada hakeme itiraz eden Çaykur Rizesporlu Okan ve topu oyuna geç sokan Samsunspor'un kalecisi Göksel sarı kart gördüler. Karşılaşma Samsunspor'un 1-0 üstünlüğüyle sona erdi. 
     





</TEXT>
</DOC>
