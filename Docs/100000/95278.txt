<DOC>
<DOCNO> 95278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/12/son/sondun07.html </URL>
<DATE> 2002/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da aşiret çatışmaları 14 ölü 
</HEADLINE>
<TEXT>

     Pakistan'da aşiretlerin yaşadığı bölgede toprak anlaşmazlığı nedeniyle çıkan çatışmalarda 14 kişi öldürüldü. 
     Yetkililer ve görgü tanıklarına göre, Afganistan sınırındaki Kuzey Veziristan eyaletinin Miranşah köyünde Darpahel ve Tabival Duani aşiretleri arasında dün çıkan ve ağır silahların kullanıldığı çatışmada 8 kişi öldürüldü. 
     Yerel yetkililer, iki aşiret arasında ateşkes sağlamaya çalıştıklarını belirttiler. 
     Yakındaki Kekahel köyünde ise bir aşiretin üyeleri, başka bir aşiretin camisine saldırdı ve bir aileden 6 kişiyi öldürdü. 
     Pakistan'da aşiretlerin yaşadığı büyük oranda özerk kuzeybatı eyaletlerinde güvenlik büyük ölçüde merkezi hükümetin kontrolü dışında bulunuyor. Bu bölgelerde toprak anlaşmazlığı nedeniyle sık sık kanlı çatışmalar yaşanıyor. 
     Kuzey Veziristan'da geçen hafta yaşanan bir çatışmada, 11'i bir top mermisinin camiye isabet etmesi sonucu ölen Afgan göçmenler olmak üzere 21 kişi öldürüldü. 
     





</TEXT>
</DOC>
