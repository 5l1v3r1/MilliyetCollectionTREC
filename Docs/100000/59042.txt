<DOC>
<DOCNO> 59042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/26/yasam/ayas.html </URL>
<DATE> 2001/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesur yürek Anadolulu çıktı 
</HEADLINE>
<TEXT>

Cesur Yürek’ filmi ile tüm dünyanın kalbinde taht kuran İskoç savaşçıların ataları olan Keltler, Britanya Adası’na Orta Anadolu’dan göç etmiş.. 
     SEMA EMİROğLU New York 

     ABD’nin önde gelen gazetelerinden The New York Times’ın bilim ekinde manşetten yayınlanan haberine göre, Türkiye’nin İç Anadolu bölgesinde kazı yapan Amerikalı arkeologlar, İngilizler, İrlandalılar, Galliler ve İskoçların ataları sayılan Keltlerin Orta Anadolu’dan göç ettiklerini ortaya çıkardı. 
     Arkeologlar, Keltleri hiç beklenmedik bir yerde buldu Orta Anadolu’ başlıklı geniş makalede, M.Ö. üçüncü yüzyılda kendilerini Galatlar olarak tanımlayan Keltlerin, bugün Türkiye’nin Orta Anadolu bölgesinde yeralan Gordion kentinde yaşadıklarına dair pek çok sayıda kalıntı ve sanat eseri bulunduğu bildirildi. 
     
Savaş için geldiler ama..      Büyük İskender’in Gordion düğümünü’ kılıcıyla kestiği, Kral Midas’ın oturduğu kent olarak bilinen Gordion’un, ilk kez Keltlere de evsahipliği yaptığının ortaya çıktığına dikkat çeken The New York Times, Keltler’in Romalılarca Galatlılar olarak tanındığını da vurguladı. 
     Bulunan kalıntılara göre, Anadolu’ya eşleri ve çocuklarıyla, paralı asker olarak gelen Keltler, savaştan kar elde etme ya da refaha kavuşma amacının ötesine geçerek, Anadolu’da derin kökler saldılar. Gordion’u canlandırdılar, iddialı ve giderek güçlenen bir toplum oluşturdular. 
     
Acımasızlıkları’ kanıt oldu      New York Times, Gordion’daki kalıntıların Keltlere ait olduğunu gösteren en önemli kanıtın da daha ürkütücü’ bir keşifte görüldüğünü bildirdi. Gazeteye göre, İç Anadolu’daki kazılarda boyunları kırılmış iskeletlerle, erişkin ve çocuklara ait kesik kafalar bulan arkeologlar, "Keltlerin insan kurban etme gelenekleri vardı, oysa Anadolu’da yaşayan diğer kavimlerle, Yunanlı ve Romalıların böyle bir geleneği yoktu" diyerek, buluşlarının en sağlam ve ürkütücü kanıtını ortaya koydular. Kazıların başkanlığını yapan Amerikan William and Marry College öğretim üyesi Dr. Mary Voigt da, "Bu tür uygulamaların varlığı Avrupa’daki Kelt kalıntılarından biliniyor ve çok iyi belgelenmiş durumda" ifadesini kullandı. 
     



 YAŞAM 




















</TEXT>
</DOC>
