<DOC>
<DOCNO> 77170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/08/son/sonspo16.html </URL>
<DATE> 2002/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta yeni yönetim mazbatalarını aldı 
</HEADLINE>
<TEXT>

     Beşiktaş'ta, geçen hafta yapılan olağan genel kurul toplantısında yeniden başkanlığa seçilen Serdar Bilgili ile yeni yönetim kurulu, mazbatalarını bugün aldı. 
     Akaretler'deki kulüp binasındaki divan kurulu lokalinde gerçekleştirilen törende, kongre divan kurulu başkanı Erdoğan Tuncer, 4 bin 78 oy alarak başkanlığa seçilen Serdar Bilgili ve yönetim kurulu 
     üyelerine mazbatalarını verdi. 
     Beşiktaş'ın mazbatalarını alarak göreve resmen başlayan yönetim kurulunda şu isimler bulunuyor 
     Hüsnü Güreli, Yıldırım Demirören, İbrahim Altınsay, Mete Düren, Fikret Orman, Muzaffer Nasıroğlu, Haşmet Bedii Kürüm, Fikret Ercan, Levent Erdoğan, Cengiz Kaptanoğlu, Kıvanç Oktay, Cem Bilge, Behçet Ümitlen, Ahmet Kavalcı, İsmail Ünal, Hüseyin Mican, Deniz Atalay ve Emin Önal. 
     Mazbatalarını aldıktan sonra kulüp binasında ilk toplantılarına giren siyah-beyazlı kulübün yeni yönetimi, bu akşam görev bölümü yapacak. 
     






</TEXT>
</DOC>
