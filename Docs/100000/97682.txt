<DOC>
<DOCNO> 97682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/24/son/sondun05.html </URL>
<DATE> 2002/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Başkanı Bush, yeni Austin Powers filmine bayıldı... 
</HEADLINE>
<TEXT>

     ABD Başkanı George W. Bush'un, hafta sonunda gösterime girecek ''Goldmember''ı Altın Organ izlediği ve ''çok beğendiği'' belirtildi. 
     James Bond filmleriyle dalga geçen ve Austin Powers adlı bir komik casusun maceralarını konu alan filmlerin üçüncüsü olan ''Goldmember'' Cuma günü gösterime girecek. 
     İnternet haber ajansı Drudge Report, Bush'a yakın kaynaklara dayanarak, ''Goldmember''ı Camp David başkanlık konutunda izleyen ABD Başkanı'nın, filmi hemen ikinci kez izlemek istediğini bildirdi. 
     Beyaz Saray'dan bir kaynak, Bush ve beraberindeki CIA yetkililerinin filmi izlerken kahkahalara boğulduklarını söyledi. 
     Bush, Kasım 2000 başkanlık seçimleri kampanyası sırasında, Austin Powers filmlerine düşkün olduğunu sık sık göstermişti. Bush'un, gazetecilerin kendisine karşı tutumunu beğenmediğinde, Austin Powers filmindeki ''Dr. Evil'' Dr. Şeytan karakterinin hasmını cezalandıracağında yaptığı gibi, küçük parmağını ağzının kenarına götürdüğü biliniyor. 
     ''Goldmember'', ABD'de büyük beğeniyle izlenen ve James Bond filmlerinin komik taklidi olarak nitelenen Austin Powers filmlerinin yeni versiyonunu oluşturuyor. 
     Austin Powers karakterinin daha önceki filmleri, ''Beni Beceren Casus'' ve ''Uluslararası Sırların Ajanı'' adlarını taşıyordu. Daha önceki bölümlerinde Heather Graham ve Liz Hurley'nin yer aldığı Austin Powers'ın son filminde, başröl oyuncusu aktör Mike Myers'e Destiny's Child müzik grubunun üyelerinden Beyonce Knowles eşlik edecek. 
     





</TEXT>
</DOC>
