<DOC>
<DOCNO> 55718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/05/son/sontur13.html </URL>
<DATE> 2001/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'lı milletvekili Ecevit'in korumalarını delege zannetti 
</HEADLINE>
<TEXT>

     Başbakan Bülent Ecevit için alınan olağanüstü boyuttaki koruma önlemlerinin TBMM kampüsü ve binaları içinde de aynen sürmesi milletvekillerinde kimi "yanlış anlamalara" neden oldu. 
     Başbakan Bülent Ecevit'e, bütçe görüşmelerine katılmak üzere geldiği TBMM'de 30 dolayında koruma eşlik etti. 
     Başbakan Ecevit'in çevresinde bir duvar oluşturan korumalar nedeniyle gazeteciler de birkaç gün boyunca Başbakan'a ulaşmakta zorluk çektiler. TBMM çalışmaları sırasında 30 dolayındaki korumasıyla koridorlarda yürüyen Ecevit'le karşılaşan ANAP Grup Başkanvekili Beyhan Aslan, beraberindeki gazetecilere "Başbakan'ın peşinde ne kadar çok delege var" dedi. Daha sonra kalabalığın koruma ordusu olduğunu anlayan Aslan, gazetecilerle "Herhalde bu delegeler Emniyet Müdürlüğü'nün delegeleri" diye şakalaştı. 
     






</TEXT>
</DOC>
