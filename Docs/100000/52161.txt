<DOC>
<DOCNO> 52161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/guncel/gun04.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyon bitmek üzere’ 
</HEADLINE>
<TEXT>

Ecevit, Müşerref’le görüştü, "Asker göndermeye gerek kalmayabilir" dedi 
     SİNAN TOROS, SERHAT OĞUZ 

     ABD gezisi dönüşü uğradığı İstanbul’da Başbakan Bülent Ecevit’le görüşen Pakistan Devlet Başkanı Pervez Müşerref, Türkiye’yi kara harek tına girmemesi için uyardı. Ecevit ise operasyonun bitmek üzere olduğunu ve Afganistan’a asker göndermeye gerek kalmayabileceğini bildirdi. 
     Atatürk Havalimanı’nda eşiyle birlikte karşıladığı Müşerref’le 40 dakika görüşen Ecevit, "Taliban güçleri büyük ölçüde geri çekilmek zorunda kaldı. Cumhurbaşkanı ve Pakistan yönetimi, Afganistan olaylarının başlayışından beri bütün dünyaya güven veren, istikrarlı ve cesur bir tutum izledi" dedi. Ecevit, "Bölgeye, bu hafta sonu Türk birlikleri gidecek mi " sorusuna ise şu yanıtı verdi "Türkiye hazırlıklarını yapıyor. Onun dışında bizden herhangi bir ek birlik isteği gelmedi. Şu aşamada buna ihtiyaç da olduğunu sanmıyorum. Harek t da neredeyse sona ermek üzere. Fazla uzamayacağını düşünüyorum." 
     Taliban sonrası kurulacak Afgan hükümetinde mutlaka Peştunların da temsil edilmesini isteyen Müşerref ise, Türkiye’yi kara harek tı konusunda şöyle uyardı "Size tavsiyem, kara harek tına Türklerin katılmaması yönünde olacaktır. Bu askerleriniz için zararlı olabilir, ama özel operasyonlara katılabilirler. Siyasi çözüm arandığında ise, BM şemsiyesi altında Müslüman ülkelerden meydana gelecek ve Afganistan’da konuşlanacak bir BM gücü oluşturulması önemlidir diye düşünüyorum. Türkiye ve Pakistan, siyasi boşluğu doldurmalıdır. K bil de silahtan arındırılmış bir şehir olarak durmalıdır." 
     



 GÜNCEL 

























</TEXT>
</DOC>
