<DOC>
<DOCNO> 68325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/18/son/sontur01.html </URL>
<DATE> 2002/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi emeklisi baba, para isteyen oğlunu öldürdü... 
</HEADLINE>
<TEXT>

     Kayseri'de işçi emeklisi bir baba, kendisinden sürekli para isteyen oğlunu av tüfeğiyle öldürdü. 
     Argıncık Camikebir Maahallesi'nde 50 yaşındaki Mustafa Sarı ile kendisinden para isteyen oğlu Mehmet Sarı 23 arasında tartışma çıktı. 
     Tartışmanın kavgaya dönüşmesi sonucu, Mustafa Sarı, kendisine ait pompalı av tüfeğiyle oğlu Mehmet Sarı'ya ateş etti. Göğsünden, karnından ve başından vurulan Mehmet Sarı, olay yerinde hayatını kaybetti. 
     Yakalanarak gözaltına alınan Mustafa Sarı, polise verdiği ifadesinde ''Mehmet işsiz olduğu için benden sürekli para istiyordu. 
     İş bulup çalışmasını ve artık para istememesini söyledim. Bana hakaret edici sözler söyleyince kendimi kaybedip tüfekle ateş ettim ama pişmanım'' dedi. 
     Olayla ilgili soruşturmanın sürdüğü bildirildi. 
     






</TEXT>
</DOC>
