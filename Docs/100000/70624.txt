<DOC>
<DOCNO> 70624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/04/magazin/amag.html </URL>
<DATE> 2002/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırsat’ı verdi kurdelayı kesti 
</HEADLINE>
<TEXT>

Cem Davran, çiçeği burnunda eczacı Ilgın Aksoy’un Fırsat Bu Fırsat’ yarışmasından kazandığı parayla kurduğu eczaneyi tek makasta’ açtı 
     NURDAN AKINER 

     Kanal D’de yayınlanan ve Cem Davran’ın sunduğu "Fırsat Bu Fırsat" yarışmasından geçen yıl 22 milyar lira kazanan Ilgın Aksoy, nihayet eczanesini açtı. 
     Yarışma boyunca Ilgın’a "Bu eczane açılacak" diyen ve eczanenin isminin "Fırsat" olmasını isteyen Davran, sözünü tutarak genç kızın kendi adını verdiği eczanesinin açılış kurdelesini kesti. Üzerine eczacı önlüğünü de geçiriveren ünlü oyuncu, önce Ilgın’ın İngilizce öğretmeni annesi Meral Aksoy’a aspirin, ardından da genç eczacının Amerika’dan gelen dostlarına ağrı kesici sattı. 
     
     Bana yarışma sundurmazlar’ 
     Cem Davran, yarışmada bazı sorularda Ilgın’a vurgulu bir şekilde "Ilgın bu eczane açılmalı" diyerek yardım ettiği itirafında da bulundu. "Artık kimse bana yarışma programı sundurmaz" diyen Davran, ekledi "Aynı yarışmada bir kadın, telefonla arayıp ön dişlerini porselen yaptırmak için paraya ihtiyacı olduğunu söylemiş ben de yardım etmemiştim. Ama tıpkı benim gibi tüm yarışma programı sunucularının gerçekten ihtiyacı olan kişilere yardım etme esnekliği vardır." 
     Yarışma sırasında Ilgın’a gaz giderici siparişi veren sanatçı, hem ilacını aldı hem de çevresindekilere "Metin Akpınar’dan sonra ilaçlar hakkında en çok bilgi sahibi olan benim. Alışveriş yapın boş durmayın, burası ticarethane" diye espri yaptı. 
     



 MAGAZİN 













</TEXT>
</DOC>
