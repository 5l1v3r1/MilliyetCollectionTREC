<DOC>
<DOCNO> 98675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/29/son/soneko21.html </URL>
<DATE> 2002/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
"Piyasa yapıcılığı" toplantısı sona erdi... 
</HEADLINE>
<TEXT>

     Türkiye'de ''piyasa yapıcılığına'' yeniden başlanmasına dönük, Merkez Bankası Başkanı Süreyya Serdengeçti, Hazine Müsteşarı Faik Öztrak ve 13 banka üst düzey yöneticisinin katıldığı toplantı yaklaşık 3,5 saat sürdü. 
     Toplantı ardından bankacılar herhangi bir açıklamada bulunmazken, Merkez Bankası Başkanı Serdengeçti, ''teknik düzeyde bir toplantı yaptıklarını, çalışmalara devam edeceklerini'' söyledi. 
     Hazine, yeniden geçilmesi düşünülen Piyasa Yapıcılığı Sistemi ile borç yönetiminde etkinliğin artırılması yanında, iç borçlanma senetleri ikincil piyasasında likiditenin artırılmasını amaçlıyor. 
     Piyasa Yapıcılığı Sistemi ile piyasa yapıcısı bankalara gerek birincil piyasada, gerekse para piyasalarında sağlanacak ayrıcalıklar ile sistemin etkinliğinin sürekli kılınması da öngörülüyor. 
     Türkiye'de uygulanan piyasa yapıcılığı sistemi, Kasım 2000 ve Şubat 2001 krizi ardından uygulamadan kaldırılmıştı. 
     





</TEXT>
</DOC>
