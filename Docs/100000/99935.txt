<DOC>
<DOCNO> 99935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/08/04/yazar/sazak.html </URL>
<DATE> 2002/08/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Güneşli bir gün 
</HEADLINE>
<TEXT>

     Seçime giden parlamento, tarihi bir adım atarak Türkiye’ye AB yolunu açtı. Yıl sonundaki Kopenhag zirvesinde üyelik müzakeresi takvimi alınabilmesinin olmazsa olmaz’ koşulu ölüm cezasının kaldırılması, Kürtçe yayın ve dil öğrenimi üzerindeki yasaklara son verilmesiydi. 
     21’inci dönem TBMM, Murat Sökmenoğlu’nun başkanlığında 16.5 saat süren toplantı sonunda bu cesur kararları aldı. 
     19 Nisan 1999 seçimleriyle oluşan parlamento reform’ niteliğinde pek çok yasa çıkarmasına karşın özellikle hükümetin 2001 Şubat’ında yol açtığı ekonomik kriz nedeniyle halkın gözünden düşmüştü. 
     Yoksulluk ve yolsuzlukla mücadele ekseninde kurulan 3’lü koalisyon ne yazık ki iki alanda da başarısız oldu ve toplumda büyük sosyal yaralar açtı. Cumhuriyet tarihinin en ağır ekonomik krizi bu dönemde yaşandı, benzeri İkinci Dünya Savaşı yıllarında görülen küçülme ve ulusal gelir kaybı milyonlarca insanı perişan etti. Normalde TBMM’nin Cumhurbaşkanı Sezer’in, Çankaya’da Anayasa kitapçığını hükümet üyelerine fırlattığı gün hükümetin istifa etmesi ve seçime gidilmesi gerekiyordu. 
     IMF ve Dünya Bankası Kemal Derviş’i Ankara’ya gönderince, uzatmalar oynanmaya başlandı. 11 Eylül olmasa, IMF ile yapılan ikinci program da çökecekti. Afganistan Operasyonu’nun Türkiye’ye sağladığı 30 milyar dolarlık ek kaynakla 2002 çıkarıldı. Ancak 2003’e girilirken denizin biteceği’ Derviş tarafından görüldü. Başbakan’ın rahatsızlığı, MHP’nin idam nedeniyle koalisyonu bozacağını açıklaması ardından Derviş’in siyasi belirsizliğin ancak seçimle son bulacağını’ ilan etmesiyle cin şişeden çıktı ’ 3 Kasım’ın adını ise Bahçeli koydu. 
     Seçime giden parlamentoya onurlu’ bir veda gerekiyordu. 
     AB uyum paketinin son anda yasalaşması, seçimde baraj riski bulunan partilere son bir şans sağladı. 
     Tarihi karar nedeniyle TBMM’deki tüm grupları kutlamak gerekiyor. Halkın yüzde 80’inin uygarlık projesi’ olarak benimsediği AB paketini yasalaştırdılar. Top artık Avrupa Birliği’nde. 
     ANAP lideri Mesut Yılmaz’ı özellikle kutlamak gerekiyor. Bıkmadan, usanmadan mücadele etti. 13 maddelik son paket AB Genel Sekreterliği’nin ürünü. Mutfaktaki gizli kahraman’lar, Dışişleri’nden, Büyükelçi Volkan Vural ve Volkan Bozkır, çok emek verdiler. 
     DYP lideri Tansu Çiller, MHP tarafından istismar’ edileceğini bilmesine karşın, Apo mu, AB mi ’ tercihini net biçimde Avrupa Birliği’nden yana koydu ve kararlılığını sonuna kadar sürdürdü. 
     Murat Sökmenoğlu da, başkanlık divanındaki akılcı ve soğukkanlı yönetimiyle Cıvaoğlu’nun deyimiyle virtüöz’ gibiydi. 
     Sonuçta iktidarıyla muhalefetiyle TBMM, tarih yazdı 
     Bu aynı zamanda sivil toplumun zaferi.’ 
     21’inci dönem parlamentonun ilk icraatı Ahmet Necdet Sezer’i Cumhurbaşkanı seçmesiydi. Son icraatı da AB uyum paketi oldu. 
     Seçime giden Türkiye, AB hedefi doğrultusunda çağdaş bir iktidar modeli pekala çıkarabilir. 
     Bugün güneşli bir gün. Gelecekten daha fazla umutluyuz. 
     
     







Dam üstünde saksağan... 


Ata ve bilim... 


Ecevit, Baykal ve Derviş 


Derviş’i bekliyorlar 


Akıl kriterleri 


Kendi taklidini oynayan kadın 


İşte bir ibret belgesi daha 


Kıssadan hisse... 


Güneşli bir gün 


YTP, sanatçılarla cıvıtırsa iş değişir 


Siz bu oyunları beceremiyor gibisiniz 


Ekonomiden memnunsak neden seçime gidiyoruz 


"Convergence Play" 


</TEXT>
</DOC>
