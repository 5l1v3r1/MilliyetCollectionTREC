<DOC>
<DOCNO> 93014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/30/son/sonspo23.html </URL>
<DATE> 2002/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo, Dünya Kupası'nın gol kralı oldu... 
</HEADLINE>
<TEXT>

     17. Dünya Kupası finallerinde şampiyonluğa ulaşan Brezilya'da, golcü futbolcu Ronaldo, attığı 8 golle kupanın gol krallığını elde etti. 
     Brezilyalı golcü, 1970 yılından bu yana kupalarda gol krallığını kazanan oyuncular arasında 8 gole ulaşan ilk oyuncu oldu. 
     Ronaldo, böylece 2 kupada attığı gol sayısını 12'ye çıkararak, kupalar tarihinde en fazla gol atan ilk 4 futbolcu arasına girmeyi başardı. Dünya Kupası tarihinde en fazla gol atan futbolcular sıralamasında, Alman Gerd Müller 14 golle birinci, Fransız Juste Fontaine de 13 golle ikinci sırada yer alırken, Brezilyalı Pele'nin de Ronaldo gibi 12 golü bulunuyor. 
     Güney Kore ve Japonya'nın ortaklaşa düzenledikleri 17. Dünya Kupası finalleri sonunda gol krallığı sıralaması ise şöyle 
     8 gol Ronaldo Brezilya . 
     5 gol Rivaldo Brezilya , Miroslav Klose Almanya . 
     4 gol Jon Dahl Tomasson Danimarka , Christian Vieri İtalya . 
     3 gol Marc Wilmots Belçika , Michael Ballack Almanya , Robbie Keane İrlanda Cumhuriyeti , Pauleta Portekiz , Pape Bouba Diop Senegal , Raul İspanya , Henrik Larsson İsveç , Fernando Morientes İspanya , İlhan Mansız Türkiye . 
     2 gol Ronaldinho Brezilya , Ronald Gomez Kosta Rika , Michael Owen İngiltere , Junichi Inamoto Japonya , Jared Borgetti Meksika , Nelson Cuevas Paraguay , Henri Camara Senegal , Fernando Hierro İspanya , Ahn Jung-hwan Güney Kore , Hasan Şaş Türkiye , Ümit Davala Türkiye , Landon Donovan ABD , Brian McBride ABD . 
     





</TEXT>
</DOC>
