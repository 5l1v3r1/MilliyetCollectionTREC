<DOC>
<DOCNO> 77276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/09/spor/spo15.html </URL>
<DATE> 2002/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Tyson boş durmuyor      DÜNYA ağır sıklet boks eski şampiyonu Mike Tyson’ın başı yine derde girdi. Phoenix’de striptiz kulübünde çalışan 25 yaşındaki dansçı kız ile erkek arkadaşı, ABD’li boksörün kendilerini dövdüğünü iddia edip, polise şikayetçi oldular. Avukatı, tecavüz suçundan daha önce de üç yıl hapis yatan ve 8 Haziran’da Lennox Lewis ile karşılaşmaya hazırlanan Tyson’ın suçsuz olduğunu iddia etti. 
     
Kirch topu attı      2002 ve 2006 Dünya Kupası yayın haklarını elinde bulunduran Almanya’nın dev medya kuruluşu Kirch Group sonunda iflasını açıkladı. 6.5 milyar euro tutarında bir borç batağı içine düşen Kirch, Alman Ligi’ndeki kulüplere olan TV yayın haklarını da ödeyemez duruma gelmişti. FIFA, Dünya Kupası’nın yayın haklarını İsviçre’deki diğer şirketi Sport AG’ye devrettiğini duyurdu. 
     
Fener’den protesto      SÜPER Lig’de 2002 - 2003 sezonu, 11 Ağustos 2002’de başlayacak ve 31 Mayıs 2003’te sona erecek. Dün federasyon temsilcileri, kulüp yöneticileri ve Milli Takım’ın hocası Şenol Güneş’in katılımıyla İstanbul’da yapılan toplantıya dört büyük kulüpten sadece Fenerbahçe temsilci göndermedi. Ligde ilk yarı 22 Aralık’ta sona erecek, ikinci devre 9 Şubat’ta başlayacak. 
     
Bursa kızgın      ÇAYKUR Rizespor yenilgisinin yaralarını sarmaya çalışan Bursaspor’da karşılaşmanın hakemi Çetin Sarıgül’e öfke dinmiyor. İkinci Başkan Fikret Üstenci, "İki penaltımız verilmedi. Şike çetesiyle ilgili araştırma yapılacaksa, Çetin Sarıgül’ün de çetede yer alıp, almadığına bakılmalı" dedi. 
     
Malatyaspor kendini yaktı      BEŞİKTAŞ maçında çıkan olaylar nedeniyle Malatyaspor, Disiplin Kurulu’na sevk edildi. Bazı taraftarların saha içine girip, rakip futbolcularla kavga etmesi nedeniyle PFDK’ya sevk edilen Sarı - Kırmızılı kulübe asgari bir maç saha kapatma ve para cezası verileceği öğrenildi. Gözlemci raporlarında kavgaya karışan Ahmet, Tümer ve Bayram’ın isimleri yer almadı. 
     
Şansal’ın korkusu      49. Avrupa Grekoromen ve Bayanlar Serbest Güreş Şampiyonası hazırlıklarını tamamlayan millilerimiz, bugün 11 - 14 Nisan’da Seinajoki şehrinde yapılacak organizasyon için Finlandiya’ya gidecek. Federasyon Başkanı Osman Şansal, "Fenerbahçe - Beşiktaş derbisinin gölgesinde kalacağız ama yine de şampiyon olacağız" dedi. Fotoğraf Hüseyin Yavuz 
     
Şampiyonlar Ligi Çeyrek final rövanş      21.45 Nou Camp Stadı 
     Barcelona İspanya - Panathinaikos Yunanistan 0 - 1 
     21.45 Bay Arena Stadı 
     B.Leverkusen Almanya - Liverpool İngiltere 0 - 1 
     
Filede bugün      Play - Off 2. Etap 
     İstanbul Burhan Felek Spor Salonu 
     15.00 M.Marmara Koleji - İst.B.Bld. 
     17.00 Fenerbahçe - Polis Akademisi 
     Ankara Selim Sırrı Tarcan Spor Salonu 
     16.00 TED Kolejliler - Galatasaray 
     Tokat H.Akbaş Spor Salonu 
     17.30 Tokat B.Plevne - Beşiktaş 
     



 SPOR 






























</TEXT>
</DOC>
