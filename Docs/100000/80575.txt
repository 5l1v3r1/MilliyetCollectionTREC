<DOC>
<DOCNO> 80575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/26/son/soneko19.html </URL>
<DATE> 2002/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin dış ticaret açığı 473.6 milyon dolara geriledi 
</HEADLINE>
<TEXT>

     Devlet İstatistik Enstitüsü DİE , bu yılın Şubat ayında 2 milyar 339.5 milyon dolarlık ihracat, 2 milyar 813.1 milyon dolarlık da ithalat yapıldığını açıkladı. 
     Buna göre Şubat ayında, geçen yılın aynı ayına kıyasla ihracat yüzde 7, ithalat ise yüzde 21.7 oranında azaldı. 
     Geçen yılın Şubat ayında 2 milyar 515.7 milyon dolarlık ihracat, 3 milyar 594.5 milyon dolarlık da ithalat yapılmıştı. 
     DİE verilerine göre, bu sonuçlar ışığında geçen yıl Şubat ayında 1 milyar 78.7 milyon dolar olan dış ticaret açığı, yüzde 56.1 oranında azalarak, bu yılın aynı döneminde 473.6 milyon dolara geriledi. 
     Bu yıl Şubat ayında, ihracatın ithalatı karşılama oranı ise yüzde 83.2'ye yükseldi. Geçen yılın aynı ayında, ihracatın ithalatı 
     karşılama oranı yüzde 70 düzeyinde gerçekleşmişti. 
     
     Ocak - Şubat dönemi 
     Yılın iki ayında ise ihracat yüzde 3.1 oranında artarak 4 milyar 899.2 milyon dolara, ithalat ise yüzde 20 oranında gerileyerek 6 
     milyar 129.6 milyon dolar oldu. 
     Geçen yıl aynı dönemde ihracat 4 milyar 752.2 milyon dolar, ithalat 7 milyar 666.1 milyon dolar olarak gerçekleşmişti. 
     Ocak-Şubat döneminde dış ticaret açığı yüzde 57.8 gerileyerek, 2 milyar 913.8 milyon dolardan 1 milyar 230.5 milyon dolara geriledi. 
     2001 yılı Ocak-Şubat döneminde yüzde 62 olan ihracatın ithalatı 
     karşılama oranı da, bu yılın aynı döneminde yüzde 79.9'a yükseldi. 
     
     En yüksek pay imalat sanayii ürünlerinde 
     Türkiye'nin bu yılın Şubat ayında 2 milyar 339.5 milyon dolarlık ihracatındaki en yüksek paya, yüzde 92.1 ile imalat sanayi ürünleri sahip olurken, bunu yüzde 6.9 ile tarım ürünleri, yüzde 0.7 ile madencilik ve taşocakçılığı, yüzde 0.1 ile de balıkçılık ürünleri izledi. 
     Devlet İstatistik Enstitüsü DİE verilerine göre, Şubat ayında 2 milyar 155.1 milyon dolar düzeyinde gerçekleşen imalat sanayi ihracatında, bir önceki yılın aynı dönemine oranla yüzde 6.8 gerileme kaydedildi. 2001 yılının aynı döneminde imalat sanayi ihracatı 2 milyar 311.2 milyon dolar olmuştu. 
     Söz konusu dönemler itibariyle, madencilik ve taşocakçılığı ürünleri ihracatı yüzde 19.8 oranında düştü. Geçen yıl Şubat ayında 20.9 milyon dolar olan madencilik ve taşocakçılığı ihracatı, bu yılın 
     aynı ayında 16.8 milyon dolara geriledi. 
     Aynı dönemde tarım ve ormancılık ürünleri ihracatı yüzde 10 gerilerken, balıkçılık ürünleri ihracatı yüzde 54.7 oranında azaldı. 
     
     İthalatta azalma 
     DİE verilerine göre, ithalatın mal gruplarına dağılımı incelendiğinde ise en fazla azalma yüzde 27.1 ile sermaye malları ithalatında oldu. 
     Sermaye malları ithalatı, 2001 yılı Şubat ayında 562.3 milyon dolar iken, bu yıl aynı dönemde 409.7 milyon dolara geriledi. 
     Aynı dönemde ara malları ithalatı yüzde 25 oranında gerileyerek, 2 milyar 551.2 milyon dolardan 1 milyar 912.7 milyon dolara düştü. 
     Tüketim malları ithalatı yüzde 11.1 oranında artarak, 382.9 milyon dolardan 425.6 milyon dolara yükseldi. 
     Şubat ayında gerçekleşen 2 milyar 813.1 milyon dolarlık ithalatın yüzde 68'ini ara malları, yüzde 15.1'ini tüketim malları, yüzde 14.6'sını da sermaye malları oluşturuyor. 
     Öte yandan Şubat ayında ihracatın yüzde 65.2'si, ithalatın da yüzde 63.1'i, Ekonomik İşbirliği ve Kalkınma Teşkilatı OECD 
     ülkeleriyle gerçekleştirildi. 
     Verilere göre, OECD ülkelerine 1 milyar 524.5 milyon dolarlık ihracat yapıldı. Geçen yıl aynı dönemde OECD ülkelerine yapılan ihracat, 1 milyar 730.5 milyon dolar düzeyinde bulunuyordu. 
     Buna göre, OECD ülkelerine yapılan ihracat söz konusu dönemde yüzde 11.9 azaldı. Bu dönemde Avrupa Birliği AB ülkelerine yapılan ihracat miktarı yüzde 11 azalırken, Avrupa Serbest Ticaret Bölgesi EFTA ülkelerinde yüzde 8.9 oranında arttı. 
     Seçilmiş ülke gruplarına göre ise ihracat, Bağımsız Devletler Topluluğu ülkelerine yüzde 34.8, Karadeniz Ekonomik İşbirliği üyesi ülkelere yüzde 17.5 oranında artarken, İslam Konferansı Teşkilatı ülkelerine yüzde 8.9, Ekonomik İşbirliği Teşkilatı ECO ülkelerine de yüzde 22.4 oranında azaldı. 
     İthalat incelendiğinde ise Şubat ayında OECD ülkelerinden yapılan ithalat yüzde 15.3 oranında azalarak 1 milyar 774.1 milyon dolara geriledi. Geçen yılın aynı ayında OECD ülkelerinden yapılan ithalat 2 milyar 93.5 milyon dolar düzeyinde bulunuyordu. 
     Söz konusu dönemde, AB ülkelerinden yapılan ithalat yüzde 19 azalarak 1 milyar 252.1 milyon dolara gerilerken, OECD üyesi olmayan ülkelerden yapılan ithalat da yüzde 31.5 oranında azalarak 1 milyar 14.3 milyon dolara düştü. 
     EFTA ülkelerinden yapılan ithalat ise yüzde 17.4 oranında artarak, 139.1 milyon dolara yükseldi. 
     Seçilmiş ülke gruplarına göre ise ithalat, Bağımsız Devletler Topluluğu ülkelerinden yüzde 34.1, Karadeniz Ekonomik İşbirliği üyesi ülkelerden yüzde 39, İslam Konferansı Teşkilatı ülkelerinden yüzde 22.1, Ekonomik İşbirliği Teşkilatı ülkelerinden yapılan ithalat da 
     yüzde 5.8 oranında geriledi. Türk Cumhuriyetlerinden yapılan ithalat ise yüzde 3.5 oranında arttı. 
     





</TEXT>
</DOC>
