<DOC>
<DOCNO> 51689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/11/spor/spo07.html </URL>
<DATE> 2001/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
HARİKASIN SUDAS 
</HEADLINE>
<TEXT>

105 kiloda başarılı bir müsabaka çıkaran haltercimiz, bir altın bir de gümüş madalya kazandı. Aziz Alpak’ın ise şanssız bir şekilde kolu kırıldı ve acilen ameliyata alındı 
     CEMAL ERSEN 

     DÜNYA Halter Şampiyonası’nda kapanışı 105 kiloda Bünyamin Sudaş’ın bir altın, bir gümüş madalyasıyla yaptık. Aynı kategoride koparmadaki ikinci hakkında kolu kırılarak müsabakayı terkeden Aziz Alpak ile yaşanan şok Sudaş’ın madalyalarıyla buruk bir sevince dönüştü. Sudaş, silkmede 135 kiloyla altın madalyanın sahibi olurken, toplamda 420 kiloyla dünya ikinciliğini elde etti. 
     ŞANSSIZ şekilde kolu kırılan Aziz Alpak, ameliyata alınırken, uzun süre halterden uzak kalacağı açıklandı. Bugünkü artı 105 kilo müsabakaları ile sona erecek şampiyonada takım sıralamasını Bulgar haltercilerin yapacakları dereceler belirleyecek. Bayanlar 75 kiloda Derya Açıkgöz silkmede dördüncü, koparmada dokuzuncu, toplamda altıncı oldu. Bayanlarımız üçüncü oldu. 
     
Ata’ya saygı      ATATÜRK ölümünün 63. yılında, Dünya Halter Şampiyonası’na katılan Milli Takımı sporcuları ve antrenörleri tarafından da törenle anıldı. Sheraton Oteli Balo Salonu’nda bir araya gelen sporcular ve antrenörler 1 dakikalık saygı duruşunda bulunduktan sonra, İstiklal Marşı’nı söylediler. Törene, Uluslararası Halter Federasyonu Başkanı Tamas Ajan da katıldı. 
     
Aziz Alpak madalya için umutluydu. Ancak fotoğrafta olduğu gibi şanssız bir kaldırış teşebbüsünden sonra kolu kırıldı ve ameliyat edildi. 




 SPOR 


























</TEXT>
</DOC>
