<DOC>
<DOCNO> 82005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/04/spor/spo05.html </URL>
<DATE> 2002/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Perde kapanıyor 
</HEADLINE>
<TEXT>

Süper Lig’de 2001 - 2002 sezonu bugün noktalanacak, nefesleri kesen müthiş maratonda küme düşen ve UEFA’ya giden son takım belli olacak 
     2001 - 2002 Süper Birinci Ligi bugün oynanacak yedi karşılaşmayla perdelerini sporseverlere kapatacak. Yimpaş Yozgatspor ve Antalyaspor’la birlikte aynı kaderi paylaşan üçüncü takım da bugünkü karşılaşmalar sonunda ortaya çıkacak. Ligde kalma umutlarını mucizeye bırakan Çaykur Rizespor Ankaragücü’nü yener ve Malatyaspor da Samsunspor deplasmanından üç puanla dönerse hedefine ulaşacak. 
     BU durumda küme düşen son takım Samsun olacak. Son hafta UEFA mücadelesi de kızışacak, Kocaelispor ve Ankaragücü’nün ardından Avrupa biletini alabilmek için Denizlispor, Gaziantepspor, İstanbulspor ve Bursaspor son kozlarını oynayacak. Maçlar sonunda gol krallığı yarışı da sonuçlanacak. Yarışta 21 golle İlhan önde bulunurken, kendisini 19’ar golle Arif ve Agustine izliyor. 
     SÜPER Lig’de ikinci olarak Şampiyonlar Ligi’ne kalan Fenebahçe, Şükrü Saracoğlu Stadı’nda Diyarbakır karşısında taraftarlarına galibiyetle veda etmeye çalışacak. Ligde umduğunu bulamayan Beşiktaş ise, Gaziantepspor deplasmanında galibiyet arayacak. Fenerbahçe - Diyarbakırspor karşılaşması Digitürk’ten, Samsunspor - Malatyaspor mücadelesi de Kanal 776’dan naklen yayınlanacak. 
     
Günün programı      FB Şükrü Saracoğlu Stadı 
     15.30 Fenerbahçe - Diyarbakır Bülent Demirlek 
     
     Gaziantep Kamil Ocak Stadı 
     17.30 Gaziantepspor - Beşiktaş Kadir Tozlu 
     
     Samsun 19 Mayıs Stadı 
     17.30 Samsunspor - Malatyaspor Bülent Uzun 
     
     Denizli Atatürk Stadı 
     17.30 Denizlispor - Kocaelispor İsmet Arzuman 
     
     Rize Atatürk Stadı 
     17.30 Çaykur Rizespor - Ankaragücü Çetin Sarıgül 
     
     Antalya Atatürk Stadı 
     17.30 Antalyaspor - İstanbulspor Selçuk Dereli 
     
     Ankara 19 Mayıs Stadı 
     17.30 Gençlerbirliği - Bursaspor Cem Tosyalı 
     



 SPOR 




























</TEXT>
</DOC>
