<DOC>
<DOCNO> 51408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/09/yasam/yas02.html </URL>
<DATE> 2001/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonunda kendi ofsayta düştü 
</HEADLINE>
<TEXT>

Eski milli hakem Oğuz Sarvan, Mizacımız farklı’ diyerek 20 yıllık eşine boşanma davası açtı. Eşinin cevabı ise kısaydı Genç bir kadınla birlikte 
     BAHRİ KARATAŞ İzmir DHA 

     FIFA kokartlı eski hakem Oğuz Sarvan, 20 yıllık eşi mimar Ayşe Derya Sarvan’dan boşanmak için mahkemeye başvurdu. 
     Sarvan, boşanma dilekçesinde "Eşimle farklı mizaca sahibiz. Kendisi zenginlik meraklısı, beni toplum önünde küçük düşürüyor. Yemek yapmıyor, son beş yıldır cinsel ilişkimiz yok" dedi. 26 yıl hakemlik yaptıktan sonra Merkez Hakem Komitesi MHK bünyesindeki Eğitim - Planlama - Araştırma Komisyonu’nda EPAK görev alan Sarvan, 3 sayfalık boşanma dilekçesini, Karşıyaka 4. Asliye Hukuk Mahkemesi’ne verdi. Sarvan dilekçesinde, 3 ay önce Karşıyaka’daki evini terk edip Hatay’da tek başına yaşamaya başladığını belirterek, "Çocuklarımın büyümesini beklediğim için bunca yıl dayandım" dedi. 
     
Yeni mi farkına vardı ’      Avukatı aracılığıyla cevap dilekçesi veren Ayşe Derya Sarvan ise, boşanma karşılığı 100 milyar lira maddi ve manevi tazminatla, kendisi ve çocukları için yıllık 500 milyon lira nafaka istedi. 
     Eşinin iddialarını komik bulduğunu da söyleyen Derya Sarvan şöyle konuştu 
     "Mizacımızın farklı olduğunu 20 yıl sonra mı anladı Aileden gelen zenginliğim var ve hepsi çocuklarımın üzerinde. Mimarım ve geç saatlere kadar çalıştığım için zaman zaman yemek yapamayıp dışarıdan getirttim. Ama mesele bunlar değil. Son yıllarda kilo alınca beni beğenmez oldu. Eve geç gelmeye başladı. Genç bir kadınla yaşadığını öğrendim. İki yıldır tatile onunla gidiyor. Artık birlikte olmamız imk nsız." 
     



 YAŞAM 
















</TEXT>
</DOC>
