<DOC>
<DOCNO> 66098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/06/astro/index.html </URL>
<DATE> 2002/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınırları kaldırın 
</HEADLINE>
<TEXT>

Yay burcuna geçen Ay, özgürlük isteği, sınırları aşma ve yerinde duramama getiriyor. Bugün kendinizi sınırlamamaya bakın. Duygusal konularda gerginlikleriniz varsa bunları paylaşarak sıkıntılarınızı aşabilirsiniz. Akşam Ay - Mars üçgeni bunu doğal biçimde yapabileceğimizi gösteriyor. Koç’lar bugün sıkıntılarından kurtulabilirler. Risk almayı sevdikleri için kendilerini yeniliklere açabilirler. Boğa’lar duygusal konularda paylaşıma açıklar. Başkalarının desteğini alarak iş hayatında olumlu adımlar atabilirler. İkizler bugün eleştiriye açık olmalı. İkili ilişkilerde ve ortaklıklarda öğrenebilecekleri çok şey var. Aşk öne çıkabilir. Yengeç’lerin tamamlamaları gereken işler var. Duygusal konuları bir kenara bırakarak projelere ve detaylara önem vermeleri iyi olacak. Aslan’lar bugün keyifliler. Son günlerin huzursuzluğundan kurtulacaklar. Gevşemek onları daha yaratıcı kılacak. Başak’lar ise bugün iş yükü nedeniyle sıkılabilirler. Duygusal konularda tepkilerine önem vermeliler. Evle ilgili sorumluluklar da göze çarpıyor. Terazi’ler bugün çok daha rahatlar. Yakın çevrelerinde olup bitenler, eğitim, hareket ve iletişim onları fazlasıyla meşgul kılabilir. Kardeşlerinizle ilişkileriniz de dikkat çekici olabilirler. Akrep’ler attıkları adımları şimdi daha somut hale dönüştürmek için çalışmak zorundalar. Harcamalarına önem vermeleri lazım. Yay’lar öne çıkmakta. Kendilerini yenilenmiş hissedecek ve duygusal konularda da hareketli bir gün geçirebilecekler. Oğlak’lar ise durup biraz beklemeliler. Geçmişe ait hatalar önlerine gelebilir. Kötümser olmamalılar ama fedakarlığa da hazırlanmalılar. Kova’lar verimli çalışabilirler. Yaratıcı enerjilerini ortaya koyabilecekleri çok sayıda olanak var. Duygusal konularda da kendilerini coşkun hissedecekler. Balık’lar bugün daha dikkatli olmalılar. Yeni sorumluluklar ufukta gözüküyor. İş hayatında öne çıkabilecekleri güzel fırsatlar da var. Değerlendirmeye bakmalılar. 

            Faks 287 74 37 
      






Koç Boğa İkizler    Yengeç           Aslan Başak Terazi Akrep Yay Oğlak Kova Balık 
Yeni pencerede aç 

</TEXT>
</DOC>
