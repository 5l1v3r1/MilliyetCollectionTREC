<DOC>
<DOCNO> 87080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/31/guncel/gun07.html </URL>
<DATE> 2002/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Göç yolunda dondular... 
</HEADLINE>
<TEXT>

     SEBAHATTİN YILMAZ OSMAN BEKLEYEN DHA 

     Dört ay önce İran sınırından kaçak olarak girdikleri Türkiye’de tipiye yakalanıp donan 19 Afgan’ın cesetleri, karlar eriyince ortaya çıktı. Çaldıran’a bağlı Aşağıgüldüren Köyü’nün İran sınırındaki Doğuvan mezrası yakınlarında devriye gezen 6. Hudut Alay Komutanlığı’na bağlı timler, dün sabah üzerleri karla örtülü iki erkek, iki kadın ve üç çocuğa ait cesetle karşılaştı. Bunun üzerine bölgede arama çalışması başlatan ekipler, 250 metrekarelik alanda yer yer çüreyen iki erkek, dört kadın ve altı çocuğun cesedine daha ulaştı. 
     
     Hemen otopsi yapıldı 
     Cesetlerin getirilmesi için Köy Hizmetleri ekipleri kar kalınlığının iki metreye ulaştığı İran sınırındaki bölgeye ulaşılması için yol açma çalışması başlattı. Bölgeye ulaşan ekipler, cesetleri alarak Aşağıgüldüren Köyü’ne getirdi. Köye grayderle köye giden Çaldıran Savcısı Mehmet Akif Akkuş’un nezaretindeki otopsiden sonra cesetler toprağa verilmek üzere Çaldıran’a getirildi. 
     
Kamyon kasasında 57 kaçak      CEM BAKIRCI Erzurum DHA 

     Erzurum Horasan’da güvenlik kontrolü için durdurulan kamyonun sürücüsü heyecanlanınca arama yapıldı. Jandarma brandayı kaldırdığında, korkudan titreyen, birbirlerine sarılmış 57 Kuzey Iraklı ile karşılaştı. İran sınırından, Van’ın Çatak ilçesi yakınlarından giriş yaptıkları belirlenen kaçaklar, İstanbul’a gitmek için 5 bin dolar verdiklerini söyledi. 
     



 GÜNCEL 
















</TEXT>
</DOC>
