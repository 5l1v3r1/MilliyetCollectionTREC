<DOC>
<DOCNO> 76767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/06/yazar/asik.html </URL>
<DATE> 2002/04/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Borsada merak 
</HEADLINE>
<TEXT>

     Borsada önceki gün birinci seansın sonuna doğru Tüpraş hisseleri 6500 -6600 aralığında... Hissede hareket yok... Bir anda D. Yatırım adlı aracı kurum 500.000 lota yakın 3.3 trilyon civarında Tüpraş hisse senedi alıyor... 
     Kimse bu alıma anlam veremiyor. Tahtalar saat 12 00 de kapanıyor. Saat 12 13’te Reuters haber ajansından Özelleştirme İdaresi Başkanı Uğur Bayar’ın "Tüpraş’ta halka arzın piyasa şartları oluşmadığı sürece erteleneceği" demeci geçiyor. Saat 14 00’ te seansın başlaması ile birlikte Tüpraş’a piyasadan talep başlıyor. Saat 16 30 da piyasa kapanırken Tüpraş 7400 lira... Alımı yapan ve birkaç saat içinde yüzde 12 dolayında kar sağlayan "D. Yatırım’ın bu muazzam öngörüyü nasıl başardığı çok merak ediliyor. 
     
     Dünyayı Tanrı yarattı ama şeytan idare ediyor. 
     T. Bernard 

Umut pompası...      Ekonomi umut pompasıyla düzelir mi İkinci Dünya Savaşı’ndan bu yana bu defa savaş olmadığı halde en büyük düşüşü kaydetmiş ekonomi nasıl düzlüğe çıkar Elbette üretimin harekete geçirilmesiyle değil mi Peki üretimin harekete geçirildiğine ilişkin bir belirti var mı Laftan başka üretilen ne var 
     ABD’nin bizi Afganistan ve Irak misyonlarına hazırlamak için hafifçe nefeslendirmesini "düzelme" sanacak kadar saf mıyız Yanıt "evetöse yeni krizlere hazırlıklı olalım... 
     
Yakışıyor haspaya...      Nasrettin Hoca yeni bir kadın almış. Eskisine nasihat veriyormuş 
     - Öyle takıp takıştırmayacaksın, akşama kadar dışarlarda dolaşmayacaksın... 
     Kadın 
     - Ama Hoca, demiş, bak taze gelin takıp takıştırıyor, ona bişeycik demiyorsun... 
     - Yakışıyor haspaya, demiş Hoca... 
     Bizim toplum aynı görüşte.. Hırsıza, hortumcuya "nereden buldun" diye kimse sormuyor. Çalmak ve çaldıklarıyla tatlı hayat yaşamak yakışıyor haspaya... Gözler namuslu adamda... Daha çooook soyuluruz bu kafayla... 
     
Yaşasın eşitlik...      Anayasa panelinde dile getirildi... Fransızlar çok ilginç bir Anayasa değişikliği yaptı, seçimle gelinen bütün görevlerde cinsel eşitlik şartı koydular. Buna göre, aday listelerinde kadın ve erkek adaylar eşit veya biri diğerinden en çok "bir fazla" olabilecek. Ve üstelik sıralamada da mutlaka bir cinsten sonra öbür cinsin gelmesi birinci sırada erkek varsa, ikinci sırada kadın, üçüncü sırada yine erkek, dördüncü sırada yine kadın... şartı koydular. Bu kural Fransız Anayasa’sına girdi. Kulaklara küpe olsun... 
     
Ata’nın mirası...      TBMM’den geçen son Anayasa değişiklik paketi, Ankara Barosu’nca düzenlenen panelde enine boyuna tartışıldı. Prof. Cem Eroğul, 1982 Anayasası’nın geçirdiği bu altıncı büyük tadilatı şöyle özetledi 
     - Bütün bu düzeltme çabaları ileri yaşta yapılan estetik ameliyatlarına benziyor. Orasını burasını geriyorsunuz, belli ölçüde güzel görünüyor, ama bir başka taraftan yine sarkıyor... 
     Prof. Eroğul, daha sonra 82 Anayasası’nın değiştirilmesi girişimlerinde üzerinde hiç durulmayan bir noktaya sözü getirdi 
     - Uygarlıktan asgari ölçüde nasiplenmiş bir toplumda, bir insan ölmeden önce bir son dileğini belirttiğinde o dilek yasa düzenine ve ahlaka aykırı değilse yerine getirilir... Atatürk ölmeden iki ay önce dedi ki, "Benim İş Bankası’ndaki paylarımın gelirini Türk Dil Kurumu ve Türk Tarih Kurumu’na bırakıyorum..." Biz bir an için bu vasiyeti "Ali ve Ayşe’ye bırakıyorum" şeklinde düşünelim.. Vasiyetin gereği yıllarca yerine getirilmişken belli bir tarihte birtakım adamlar gelip Ali ve Ayşe’yi öldürdü. Ve onlara hiç benzemeyen iki kişiye "Ali" ve "Ayşe" adını verdiler. Sonra da Atatürk’ün gelirini asıllarına hiç benzemeyen o iki kişiye Anayasa hükmüyle mirası tahsis ettiler Böyle bir şey olabilir mi . 
     Ne acı ki, 1982 Anayasası’yla yapılan budur Türk Dil Kurumu ve Tarih Kurumu öldürüldükten sonra yerlerine geçirilen ve asıllarına hiç benzemeyen "iki devlet dairesi" Atatürk’ün mirasının üzerine oturtulmuştur. Bu yasa tanımazlık Anayasa’yla yapıldı. Vasiyetname çiğnendi, üstelik bu muamele devletin kurucusuna yapıldı. Hiç utanıp sıkılmadan da Atatürkçülük adına yapıldı Atatürk’ün mirası üzerine oturulmuştur ama konu gündeme bile gelmemektedir... 
     
     Türk Telekom, "118 Bilinmeyen Numaralar"ı arayanlardan her dakika için 375 bin lira alıyor ve ayda 5 trilyon kazanıyormuş... 
     Şu telefon şirketlerinde "bilinmeyen" kim bilir daha ne numaralar var 
     Serhat Aydoğan 

     
     







Kışlada Kürtçe türkü 


Yoksulluk ve siyasal hırs epidemisi 


Borsada merak 


Bush'un verdiği ek süre 


Yeni nesil cesur kadın tipi 


Siyasette değişim ve Tayyip'e alternatif arayışı... 


Diyarbakır - Mardin 


Ecevit'in açıklaması gece neden değişti 


Vatandaşın sesine kim kulak verecek 


Demirel'den saldırıları durdurun çağrısı 


Oysa her şey öyle açık öyle net ki... 


Problemli krediler’ 


Türkçe ödülü Sezer'e verilmeli... 


Dilekçeci 68'ler 


Vurun Sezer’e 


Önce yatırım ve istihdam 


Bireysel terörü Yahudiler yaparken 


Gıdada da kıpırdanma var 


</TEXT>
</DOC>
