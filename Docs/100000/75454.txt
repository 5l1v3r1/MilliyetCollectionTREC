<DOC>
<DOCNO> 75454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/30/yasam/yas04.html </URL>
<DATE> 2002/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Namaz kılıp, seri cinayetler işledi 
</HEADLINE>
<TEXT>

İskenderun’da bir kadını bıçaklayarak öldürdükten sonra bileziklerini alıp kaçan Yusuf Cihat Bilgi İstanbul’da yakalandı. Caninin 3 kadına daha kıydığı anlaşıldı 
     UFUK AKTUĞ İskenderun DHA 

     Hatay’ın İskenderun ilçesinde salı günü bir kadını bıçaklayarak öldüren ve kolundaki bilezikleri aldıktan sonra kaçtığı İstanbul’da yakalanan katil zanlısı Yusuf Cihat Bilgi’nin, daha önce de 3 kadını öldürerek bileziklerini çaldığı anlaşıldı. Esentepe mahallesinde oturan Dahiye Şener’i 40 38 yerinden bıçaklayarak öldüren, kolundaki bilezikleri aldıktan sonra kaçtığı İstanbul’da yakalanan ve İskenderun’a getirilen Bilgi 23 , İskenderun’da geçen yıl 6 Haziran’da Nahide Özkaya’yı, 2 Ağustos’ta Nimet Akkoyunlu’yu, 14 Aralık’ta da Binnaz Bilgin’i ev veya apartman girişinde bıçaklayarak öldürdüğünü itiraf etti. İhbar üzerine evinde yapılan aramada kanlı elbiseleri bulununca yakayı ele veren katil zanlısı, ifadesinde şunları söyledi 
     
     Ürperten ifade 
     "İlk öldürdüğüm kadını 4 gün takip ettim. Yaşlı kadın evine girerken arkasından ben de girdim ve bıçağı öldürünceye kadar vurdum. 2. cinayetimi asansörde işledim. 3. cinayetimi işlemeden önce Çay mahallesindeki camide cuma namazı kıldım. Allah’tan iş isteyip, işlediğim cinayetlerden dolayı beni affetmesini diledim. Camiden çıktıktan sonra semt pazarında dolaşırken, kolunda bileziklerini gördüğüm Binnaz Bilgin’i takip ettim. Asansöre bindi. Benim de geldiğimi görünce kapıyı tutup beni bekledi. İçeri girip ağzını tutarak bıçakladım." 
     Bilgi ayrıca, "Askerden geldikten sonra tüm aramalarıma rağmen iş bulamadım. Çaresiz kalmıştım. Bu nedenle önce hırsızlığa, ardından yalnız bulduğum kadınları öldürüp kollarındaki bileziklerini almaya başladım" dedi. 
     
     



 YAŞAM 




















</TEXT>
</DOC>
