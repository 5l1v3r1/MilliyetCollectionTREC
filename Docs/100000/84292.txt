<DOC>
<DOCNO> 84292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/16/yazar/akyol.html </URL>
<DATE> 2002/05/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İslamda tartışma 
</HEADLINE>
<TEXT>

     İSTANBUL'DA 15 - 18 Mayıs tarihlerinde Tarabya Oteli'nde Diyanet İşleri Başkanlığı "Güncel Meseleler İstişare Toplantısı" adıyla çok önemli bir toplantı düzenledi. 
     Bunun için Başkan Nuri Yılmaz'ı kutluyorum. Sayın Yılmaz davet mektubunda "iletişim teknolojisindeki gelişmelerin... global ölçekteki bilgi akışının" toplumumuzda din konusunda yeni tartışmalara yol açtığını belirtiyor 
     "Bu durum, bir taraftan İslam bilginlerince ortaya konulan yeni fikir ve görüşlerin paylaşımını önemli ölçüde kolaylaştırırken, diğer taraftan ilmi platformlarda yeterince tartışılıp netleştirilmemiş olan bilgilerin halk nazarında ciddi tereddütlere yol açtığı görülmektedir..." 
     Evet, Türkiye'de asırlardan beri alışılıp benimsenmiş inanç ve geleneklerin zamanımızda tartışılmasının sebebi, farklı bir çağda yaşıyor olmamızdır. 
     Kemalizm, milliyetçilik, ulus - devlet gibi yerleşik görüşlerin tartışılmakta olmasının sebebi de aynıdır. 
     
     BU ilk toplantıdaki tartışma konuları şöyle 
     1 Dini metinlerin doğru anlaşılıp yorumlanmasında gelenekçi ve modernist yaklaşımlar ve toplumsal yansımaları. 
     2 Çağdaş dünyada kadın problemleriyle ilgili tartışmalar. 
     3 Hac ibadetiyle ilgili tartışmalar. 
     4 İbadetler ile ilgili tartışmalar. 
     Bu konularla ilgili komisyonlarda 20 - 30 arasında ilahiyatçı ve sosyolog akademisyenler var. 
     Kadın sorunlarının tartışılacağı komisyonda beşi ilahiyatçı, biri sosyal bilimci, altı bayan akademisyen de var. 
     Bayan Dr. Hidayet Şefkati Tuksal'ı özel bir saygıyla belirtmek isterim. Çünkü tesettürlü ilahiyatçı Dr. Tuksal, İslami kesimde kadın eşitliği fikrinin öncülerinden biridir. 
     Gündemde kadının evlenmesi, boşanması, Müslüman olmayan erkekle evlenmesi, şahitliği, miras payı, erkeklerle toplu namaz kılması gibi 'çok tartışmalı' konular var. 
     
     TÜRKÇE ezan ve namaz, kurban, zekat ve fitre konuları da gündemde. Burada bir konuyu özellikle belirtmek isterim Devlet bu işlere karışmamalıdır. Ezanın ve namazın Türkçe olmasını isteyenlerin kendileri için böyle bir cami açmalarına hiçbir yasal engel yoktur. Devlet vatandaşın ibadetine ve ibadet diline karışamaz. 
     Diğer önemli bir konu Bizim yeni tartıştığımız bu konuların hem 13. yüzyıla kadar, hem son dönem Osmanlı uleması tarafından tartışılmış olmasıdır. Bu iki dönem de sosyal ve politik bakımdan önemli değişimlerin yaşandığı dönemlerdi. 
     Şimdi daha derin bir çağ değişimini yaşıyoruz. 
     Cumhuriyet devrinde ilahiyat fakültesinin bile kapatılmasıyla, Hilmi Ziya Ülken'in "modernist İslamcılar" dediği gelenek de maalesef ortadan kalkmıştı. Toplumsal şartlar yeniden dine ilgi uyandırdığında Arap dünyasından yapılan 'radikal' tercümeler ortalığı kaplamış ve bilinen sorunlar ortaya çıkmıştır. 
     Bilim hemen sonuç vermez. Demokrasiye geçişle birlikte açılan ilahiyat fakültelerimiz bir süredir "tecdit" yenilenme görüşüne ve "tenkid' zihniyetine sahip gerçek din alimleri yetiştirmekte, çağımızın şartlarında "tecdid"i onlar yapmaktadır. 
     Bu uzun sürece devlet burnunu sokmamalıdır. 
     
     







İslamda tartışma 


Durmadan ırzına geçilen konular ve yakası açılmadık konular 


Şerefli tahlil.. 


Jandarma ve engelliler 


Sayın Ecevit, hiç olmazsa bu kez... 


Zeki Müren'in eşcinsellik tartışması rezalet 


Ecevit'e de 10 numara 


İçime çekmiyorum ki .. 


Varsayalım ki Ecevit ayrılma kararı aldı... 


Rusya artık "dost ve müttefik" 


Alacakaranlık Kuşağı Ülkesi 


Özerk borsa gerçeği’ 


Bu komplonun hesabı zor verilir 


İsveç elçimizin dedesi ve Fenerlilerin bayrak kavgası... 


Derviş'i DSP'ye davet 


Kitaplar arasında boğulmak 


İş bilenin kılıç kuşananın 


Tayyip Erdoğan tutuklattı 


</TEXT>
</DOC>
