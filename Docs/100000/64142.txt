<DOC>
<DOCNO> 64142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/25/son/sondun16.html </URL>
<DATE> 2002/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in yıktığı Filistin radyosu yayınına tekrar başladı 
</HEADLINE>
<TEXT>

     Filistin yönetiminin resmi Filistin'in Sesi Radyosu, Ramallah'daki ana stüdyolarının geçen hafta İsrail tanklarıyla yıkılmasının ardından küçük bir apartman dairesinden canlı yayına yeniden başladı. 
     Filistin lideri Yaser Arafat'a baskılarını artıran ve kendisinin Ramallah'dan ayrılmasına engel olan İsrail, şiddet eylemlerini kışkırtan yayın yaptığı iddiasıyla da geçen Cumartesi Filistin'in Sesi Radyosu'nun 5 katlı ana binasını kuşatıp, içini boşalttıktan sonra havaya uçurmuştu. 
     Binanın yıkılmasından birkaç saat sonra ise Filistin'in Sesi Radyosu, özel radyo istasyonlarının sağladığı olanak ve verici desteğiyle radyo bandına dönmüştü. 
     Küçük bir apartman dairesine bugün taşınan radyonun teknik sorumlusu, bütün gün canlı yayın yapmanın olanaksız olduğunu, yeni yerlerini bildirmenin de daha önce İsrail tanklarına hedef olunması nedeniyle zor olduğunu kaydetti. 
     Radyonun halen, zayıf vericiyle Filistin topraklarının yaklaşık yüzde 70'ine sesini duyurabildiği belirtildi. 
     Filistin radyosuna saldırı, uluslararası tepkilere de yol açmıştı. 
     






</TEXT>
</DOC>
