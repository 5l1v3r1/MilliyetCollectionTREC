<DOC>
<DOCNO> 74465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/25/son/sondun01.html </URL>
<DATE> 2002/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron, kalp krizinden nasıl korunuyor 
</HEADLINE>
<TEXT>

     İsrail halkı, art arda gelen terör saldırılarının yarattığı ağır stres ile baş etmeye çalışırken, İsrail Başbakanı Ariel Şaron da saldırıların kendisinde yarattığı aşırı heyecanı en aza indirmek için kodlu bir mesaj sistemi oluşturdu. 
     Yediot Ahronot gazetesinin haberine göre, Şaron'un önemli bir toplantıda olduğu sırada sekreterinin özel kaleminden odasına getirdiği her mesajı bir terör saldırısı haberi sanmaması için, renkli mesaj kağıtları hazırlandı. Fazla acil olmayan mesajlar için sarı kağıt, terör saldırısını bildirenler için ise beyaz kağıt kullanılıyor. 
     Şaron, bu sistemi geçen hafta Amerikalı Yahudi liderlerle yaptığı toplantıda sekreterinin odaya elinde sarı kağıtla girmesi üzerine açıklayarak, ''Bu yolla beni kalp krizinden koruyorlar. Kağıt sarı olunca daha uzaktan, terör saldırısı olmadığını anlayıp boşuna heyecanlanmıyorum'' dedi. 
     






</TEXT>
</DOC>
