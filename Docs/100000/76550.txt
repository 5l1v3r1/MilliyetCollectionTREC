<DOC>
<DOCNO> 76550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/05/spor/spo06.html </URL>
<DATE> 2002/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Meğer şike yokmuş 
</HEADLINE>
<TEXT>

Türkiye’yi ayağa kaldıran skandal hakkında federasyonun yaptığı soruşturma sonucunda şaibeli maçlar temiz çıktı 
     CEMAL ERSEN 

     FUTBOLDA üzerinde bahis oynandığı ve şike yapıldığı iddia edilen maçların "temiz" olduğu belirlendi. Federasyon Başkanı Haluk Ulusoy’un talimatıyla oluşturulan Şike Tahkik Kurulu’nun yaklaşık bir aydır devam eden soruşturmanın sonuçlarını birkaç gün içinde açıklayacağı öğrenildi. Hazırlanan rapor daha sonra Haluk Ulusoy’a sunulacak. 
     BEŞ hukukçudan oluşan kurul, şaibeli 8 maçın hakem ve gözlemci raporları ile video görüntülerini incelerken, şike kaanati oluşturan ipucuna rastlamadı. Kurul, Sakarya - Erzurum, Zonguldak - Silifke, Karabük - Ankara DS, Aydın - Konya, Altay - B.Petrol, Göztepe - Gaziantep, Gaziantep - Yozgat ve Bursa - Gençlerbirliği maçlarını inceledi. 
     
Müthis tehditFederasyon, şike çetesi davasında müdahil olmaları durumunda kulüplerin tescillerinin iptal edilebileceği uyarısında bulundu 
     ŞİKE çetesi davasına müdahil olmak isteyen kulüpler, Futbol Federasyonu’nun büyük tehdidiyle karşılaştılar. Çete davasına katılıp müdahil olacağını açıklayan Antalyaspor, Y.Yozgatspor ve Göztepe kulüplerine sezon başında imzaladıkları taahütnameyi hatırlatan federasyon, böyle bir gelişme karşısında tescillerinin iptal edileceği uyarısında bulundu. 
     ANLAŞMAZLIKLARIN 3813 sayılı yasa gereği Tahkim Kurulu’nda çözülmesi gerektiğini vurgulayan federasyon, aksi davranışta müsabakalara katılmama cezasına kadar uzanacak yaptırımlar uygulanacağını bildirdi. Öte yandan Diyarbakır maçında şike yapıldığını, hakemin anlaşmalı olarak görev yaptığını iddia eden Antalyaspor’un başvurusu işleme konulmadı. 
     



 SPOR 

























</TEXT>
</DOC>
