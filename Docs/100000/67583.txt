<DOC>
<DOCNO> 67583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/14/yazar/pulur.html </URL>
<DATE> 2002/02/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tayyip Erdoğan'a teşekkür ederiz 
</HEADLINE>
<TEXT>

     DOĞRUSU, bu konuya hiç değinmeyecektik. 
     Tayyip Erdoğan "İçki için referandum yapalım " dedi diye kıyamet kopuyor... 
     Ne var bunda kıyamet koparacak 
     "Ben değiştim " diyen Tayyip Erdoğan'ın değişmeyeceğini iki gün önce yazmış "Değiştim dolması, yutanlara afiyet olsun " demiştik. 
     Dediğimiz çıktı, onun için, öyle demiş, böyle demiş, hiç umurumuzda değil 
     
     LAKİN, bir de düşündük ki, ayıp ediyoruz 
     Adam bizim yazdıklarımızı, daha yazımızın mürekkebi kurumadan doğruluyor, kendisine bir teşekkür etmek gerekmez mi 
     Hiç gerekmez olur mu 
     Tekrar, tekrar söylüyoruz, kendisine açık teşekkürü bir borç biliyoruz. 
     Bu kaç yazara nasip olur 
     
     ŞİMDİ acaba bazı safderunlar, yalakalar, "İkinci Özal" yağdanlıkları adamın ne olduğunu anladılar mı 
     Adamın kafasında "yasak" var, referandum bahane 
     Diyelim halkoylaması yapıldı, yüzde 49 içkiden yana, yüzde 51 de içkiye karşı... 
     Ne olacak 
     İçki yasaklanacak... 
     Ya geriye kalan yüzde 49 
     "Urun kellesini " 
     
     DEMOKRASİNİN temeli, azınlığın haklarını korumaktan geçermiş... 
     Bu laflar, "bunları" kesmez 
     Yarın bir referandum daha 
     "Bale okulları kapansın mı, kapanmasın mı " 
     Yetmedi, bir referandum daha 
     "Televizyonların kadın spikerleri başörtülü mü, başı açık mı olmalı " 
     Yüzde 51'i aldın mı, bale okulunu da kaparsın, spikerlerin başını da 
     
     ŞİMDİ yine bazıları çıkıp "Yok canım, o kadar da uzun boylu, değil " diyecekler. 
     Onlara göre adamcağız değişti 
     Hayır efendim, değişmedi... 
     "Elhamdülillah şeriatçıyız " diyen kafa değişmez. 
     "İstanbul'u Medine yapacağız " diyen kafa değişmez. 
     "Ben İstanbul'un imamıyım " diyen kafa değişmez. 
     Yapsa yapsa takiyye yapar... 
     "Ben içki yasağını, trafik kazalarını önlemek için istiyorum " diyerek. 
     Şunu "İnancım gereği içkiye karşıyım " dese, amenna, karşı çıkarsınız ama "Dürüst adam, inandığını söylüyor " dersiniz. 
     
     NEYSE, bizi iki gün içinde doğruladığı için kendisine tekrar tekrar teşekkür ederiz. 
     Eğer Tayyip Erdoğan, bu son gelişmeden rahatsız olursa, bunun da vebali adaşımız Hasan Cemal'e aittir. 
     Zira, geçtiğimiz yılın ağustos ayının 29'unda, adamı teşvik ve tahrik etti, "Değiştim demekle olmaz, çık televizyona, tartış, anlat " dedi... 
     İşte adam da televizyona çıktı 
     Buyurun bakalım, keyiflendiniz mi 
     
     







Medeniyet mi medeniyetler mi 


Alicengiz’ler... 


İstanbul, Irak ve ABD 


Hukuk devleti ile hukuk dışılığı yüceltmek 


Dolar düşüyor, simit yükseliyor 


Alkolsüz siyaset 


Eğer... 


Sevgiliden çok sevgiye gerek var 


Foruma on üzerinden on... 


Aşkımı bir sır gibi... 


İŞTE ŞİKE İŞTE ÇETE 


Tayyip Erdoğan'a teşekkür ederiz 


İstanbul ruhu 


Renault, Fiat ve Ford, neden boşanmıyorlar 


Sevgililer Günü 


Petrol Kanunu daha çok su kaldırır 


</TEXT>
</DOC>
