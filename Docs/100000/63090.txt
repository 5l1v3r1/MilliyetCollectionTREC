<DOC>
<DOCNO> 63090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/19/yasam/yas02.html </URL>
<DATE> 2002/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi çocuklar Miço’ya 
</HEADLINE>
<TEXT>

Miço Kardeşlik Kulübü, 3 ay önce kuruldu. Ama şimdiden üye sayısı 100 bini geçti. Miço’nun yönetmeni Yalvaç Ural, "Hedefimiz 10 milyon çocuğu üye yapmak" diyor 
     ELİF KORAP 

     TÜRKİYE’NİN en büyük, en eğlenceli çocuk kulübü "MİÇO Çocuk Kulübü"nün üye sayısı üç ay gibi kısa bir sürede 100 bini geçti. Derginin yaratıcısı Yalvaç Ural, çocukların büyük ilgisinden mutluluk duyduklarını belirterek, şöyle konuştu "Hedefimiz 15 milyon çocuktan 10 milyonunu MİÇO Çocuk Kulübü’ üyesi yapmak, tüm çocuklara okuma alışkanlığı kazandırmak." 
     
     Üye kartları yolda 
     URAL’IN bir de müjdesi var. "MİÇO Çocuk Kulübü Üyelik Kartları" iki hafta sonra dağıtılmaya başlanıyor. Çocuklar bu kartla kulübün düzenlediği her türlü etkinliğe katılabilecekler. Kulübün anlaşmalı olduğu yayınevlerinden, kitap fuarlarından, bilgisayar, oyuncak, spor malzemesi ve giyim mağazalarından indirimli alışveriş yapabilecekler. 
     
Nasıl üye olacaksınız      Türkiye’nin en çok okunan çocuk dergisi MİÇO’nun okurları olan minikler dergiye hiçbir ücret ödemeden, içindeki formu doldurup bir fotoğrafla birlikte, belirtilen adrese postalayarak üye oluyorlar. 
     
Miço’ların kardeşliği      MİÇO Çocuk Kulübü’ne üye olan minikler MİÇO Kardeşliği’ni de benimsemiş oluyorlar. Ural, MİÇO Kardeşliği’ni şöyle açıklıyor "Okuma alışkanlığını benimseyen, ülkenin her köşesindeki tüm çocukları kardeşi gibi görüp seven, MİÇO’sunu paylaşan çocuklar arasındaki dostluk demek." 
     



 YAŞAM 


















</TEXT>
</DOC>
