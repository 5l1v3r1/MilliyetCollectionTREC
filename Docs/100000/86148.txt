<DOC>
<DOCNO> 86148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/26/guncel/gun03.html </URL>
<DATE> 2002/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelmişim tepeden ne anlarım denizden 
</HEADLINE>
<TEXT>

Türkiye Denizcilik İşletmeleri Yönetim Kurulu’nda denizcilikle ilgisi olmayan emekli başhekim, 82 yaşında emekli korgeneral ve eski spor kulübü başkanı görev yapıyor 
     PINAR AKTAŞ İstanbul 

     Deniz ulaştırma hizmetleri veren Türkiye Denizcilik İşletmeleri’nin TDİ Yönetim Kurulu üyeleri arasında emekli bir korgeneral, emekli hastane başhekimi ve bir spor kulübünün eski başkanı gibi denizcilikle ilgisi olmayan isimler yer alıyor. Yedi kişiden oluşan yönetim kurulunun üyelerinin çoğunun siyasi parti bağlantıları da dikkat çekiyor. Yönetim kurulunun en çarpıcı üyesi ise son 10 yıldır aynı görevde bulunan bugün 82 yaşındaki emekli Korgeneral Şahap Yardımoğlu... 
     
     14 Mayıs’ta değişti 
     TDİ Yönetim Kurulu son olarak yaklaşık iki hafta önce değişti. Değişikliğe göre İTÜ Gemi İnşaatı ve Deniz Bilimleri Fakültesi Öğretim Üyesi Prof. Dr. Reşat Baykal ve uzun yıllar denizcilik sektöründe çalışmış hukukçu Sıtkı Cengiz Esin ile Jale Ümmügülsüm Aygül’ün görevlerine son verildi. 
     TDİ Yönetim Kurulu Başkanlığı’na kapatılan Türkiye Gemi Sanayi Yönetim Kurulu Üyesi Yüksek Mühendis Üstüner Akoğuz yönetim kurulu üyeliklerine ise PTT Başhekimliği’nden emekli, Rizeli Dr. Hüsamettin Kutlu ve kapatılan Türkiye Gemi Sanayi Yönetim Kurulu eski üyelelerinden Orhan Öcal getirildi. Üstüner Akoğuz’un ANAP Milletvekili Şamil Ayrım’ın arkadaşı, Orhan Öcal’ın da ANAP milletvekili Cavit Kavak’ın akrabası olduğu iddia edildi. 
     
Ağabeyimin oğlu ama haberim yok      YÜKSEL YALOVA TBMM Başkan Vekili, ANAP Aydın Milletvekili "Mukan Perinçek, arkadaşımdır. Yıllardır tanırım. Birlikte aynı kulüpte çalıştık. Benim dönemimde atandı. Ben kaç kişi atamışsam mutlaka atama makamı benim ve sorumluluğu bana aittir. Türkiye’de uzun yıllardan bu yana özelleştirme ve kamu ihaleleri alanları, her türlü yolsuzluğun ön planda olduğu alanlardır. Oralarda yönetim, denetim kurulu üyelerini atayacağınız zaman iyi seçim yapmanız gerekir. Buralara ahlakına güvendiğiniz insanları getirirsiniz." 
     Kendisi hemşerimdir’ 
     CAVİT KAVAK ANAP İstanbul Milletvekili "Orhan Öcal, gemi mühendisidir ve gemi sanayiindedir. Kendisi denizcilik konusunda çok eskidir. TDİ Yönetim Kurulu üyeliğinden haberim yoktu. Benim hemşerimdir. Yakınımdır." 
     MEHMET SAĞLAM DYP Kahramanmaraş Milletvekili "Tahsin Sağlam, benim büyük ağabeyimin oğludur. TDİ’de görevli olduğundan haberim yok. Ticaretle meşgul olduğunu biliyorum. Doğubank’ta bir dükk nı var. Arada bir de telefonla konuşuyoruz. Biz muhalefetteyiz. Bizim bir girişimimiz olsa belki ters teper." 
     Yönetim Kurulu Başkanı Üstüner Akoğuz’la yakınlığı olduğu iddia edilen milletvekili Şamil Ayrım’a ise ulaşamadık. 
     
     İşte görevde kalan şanslılar’ 
Biri asker emeklisi, biri tekstilci      Yönetim Kurulu’nda eski görevlerinde kalanlar ise oldukça renkli kişilikler... Kendi beyanlarıyla özgeçmişlere göre 
     ŞAHAP YARDIMOĞLU 82 yaşında. 1975 yılında korgeneralliğe yükselerek Jandarma Genel Komutanlığı’na atandı. 1979’da emekli oldu ve sözleşmeli olarak Başbakanlık Güvenlik Danışmanlığı görevine getirildi. Başbakanlık Hazine Müsteşarlığı Müşavirliği görevinde bulundu. 1993’ten bu yana TDİ Yönetim Kurulu Üyesi. 
     
     Spor akademisinden... 
     ALAEDDİN TAHSİN SAĞLAM 46 yaşında. Marmara Üniversitesi Anadolu Spor Akademisi Yönetim Bilimleri ve Spor - Tıp bölümü mezunu. Elektrik, elektronik ve bilgisayar sektöründe ticari hayata atıldı. Milli Eğitim Bakanlığı’na bağlı özel kurslarda bilgisayar eğitimi aldı. Bu sektörde firmaları ile hizmet veriyor. Halen çeşitli sivil toplum örgütlerinde yöneticilik yapıyor. ANAP İl Başkan Yardımcısı ve aynı zamanda DYP’li Mehmet Sağlam’ın ağabeyinin oğlu. 
     
     Yalova’nın arkadaşı 
     MUKAN PERİNÇEK 50 yaşında. 1987 - 1990 yılları arasında Aydın Tekstil’de Yönetim Kurulu Üyeliği yaptı. Yüksel Yalova’nın bakanlığı döneminde TDİ Yönetim Kurulu Üyeliği’ne atanan Mukan Perinçek, aynı zamanda Aydınspor Kulübü eski başkanı, halen Futbol Federasyonu Yönetim Kurulu Üyesi. Perinçek’in bir özelliği de Aydınspor Kulübü Başkanlığı döneminde Yalova’nın da kulübün genel kaptanı olması. 
     



 GÜNCEL 


















</TEXT>
</DOC>
