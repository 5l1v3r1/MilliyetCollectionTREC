<DOC>
<DOCNO> 52271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/14/son/soneko22.html </URL>
<DATE> 2001/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 284.44 puan artarak 1. seansı 10,450.24 puandan tamamladı. 
     Hisse senetleri ortalama yüzde 2.80 oranında değer kazandı. 
     İMKB günün ilk seansına 10,220.24 puan seviyesinde, 54.44 puan artışla başladı. Endeks, IMF'den sağlanacak kaynağa ilişkin olumlu haberlere, beklentilerin daha önce satın alınması dolayısıyla yüksek tepki vermedi. 
     Ancak, Devlet Bakanı Kemal Derviş'in, ''Bu akşam saatlerinde uluslararası finans merkezlerinden önemli bir açıklama bekliyoruz'' açıklamasıyla alımlar geldi. 
     Seansın ilk yarısını 191.83 puan artışla 10,357.63 puandan geçen endeks, seans sonunda 10,450.24 puana yükseldi. Endeksin seans içindeki en düşük seviyesi dünkü kapanış değeri 10,165.80 puan olarak belirlenirken, ulaştığı en yüksek seviye ise 10,485.08 puanı buldu. 
     Kapanışta mali endeks 335.13 puanlık artışla 12,966.13 puana, sanayi endeksi 229.63 puan artışla 9,604.08 puana, hizmetler endeksi de 230.13 puan artışla 7,155.66 puana yükseldi. 
     Böylece mali grup hisseler önceki kapanışa göre ortalama yüzde 2.65, sanayi grubu hisseler yüzde 2.45, hizmet grubu hisseler de yüzde 
     3.32 değer kazandılar. 
     1. seansta işlem gören toplam 280 hisse senedinden 217'si değer 
     kazandı. 16 hisse senedi değer kaybederken, 47 hissenin fiyatında ise bir değişiklik olmadı. Seansta 227 trilyon 746 milyar 848 milyon liralık işlem hacmi oluştu. 1. seansta, Turkcell, Garanti Bankası, Yapı ve Kredi Bankası, Sabancı Holding ve Tüpraş en yoğun işlem gören hisseler oldular. 
     






</TEXT>
</DOC>
