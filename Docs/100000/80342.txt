<DOC>
<DOCNO> 80342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/25/son/sondun33.html </URL>
<DATE> 2002/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli 9 genç Nativitas Kilise'sinden çıktı 
</HEADLINE>
<TEXT>

     Batı Şeria'nın Beytüllahim kentindeki Milad Kilisesi'nden 9 Filistinli gencin çıktığı bildirildi. 
     Filistinli yetkililer, gençlerin, çatışmalarda ölen 2 Filistinlinin cesediyle birlikte çıktıklarını söyledi. 
     Gençlerle birlikte 2 rahip ve Milad Kilisesi'ndeki soruna çözüm bulmak amacıyla taraflar arasında yapılan görüşmelere katılan Fransisken bir avukatın da kiliseden ayrıldığı belirtildi. 
     Kiliseden ayrılanların, İsrail askerlerinin attığı sis bombasından korunmak için beyaz maskeler taktıkları kaydedildi. 
     İsrail ordu sözcüsü Yüzbaşı Jacob Dallal, kiliseden ayrılanların teslim olmasını istedikleri silahlı Filistinlilerden olmadığını ve askerlerin gençlere gıda ve su verdiğini söyledi. 
     Bir Filistinli yetkili ise gençlerin kiliseden çıktıktan hemen sonra sorgulanmak üzere İsrailli yetkililerce gözaltına alındığını belirtti. 
     İsrail ve Filistinli yetkililer, dün ikisi 10 yaşında 10-15 gencin kiliseden çıkmasına izin verilmesi konusunda anlaşmıştı. 
     İsrail askerlerinin kuşatma altında tuttuğu kilisede 200 kadar rahip, kilise görevlisi ve Filistinli, giderek kötüleşen koşullarda 3 haftadan uzun süredir mahsur durumda bulunuyor. 
     





</TEXT>
</DOC>
