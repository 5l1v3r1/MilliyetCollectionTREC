<DOC>
<DOCNO> 89733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/14/guncel/gun08.html </URL>
<DATE> 2002/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet hastaneleri ile kuyruk biter mi 
</HEADLINE>
<TEXT>

ÇAPRAZ ATEŞ 
     PINAR AKTAŞ 

     Sağlık Bakanı Osman Durmuş, SSK’lıların kuyruk çilesinin biteceğini belirterek, devlet hastanelerinin SSK’lılara açılması yönünde Çalışma Bakanı Yaşar Okuyan’la anlaştıklarını söyledi. Peki devlet hastanelerinin SSK’lılara açılması, kuyruk sorununu çözer mi Konuyla ilgili aldığımız görüşler şöyle... 
     
     Hikmet Çevik SSK İstanbul Bölge Müdürü 
Kapasiteleri sınırlı      Yüzde yüz çözmez. Çünkü devlet hastanelerinin kapasiteleri de sınırlı. Bizim istediğimiz oranda bir boş kapasiteleri yok. Biz daha çok poliklinik hizmeti alacağız. En yaygın poliklinik hizmeti Sağlık Bakanlığı’nda. Orayla işbirliğine gidiyoruz. Önemli ölçüde bizi rahatlatabilir. Bütün Türkiye’yi düşünürseniz, sağlık ocakları, semt poliklinikleri, hastane poliklinikleri açılacak. Böyle olunca belli bir kapasite sunabilecekler bize. Görüşmeler devam ediyor. Yakın bir zaman içinde sonuçlanacak. İki taraf da çok istekli. Bize göre onlar daha rahat. Bazı yerlerde yakınında devlet hastanesi oluyor. Hasta bize gelmek yerine devlet hastanesine gidecek. 
     
     Yıldırım Aktuna Eski Sağlık Bakanı 
Sistem değişmeli      Her yerde devlet hastanelerini SSK hastalarına açtığınızda ne olur Devlet hastanelerinde de yoğunluk var. Sistem iyi çalışmıyor. SSK hastaneleri de yoğun. Siz İstanbul’daki bir Şişli Etfal Hastanesi’ne SSK’lı hastayı da gönderdiğinizde bu yoğunluk iki misli olur. Bütün kapıları açmanın bir faydası olmaz. Bir tarafın yoğunluğunu çok fazla azaltmayacağı gibi diğer tarafın yoğunluğunu da çok fazla artırır. Bence kuyruk sorunu çözülmez. Sistemi kökünden değiştirmedikten sonra hiçbir şey çözülmez, geçici tedbirlerle mümkün değil. Bunun dışında SSK hastanesinin olmadığı yerlerde bu hastalar devlet hastanelerine rahatlıkla gidebilmeli. 
     
     Dr. Mustafa Zengin SSK Başhekimi 
Katkı sağlayabilir      Genele baktığımızda kuyruk sorunu var. Bir tarafta 40 bin kişiyle, 35 milyona hizmet veren SSK var, diğer tarafta 400 bin kişiyle geri kalan 35 milyona hizmet veren Sağlık Bakanlığı var. Böyle olunca dengesizlik meydana geliyor. Bu dengesizliği aşmanın yolu buysa bu da bir katkı sağlar. Bunda kaliteyi ön plana almak lazım. Gerçekten oralar iyiyse gönderelim. Paket programla sevk ettiğimiz insanlardan bile para talep eden üniteler var. Biz insanlarımıza hizmet etmeyi düşünürken Acaba onlara zarar mı veriyoruz ’ diye düşünülebilir. Ama sadece poliklinik bazında yardımcı olacaklarsa sorun kaldırılabilir. Yıl sonuna kadar kuyruk konusunda büyük adımlar atılması yönünde taahhütler var. 
     
     Dr. Tanju Ulufer Eski Başhekim 
Sigortalılar rahatlar      Türk insanı olarak hiçbir zaman hiçbir müessesede koordine olamıyoruz. Polikliniklerin bozuk oluşlarının nedeni koordinasyonsuzluk. Kuyruk sorunu çözülür. Ama hastanelerin özverisine kalmış bir konu. Bizim hastane bu yükle daha da bir zor şartla çalışacak. Ama biz zaten sigortalı hastalara bakıyoruz. Bir sorun yaratmıyor. Sigortalı hastalar çok eziyet çekiyordu. Hiç olmazsa onlar rahatlayacaklar. Varsın doktorlar biraz daha fazla çalışsınlar. Ben hekimlerin hep daha fazla çalışmasından yanayım. Bazı zorlamalar müesseseleri kendine getirir. Sigortalı hastalar için iyi bir olay, olumlu bir adım. 
     



 GÜNCEL 




















</TEXT>
</DOC>
