<DOC>
<DOCNO> 68044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/17/ekonomi/eko05.html </URL>
<DATE> 2002/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aktaş’ın adı kaldı yadig r 
</HEADLINE>
<TEXT>

Enerji Bakanlığı, Aktaş Elektrik’e devredilen ve bedeli kamuca karşılanarak yapılan tüm varlıkları devralacağını, şirketin tüzel kişiliğinin ise süreceğini açıkladı 
     ANKARA Milliyet 

     Enerji ve Tabii Kaynaklar Bakanlığı, Aktaş’ın işlettiği tüm tesislerin, her türlü borç ve yükümlülükten arındırılmış, bakımlı ve çalışır durumda devralınacağını, devralma işlemlerinin şirket hisse senetleri ile ilgisi olmadığını açıkladı. Devir işleminin gerçekleşmesi ile birlikte, Aktaş’ın şirket olarak adından başka bir varlığı kalmamış olacak. 
     İstanbul Borsası’nın yatırımcıların talebi üzerine, bilgi istediği Enerji Bakanlığı, Aktaş Elektrik tesislerinin ve malların devralınması ile ilgili bir açıklama yaptı. 
     Enerji Bakanlığı Müsteşar Yardımcısı Fikret Baran’ın, Enerji Bakanı adına, yaptığı açıklamada, Aktaş’a 1990’da şirkete sözleşme ile devredilmiş olan tesisler ile görev süresince bedeli kamu tarafından karşılanarak yapılmış olan tüm tesislerin ve malların kamuya ait olduğu için devralınacağı belirtildi. 
     
Devrin hisselerle ilgisi yok’      Bakanlıktan yapılan açıklamada şirketin hisseleri ile ilgili şu bilgilere yer verildi 
     "Devralma işleminin şirketin hisse senetleri ile ilgisi bulunmamaktadır. Aktaş Elektrik’in tüzel kişiliğinin devralınması söz konusu değildir. Ancak, devirden sonra, şirket elektrik dağıtımı yapamayacaktır. Şirketin görevlendirilmesine ilişkin Bakanlar Kurulu kararları hakkında yapılacak işlemler, Başbakanlığın takdirine sunulmuştur" denildi. 
     Açıklamada, mahsuplaşma işlemlerine de değinilerek, Bakanlık Teftiş Kurulu’nun incelemesinin devam ettiği, yargıda olan davada verilecek nihai kararda ve sözleşmenin ilgili hükümlerinin bir bütün olarak dikkate alınıp, bir mahsuplaşma işleminin yapılacağı belirtildi. 
     



 EKONOMİ 














</TEXT>
</DOC>
