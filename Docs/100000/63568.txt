<DOC>
<DOCNO> 63568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/22/son/sondun05.html </URL>
<DATE> 2002/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Amerikan televizyonlarının yıldızları ve gelirleri... 
</HEADLINE>
<TEXT>

     Amerikan televizyonlarının en çok kazanan yıldızları belli oldu. Bunların içinde ABC televizyonu ve 7. kanalda çıkan talk-show'cu Oprah Winfrey açık farkla başı çekiyor. Winfrey'in yıllık kazancı 100 milyon dolar. 
     İkinci sırada NBC televizyonundaki ''Frasier'' programında rol alan Kelsey Grammer bulunuyor. Grammer'in yıllık kazancı da 35.2 milyon doları buluyor. Onu 22 milyon dolarla aynı dizide oynayan David Hyde-Pierce izliyor. 
     Televizyonlardan büyük paralar kazanan diğer yıldızlar arasında şunlar var 
     - CBS televizyonunda yayınlanan ''Herkes Raymond'u sever'' programında rol alan Ray Romano 17.6 milyon dolar. 
     - NBC televizyonunda yayınlanan ''Dostlar''ın Friends yıldızı Jennifer Aniston 16 milyon dolar. 
     - CBS'te yayınlanan ''The Late Show''un yapımcısı David Letterman NBC'de yayınlanan ''The Tonight Show''un yapımcısı Jay Leno ve yine NBC'de yayınlanan ''Bugün'' programının yapımcısı Katie Kouric 14'er milyon dolar. 
     - ABC'de yayınlanan 20 20 programının yoneticisi Barbara Walters 12 milyon dolar. 
     - WPIX kanalında yayınlanan ''Maury'' programının yapımcısı Maury Povich 10 milyon dolar. 
     - NBC'de yayınlanan ''ER'' Acil Servis 'in başrol oyuncusu Noah Wylie 8.8 milyon dolar. 
     - 9. kanalda yayınlanan Rikki Lake programının yapımcısı Rikki Lake 8 milyon dolar. 
     - CNN'de yayınlanan ''Larry King Live'' programının yapımcısı Larry King ile CBS'te yayınlanan ''Akşam Haberleri'' programının yapımcısı Dan Rather 7'şer milyon dolar. 
     - HBO televizyonunda yayınlanan ''Sopranolar'' programının başrol oyuncusu James Gandolfini 5 milyon dolar. 
     -EN ÇOK KİM İZLENİYOR - Bu arada, en çok izleyicisi olan televizyon dizisinin, başrolde Jennifer Aniston'un oynadığı ''Dostlar'' Friends olduğu ortaya çıktı. Bu diziyi yaklaşık 24 milyon kişi izliyor. 
     Onu 21.9 milyon izleyici ile ''ER'' programı takip ediyor. Üçüncü sırada, 21.5 milyon izleyiciyle ''Herkes Raymond'u Sever'' dizisi geliyor. 
     Çok izlenen oteki televizyoncular arasında ise şunlar var 
     - Barbara Walters 10.4 milyon kişi - Dan Rather 9.6 milyon kişi - HBO'nun ''Sopranolar'' dizisindeki James Gandolfini 8.9 milyon kişi - Oprah Winfrey 7 milyon kişi - Jay Leno 5.9 milyon kişi - Katie Kouric ve Al Roker 4.9 milyon kişi - Kelly Ripa 4.6 milyon kişi. 
     






</TEXT>
</DOC>
