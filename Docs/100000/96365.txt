<DOC>
<DOCNO> 96365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/17/son/sonspo12.html </URL>
<DATE> 2002/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor idmanda denediği Brezilyalı Junior'u beğendi 
</HEADLINE>
<TEXT>

     Bursaspor'un yeni sezon hazırlıklarını sürdürdüğü Avusturya kampında denenen Brezilyalı oyuncu Junior, teknik direktör Nejat Biyediç'in gözüne girmeyi başardı. 
     Bursaspor Teknik Asbaşkanı Nurettin Karayaka, bir süredir takımla birlikte çalışmalara katılan Brezilyalı oyuncunun, denenme süresini çok iyi değerlendirdiğini söyledi. 
     Junior'un kaliteli bir oyuncu olduğunu kaydeden Karayaka, ''Teknik direktörümüz Nejat Biyediç, bu oyuncu hakkında olumlu görüş bildirdi. 
     Junior, bir aksilik çıkmazsa önümüzdeki sezon yeşil-beyazlı formayı giyecek'' dedi. 
     Karayaka, Arjantinli Torres ile Meksikalı oyuncular Valle ve Sanchez için ise değerlendirmenin kamp sonunda yapılacağını kaydetti. 
     Öte yandan, Bursaspor, kamp çalışmaları çerçevesinde oynadığı üçüncü hazırlık maçında, Avusturya 3. Lig takımlarından Hohenems'i 5-2 yendi. Yeşil-beyazlı takımın gollerini, Valle 3 , Aydemir ve Sanchez attı. 
     





</TEXT>
</DOC>
