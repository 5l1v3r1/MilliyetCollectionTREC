<DOC>
<DOCNO> 72017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/11/son/sontur12.html </URL>
<DATE> 2002/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post "Ecevit ABD'yi Irak için uyardı" 
</HEADLINE>
<TEXT>

     Başbakan Bülent Ecevit'in, Irak'a yönelik bir saldırının olumsuz etkilerine ilişkin uyarıları, ABD basınında yankı buldu. Washington Post gazetesi, "Ürdün Kralı Abdullah ve Türk Başbakanı Bülent Ecevit'in değerlendirmeleri, Irak Cuhurbaşkanı Saddam Hüseyin'e yönelik bir saldırının, onun oluşturabileceği tehditten çok daha büyük olduğu yolunda bölge liderleri arasında artan bir konsensusu yansıtıyor" dedi. 
     Washington Post, "Orta Doğu Müttefikleri Irak'a Saldırmaması için ABD'yi Uyarıyor" başlıklı haber yorumunda Ürdün ve Türkiye'nin komşuları Irak'a yönelik askeri bir harekatın bölgeyi istikraksızlaştırabileceğini, İslam dünyasında Washington'un iki yakın müttefikinin ekonomilerini zedeleyebileceğini uyardıklarına dikkat çekti. 
     Irak'ı hedef alan bir saldırıda işbirliğinin hayati önem taşıyacağı iki ülkenin bu uyarılarını, ABD Başkan Yardımcısı Dick Cheney'in 10 günlük Orta Doğu gezisine başlamadan önce Londra'ya uçtuğu sıralarda yaptıklarına işaret eden gazete, "Ürdün Kralı Abdullah ve Türk Başbakanı Bülent Ecevit'in değerlendirmeleri, Irak Cuhurbaşkanı Saddam Hüseyin'e yönelik bir saldırının, onun oluşturabileceği tehditten çok daha büyük olduğu yolunda bölge liderleri arasında artan konsensusu yansıtıyor" dedi. 
     Washington Post, Körfez Savaşı sırasında oluşturulan koalisyonun aksine ortaya çıkan bu muhalefetin bir harekatı daha da zorlaştırabileceğini belirtirken Başbakan Ecevit'in devlet televizyonunda yayınlanan söyleyiş sırasında Irak'a yönelik bir saldırının çok hassas dengelere dayanan Türk ekonomisini ciddi bir biçimde etkileyeceği yolundaki sözlerini aktardı. Ecevit'in "Irak meselesi bizim üzerine bir çeşit kabus gibi duruyor. Yeni yatırımların Türkiye'ye gelmesini bekleyemezseniz" açıklamasına da dikkat çeken gazete, Ecevit'in kaygılarını Cheney ile çok açık bir biçimde görüşmeyi planladığını söylediğini de kaydetti. 
     İncirlik üssündeki ABD uçaklarının olası bir Irak harekatında yer alması beklenileceğini belirten Washington Post, Türkiye'nin aynı zamanda Irak muhalefet grupları için bir üs olarak kullanılabileceği iddiasında da bulundu. 
     Washington Post, Cheney'in benzer görüşlerinin gezisi boyunca duyacağını belirtirken de Arap liderlerinin Irak'ın bir saldırıya vereceği tepkiden ve bu ülkenin, Türkiye'yi sınırlarında kendi Kürtleri arasında gerginlik yaratacak bir Kürt devletiyle, Suni Suudi Arabistan'ı ise Iran tipi Şii radikalizmin etkisi altında olacak bir bölge ile karşı karşıya bıracak bir etnik bölünmeden kaygı duyduklarını belirtti. 
     






</TEXT>
</DOC>
