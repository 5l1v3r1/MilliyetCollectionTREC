<DOC>
<DOCNO> 93968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/05/son/sontur11.html </URL>
<DATE> 2002/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'ten İstanbul'da olumlu mesajlar... 
</HEADLINE>
<TEXT>

     Bankacılarla görüşen Kemal Derviş'ten olumlu mesajlar. Derviş, Türkiye'nin döviz konusunda bir sorunun bulunmadığının altını çizerek, kısa vadeli çalkantılara önem verilmemesi gerektiğini kaydetti. 
     Devlet Bakanı Kemal Derviş'in Türkiye'nin önde gelen banka sahipleri ve üst düzey yöneticileriyle sabah bir araya geldiği sabah kahvaltısı yaklaşık 2.5 saat sürdü. 
     Görüşme sonrasında açıklama yapan Derviş, toplantıda sadece finans sektörünü değil, genel ekonomik durumu da ele aldıklarını bildirdi. Derviş, "Finans sektörünün haziran ayında yapılan çalışmalardan sonra daha güçlü daha etkin biçimde çalışabileceği ve kar edebilmesi, ülkemize ve ekonomimize hizmet etmesi için gereken bütün konuları ele aldık" dedi. Derviş, vergi, bono piyasası, Merkez Bankası ve diğer kuruluşlar ile ilgili ilişkileri değerlendirdiklerini söyledi. Derviş, "Ama Merkez Bankası ayrıca görüşecektir" dedi. 
     Derviş, ne olursa olsun Türkiye'nin güçlü bir ekonomik yapıya sahip olduğunun vurgulandığı toplantıda, bu görüşte herkesin hep fikir olduğunu aktardı. Derviş, "Özellikle ödemeler dengesinin ihracat, turizm dengelerinin çok iyi gitmesi döviz konusunda Türkiye'nin aslında bir sorunu yok" diye konuştu. 
     İstikrarı yeniden temin etmek, ileriye dönük çalışmalarda kısa vadeli çalkantılara çok da önem vermeden temel eğilimlere bakarak iş yapmanın ne kadar önemli olduğunu tartıştıklarını belirten Derviş, toplantının verimli geçtiğini ifade etti. Derviş, "Sanıyorum ulusal banka sektörünün ulusal finans sektörünün güçlü olması Türkiye için çok önemli. Ben her zaman yabancı sermaye, yabancı bankalara da açığım. Ulusal finans sektörünün olması, ulusal sermayenin güçlü olarak kurallar için de çalışması benim için çok önemli" dedi. 
     Derviş, Bankalar Birliği'nde gerçekleştirecekleri toplantının da daha çok teknik düzeyde olacağını bildirdi. 
     





</TEXT>
</DOC>
