<DOC>
<DOCNO> 99050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/31/yasam/yas05.html </URL>
<DATE> 2002/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İlkyardım değil resmen zulüm 
</HEADLINE>
<TEXT>

Kaza geçiren genç, yardımseverler’in elinden ancak bayılarak’ kurtulabildi 
     YAŞAR ANTER DHA 

     Bodrum’da bir otomobilin çarpması sonucu bacağı kırılan motosiklet sürücüsü Serkan Yuluk, yardımseverlerin elinden zor kurtuldu. 
     26 yaşındaki Ümit Karadağ, Neyzen Tevfik Caddesi’nde Serkan Yuluk’un 19 kullandığı motosiklete arkadan çarptı. Kazadan sonra otomibil sürücüsü Ümit Karadağ kaçarken, vatandaşlar hastaneleri arayıp bir ambulans istedi. Ancak 40 dakika geçmesine rağmen olay yerine ambulans gelmedi. 
     
     Hemşire değil sekreter 
     Bu arada bazı yardımsever’ vatandaşlar, kaldırımda yatıp acı içinde kıvranan gencin yüzüne su dökerken kimisi de kırık bacağını düzeltmeye çalışıyordu. Yuluk’u kargatulumba otomobile bindirmek isteyenler de yok değildi. Bu bilinçsiz ilkyardım sırasında acıdan kıvranan Serkan Yuluk, sonunda dayanamayıp bayıldı. Yerli ve yabancı turistlerin şaşkın bakışlarla izlediği bu anların ardından gelen ambulanstan ise doktor ve hemşire yerine bir sekreter çıktı. 
     
     Hemen yetiştik’ 
     Bunun üzerine vatandaşlar tepki gösterince, ambulans yaralıyı almadan uzaklaştı. Yaralı gencin kurtarıcısı ise olaydan 45 dakika sonra gelen Devlet Hastanesi ambulansındaki ekip oldu. Ambulansta bulunan Dr. Osman Topan, "İhbar geldikten sonra 8 dakikada ulaştık" dedikten sonra önce ağrı kesici iğne yaparak genci sakinleştirdi, daha sonra da vatandaşların yardımıyla ambulansa alıp hastaneye götürdü. Yuluk’un sol bacağında üç kırık, vücudunda ise ezilmeler olduğu belirlendi. 
     



 YAŞAM 



















</TEXT>
</DOC>
