<DOC>
<DOCNO> 78154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/13/yazar/guclu.html </URL>
<DATE> 2002/04/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Rahşan Hanım da mı takiyeci 
</HEADLINE>
<TEXT>

     Başbakan Ecevit, Milli Eğitim Bakanı Bostancıoğlu hakkında Meclis soruşturması açılmasına sert çıktı. Cumhuriyet düşmanları ve takiyeciler, bakan ve hükümetten hınç almaya kalktı dedi. 
     Başbakan eğer bu konuda samimi ise sevgili eşi Rahşan Hanım da takiyeci. Çünkü Bastancıoğlu'ndan en fazla rahatsızlık duyanların başında o geliyor. 
     Başbakan gibi gazetelerde bu konuda yorum yapan arkadaşlarımızın çoğu da gaza gelmiş durumda. Hedef laik Cumhuriyet'miş de onlara karşı kahramanca savaşan Bostancıoğlu'ndan hınç alınıyormuş. Bu söylem içerisinde olanların belli ki eğitim dünyası ile uzaktan yakından alakaları yok. Eğer biraz olsun Rahşan Hanım gibi eğitimde neler oluyor diye bir araştırma yapmış olsalardı ileride pişmanlık duyacakları bu satırları yazmazlardı. 
     8 yıllık kesintisiz eğitim yasasını çıkartan ve Milli Eğitim'de laikliğin gerçek savunuculuğunu yapan Hikmet Uluğbay'ı ortakları istedi diye harcayan Sayın Ecevit'in ta kendisi değil miydi Kusura bakmasın ama bu konuda hiç inandırıcı değil. 
     Gelelim Bostancıoğlu'na Eğitim kurumlarını laikliğe karşı olanlardan temizledi mi yoksa daha da artırdı Türban ve imam hatipler olayı hiç kimseyi yanıltmasın. Kapanan her imam hatipe karşı en az iki üç tane özel İslami okul açıldı. Ve imam hatipler gibi kontrol altında da değiller. Yine aynı şekilde cemaatlere ait anadolu liseleri, fen liseleri ve üniversite hazırlık kurslarının sayısı da çığ gibi büyüdü. Bu konuda Özel Dershaneler Birliği ve Özel Okullar Derneği'nin hazırladığı raporlar, acaba Başbakan'ın eline geçmedi mi Onlar bir yana DSP milletvekillerinin hazırladığı raporları hiç okumadı mı .. 
     20 bini aşkın köy okulu bu dönemde kapandı. Köyler imamlara bırakıldı. Dahası fen liseleri başta olmak üzere devletin pek çok okulu ve üniversiteler, bazı grupların karargahı haline geldi. Bütün bunları görmeden vatan millet sakarya nutukları atmak kimseye hele hele eğitime hiçbir şey kazandırmaz. 
     Bostancıoğlu, eğitim çevrelerinde gelmiş geçmiş en başarısız Milli Eğitim bakanlarından birisi olarak gösterilirken şimdi onu böylesine kahraman haline getirmek zaten çökme noktasına gelen eğitim sistemine vurulmuş en büyük darbelerden birisi olacaktır. 
     Uzağa hiç gitmeden çevrenizde eğitimle uzaktan yakından ilgisi olan üç beş kişiye eğitimde son üç yılda yaşananları sorun. Memnun olanı bulursanız, alkışlamaya devam edin. Ama lütfen bilgi sahibi olmadan gaza gelmeyin Önümüzdeki hafta eğitimi masaya yatıralım ve gerçekleri hep birlikte görelim... 
     
Parayla diploma satılıyor      Üniversite önünde bekleyen yüz binlerce gencimiz, Türkiye'de olduğu gibi dünya genelinde de pek çok yamyamın ilgi odağı. Amaçları öğrencilere doğru düzgün bir eğitim kazandırmak değil. Onlar üzerinden para kazanmak. İşi öylesine azıttılar ki, artık öğrenim bile görmeye gerek kalmadan diploma satıyorlar. Şu anda Türkiye'de binlerce hatta on binlerce sahte diplomalı var. Ama ne araştıran var ne de soruşturan... 
     Usa Education Center, internet üzerinde müthiş olanaklar sunuyor İngilizce bilmeden, ABD'ye gitmeden, 30 günde diploma almanız mümkün. Yeter ki paranız olsun. Başvuru ücreti 45 dolar. İki yıllık 1200, 4 yıllık 1300, mastır diploması da 1450 dolar. 
     Tıp ve hukuk dışında tüm branşlarda diploma almak mümkün. Yapacağınız tek şey size gönderilen testi cevaplayıp göndermek. İnternette diplomaların fotoğrafları da var. Oldukça fiyakalı. Şu notu da düşmüşlür Merak etmeyin herkes kabul eder diyorlar. 
     Özetin özeti Meydan boş olunca at koşturan da çok oluyor. YÖK ve MEB nerede mi Onlar şov yapmakla meşguller .. 
     
     







Yahudi ve İsrail 


Edirne 


Çöküşün patenti Özal’a ait...’ 


Kafa... 


Uğur Bayar olayıyla siyasete, siyasetçiye güven... 


2 yaşında... 


"Bu yollar uzak, pornolar tuzak bana .." 


Rahşan Hanım da mı takiyeci 


Powell da başaramazsa... 


Sevgin için yaşamayı’ göze alacaksın 


Hedef türban takiyye... 


Üçüncü dalga gelmeden 


Halkbank'ın küçük esnafları 


Siz "ne"siniz 


Ecevit, İnönü'den ne kaptı M. Ali'ye babasından ne kaldı 


Biz yani erkekler kadınları hem severiz hem döveriz... 


</TEXT>
</DOC>
