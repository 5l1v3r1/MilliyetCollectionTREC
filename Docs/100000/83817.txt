<DOC>
<DOCNO> 83817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/14/guncel/gun02.html </URL>
<DATE> 2002/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman’dan çok Almancılar’... 
</HEADLINE>
<TEXT>

Bir ankete göre, olası bir savaşta gurbetçiler Almanya’yı kendi vatandaşlarından fazla savunacak 
     ANKARA Milliyet 

     Almanya’da yaşayan Türklerin yarısının Irak ya da Libya gibi bir Müslüman ülkenin saldırması durumunda Almanya’yı savunmaya hazır oldukları ortaya çıktı. 
     Konrad Adenauer Vakfı’nın KAV anketinde, "Libya ya da Irak saldırırsa Almanya’yı savunur musunuz " sorusuna Türklerin yüzde 50’si, Almanların ise yüzde 42’si "evet" yanıtını verdi. KAV, 10 yıldan fazla Almanya’da yaşayan ve çoğunluğu Sünni mezhebinden olan Türkler arasında geçen yaz yüz yüze anket yaptı. "Almanya’daki Türkler -Almanya’daki Türkiye imajı ve Türkiye’deki Alman imajı" konulu araştırmaya göre, bu ülkede yaşayan Türklerin yüzde 49’u, kendisini Almanya’ya kuvvetli derecede bağlı hissediyor. Türk kökenli Alman vatandaşlarında ise bu oran yüzde 55. Türk kökenli Alman vatandaşlarının Türkiye’ye bağlılıkları ise yüzde 47. 
     
     Artık kesin dönüş yok 
     Araştırma sonuçlarını değerlendiren KAV Türkiye Temsilcisi Dr. Wulf Schönbohm, Türkler arasında Alman vatandaşlığına geçme ve Almanya’da sürekli kalma eğiliminin giderek arttığını bildirdi. 
     Türkiye Araştırmalar Merkezi Türkiye Temsilcisi Prof. Dr. Rüçhan Işık ise, Almanya’da yaşayan 2.5 milyon Türk’ten 600 bininin Alman vatandaşlığına geçtiğini ve Almanya’da 59 bin 500 Türk girişimcisinin faaliyette bulunduğunu belirttti. 
     



 GÜNCEL 





















</TEXT>
</DOC>
