<DOC>
<DOCNO> 64940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/30/yasam/yas07.html </URL>
<DATE> 2002/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini yaraladı, kayınpederini öldürdü ve intihara kalkıştı 
</HEADLINE>
<TEXT>
Boşanma cinneti 
     BİNGÖL DHA 

     Bingöl’ün Kiğı Adliyesi’nde dün görülen boşanma davası çıkışında silahına sarılan Ayhan Kara, eşi Gülcan’ı yaralayıp, kayınpederi Hüseyin Gökçe’yi öldürdükten sonra aynı silahla intihara kalkıştı. Gülcan ve Ayhan Kara çifti ağır yaralı hastaneye kaldırılırken, olayı öğrenen Kara’nın babası Cemal Kara, kalp krizi geçirerek hayatını kaybetti. 
     Ayhan Kara 31 ile eşi Gülcan Kara 34 , şiddetli geçimsizlik nedeniyle karşılıklı boşanma davası açtı. Dün yapılan duruşmaya katılmayan Ayhan Kara, adliye çıkışında eşi ile kayınpederini takip etmeye başladı. Eşi ve kayınpederi Gökçe ile postane önünde tartışmaya başlayan Kara, ruhsatsız tabancasını çekerek ateş etmeye başladı. 
     
     Korku dakikaları 
     Eşinin ve kayınpederinin öldüğünü düşünen Kara, bu kez namluyu şakağına dayadı ve tetiği çekerek intihara kalkıştı. Gökçe olay yerinde yaşamını yitirirken, Kara çifti, Elazığ Devlet Hastanesi’ne kaldırıldı. 
     Olayı öğrenen Kara’nın babası Cemal Kara 62 de kalp krizi geçirerek öldü. 
     



 YAŞAM 























</TEXT>
</DOC>
