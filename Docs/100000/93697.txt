<DOC>
<DOCNO> 93697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/son/soneko15.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi zirvesi başladı... 
</HEADLINE>
<TEXT>

     Hükümet, dengeleri sarsılan ekonomik duruma çözüm bulmak üzere ekonomi zirvesi topladı. 
     Başbakanlık konutundaki zirve, Başbakan Bülent Ecevit başkanlığında yapılıyor. Zirveye Başbakan Yardımcıları Devlet Bahçeli, Mesut Yılmaz ve Hüsamettin Özkan, Devlet Bakanları Kemal Derviş ve Tunca Toskay, Maliye Bakanı Sümer Oral ile Maliye Bakanlığı Müsteşarı Ertan Dikmen, DPT Müsteşarı Akın İzmirlioğlu, Hazine Müsteşarı Faik Öztrak, Merkez Bankası Başkanı Süreyya Serdengeçti, Merkez Bankası Başkan Yardımcısı Şükrü Binay ve BDDK Başkanı Engin Akçakoca katılıyor. 
     Ekonomi zirvesinde ekonomideki son gelişmeler, para piyasaları ve bankacılıktaki son durumunun masaya yatırılması ve bu alanlara ilişkin çözümlerin geliştirilmesi bekleniyor. 
     Öte yandan Başbakan Bülent Ecevit'in saat 16.00'da Cumhurbaşkanı Ahmet Necdet Sezer ile Çankaya Köşkü'ne çıkarak, haftalık olağan görüşmesini yapacağı belirtildi. 
     





</TEXT>
</DOC>
