<DOC>
<DOCNO> 67088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/11/son/sonspo03.html </URL>
<DATE> 2002/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler ''Bu sene Cimbom şampiyon olur'' dedi 
</HEADLINE>
<TEXT>

     Siyasal parti liderleri bu sezon şampiyonlukta Galatasaray'ı favori gösterdi. 
     23 siyasal partinin lideri arasında gerçekleştirilen anketin sonuçlarına göre, 23 liderden 11'i Galatasaray'ı, 4'ü Fenerbahçe ve Beşiktaş'ı şampiyonlukta iddialı görürken, 1 lider ise Diyarbakırspor'u şampiyonlukta şanslı olarak görüyor. 
     Anavatan Partisi ANAP Genel Başkanı, Devlet Bakanı ve Başbakan Yardımcısı Mesut Yılmaz, Cumhuriyet Halk Partisi CHP Genel Başkanı Deniz Baykal, Ana Yol Partisi AYP Genel Başkanı Gürcan Başer, Büyük Birlik Partisi BBP Genel Başkanı Muhsin Yazıcıoğlu, Demokrasi ve Barış Partisi DBP Genel Başkanı Yılmaz Çamlıbel, Demokrat Parti DP 
     Genel Başkanı İsmet Hacısalihoğlu, İşçi Partisi İP Genel Başkanı Doğu Perinçek, Yeniden Doğuş Partisi YDP Genel Başkanı Ahmet Rüştü Çelebi, Demokratik Halk Partisi DHP Genel Başkanı Veysi Aydın, Gönül Birliği Yeşiller Partisi GBYP Genel Başkanı Nuri Çağlar, bu sezon şampiyonlukta Galatasaray'a şans verirken, Saadet Partisi SP Genel Başkanı Recai Kutan Galatasaray ile Beşiktaş'a eşit şans verdi. 
     Demokrat Türkiye Partisi DTP Genel Başkanı İsmet Sezgin, Özgürlük ve Dayanışma Partisi ÖDP Genel Başkanı Ufuk Uras, Aydınlık Türkiye Partisi ATP Genel Başkanı Tuğrul Türkeş, Adalet ve Kalkınma Partisi AKP Genel Başkanı Recep Tayyip Erdoğan Fenerbahçe, Ulusal Muhtariyet Partisi UMP Genel Başkanı Hüseyin Özkan, Liberal Demokrat Parti LDP Genel Başkanı Besim Tibuk ve Millet Partisi MP Genel Başkanı Aykut Edibali ise Beşiktaş'ı şampiyonlukta şanslı gördü. 
     Fenerbahçe taraftarı olan Halkın Demokrasi Partisi HADEP Genel Başkanı Murat Bozlak'ın bu sezon şampiyon adayı ise Diyarbakırspor oldu. 
     
     6 lider takımına güvenmiyor 

     Liderlerden 6'sı ise taraftarı olduğu takıma güvenmiyor. 
     Trabzonsporlu Demokrat Parti Genel Başkanı İsmet Hacısalihoğlu, Beşiktaşlı Gönül Birliği Yeşiller Partisi Genel Başkanı Nuri Çağlar ve Beşiktaşlı Saadet Partisi Genel Başkanı Recai Kutan'ın bu sezon şampiyonluktaki adayları Galatasaray olurken, Fenerbahçeli Millet Partisi Genel Başkanı Aykut Edibali, Galatasaraylı Liberal Demokrat Parti Genel Başkanı Besim Tibuk, Beşiktaş'a şans tanıdı. Fenerbahçeli Halkın Demokrasi Partisi Genel Başkanı Murat Bozlak ise Diyarbakırspor'u favori gösterdi. 
     
     DSP, MHP ve DYP liderleri tarafsız 

     Hükümet ortağı partilerden Demokratik Sol Parti DSP Genel Başkanı ve Başbakan Bülent Ecevit, Milliyetçi Hareket Partisi MHP 
     Genel Başkanı, Devlet Bakanı ve Başbakan Yardımcısı Devlet Bahçeli ile Ana Muhalefet, Doğru Yol Partisi DYP Genel Başkanı Tansu Çiller ise bu konuda tarafsız olduklarını ifade ederken, Türk siyasal yaşamına yeni giren Toplumsal Demokratik Parti TDP Genel Başkanı Sema Pişkinsüt de tüm takımlara eşit mesafede olduklarını, şampiyonlukta ise görüş belirtmeyeceklerini bildirdi. 
     






</TEXT>
</DOC>
