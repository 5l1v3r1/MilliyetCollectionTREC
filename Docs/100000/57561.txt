<DOC>
<DOCNO> 57561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/17/magazin/yazdud.html </URL>
<DATE> 2001/12/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Onların da bayramları vardı.... 
</HEADLINE>
<TEXT>

Su yerine zemzem içti 
     Dün kaldığımız yerden devam ediyoruz diziye. Bugünkü köşemizde son albümü Ahdım Olsun’ ile adından söz ettiren Ebru Gündeş, Kanal D’de yayınlanan Aşkım Aşkım’ adlı diziyle yeniden hayat bulan Emel Sayın, fotoğraf sanatının duayeni Erol Atar, gençliğin yeni sevgilisi Gökhan Özen, Dadı’ dizisiyle büyük, küçük herkesin gönlünde taht kuran Gülben Ergen, yeni top model Güzide Duran ve Harika Avcı var. Efendim, ilk konuğumuz Ebru Gündeş. 
     
EBRU GÜNDEŞ      Kot pantolon için bayramı zehir etti 
     Çocukken sadece şeker ve yeni kıyafetler ifade ederdi bayramlar bana. İple çekerdim bayram zamanını çünkü her zaman yapılmayan ve yaşanmayan birçok şey olurdu. Evimizde hiç olmadığı kadar börek, kurabiye pişer, sadece özel günlere mahsus şekerlemeler alınır, akraba ziyaretleri yapılırdı. Çoluk çocuk lunaparka gitmeler, yeni kıyafetler... Benim için en önemlisi de yeni kıyafetlerdi. H l da öyle. Günümüzde ziyaretlerin yerini kutlama telefonları aldı. Lunaparklar da yerini bilgisayar oyunlarına bıraktı. Benim için ise bayramlar yoğun çalışma demek. İyi ki yeğenlerim var da zamanında bana alınamayan şeyleri onlara alıyorum, bayram ayrıcalığını ve coşkusunu onlara yaşatmaya çalışıyorum. Buralardaysam, illa ki annemin talimatları doğrultusunda aile yemeği yeniyor, gerekli ziyaretler yapılıyor. Unutamadığım bir anıma gelince sanırım 14 yaşındaydım. Hayatım, kot pantolona endeksliydi. Arife günü anneme yalvararak mahallemizdeki dükkanın vitrininde gördüğüm 
     kot pantolonu istedim. Annem durumumuz müsait olmadığı için alamayacağını söyledi. Normal zaman olsa anlayacağım ama bayram. Nasıl alınmaz. Giyip arkadaşlarıma gösterebileceğim yegane şey olacak. Asi bir çocuk olarak o bayramı hem kendime hem anneme zehir etmiştim. Bayram ziyaretleri boyunca surat beş karış, ayağımı oturduğum yere vura vura herkesi bezdirdim. Herhalde en çok ağladığım bayram günüydü. Şimdilerde soruyorlar bana, "Niye bu kadar çok kot pantolon alıyorsun" diye. Nedeni o bayram günü olsa gerek. 
     
EMEL SAYIN      Bayram onun için acılarla dolu 
     Aslında bayram neşeyi, sevinci, ziyaretleri, tatili çağrıştırıyor. 
     Ama ben hep bayramlarda çalıştım. En çok da bu bayram üzgünüm. 
     Tıpkı 1974 yılında olduğu gibi. Unutamadığım bir bayramdı. 
     Çok sevdiğim babam bir süredir hastaydı. Bayram sabahı gelen ölüm haberi hepimizi yıktı. 
     Babamın kefen içindeki gülen yüzü gözümün önünden gitmiyor, çok acı bir bayramdı. 
     
EROL ATAR      Fakir Prens’e heveslendi, bir araba dayak yedi 
     Ben Ege çocuğuyum. Bizim oralarda bayramlar çok renkli geçer. Akrabalar el ele, gönül gönüle geçirirler bayramı. 8-10 yaşlarındayken az bayram görmüşlüğümüzden ötürü o günler bize keyif verirdi. 40-50 yaşlarında bıkkınlık veriyor. Azı tadılan şeyin lezzeti çoktur. Küçükken harçlık alır, yeni elbiseler giyer, gezmelere giderdik. Büyüdükçe biz bunları çocuklara yapmaya başladık. 1987’nin kurban bayramıydı. Senin İzmir’deki annenin evine ziyarete gitmiştik. Anneciğin de hacdan gelirken zemzem suyu getirmiş. Kurban bayramı olduğu için bize bir güzel kavurma yapmıştı. Yedik, ben susadım. Aramızda teklif olmadığı için dolabı açıp su içtim ama tadı bana biraz acı gelmişti. Sonra annenin feryadı ile kendime geldim. Meğer annenin getirdiği zemzem suyunu içmişim şişeden. Enteresan bulduğum bir anım daha var 
     7 yaşındaydım. Ankara’dayız. Devlet Tiyatroları’nda Fakir Prens’ diye bir oyun sahneleniyor. Kardeşim Yasemin ve annemle birlikte gittim. Ben oyundan öyle etkilendim ki çocukla kendimi özdeşleştirdim herhalde. Bayram sabahı yeni kıyafetleri giyeceğiz, içeri gittim. Makasla kıyafeti doğrayıp herkesin karşısına "Fakir Prens olduuum" diye çıktım. Ev halkı şok olmuştu. Babamdan yediğim dayağı da unutamam. 
     
GÖKHAN ÖZEN      Barış Manço’nun şarkılarıyla bayramı karşıladı 
     Bu bayram özel olarak önemli benim için. Ailemin elini şöhretli bir şarkıcı olarak öpeceğim çünkü. Çalışkan bir çocuktum ama uykuyu çok severdim. 
     Bayram sabahları da kalkamazdım. O zamanlar en sevdiğim şarkıcı rahmetli Barış Ağabey’di Manço . Annem beni uyandırmanın yolunu bulmuştu. Barış Ağabey’in "Bugün bayram, erken kalkın çocuklar" şarkısını sonuna kadar açardı, yataktan fırlardım. Hemen dedemin evine giderdik. O arada ben kaç para harçlık alacağımın hesabını yapardım. 
     
GÜZİDE DURAN      TIR şoförü baba ve üvey anne k busu 
     Çocukluğum sefalet içinde geçti. TIR şoförü olan babamın seferden dönmesini beklerdim hep. Tüm bunlara rağmen bayram benim için barış, aile ve huzur demek. Ama kan döküldüğü için kurban bayramlarını hiç sevmem. Bayram anıma gelince babam yurt dışına, galiba Arap ülkelerine sefere gitmişti. 
     8 yaşındaydım. Bize çok güzel giysiler, şekerler, çikolatalar getireceğine söz vermişti. Büyük bir merakla babamı bekliyoruz. Bir haber geldi, TIR bozulduğu için babam yolda kalmış, 3 gün sonra dönecekmiş. Ağlamaktan gözlerim davul gibi olmuştu. Babam yok. Üvey anne başımda. Bütün gece, o soğukta, kapının önünde babam sürpriz yapar da gelir diye beklemiştim. 
     
GÜLBEN ERGEN      Ölümden döndü 
     Bayramlarda hep anneannemi ve dedemi hatırlarım. Harçlıkların konduğu mendilleri biriktirirdim hep. Hatta annem çeyiz sandığıma koymuştu. 20 mendilimi h l saklarım. Çocukluğumda çok haşarıydım, asiydim. Anneme haber vermeden arkadaşlarımla civardaki mahallelere dalar, tanımadığım insanların kapısını çalarak el öpmeye kalkardım. Bayram günlerinde harçlığımı lunaparka yatırır, eve meteliksiz dönerdim. Saatlerce salıncaklarda, dönme dolaplarda dönerdim. Bir keresinde dengem bozuldu. Bir taraftan da midem bulanıyordu. Çocuk aklı işte. Başımı dönme dolabın korkuluklarından sarkıtarak çıkarmak istedim, az daha tepe üstü düşüyordum. Benden büyük olan komşu kızı tutmasaydı şu an Gülben Ergen yoktu. 
     
HARİKA AVCI      Ayakkabılarını düşürünce dünyası karardı 
     13 yaşından beri sahnelerdeyim, pek bayram bilmedim. Şimdi de akrabalarımdan uzak olduğum için bayramlar benim için bir şey ifade etmiyor. Sadece rahmetli babam zamanında yaşadığım bayramlar güzeldi. Bir anımı hatırlıyorum 11 yaşındaydım. Annem, ağabeyim ve ben bayram alışverişine çıkmıştık. Annem, kırmızı ayakkabı aldı. Dönüşte fuara girdik, korkuevindeyken ayakkabı poşetini düşürmüşüm. O kadar üzülmüştüm ki ağlamaktan perişan olmuştum. Daha sonra görevliler korkuevinden ayakkabı poşetini çıkarttılar. Ben de bayrama o çok sevdiğim ve istediğim kırmızı ayakkabılarımla girmiştim. O günü hatırladıkça tebessüm ederim. 
     
     
     



 MAGAZİN 











</TEXT>
</DOC>
