<DOC>
<DOCNO> 93627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/04/yasam/yas05.html </URL>
<DATE> 2002/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomatik uyarı sistemi kapalıydı’ 
</HEADLINE>
<TEXT>

Almanya’daki uçak kazasında, faciayı önleyebilecek kule uyarı sisteminin bakım için’ kapatıldığı ortaya çıktı 
     DIŞ HABERLER SERVİSİ 

     İsviçreli hava trafik kontrolörleri, Almanya üzerinde pazartesi gecesi Rus yolcu uçağı "Tupolev-154" ile Alman Boeing 757 kargo uçağının çarpışması sonucu 52’si çocuk 71 kişinin öldüğü faciayla ilgili olarak ilginç bir açıklama yaptı. 
     
     50 saniye önce... 
     Sözcü Roger Gaberelle, "İki uçağın kaza rotasında olduğunu gösteren ve bizim denetimimizde olan otomatik uyarı sistemi, kaza sırasında çalışmıyordu" dedi. Sözcü, kuledeki bu sistemin, olağan bakım için kapatıldığını ve bu bakımın her zaman hava trafiğinin az olduğu geceler yapıldığını belirtti. 
     Hava trafik kontrolörünün, iki uçağın rotalarının kesişmesinden 50 saniye önce tepki verdiğini anlatan Sözcü Roger Gaberelle, sistem, açık olsaydı bile, büyük ihtimalle bu süreden daha önce uyarı vermeyeceğini iddia etti. 
     
     Rus pilot dinledi’ 
     Karakutudaki verileri inceleyen uzmanlar da, İsviçreli hava kontrolörlerinin, Rus pilota çarpışmadan sadece 50 saniye önce "inişe geç" talimatı verdikleri, pilotun da 25 saniye içinde bu komutu yerine getirdiği sonucuna vardı. 
     



 YAŞAM 



















</TEXT>
</DOC>
