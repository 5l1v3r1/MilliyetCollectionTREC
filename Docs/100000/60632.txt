<DOC>
<DOCNO> 60632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/05/ekonomi/eko05a.html </URL>
<DATE> 2002/01/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz piyasasında kar’lı gerileme... 
</HEADLINE>
<TEXT>

Yoğun kar yağışı, bankaların döviz masalarının geç işbaşı yapmasına neden olunca, doların alış fiyatı düşük işlem hacmiyle 1 milyon 408 bine kadar indi 
     EKONOMİ SERVİSİ 

     Yoğun kar yağışı geç işbaşı yapan döviz piyasasında doların düşük işlem hacmiyle 1 milyon 408 bin liraya kadar gerilemesine neden oldu. Öğleye doğru bankaların döviz masalarının işlemlere başlamasıyla bir miktar satış gelen dolar, serbest piyasada günü 1 milyon 418 bin liradan tamamladı. Uzmanlar, düşüşü sadece kar yağışına bağlamanın doğru olmadığını söyledi. 
     Yoğun kar nedeniyle güne geç başlayan döviz piyasasında ilk işlemler 1 milyon 417 bin alış, 1 milyon 428 bin lira satış fiyatlarından geçti. Ancak işlem yapan broker sayısının azlığı kurları alışta 1 milyon 403 bin, satışta 1 milyon 414 bin liraya kadar düşürdü. 
     Dolar bankalararası piyasada günü 1 milyon 421 bin liradan tamamlarken serbest piyasada dolar günü 1 milyon 412 bin lira alış 1 milyon 418 bin lira satış fiyatından kapattı. Serbest piyasada en son 13 Aralıkta bu seviyeyi gören dolar böylece 23 gün önceki seviyesini gerilemiş oldu. Yılın ilk gününde 1 milyon 320 bin liraya kadar yükselen euro ise günü 1 milyon 274 binden tamamladı. 
     
     Tek neden kar değil’ 
     Bankacılar, sabah piyasaların düşüşle açılmasında kar yağışının etkili olduğunu belirtirken, diğer nedenleri enflasyon oranlarının beklenenden düşük çıkmasına bağlı olarak repo faizlerinde indirim beklentisi ve bankaların döviz pozisyonlarını yavaşta olsa açması olarak sıraladı. Halkın döviz satışına geçmesinin de önemli bir diğer faktör olarak değerlendiren bir bankacı, fiyatların 1 milyon 400 bin lira direncine takıldığını ancak fiyatların bu seviyenin altına düşmesini beklemediklerini söyledi. 
     
TL, yüzde 11 değer yitirdi      Türk Lirası, 2001 yılını döviz sepeti karşısında reel olarak yüzde 11’lik değer kaybı ile kapadı. Toptan eşya fiyatları endeksindeki TEFE artışın yüzde 88.6 olduğu 2001’de 1 dolar ve 0.77 euro’dan oluşan döviz sepeti ise TL karşısında cari olarak nominal yüzde 111.9 değer kazandı. Böylece 2001’de TL, döviz sepeti karşısında reel olarak yüzde 11 değer yitirdi. 
     Şubat’ta dalgalı kura geçilmesiyle yaşanan rekor düzeydeki devalüasyon sürecinde hızla değer yitiren TL, ekim ayından sonra tekrar değerlenmeye başladı. Ekimdeki değerlenme, kur artışının enflasyonun altında kalmasından kaynaklanırken, kasım ve aralıkta kurların düşüşü TL’nin değer kazanmasının nedeni oldu. TL 2001’de dolar karşısında reel olarak yüzde 12.4, euro grubu dövizler karşısında ise yüzde 8.9 değer kaybına uğradı. 
     
Liranın seyri Aylar Kümülatif kayıp Ocak 1.2 Şubat -23.6 Mart -22.7 Nisan -20.9 Mayıs -19.2 Haziran -20.0 Temmuz -22.7 Ağustos -23.5 Eylül -27.7 Ekim -25.8 Kasım -16.3 Aralık -11.0      
     



 EKONOMİ 




















</TEXT>
</DOC>
