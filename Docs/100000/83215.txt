<DOC>
<DOCNO> 83215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/05/10/son/sondun07.html </URL>
<DATE> 2002/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"Biri Bizi Gözetliyor"un Yunan versiyonuna para cezası 
</HEADLINE>
<TEXT>

     Türkiye'de ''Biri Bizi Gözetliyor'' BBG adıyla yayınlanan ''Big Brother''ın Yunanistan'daki versiyonlarından ''BAR''ı yayınlayan özel televizyon kanalına yüksek para cezası verildi. 
     Yunanistan Radyo Televizyon Konseyi ESR , özel MEGA televizyonuna, yayının Konsey tarafından belirtilen saatlerin dışında yapıldığı gerekçesiyle 147 bin euro yaklaşık 185 milyar TL para cezası kesti. 
     ''Big Brother''ın aynı adlı bir versiyonunu yayınlayan özel ANTENNA televizyon kanalı hakkında da soruşturma başlatılması kararlaştırıldı. 
     Yunanistan'da bir süre önce bu tür programlara gelen yoğun tepkiler yüzünden, ESR programların gece yarısından sonra yayınlanmasını kararlaştırmış, karar Basın Bakanı Hristos Protopapas tarafından da onaylanmıştı. 
     





</TEXT>
</DOC>
