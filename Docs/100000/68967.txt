<DOC>
<DOCNO> 68967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/02/22/yasam/yas03.html </URL>
<DATE> 2002/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve ikizler ayrılmıyor 
</HEADLINE>
<TEXT>

Siyam ikizleri Ayşe ile Sema için Bilim Konseyi son kararını verdi Ayırırsak, ikisini birden kaybetme riski yüksek 
     Tuncay DAĞLI ADANA, DHA 

     Çukurova Üniversitesi Balcalı Hastanesi’nde gözlem altında tutulan Kahramanmaraşlı siyam ikizleri Ayşe ile Sema Tanrıkulu’nun ömür boyu birlikte yaşamalarına karar verildi. 
     İkizlerin durumunu en ince detayına kadar inceleyen 16 uzmandan oluşan Bilim Konseyi, merakla beklenen kararı dün açıkladı. İkizlerin ayrılamayacağını karar veren konseyin kararını, Balcalı Hastanesi Çocuk Cerrahisi Anabilim Dalı Başkanı Prof. Dr. Hasan Okur duyurdu. 
     Çocuklardan birini feda edip diğerini kurtarmaya çalışmanın mümkün olmadığını belirten Prof. Okur, "Tek ve sağlam bir çocuk elde etmek isterken ikisinin de ölümüne neden olabiliriz" dedi ve ayrıntıları da şöyle dile getirdi 
     "İkizlerin iki kalbinden gelen kanı vücuda yayan atardamarların birleştiği yerin tespit edilmesi için anjiyo yapıldı. Sonuçta iki ayakları bulunması nedeniyle ikizlerin atardamarlarnın birleştiği ve bu nedenle operasyonun çok riskli olduğuna karar verildi. Dört ayakları olsaydı böyle bir sorunla karşılaşmayabilirdik.." 
     



 YAŞAM 





















</TEXT>
</DOC>
