<DOC>
<DOCNO> 95797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/son/sondun20.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mübarek "Arafat'ı oyun dışı bırakmak hata olur" 
</HEADLINE>
<TEXT>

     Mısır Cumhurbaşkanı Hüsnü Mübarek, Filistin lideri Yaser Arafat'ı oyun dışı bırakmanın hata olacağını bildirdi. 
     Mübarek, Kuveyt'in El Siyasa gazetesinde yayımlanan demecinde, ABD Başkanı George Bush'u, ''Arafat'ı oyun dışı bırakmanın tehlikesi'' konusunda uyardığını söyledi. 
     Arafat'ı Ortadoğu barış çabalarının dışında tutmanın herkesi pişman edecek büyük bir hata olacağını belirten Mübarek, Filistin'deki ve yurtdışındaki Filistinlilerin Arafat'a bağlılıklarının bulunduğunu belirtti. 
     Mübarek, ABD'nin Irak'a olası saldırısının, Ortadoğu krizini derinleştirecek bir hata olacağını da söyledi. 
     





</TEXT>
</DOC>
