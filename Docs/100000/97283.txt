<DOC>
<DOCNO> 97283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/22/son/sondun22.html </URL>
<DATE> 2002/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da 17 Kasım üyeleri için özel hücre inşa ediliyor. 
</HEADLINE>
<TEXT>

     Yunanistan'ın başkenti Atina'daki Koridalos cezaevinde, yakalanan 17 Kasım terör örgütü üyeleri için özel hücreler inşa edildiği bildirildi. 
     Yunan basın-yayın organları, 8 tanesinin inşaatı biten hücrelerin toplam 33 adet olacağını ve kameralarla izlenecek 12 metrekarelik hücrelerde tek kişi kalacağını duyurdular. 
     Koridalos cezaevindeki özel hücrelerin ilk konuklarının, bugün sorgu yargıcına ifade verdikten sonra götürülecek Hristodulos ve Vasilis Ksiros kardeşlerle Dionisis Yorgiyadis olacağını belirten basın-yayın organları, hücredeki terör örgütü üyelerinin birbirleriyle teması olmayacağını kaydettiler. 
     Basın-yayın organları, 17 Kasım üyelerinin yargılanmalarının cezaevinin kadınlar bölümünün bulunduğu binaya yapılacak ek bölümde gerçekleştirileceğini ve böylece sanıkların hapishaneden çıkartılarak mahkeme binasına nakillerinin önüne geçileceğini de belirttiler. 
     





</TEXT>
</DOC>
