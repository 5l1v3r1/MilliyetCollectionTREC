<DOC>
<DOCNO> 98377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/27/son/sontur04.html </URL>
<DATE> 2002/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırköy eski Cumhuriyet Savcısının oğlu kazada öldü... 
</HEADLINE>
<TEXT>

     Bakırköy'de meydana gelen trafik kazasında, eski Bakırköy Cumhuriyet Savcısı Nurettin Özen'in oğlu ile 1 kişi öldü, 1 kişi de yaralandı. 
     Atatürk Havalimanı Kargo Terminali'nden sahil istikametine dönüş yapan İmren Çetiner'in 35 kullandığı 34 ZZ 7314 plakalı otomobil, karşı yönden gelen Alp Özen 29 yönetimindeki 34 UBP 27 plakalı otomobille çarpıştı. 
     Özen'in kullandığı araç, çarpışmanın etkisiyle devrilerek bir süre sürüklendi. 
     Kazada, eski Bakırköy Cumhuriyet Savcısı Nurettin Özen'in oğlu olduğu öğrenilen Özen ile yanındaki Cenk Fırat 18 , hurdaya dönen araçta sıkışarak hayatını kaybetti. 
     Hostes olduğu belirtilen diğer aracın sürücüsü Çetiner ise yaralı olarak kaldırıldığı International Hospital'da tedavi altına alındı. 
     Olay yerine gelen itfaiye ekipleri tarafından sıkıştıkları yerden çıkartılan Özen ve Fırat'ın cesetleri, Bakırköy Ruh ve Sinir Hastalıkları Hastanesi morguna kaldırıldı. 
     Kazayla ilgili soruşturmanın sürdürüldüğü bildirildi. 
     





</TEXT>
</DOC>
