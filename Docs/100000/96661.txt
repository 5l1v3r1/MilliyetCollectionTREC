<DOC>
<DOCNO> 96661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/19/ekonomi/aeko.html </URL>
<DATE> 2002/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Oluşum’ sendika turunda 
</HEADLINE>
<TEXT>

"Yeni Oluşum", önümüzdeki hafta Türk - İş ve DİSK başkanları ile görüşecek. Bu görüşmeyi İsmail Cem ya da Hüsamettin Özkan yapacak. Sendikalar, Yeni Oluşum’a ihtiyatla yaklaşıyor 
     ATİLLA ÖZSEVER 

     DSP’den ayrılanların oluşturduğu "Yeni Oluşum"un önümüzdeki hafta Türk - İş ve DİSK başkanlarıyla görüşeceği öğrenildi. Türk - İş Başkanı Bayram Meral, Yeni Oluşum’un yöneticilerinden görüşme talebi geldiğini söyledi. Meral, İsmail Cem ya da Hüsamettin Özkan’la görüşeceğini bildirdi. DİSK Başkanı Süleyman Çelebi de, böyle bir görüşmenin gerçekleşeceğini onayladı. 
     İşçi konfederasyonları, "Yeni Oluşum"un gelişimini izledikten sonra kesin bir değerlendirme yapacaklarını belirttiler. Memur konfederasyonlarının görüşleri ise özetle şöyle 
     
     Memur örgütleri diyor ki 
KESK Başkanı Sami Evren 
     Hükümette iken IMF’nin programını uygulayanların görüşlerini benimsememiz söz konusu değil. Yeni Oluşum ya da ırkçı, milliyetçi tavrın dışında iç dinamiklere dayalı üçüncü bir cephenin yanındayız. 
     
Kamu-Sen Başkanı Bircan Akyıldız 
     DSP’de iken söylediklerinin dışında yeni bir şey söylemiyorlar. Toplumun öncelikleri olan işsizlik, pahalılıkla ilgili ne söylüyorlar, önemli olan bu. 
     
Memur - Sen Başkanı Fatih Uğurlu 
     Yoksulluk ve yolsuzluğun ortadan kaldırılmasıyla ilgili görüşleri nedir, bir netlik yok. Halkın sorunu AB değil, ekmek. 
     
BASK Başkanı Resul Akay 
     Mesajları net değil, anlaşılmıyor. İlk rüzg rları da kalmadı. 
     
Uslu AKP daha heyecan verici 
     Hak - İş Başkanı Salim Uslu Statükoyu savunmayan, siyasi rant sağlamaya çalışmayan vizyon sahibi, projesi olan yeni bir siyasi oluşum bizi heyecanlandırır. Ancak bu üçlünün hükümette ne yaptığı ortada. AKP, toplumda yüzde 30’a yakın gerçekçi bir heyecan yarattı. Nitekim Yeni Oluşum da onun heyecanı üzerine ortaya çıktı. AKP bence daha heyecan verici gözüküyor. 
     
Çelebi Görüşümüz henüz belirlenmedi 
     DİSK Başkanı Süleyman Çelebi Geniş bir açıklama ve değerlendirme yapacak durumda değiliz. Seçimlere doğru durum daha netleşebilir. DİSK Başkanı olduğum sürece hiçbir yere aday olmam. Başkan seçildiğim için CHP Parti Meclisi’nden de istifa etmiştim. Yeni Oluşum’a sıcak bakıp bakmama meselesi ayrı bir olay. 
     
Meral İzleyip görelim 
     Türk - İş Başkanı Bayram Meral Ecevit bir yerde bırakmalıydı ya da yerine birini seçmeliydi. Şimdi meydanlarda ne diyecek Yeni Oluşumu izleyip bakacağız. Ona göre bir değerlendirme yapacağız. Şu anda bir fikir üretemiyorum. Aslında bütün partiler IMF’ci. Özelleştirme vurgununa göz yuman, uluslararası tekellerin sözlerini yerine getirenler, nasıl sağcı, nasıl solcu 
     



 EKONOMİ 





















</TEXT>
</DOC>
