<DOC>
<DOCNO> 55160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/02/yazar/bila.html </URL>
<DATE> 2001/12/02/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Reel sektöre destek paketi 
</HEADLINE>
<TEXT>

     Hükümet ile Odalar Birliği'nin birlikte hazırladığı reel sektöre destek paketinin içeriğinden çok açıklanma biçimi merak konusu oldu. 
     Paketi, Başbakan Ecevit'in açıklayacağı duyurulduktan sonra, açıklamayı neden Odalar Birliği Başkanı Rıfat Hisarcıklıoğlu yaptı 
     Bu soruya çeşitli yanıtlar verildi. Kimi, Başbakan'ın açıklama yapmayışını yorgunluğuna bağlarken, kimi, Ecevit'in paketin içeriğine katılmadığı için açıklamaktan kaçındığını öne sürdü. 
     Başbakanlık ve Odalar Birliği çevrelerinde dün yaptığımız küçük bir araştırma, açıklamanın neden Hisarcıklıoğlu tarafından yapıldığını ortaya koydu. 
     Aldığımız bilgiler şöyle 
     "Paket dört bakan ve Odalar Birliği Başkanı'nın katılımıyla hazırlandı. Son çalışma açıklamanın yapıldığı günün öncesinde geceyarısına kadar sürdü. Çalışmaya Devlet Bakanları Kemal Derviş, Tunca Toskay, Maliye Bakanı Sümer Oral ve Odalar Birliği Başkanı Rifat Hisarcıklıoğlu katıldı. Açıklamanın ise koalisyon gereği Başbakan tarafından yapılmasının uygun olacağı kararlaştırıldı. Ancak o gün Başbakan gün boyu Yüksek Askeri Şur'a toplantısında olduğu için açıklama metnini hazırlamaya zaman bulamadı. Bu nedenle de açıklamanın Pazartesi'ye bırakılmasını istedi. Ancak, Hisarcıkoğlu, kamuoyuna 30 Kasım'ın son tarih olarak verildiğini anımsattı ve Pazartesi'ye kalmasının paketin etkisini ve ilgisini olumsuz yönde etkileyeceğini bildirdi. Bu gerekçeyi makul bulan Başbakan da, açıklamayı Hisarcıklıoğlu'dan yapmasını istedi. Yoksa içeriğiyle ilgili Ecevit'in bir tereddütü yoktu." 
     Dört bakandan biri yerine Hisarcıkoğlu'nun yapmasında paketi koalisyon ortaklarından birine mal etmenin sakıncalı olacağı düşüncesi de etkili olmuş gibi görünüyor. 
     Paketin içeriğine gelince... 
     Odalar Birliği Başkanı Hisarcıklıoğlu, paketin önemli özelliğinin "enflasyon muhasebesi"ne geçiş kararı olduğunu düşünüyor. Bu kararı Türk ticaret hayatında bir "devrim" olarak niteleyen Odalar Birliği Başkanı, bu yöntemle gerçek değerlerin ortaya çıkacağını, bunun de hem ticaret erbabını hem de devleti rahatlatacağını düşünüyor. 
     Paketin hayata geçmesi Bankalar Birliği'nin Odalar Birliği'nin de düşüncesini alarak hazırlayacağı çerçeve anlaşma ile mümkün olacak. Bir paket halinde finansmanın yeniden yapılanmasına dönük olarak hazırlanan yasa tasarıları Meclis'e sevkedilecek. Krediler, gecikme faizleri, icra iflas koşulları yeniden düzenlenecek. Bankalar güçleri oranında şirketlerle oturup yeni ödeme planları yapacaklar ve reel sektör nefes alacak. "İstanbul yaklaşımı" olarak tanımlanan bu uygulama, Odalar Birliği'nin ısrarıyla Anadolu'yu da, KOBİ'leri de kapsayacak. Böylece "İstanbul Yaklaşımı" ile "Anadolu Yaklaşımı" birleştirilmiş olacak. 
     Hisarcıklıoğlu, paketin hayata geçmesiyle reel sektördeki canlanmanın hızlanacağı kanaatinde... 
     
     







Salkım tanesi 


Reel sektöre destek paketi 


Kıskaçla dil koparmak, yalanda yaşamak 


Her Göz Bir Öykü... 


"Depresyondayım, unutuldum " 


Hangi koku Para mı, parfüm mü 


Kızlar neşeli erkekleri severler 


Çakırcalı Efe İstiklal Savaşı'nda' 


Kadınlar ne ister 


Bir anma yazısı olarak teknoloji 


Ramazan estetiği 


Hukuki çözümü kolay 


Kim ister "güçlü hükümet"i 


Önümüzdeki dönemi doğru değerlendirelim 


Güher ve Süher Pekinel Viyana’da 


Saffet Ulusoy yeniden başkan 


</TEXT>
</DOC>
