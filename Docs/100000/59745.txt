<DOC>
<DOCNO> 59745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/30/son/sontur02.html </URL>
<DATE> 2001/12/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılbaşı "kurban"ları hindiler hakkında bilmediklerimiz... 
</HEADLINE>
<TEXT>

     Yılbaşının simgelerinden biri olan hindinin sofralardaki yeri, milattan sonra 1000 yılına dayanıyor. 
     Hindiyi ilk kez avlayan Kızılderililer, tüyünü okların dengesini sağlamak, kıyafetlerini süslemek ve aksesuvarlarını şekillendirmek için kullandılar. Apaçiler ise ürkek bir hayvan olması nedeniyle hindiyi ne oklarında kullandılar ne de yediler. 
     Hindiler hakkında ilginç bilgiler şöyle 
     149   Anavatanı Kuzey ve Orta Amerika olan hindiler, yaklaşık 10 milyon 
     yılı aşkın süredir yeryüzünde bulunuyorlar. 
     149   Evcil hindiler uçamazlar. Ancak vahşi hindiler saatte 55 mil 
     hızla uçabilir, en fazla 25 mil hızla da koşabilirler. 
     149   Amerika'daki şükran gününde 45 milyondan fazla hindi pişirilir. 
     149   Amerikan ailelerinin yüzde 90'ı Şükran Günü'nde, yüzde 50'si ise 
     Noel'de hindi yer. 
     149   Amerika'nın Kuzey Carolina eyaletinde yılda ortalama 61 milyon 
     hindi yetiştirilir. 
     149   Amerika'da 1999 yılında yaklaşık 273 milyon hindi yetiştirildi. 
     149   Kızılderililer, milattan sonra 1000 yılından itibaren, hindileri 
     eti için avlamaya başladılar. 
     149   Hindilerin duyma yetileri kuvvetli, koku alma duyuları zayıftır. 
     Tat alma duyularıysa çok kuvvetlidir. Görme açıları çok geniş olan hindiler, etraflarını yaklaşık 270 derece açıyla görebilirler. 
     149   Yetişkin bir hindide ortalama 3 bin 500 tüy vardır. 
     149   Şimdiye kadar görülen en büyük hindi yaklaşık 40 kilogram 
     ağırlığındaydı ve bu ağırlığıyla 1989 yılında Guinnes Rekorlar Kitabı'na girdi. 
     149   İlk kez Ay'a giden Amerikalı astronotlar Neil Armstrong ve Edwin 
     Aldrin'in Ay üzerindeki ilk yemekleri hindi rosto ve garnitürden oluşuyordu. 
     






</TEXT>
</DOC>
