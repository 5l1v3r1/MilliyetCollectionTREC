<DOC>
<DOCNO> 93198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/02/ekonomi/eko03.html </URL>
<DATE> 2002/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigortacılığa tıbbi destek 
</HEADLINE>
<TEXT>

Tıbbi sorumluluk sigortası üzerine yapılan çalışmalar sonucu, Türkiye'deki sigortacılık sektörünün önemli bir ivme kazanması bekleniyor. Böylece sağlık hizmetlerinin kalitesi de artacak 
     Birçok Batı ülkesinde hekimlerin çalışma izni alabilmesi için önkoşul sayılan tıbbi sorumluluk sigortalarının zorunlu hale gelmesi, yaklaşık 88 bin hekimin faal olarak görev yaptığı Türkiye'de sigorta sektörü açısından önemli bir pazar oluşturacak. En geç 2003 yılı başında TBMM gündemine gelmesi beklenen yasa ile tıbbi hatalardan doğan zararların zorunlu sigorta kapsamına alınabilecek. Bu uygulama ile diğer mesleki sorumluluk sigortalarının gelişmesi için de yol açılacak. Bu uygulamaya doktorlar da sıcak bakıyor. Böylece batı ülkelerinde çok yaygın olan bu sigortanın hekimlik mesleğine olumlu katkılar yapması bekleniyor. Her iki sektör de bu sigortanın yaygınlaşması halinde, sağlık hizmetlerinde kalitenin yükseleceği ve halkın sisteme güvenin artacağı görüşünde. Sigortacılar, uygulamanın zorunlu olmasını gerekli bulurken, hekimler konuya biraz daha ihtiyatlı. 
     Zorunlu hale getirilmesinin, mesleki sorumluluk sigortalarının gelişimi açısından önemli olduğunu belirten yetkililer, Türkiye'de mesleki sorumluluk konusunda bugüne dek yeterince yol alınamadığına dikkat çekiyorlar ve etkin bir tanıtım gerektiğine işaret ediyorlar. Sektörün önde gelenleri ayrıca, hekimlerin yanı sıra mimarlık, mühendislik, müteahhitlik ve ürün sorumluluk sigortalarının da devreye girmesini istiyorlar. 
     
Demir’den bireysel atağı      Demir Sigorta Grubu Genel Müdürü Muhittin Yurt, "Sektörde son yıllardaki en marjinal değişiklik bireysel emeklilik sisteminin işlerlik kazanması ile olacak. Demir Hayat ile bu süreçte yerimizi alacağız" dedi. Grubun sağlık sigortacılığındaki etkinliği ve pazar payının gelecek yıllarda da artarak sürdürülmesi ile yakın gelecekte bu sektörde olası özelleştirme ve özerkleşme süreçlerine katılacaklarını belirten Yurt, daha sonra şöyle dedi 
     "Bundan sonraki dönemde tüm sigorta faaliyetlerinin tek bir noktadan yönetilmesine ve böylece şirketin sigorta sektörünün geleceğine yönelik pozisyonlandırılmasına karar verdik. Kısa vadede pozisyon almak, orta vadede ise belli ölçek değerlerini hedef almak şeklinde bir strateji uygulayacağız." 
     
İki yeni bölge müdürlüğü      Anadolu Sigorta iki yeni bölge müdürlüğü açtı. Türkiye'deki sigortacılık sektörüne uzun süredir hizmet veren kuruluş, acentelerine ve sigortalılarına daha kaliteli ve hızlı hizmet sunabilmek amacıyla İstanbul'da iki yeni bölge müdürlüğü açtı. 3 Haziran 2002 tarihinden itibaren acentelere ve sigortalılara hizmet vermeye başlayan yeni bölge müdürlükleri Bakırköy ve Kadıköy'de müşterilere hizmet veriyor. Geçtiğimiz günlerde yapılan açılış töreni ile hizmete sunulan bu iki bölge müdürlüğünün ardından şirket, 1 Temmuz 2002 tarihinde de Şişli Bölge Müdürlüğü'nü hizmete açacak. Bölge Müdürlüklerinin resmi açılışlarını ise 17 ve 18 Haziran tarihlerinde yapıldı. 
     
Uzmanlar ne diyor      Sanko Sigorta Genel Müdürü Vahdet Tulun 
     Hekimler daha titiz olacak 
     Doktor mesleki sorumluluk sigortasının, zorunlu olması durumunda hekimlerin daha titiz davranacağını ve dolayısıyla topluma da getirdiği disiplinle katkı sağlanacağını vurguladı. Tulun, sadece mesleki sorumluluğu değil, genel anlamda 3. şahıs sorumluluk, işveren sorumluluk, ürün sorumluluğu gibi tüm sorumluluk sigortalarının Türkiye'de yaygınlaşmasının zaman alacağını söyledi. 
     
     Güneş Sigorta Genel Müdürü Mehmet Aydoğdu 
     Mevzuat en büyük engel 
     Mesleki sorumluluk sigortaları açısından sektör incelendiğinde gerek bu konudaki mevzuat ve tasdikli genel şartların ülkemizde mevcut olmayışının, gerekse bu sigorta dallarında sigorta taleplerinin kısıtlı sayıda olmasının sigorta şirketlerinin bu branş üzerinde çalışmalarını sınırlı seviyede tutmalarına neden olduğunu belirtti. 
     
     Demir Hayat Sigorta Genel Müd. Muhittin Yurt 
     Tüm ülke kazanacak 
     Hekim sorumluluk sigortasının, yasa ile zorunlu hale getirilmesinin aslen bir elementer teminat olmasına rağmen, sadece elementer sigortalar için değil sağlık ve hayat sigortacılığı da dahil olmak üzere tüm sigorta sektörü ve genel anlamda tüm sağlık sektörü ve ülkemiz için pozitif bir kazanç olacağını ifade etti. 
     
     Aksigorta yetkilileri 
     Altyapı eksikliği var 
     "Sigorta sektörünün mesleki sorumluluk sigortası ile ilgili derinlemesine çalışmalar yapabildiğini söylemek oldukça zor. Ancak bu durumu sadece sigorta sektörünün bir eksikliği olarak da değerlendirmemek gerekir. Zira, bu sigorta türünün ülkemizde gelişebilmesi için yasal altyapının da hazır olması gerekmektedir." 
     
Bayındır’dan acil müşteriye indirim      Bayındır Hayat Sigorta, Acil Sağlık Sigortasını SCR Acil hem ucuzlattı, hem de kapsamını genişletti. S.C.R Acil’in yeni fiyatı 100 dolar. Firmanın getirdiği bir başka yenilik de taksitli satış imk nı. S.C.R Acil hakkında sorularımızı Tıbbi Koordinatör Dr. Tuğrul Özseçen yanıtladı. Özseçen şöyle konuştu 
     "Bilindiği gibi artık Türkiye'de de özel sağlık sigortası yaygınlaştı. Ama bazı spesifik nedenlere bağlı olarak sigortalı sayısı bir türlü beş - altı yüz binin üzerine çıkmıyor. Bunun nedenlerini genellikle şu şekilde özetleyebiliriz Sektörde "antiseleksiyon" olarak da anılan hasta kişilerin sigortalanma istekleri, Satış kadrosunun eksik izahati nedeni ile hasar anında tazminat reddi sonucu iptal olan poliçeler. 
     
     Esnek sağlık sigortası 
     Yaş aralığının popülasyonun tamamını ihtiva etmemesi ve poliçe fiyatlarının ekonomik gücün epey üzerinde olmasının ürün tipleri ve süre muafiyetlerinin prospecting analizinde yarattığı sıkıntılar." Bayındır Hayat Sigorta, bu sorunların farkında olarak özellikle kişileri sağlık alanında daha değişik bir kombinasyona ve ürüne yönlendiriyor. Bu ürün, gerek riziko kabulde ve gerekse hasar esnasında daha esnek bir yapıya sahip olan bir sağlık sigortası ürünü ve sadece acil hallerde geçerli. Ürünün içeriğinde travma sonucu oluşan massif yoğun kanamalar, epilepsi krizi, kurşunlanma - bıçaklanma - kavga cürüm işlemek ve cürüme teşebbüs hali istisnadır hallerinde gibi hayatımızı tehdit eden birçok acil hastalık var. 
     
Acentelerle ortak karar      Türk Nippon Sigorta acenteler kurulunda üretim, hasar, tahsilat uygulamaları konusunda acentelerin görüşleri alındı. Firma mayıs ayından itibaren şirket yönetimini acenteleriyle paylaşmaya başladı. Genel Müdürlük ve bölge acentelerinden oluşan Acenteler Kurulu, acentelerden gelen sorunları yönetime getiriyor ve birlikte çözümler aranıyor. Şirket ve Acenteler Kurulu’nun işbirliği neticesinde hasar ve tahsilat konularında alınan kararlar ise şöyle 
     Ürün yelpazesini geliştirerek, satış kolaylığı olan basit ve ekonomik ürünlere öncelik verilerek, ilk ayda eko - deprem, eko - sağlık ve extra trafik gibi tabana yaygın ürünler çıkarmak. Meslek gruplarına yönlendirilerek her meslek grubu için özel ürün geliştirildi. Hasar ödemeleri, acente satış ve müşteri memnuniyeti dikkate alınarak yeniden revize edildi. 
     
     



 EKONOMİ 


















</TEXT>
</DOC>
