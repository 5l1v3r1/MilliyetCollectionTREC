<DOC>
<DOCNO> 56570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/11/spor/spo02.html </URL>
<DATE> 2001/12/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜŞMANLARIM HORTLADI 
</HEADLINE>
<TEXT>

Fenerbahçe Teknik Direktörü Mustafa Denizli geçen seneki filmin tekrarlandığını söyledi ve "Sonunda ipi göğüsleyen takım biz olduk. Sezon sonu yine görüşürüz" diye konuştu 
     YUSUF KOBAL 

     Eleştirileri cevapladı 
     FENERBAHÇE Teknik Direktörü Mustafa Denizli, Beşiktaş ve Trabzon mağlubiyetleri sonrasında yoğunlaşan eleştirilere, "Denizli düşmanları hortladı" diye cevap verdi. Tecrübeli teknik adam, "Bu filmi daha önce de gördüm. Geçen yıl da bir çok takıma puan kaybettik. Ama sonunda ipi göğüsledik. Denizli düşmanları yine hortladı. En iyi cevabımızı sezon sonunda vereceğiz" diye konuştu. 
     
     Yönetim toplanıyor 
     SARI - Lacivertli yönetim de bugün yapacağı toplantıda son sonuçları değerlendirecek. Başkan Aziz Yıldırım’ın toplantıya katılmayacak yöneticilerden çeşitli konularda görüş aldığı öğrenildi. Toplantıda Denizli’nin performansının da değerlendirileceği belirtildi. Yıldırım’ın alınacak kararları devre arasında uygulamaya sokması bekleniyor. 
     
     Bir adım gerideler 
     ŞAMPİYONLUK yolundaki rakiplerine yenilmesine rağmen Fenerbahçe’nin performansı geçen seneden farklı çıkmadı. Tecrübe kazanıp beş oyuncuyla kadrosunu takviye eden Sarı - Lacivertliler geçen sene 15 hafta sonunda 32 puan toplarken, bu sene 31’de kaldı. Aynı dönemde rakip filelere 37 gol atıp, 19 yerlerken, bu sezon 32’ye 16’lık bir peformans yakaladılar. Fenerbahçe’nin sezon başından beri oynadığı 24 resmi maçın 12’sini kazanırken, 10’unda da yenilmesi dikkat çekti. 
     
Sezon O G B M A Y P 2000 2001 15 10 2 3 37 19 32 Sezon O G B M A Y 9 2001 2002 15 10 1 4 32 16 31 Kupa 1 1 - - 3 - - Ş.Ligi 6 - - 6 5 13 -      
     
     Rüştü kupada oynamıyor 
     TRABZONSPOR maçında boynundan sakatlanan kaleci Rüştü’nün bugün Denizlispor’a karşı oynamayacağı açıklandı. Boynundaki ağrılar nedeniyle antrenmanlara da çıkamayan yıldız kalecinin tedavisinin sürdüğü belirtildi. Rüştü’nün cuma günkü Bursaspor maçında oynayabileceği bildirildi. Denizlispor karşısında kaleyi genç Oğuz koruyacak. 
     
     Andersson direkten döndü 
     SEZON başından beri bir türlü istenileni veremeyen Kenneth Andersson’un, Fiorentina’nın yaptığı teklifi kabul etmediği ortaya çıktı. İtalya Ligi’nde krizden kurtulmaya çalışan Mor Menekşeler’in önerisine İsveçli golcü, "Sezon sonu futbolu bırakacağım. Türkiye’de mutluyum. Teklif bana gurur verdi ama kabul etmem imkansız" diye cevap verdi. 
     
     Fatih Akyel Göreve hazırım 
     GEÇEN haftadan beri çalışmalara devam eden Fatih Akyel, çarşamba günü Futbol Federasyonu’ndan çıkacak haberi sabırsızlıkla beklemeye başladı. Bursaspor maçında oynamak istediğini belirten genç futbolcu, "Bir an önce taraftara kavuşmak istiyorum" dedi. Bursaspor maçında oynayabileceğini söyleyen Revivo’ya ise sağlık heyetinden izin çıkmadı. 
     
     Fener, kupada moral arıyor 
     LİGDE üst üste oynadığı iki kritik maçı da kaybeden Fenerbahçe, bugün Türkiye Kupası 4. kademe maçlarının ilkinde Denizli’yi konuk edecek. Sarı-Lacivertli ekip, Şükrü Saracoğlu Stadı’nda 20.00’de başlayacak maçı kazanarak, moral bulmayı hedefliyor. 
     
     



 SPOR 























</TEXT>
</DOC>
