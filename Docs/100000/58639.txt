<DOC>
<DOCNO> 58639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/23/son/sontur14.html </URL>
<DATE> 2001/12/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu otobüsü Jandarma devriye aracına çarptı...2 er şehit oldu 
</HEADLINE>
<TEXT>

     Uşak-Afyon karayolunun Banaz İlçesi girişinde yolcu otobüsünün jandarma devriye aracına çarpması sonucu 2 er şehit oldu, bir astsubay ile 4 er yaralandı. 
     Alınan bilgiye göre, Sami Barış yönetimindeki 40 AT 403 plakalı Kırşehir Sanal Turizme ait yolcu otobüsü, er Caner Tetik yönetimindeki Banaz İlçe Jandarma Komutanlığı'na ait devriye aracına arkadan çarptı. 
     Kazada devriye aracında bulunan Onbaşı Kenan Ufaktaş ile Er Hikmet Bingöl şehit oldu. Yaralanan Jandarma Astsubay Çavuş Murat Dekirci ile erler Caner Tetik, Osman Yıldız, Ertan Dikmen ve Hüseyin Kart, Uşak Devlet Hastanesi'nde tedavi altına alındılar. 
     Otobüs şoförü Sami Barış, gözaltına alındı. 
     Şehit erlerin cenazeleri, Uşak İl Jandarma Komutanlığı'nda düzenlenen ve Uşak Valisi Ayhan Çevik, Aydın Jandarma Bölge Komutanı Tuğgeneral Mecit Korkut ile İl Jandarma Komutanı Yarbay Nevzat Arık'ın katıldığı törenden sonra, memleketleri olan Elazığ ve Van'a gönderilmek üzere İzmir'e yola çıkarıldı. 
     






</TEXT>
</DOC>
