<DOC>
<DOCNO> 91666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/24/siyaset/siy01.html </URL>
<DATE> 2002/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Brüksel’de sır’ mektup 
</HEADLINE>
<TEXT>

TOBB’un Belçika’daki yemeğinde, DHKP-C’li kız, Mesut Yılmaz’a mektup vermek istedi. 
     SEÇKİN ÜREY Brüksel 

     Başbakan Yardımcısı ve ANAP Genel Başkanı Mesut Yılmaz’a, Brüksel’de kimliği belirlenemeyen ve yasadışı sol terör örgütü üyesi olduğunu söyleyen genç bir kız tarafından "esrarengiz" bir mektup verilmek istendi. 
     Yılmaz, dün akşam Brüksel’deki Conrad Oteli’nde TOBB’un verdiği yemeğe katıldı. Yemek sırasında salona giren kimliği belirsiz ve 20’li yaşlarda olduğu belirtilen genç bir kız Yılmaz’ın yanına yaklaştı. Yılmaz’la terörist olduğu belirtilen genç kız arasında, şu diyaloglar yaşandı 
     
Bir mektup vermek istiyorum 
     Yılmaz Ne mektubu 
     
DHKP - C’nin mektubu. 
     Yılmaz Sen de DHKP-C’li misin 
     
Evet. 
     Yılmaz Yani terörist misin 
     
Sizin terminolojinize göre öyle ama ben devrimciyim. 
     Yılmaz Ben teröristlerden mektup almam. 
     
     Bu diyaloğun ardından genç kız, hızlı adımlarla salondan uzaklaştı. 
     Yasa dışı terör örgütü üyesi olduğunu söyleyen genç kız salondan çıkarken de, "Hepinizin kafasına sıkacağım" diye bağırdı. 
     Kızın bu konuşmasını duyan çevredeki Türkler, Belçikalı güvenlik görevlilerine durumu bildirdiler. Ancak, güvenlik görevlileri, kendilerini ilgilendirmediğini belirterek olaya seyirci kaldılar. Bu arada, otelin dışına çıkan genç kız, bir araca binerek kayıplara karıştı. 



 SİYASET 












</TEXT>
</DOC>
