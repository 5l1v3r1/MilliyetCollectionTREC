<DOC>
<DOCNO> 95761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/07/15/yasam/yas06.html </URL>
<DATE> 2002/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuz için çukur kazdırıp ceset gömdü 
</HEADLINE>
<TEXT>

Cinayet suçundan cezaevindeyken afla salıverilen Habeşi Geyik, öldürdüğü akrabasının cesedini de bahçede sakladı’ 
     MALATYA AA 

     Malatya’da bir süre önce bir PTT görevlisini öldürüp evinin bahçesine gömen katil zanlısı Habeşi Geyik yakalandı. Cinayet suçundan hüküm giyen Geyik, kısa süre önce Şartla Salıverme Yasası’ndan yararlanarak cezaevinden çıkmıştı. 
     Her şey, PTT Başmüdürlüğü’nde hizmetli olarak görev yapan 49 yaşındaki Mehmet Yeşilbağ’ın ortadan kaybolmasıyla başladı. Yeşilbağ’ın aranması için başlatılan araştırmalar polisi, Geyik’in Paşaköşk Mahallesi Kanalboyu 14. Sokak’taki evine kadar götürdü. Ve kayıp adamın cesedi, Geyik’in evinin bahçesine gömülü olarak bulundu. Doğanşehir’de yakalanan Geyik, akrabası Yeşilbağ’ı öldürdüğünü itiraf ederek, şunları söyledi 
     
Bıçağı sapladım...’      "29 Haziran’da evimde içiyorduk. Tartışma çıktı ve bana bıçak çekti. Ben de elinden bıçağı alarak ona vurdum. Daha sonra 10 milyon liraya bir inşaat işçisine bahçemde havuz yaptırmak istediğimi söyleyerek evin bahçesini kazdırdım. Yeşilbağ’ı gömdükten sonra gittim." 
     



 YAŞAM 





















</TEXT>
</DOC>
