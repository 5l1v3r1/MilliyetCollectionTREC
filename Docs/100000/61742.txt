<DOC>
<DOCNO> 61742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/11/son/sondun02.html </URL>
<DATE> 2002/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin'e CNN Türk aracılığıyla tebligat yapılacak 
</HEADLINE>
<TEXT>

     Bir New York mahkemesi, nerede olduğu bilinmeyen Usame Bin Ladin'e, aleyhinde açılan davalarla ilgili tebligatların, aralarında CNN Türk'ün de bulunduğu medya kuruluşları aracılığıyla yapılmasını kararlaştırdı. 
     Tebligatın 6 hafta süreyle yayınlanması kararlaştırılan medya organları arasında El Cezire televizyonu, CNN Türk, BBC World, Alman ADF ve ARN televizyonları ile Hewad, Anis, Kabul News ve Kabul Times gibi Afgan gazeteleri de bulunuyor. 
     Bin Ladin hakkında 11 Eylül 2001'deki terorist saldırılardan dolayı New York mahkemelerinde çeşitli davalar açılmış bulunuyor. Bu davalarda, saldırılarda hayatlarını kaybeden kişilerin yakınları bin Ladin'den tazminat talebinde bulunuyorlar. 
     Tebligat konusundaki kararı veren mahkeme yargıcı Harold Baer, "davacıların tebligatta bulunmak için bin Ladin'in adresini bulamadıklarını ve davaların başlaması için bin Ladin'in yakalanmasını bekleyemeyeceklerini" ifade etti. 
     






</TEXT>
</DOC>
