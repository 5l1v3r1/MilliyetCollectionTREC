<DOC>
<DOCNO> 81195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/30/yasam/yas07a.html </URL>
<DATE> 2002/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğubank’ta kanlı pazar 
</HEADLINE>
<TEXT>

İstanbul’un ünlü elektronik eşya hanına giren soyguncular, bekçiyi öldürdükten sonra 300 milyarlık para ve eşyayla kayıplara karıştı... 
     M. AKİF ERDEM İstanbul 

     Hafta sonu tatilini fırsat bilen soyguncular, elektronik eşya satan dükk nlarıyla ünlü Eminönü’ndeki Doğubank işhanında kanlı bir soygun yaptı. 
     Hanın alarmını etkisiz hale getirerek içeri girdikleri anlaşılan soyguncular, önce içeride yalnız olan bekçi Cemal Gürel’i 42 tabancayla vurdular. Gürel kafası ve göğsüne isabet eden dört kurşunla can verirken, soyguncular da yanlarında getirdikleri levyelerle içeride bulunan Nokta Döviz ile elektronik eşya satan Onur Ticaret’in kapısını kırdılar. 
     
     Kapı zorlanmamış 
     Yanlarındaki oksijen kaynağıyla döviz bürosunun kasasını açan soyguncular, buradan 175 bin dolar yaklaşık 230 milyar lira , 20 bin euro yaklaşık 23 milyar lira ve 30 milyar lirayı aldılar. Ardından elektronik eşya dükk nına giren soyguncular, buradan da 10 cep telefonu, 3 video kamera ve 3 dijital fotoğraf makinesi çaldılar. Dün sabah hana gelen işyeri sahiplerinin bekçinin cesedini bulmasıyla ortaya çıkan soygunla ilgili, önceki akşam handa olması gerektiği halde işe gelmeyen diğer bekçi Nihat Cingöz de sorgulandı. İstanbul Emniyet Müdürü Hasan Özdemir’in de olay yerinde inceleme yaptığı soygunu araştıran polis, han kapısının zorlanmamış olduğunu belirledi ve olayı çok yönlü soruşturmaya aldı. 
     



 YAŞAM 





















</TEXT>
</DOC>
