<DOC>
<DOCNO> 50406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/03/son/sonspo11.html </URL>
<DATE> 2001/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Beşiktaş'tan sonra Trabzonspor'u da gözüne kestirdi 
</HEADLINE>
<TEXT>

     Hüseyin Avni Aker Stadı'nda yarın Trabzonspor ile karşılaşacak olan Denizlispor'da, teknik direktör Sakıp Özberk, kolay olmayacak bir galibiyet peşinde olduklarını söyledi. 
     Sakıp Özberk, Trabzonspor'un galibiyete hasret bir takım olduğunu, bu yüzden maçın kolay geçmeyeceğini belirterek, şunları söyledi 
     ''Trabzonspor ile puan açısından birbirimize yakın takımlarız. 
     Aynı kulvarda koşan 2 takım olarak 3 değil, adeta 6 puan için mücadele edeceğiz. Trabzonspor'un da bizim de genç ve koşan birer kadromuz olması maçın çekişmeli geçeceğini gösteriyor. Onların son haftalarda aldığı başarısız sonuçlar var. Bizim ise kadromuzda cezalı ve eksik oyuncularımız bulunuyor. Ama herkesin elinden geleni yapacağına inanıyorum.'' Özberk, Trabzonspor'un eskiden kalan başarılarıyla övündüğünü de hatırlatarak, ''Son 2 yıldır bir gerileme içindeler. Bu da takımın oyununa ve kadrosuna yansıyor. Benim tek isteğim iyi oynayan kazansın'' dedi. 
     






</TEXT>
</DOC>
