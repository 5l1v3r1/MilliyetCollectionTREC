<DOC>
<DOCNO> 64352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/01/27/ekonomi/eko04.html </URL>
<DATE> 2002/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SAKIP SABANCI VE CEM BOYNER LİDER’İ TANIMLADI 
</HEADLINE>
<TEXT>
Liderler yol haritacısıdır 
Danışmanlık şirketi Accenture, dünya liderleri ile görüşerek yaptığı 'liderlik' konulu araştırması için Türkiye'den yaşlı liderleri temsilen Sabancı'yı, genç liderleri temsilen de Cem Boyner'i seçti 
     EKONOMİ SERVİSİ 

     Yönetim danışmanlığı şirketi Accenture, 'Yeni Nesil Liderler' projesinde, dünyanın birçok ülkesinde 70’ini devirmiş 'yaşlı kuşak' liderlerle görüştü. 'Sabrın ve inancın şiddetli bir sınava tabi tuttuğu' kişiler olarak tanımlanan, yaşlı liderlerin hangi özelliklerinin genç liderler arasında etkili olduğunu belirlemek amacıyla yapılan araştırmada Türkiye'den de iki önemli isim seçildi Hüner, hayal gücü, enerji, sabır ve beceri bakımından ayrılan yaşlı kuşak liderleri temsilen Sabancı Holding Yönetim Kurulu Başkanı Sakıp Sabancı ve genç kuşak liderleri temsilen de Boyner Holding Yönetim Kurulu Başkan Yardımcısı Cem Boyner. 
     Şirket, bu iki ismin seçilme nedenini 'Sabancı'nın deneyimli, yaratıcı ve yetenekli lider tipine, Boyner'in ise genç ve başarılı lider tipine uygun olması' olarak açıkladı. 
     Türkiye'de Accenture ve Finans Dünyası'nın birlikte gerçekleştirdikleri çalışmada Sabancı ve Boyner'e, Accenture Pazarlama Müdürü Martha Hooper bilgiler aktardı ve 'liderden ne anladıkları' soruldu. Türkiye'den seçilen bu iki isim de kendi lider tanımlarını yaptılar. 
     
Sabancı Fedai takımı olmayan lider olamaz      Lider, halkın gerisinde kalmaz, önünden gider ve yol gösterir ve peşinden sürükler. l Alkış toplamak için genel kabul gören ilkeleri körü körüne savunmaz. Risk alır. l Doğuştan yetenek ve güçlü kişilik yanı sıra, bilgi birikimine sahiptir. l Çözüm üretir. Başkalarının bilmediği ya da denemediği yolları bulma yeteneğine ve deneme cesaretine sahiptir. l İnsana değer verir ve koruma misyonuna sahiptir. Ortaçağ'da fedailer derebeyleri için ölümü göze alırdı. Çünkü bilirlerdi ki, ölseler bile gözleri açık gitmeyecek, ailelerine en iyi şekilde bakılacak. l Liderlik takım işidir. Her liderin ona inanan, onunla aynı hedefe ilerleyen bir takımı olmalıdır. l Liderlik sorumluluk demektir. Lider kişi, seslendiği ya da birlikte çalıştığı kişilerin sorumluluğunu üstlenir. İşini asla terkedemez. 
     
     Boyner Lider risk alabilen kişidir 

</TEXT>
</DOC>
