<DOC>
<DOCNO> 89014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/10/son/soneko12.html </URL>
<DATE> 2002/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası anketinde TÜFE beklentisi 31.1'e indi 
</HEADLINE>
<TEXT>

     Merkez Bankası Beklenti Anketi'ne göre, gelecek 12 aylık dönemin Tüketici Fiyatları TÜFE bazında enflasyon beklentisi 1.9 puan azalarak yüzde 31.1'e indi. 
     Merkez Bankası'nın, her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Haziran ayının ilk dönemine ilişkin sonuçları açıklandı Buna göre Mayıs ayının ikinci yarısında yapılan ankette yüzde 24-58 aralığında seyreden gelecek 12 aylık dönemin TÜFE öngörüsü, Haziran ayının ilk yarısında yapılan ankette yüzde 17.5- 45 aralığında gerçekleşti. 
     Daha önce, yüzde 33 olan gelecek 12 aylık dönemin TÜFE beklentisi yüzde 31.1'e geriledi. 
     
     HAZİNE İHALESİ 
     Anket sonuçlarına göre, Haziran ayının ilk anketinde Mayıs ayının ikinci anketine oranla, cari ayın bileşik faiz orantısı beklentisinde artış yaşandı. 
     Buna göre Mayıs ayının ikinci anket sonuçlarına göre yüzde 49-62 aralığında seyretmesi öngörülen cari ayın bileşik faiz beklentisi, Haziran ayının ilk anketinde yüzde 48-66 olurken, uygun ortalamada yüzde 55.3'den yüzde 55.7'ye çıktı. 
     Yıl sonu bileşik faiz beklentisi, Haziran ayı ilk anket sonuçlarına göre yüzde 29-70 aralığında, uygun ortalamada yüzde 45.8 aralığında gerçekleşti. 
     Bileşik faiz beklentisi, Mayıs ayının ikinci anket sonuçlarında, yüzde 26-55 aralığında ve uygun ortalamanın da yüzde 45 olması öngörülmüştü. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde, cari ay sonu dolar kuru beklentisinde de, Haziran ayının ilk yarısında Mayıs ayının ikinci yarısı anket sonuçlarına göre artış yaşandı. 
     Buna göre Mayıs ayının ikinci anket sonuçlarında 1,370.000- 1,800.000 aralığında seyreden bankalararası döviz kuru beklentisinin 1,400.000-1,780.000 aralığında gerçekleşeceği öngörüldü. Aynı dönemde 1,400.00 lira olan uygun ortalama 1,464.8'e yükseldi. 
     Ankete katılanlar, yıl sonu dolar kurunun 1,5.000-2,300.000 aralığında seyredeceği ve uygun ortalamanın da 1,750.000 lira olacağı beklentisini dile getirdiler. 
     Mayıs ayının ikinci anket sonuçlarına göre, yıl sonu dolar kuru beklentisi 1,5.000-2,295.00 lira aralığında, uygun ortalamanın da 1,750.000 lira olacağı tahmin edilmişti. 
     
     BÜYÜME BEKLENTİSİ 
     Ankete katılanlar ayrıca, yılsonu GSMH'sinin yüzde 0.2 ile yüzde 5 aralığında, uygun ortalamanın da yüzde 2.3 olacağını öngördüler. 
     Bu oranlar, Mayıs ayının ikinci anketinde sırasıyla yüzde - 2.5 ile yüzde 5 ve yüzde 2.2 olarak belirlenmişti. 
     Beklenti anketi, tüketici enflasyonu, faiz oranları, döviz kuru, cari işlemler dengesi ve GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     





</TEXT>
</DOC>
