<DOC>
<DOCNO> 55467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/04/yazar/guclu.html </URL>
<DATE> 2001/12/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
En önemli sınav hangisi 
</HEADLINE>
<TEXT>

     Sınavlar artık yaşamımızın bir parçası haline geldi. İlköğretim aşamasında başlıyor, yaşam boyu sürüyor. Milli Eğitim Bakanlığı ve ÖSYM'nin yaptığı sınav sayısı 100'ü çoktan geçti. 
     Bu sınavlar içerisinde en önemli hangisi diye bir soru yöneltildiğinde karşımıza hep üniversite giriş sınavı ÖSS çıkıyor. Oysa orta"ğretim kurumları öğrenci seçme ve yerleştirme sınavı ondan çok daha önemli. Çünkü bu sınav, üniversiteye girişteki başarı şansınızı da önemli ölçüde etkiliyor. Sadece okul seçimiyle kalmıyor, bir anlamda yaşamınızın bundan sonraki bölümüne de yön veriyor. 
     Üniversite giriş sınavı, her ne kadar seçecekleri meslek konusunda gençlere yön veriyor gibi gözükse de asıl yön veren sınav 8. sınıftan sonra girilen orta"ğretim kurumları öğrenci seçme ve yerleştirme sınavı. Bu açıdan bakıldığında şu günlerde başvuruları gerçekleşen bu sınavı fazlasıyla ciddiye almak gerekiyor. 
     Söz konusu bu sınavla fen liseleri, anadolu liseleri, anadolu teknik liseleri, anadolu meslek liseleri, anadolu öğretmen liseleri, anadolu imam hatip liseleri, özel fen liseleri, sağlık meslek liseleri, adalet meslek liseleri, anadolu meteoroloji meslek lisesi, anadolu tapu kadastro lisesi ve tarım meslek liselerine öğrenci alınıyor. 
     Yine 8. sınıftan sonra öğrenci alan özel Türk ve yabancı okullara ise kolejler sınavı ile girilebiliniyor. 
     Devlet kolejleri olarak adlandırılan anadolu liseleri, fen liseleri ve yukarıda isimlerini saydığımız diğer okullara girebilmek için öncelikle öğrenim görülen okuldan bir başvuru kılavuzu almak gerekiyor... 
     Kılavuz öylesine karmaşık ki sağlıklı bir tercih listesi hazırlayabilmek için mutlaka dış yardıma ihtiyaç var. Bu konuda tecrübeli birinden destek almak mutlaka yararlı olacaktır... 
     
Okul seçerken aman dikkat      Üniversiteye girişte mezun olunan okul ve alan seçimi çok önemli olduğu için aslında şu anda lise seçimi için verilen karar bir anlamda üniversite ve meslek seçimi konusunda da belirleyici olacak. 
     Örneğin meslek liselerinden mezun olup da 4 yıllık bir fakülteyi kazanmak olanaksız gibi bir şey. Bu yüzden ille de üniversite diyenlerin mesleki ve teknik okulları seçerken bir kez daha düşünmelerinde yarar var. 
     Aynı şekilde fen liseleri de fen ve matemetik alanlarına öğrenci yetiştiriyor. Yani bu okula giren bir öğrencinin mezun olduğunda, uluslararası ilişkilere ya da iletişim fakültesine girme hayalini gerçekleştirmesi biraz zor. Anlayacağınız üniversiteye girerken mezun olduğu alanla ilgili fakülte seçenler avantajlı, alan dışı tercih yapanlar dezavantajlı duruma düşüyor... 
     Anadolu liseleri seçiminde de özellikle her alanın bulunmasına dikkat edin. Bilindiği gibi alan seçimi lise 1'inci sınıfın sonunda yapılıyor. Örneğin İngilizce öğretmeni olmaya karar verdiniz. Ama eğer okuduğunuz okulda dil bölümü yoksa yandınız. Spor ve diğer alanlar için de aynı durum söz konusu... 
     Başvurular 13 Aralık'ta sona eriyor. Adaylar toplam 12 tercih yapabiliyor. Fen liselerine 6 ve 7. sınıflarda Fen, Matematik ve Türkçe derslerinin her birinin not ortalaması en az 4 olanlar başvurabiliyor. Diğerlerinde ise sınır yok. Tercihler karma olabileceği gibi okullar kendi içlerinde de sıralanabiliyor. Fen liselerinden en fazla 7, anadolu liselerinden ise 5 okul seçilebiliyor. 
     İleride öğretmen olmayı düşünenlerin öğretmen liselerini tercih etmeleri kandilerine büyük avantaj sağlayabilir. Adaylar 12 tercih hakkını da bu yönde kullanabilirler... 
     
     







Her şey değişiyor 


Irak’a doğru... 


Türkiye ve Avrupa ordusu 


Denktaş'la Klerides'i bekleyen tarihi sorumluluk 


İki çalım 


"Ölmeyi öğrendiğinde yaşamayı da öğrenmişsin demektir " 


En önemli sınav hangisi 


Anlaşma şansı var mı 


Türküm, doğruyum, çalışkanım, vergi vermem 


Avrupa ordusu kararı Türkiye'yi AB'ye yakınlaştırır 


Köşeyi dönme çağının sonu 


Sakıp Ağa'ya bir çift sözüm var 


Banka boşaltmaya izin veren de suçlu 


- Ecevit iyi... Doktor musunuz - Babam doktor 


</TEXT>
</DOC>
