<DOC>
<DOCNO> 92869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/06/29/son/sonspo18.html </URL>
<DATE> 2002/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Güney Kore maçının ardından notlar 
</HEADLINE>
<TEXT>

     17. Dünya Kupası'nda, Güney Kore'yi 3-2 yenerek dünya üçüncüsü olan A Milli 
     Takım'da büyük sevinç yaşanıyor. 
     Maçın bitiş düdüğünün ardından, Güney Koreli ve Türk futbolcular elele tribünleri selamlarken, tribünlerde dev Türk ve Güney Kore bayrakları açıldı. 
     - A Milliler, kendilerine gösterilen ilgiye karşılık olarak, ellerinde Güney Kore bayraklarıyla Uzak Doğu selamlaması yaparak tribünleri selamladı. 
     - Madalya töreni sırasında maçın hakemi Saad Mane, maç topunu FIFA Başkanı Joseph Blatter'e imzalattı. 
     - A millilere üçüncülük madalyalarını Blatter ve FIFA İcra Kurulu Üyesi Şenes Erzik beraber taktı. Madalya töreni sırasında futbolculardan Tugay, Hakan Ünsal, Bülent ve Abdullah, çocuklarını sahaya indirerek zafer turu attı. 
     - Madalya töreni sırasında Güney Koreli taraftarlar, millilere büyük sevgi gösterilerinde bulundu. 
     - Güney Koreli futbolcular, orta yuvarlakta toplanarak seyircisini yere yatarak selamladı. Milliler de kendilerine alkışlarıyla destek verdi. 
     - Güney Kore'nin Hollandalı teknik direktörü Guus Hiddink ile Milli Takımlar Teknik Direktörü Şenol Güneş ve Futbol Federasyonu Haluk Ulusoy, sarılarak birbirlerini kutladı. 
     - A milliler, Haluk Ulusoy'u havaya atarak kutlarken, Güney Koreliler de teknik direktörleri Hiddink'i havaya atarak kutlamalarını sürdürdü. 
     





</TEXT>
</DOC>
