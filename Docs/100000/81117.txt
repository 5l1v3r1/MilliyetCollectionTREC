<DOC>
<DOCNO> 81117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/04/29/son/sontur18.html </URL>
<DATE> 2002/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgaya tutuşan sarhoşlar, kendilerini uyaran adamı öldürdü... 
</HEADLINE>
<TEXT>

     Eskişehir'de alkol aldıktan sonra tartışan 2 genci uyarmak isteyen bir kişi öldürüldü. Alkollü gençler bir kişiyi de yaraladı, Alınan bilgiye göre, Deliklitaş Mahallesi Sıcak Sular mevkiinde Ender Başer 25 ve İdris Yumrukaya 28 , alkol alırken tartışmaya başladılar. 
     Tartışmayı gören ayakkabı boyacılığı yapan Ramazan Aker 34 , alkollü gençleri uyararak, tartışmamalarını istedi. Bunun üzerine, alkollü gençler Aker'i bıçakladılar. Gençler, kavgayı ayırmak isteyen Ekrem Sezen'i 42 de bıçakladılar. 
     Eskişehir Devlet Hastanesi'ne götürülen Aker, müdahalelere rağmen kurtarılamadı. Ağır yaralanan Sezen'in ise hayati tehlikesinin bulunduğu belirtildi. 
     Polis tarafından daha sonra yakalanan Başer ve Yumrukaya, gözaltına alındı. 
     





</TEXT>
</DOC>
